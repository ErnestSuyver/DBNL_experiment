



Vaderlandsche Letteroefeningen 
Jaargang 1805


GEBRUIKT EXEMPLAAR
eigen exemplaar dbnl

ALGEMENE OPMERKINGEN
Dit bestand biedt, behoudens een aantal hierna te noemen ingrepen, een diplomatische weergave van Vaderlandsche Letteroefeningen uit 1805.

Deze jaargang bestaat uit twee delen die in twee banden zijn verschenen. In deze digitale versie is er één bestand van gemaakt.

REDACTIONELE INGREPEN
    Fragmenten van de tekst uit het eigen exemplaar zijn onleesbaar en daarom aangevuld aan de hand van de exemplaren universiteitsbibliotheek Leiden, signaturen: V309 en G353.
    
    Deel 1, p. 25, 26, 29, 36, 91, 93, 210, 211, 212, 213, 214, 242, 579, 580, 581, 582, 583, 584, 606, 696, Deel 2, p. 246, 273, 347, 594: op deze pagina's staat een omgekeerde † als nootteken. Dit teken kan in deze digitale versie niet worden weergegeven en is daarom vervangen door ‡.
    Deel 1, p. 580: op deze pagina staan twee omgekeerde †'s als nootteken. Dit teken kan in deze digitale versie niet worden weergegeven en is daarom vervangen door ‡‡.
    Deel 2, p. 626: de aantekeningen zijn opgenomen als voetnoten in de lopende tekst. Hierdoor is de kop ‘Aantekeningen’ te komen vervallen.
     
    Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina's (deel 1 p. II, IV, deel 2 p. II, IV) zijn niet opgenomen in de lopende tekst.
    
    [deel 1, pagina I]    
        LETTER-OEFENINGEN,
        
        VOOR
        
        1805.
    
    [deel 1, pagina III]
    
{== afbeelding 	==} {>>afbeelding<<}
    

        ALGEMEENE
        VADERLANDSCHE
        LETTER-OEFENINGEN,
        WAARIN DE
        BOEKEN en SCHRIFTEN,
        DIE DAGELIJKS IN ONS VADERLAND EN ELDERS UITKOMEN, OORDEELKUNDIG TEVENS EN VRIJMOEDIG VERHANDELD WORDEN.
        BENEVENS
        MENGELWERK,
        tot Fraaije Letteren, Konsten en Weetenschappen, betrekkelijk.
        EERSTE STUK.
        VOOR
        1805.
        Met Plaaten.
        Te AMSTERDAM, bij
        G.S. LEENEMAN van der KROE,
        en bij
        J.W. YNTEMA en COMP.
        1805.
    
    [deel 1, pagina 733]
Register

van

BOEKEN en SCHRIFTEN,

Die in dit Stuk oordeelkundig tevens en vrijmoedig verhandeld worden.

Met derzelver Prijzen.

A.
Aanmerkingen van een Zee-officier op het Verhaal der verrichtingen met 's Lands Vloot, enz. te vinden bij C.v.d. Aa. Amst. bij W. Holtrop, in gr. 8vo. ƒ 0-11-0	185
- over de Dichtkunst. Amst. bij F. Draijer, in gr. 8vo. ƒ 0-10-0	560
Aanspraak van den Baljuw van Rhijnland, bij de aanzegging des Doods aan vier Gevangenen, alsmede de Crimineele Eischen en Vonnissen, enz. Leijd. bij D. du Mortier en Zoon, enz. in gr. 8vo. ƒ 0-10-0	716
A.B.C. en Spelle-boekje, gevolgd naar Siegenbeek. Arnh. bij J.H. Moeleman Jun. in 12mo. ƒ 0-1-0	516
Acerbi, (J.) Reizen door Zweeden en Finland, tot aan de uiterste grenzen van Lapland. Iste D. Haarl. bij F. Bohn, in gr. 8vo. ƒ 3-12-0	119
Afbeeldingen van de Kleeding, Zeden en Gewoonten in de Bataassche Republiek, enz. Cahier I-III. Amst. bij E. Maaskamp, in gr. 4to. ƒ 12-18-0	186
- Cahier IV. ƒ 4-6-0	657
Aitton, (H.A.) Onderwijs in de Hemel- en Aardrijkskunde. Zwolle, bij J. de Vri, in gr. 8vo. ƒ 1-0-0	64
Alpen, (H.S. van) Grafreden op J.D. Keller. Leijd. bij J.v. Thoir, in gr. 8vo. ƒ 0-8-0	440
Arreste, De Militaire Stand. Tooneelspel. Leeuw. bij de Wed. J.P. de Boy, in 8vo. ƒ 0-16-0	703
B.
Banzeril, of Leevensgeschiedenis van een Zelfbevlekker. Amst. bij W.v. Vliet, in gr. 8vo. ƒ 2-0-0	395
Barbauld, (A.L.) Briefwisseling van S. Richardson, enz. Iste D. in gr. 8vo. ƒ 3-0-0	552

    
    [deel 1, pagina 734]

Barrow, (J.) Reizen in de Binnenlanden van Africa, enz. IIde D. Haarl. bij F. Bohn, in gr. 8vo. ƒ 2-16-0	355
- IIIde D. ƒ 4-10-0	444
Bavink, Simonsz. (C.) Mengelingen voor Verstand en Hart. Iste St. Gron. bij A.S. Hoitsema, in gr. 8vo. ƒ 1-0-0	99
Bekenn, (L.G.) De Goddelijkheid des Christendoms, in zo verre zij begreepen kan worden. Amst. bij J.v.d. Hey, in gr. 8vo. ƒ 1-16-0	661
Berg, (A. van den) Proeve van Geestelijke Oden en Liederen. III Deelen. Utr. bij J.v. Schoonhoven, in gr. 8vo. ƒ 2-12-0	59
Beschouwing (Dichterlijke) van den toestand mijns Vaderlands, enz. in 4to. ƒ 0-8-0	371
Bespiegelingen (Eenige) van de Kantische Wijsbegeerte, door Eclecticus, 's Hag. bij Vosmaer en Zoonen, in gr. 8vo. ƒ 1-2-0	586
Bezoek op den Zangberg, of Lijkzang op Mr. P. Boddaert, in 8vo. ƒ 0-4-0	282
Bilderdijk, Mengelingen. III Deelen, Amst. bij J. Allart, in gr. 8vo. ƒ 7-16-0	91 en 271
Blair, (H.) Lessen over de Redekunst en fraaie Letteren. III Deelen. Nieuwe Uitgave. Utr. bij G.T.v. Paddenburg en Zoon, in gr. 8vo. ƒ 7-0-0	67
Boddaert, (P.) Nagelaatene Poëtische en Prosaische Portefeuille. Amst. bij H. Molenyzer, in gr. 8vo. ƒ 2-12-0	659
Boek (Het) der Moeders, of Handleiding voor Moeders om haare Kinderen opmerken en spreeken te leeren. Iste St. Gron. bij J. Oomkens, in 8vo. ƒ 0-12-0	705
Bosscha, (H.) Oratio &c. Gron. apud D. Spoormaker. 4to.	301
Bosveld, (P.) Verklaaring van Paulus Brief aan de Romeinen. Iste en IIde St. Dordr. bij P.v. Braam, in gr. 8vo. ƒ 3-0-0	613
Boullier, (J.R.) Sermons sur divers Textes. Tom. III & IV. Amst. chez J.J. Geyler & Comp. gr. 8vo. ƒ 6-5-0	193
Braam Houckgeest, (A.E. van) Reize van het Gezantschap der Holl. O. Compagnie na den Keizer van China, enz. Iste D. Haarl. bij F. Bohn, in gr. 8vo. ƒ 2-10-0	69
Brieven, gewisseld tusschen Curatoren en E. Tinga, enz. Gron. bij J. Oomkens, in gr. 8vo. ƒ 0-4-0	392
Brink, (A.) Het vrugtloos Nabeklag, of Leerreden. Leeuw. bij P. Wiarda, in gr. 8vo. ƒ 0-6-0	14

    
    [deel 1, pagina 735]

Brougham, Jun. (H.) De Staatkunde der Europische Mogenheden, nopens het bestuuren der Volkplantingen, onderzogt en beoordeeld. Amst. bij de Wed. J. Dóll, in gr. 8vo. ƒ 1-8-0	493
- IIde D. 's Hag. bij J. Immerzeel, Jun. in gr. 8vo. ƒ 1-16-0	493
Brouwer, (A.) Dissertatio Juridica Inauguralis &c. Gron. apud J.J. Homkes & H. Eekhof, 8vo.	173
Bydrage (Belangrijke) tot de Geschiedenis van Robespierre, enz. Amst. bij J.A. Meyboom, in gr. 8vo. ƒ 0-11-0	540
- tot den tegenwoordigen staat van het Armenbestuur, behelzende Verbeteringen daarin te Monnickendam, enz. Monnickend. bij S. de Vries, in gr. 8vo. ƒ 0-6-0	636
C.
Cadet de Vaux, (A.A.) Verhandeling over de Geleij der Beenderen, enz. 's Hag. bij de Erven I.v. Cleef, in gr. 8vo. ƒ 0-16-0	490
Christ, (J.L.) Verhandeling over de Aardamandelen, enz. Amst. bij J.G. Rohloff, in 8vo. ƒ 0-12-0	396
Christelijke Gezangen voor de Openbaare en Huisselijke Hervormde Godsdienstoefening, bij de Walsche Gemeenten ingevoerd. Dordr. bij A. Blussé en Zoon, in 8vo. ƒ 1-4-0	726
Clarisse, (J.) Oratio &c. Harderov. apud E. Tijhoff, 4to.	436
Coup d'oeil sur M. Schimmelpenninck, &c. Harl. chez A. Loosjes Pz., gr. 8ve. ƒ 0-6-0	454
Cramer, (C.G.) De Bruine Robbert en het Blonde Netjen. II Deelen. Leijd. bij D. du Mortier en Zoon, in gr. 8vo. ƒ 3-0-0	95
Cras, (H.C.) Memoria D.A. Walraven, 8vo. ƒ 1-5-0	159
- Nederduitsche Vertaaling. Amst. bij J.v.d. Burgh en Zoon, in gr. 8vo. ƒ 0-14-0	439
D.
Dalen, (J. van) De Geestlijkheid ontmaskerd. Alom, in gr. 8vo. ƒ 0-12-0	253
Deiman, (J.R.) De geest en strekking der Critische Wijsbegeerte in een kort overzigt. Amst. bij W. Holtrop, in gr. 8vo. ƒ 0-8-0	316

    
    [deel 1, pagina 736]

Deken, (A.) Iets voor Ouders en Kinderen. Leijd. bij D. du Mortier en Zoon, in 12mo. ƒ 0-12-0	463
Delille, Het Mededogen, in vier Zangen. Amst. bij J. Allart, in gr. 8vo. ƒ 3-18-0	690
Dingemans, (M.) Zedekundige en Godsdienstige Verhandeling over den waaren aart des Huwelijks, enz. Amst. bij J.B. Elwe, in gr. 8vo. ƒ 0-18-0	511
Doornik, (J.E.) De Harssenschedelleer van F.J. Gall getoetst aan de Natuurkunde en Wijsbegeerte. Amst. bij W. Holtrop, in gr. 8vo. ƒ 2-16-0	310
E.
Ebersbach, (C.H.) Predigten. I en II Theil. Amst. beij L.A.C. Hesse, in gr. 8vo. ƒ 10-0-0	565
Eckhartshausen, (K. van) Karaktertrekken van Jesus, of Euangelische Verhaalen. Leijd. bij D. du Mortier en Zoon, in gr. 8vo. ƒ 1-16-0	13
Edelina. Eene Nederlandsche Geschiedenis. Leijd. bij P.H. Trap, in gr. 8vo. ƒ 2-2-0	192
Ehrenberg, (F.) Redenvoeringen aan beschaafde Menschen, enz. Iste D. Amst. bij C. Timmer, in gr. 8vo. ƒ 1-10-0	341
Emilia, in haare vier betrekkingen, enz. II Deelen. Gron. en Amst. bij W. Wouters en J.F. Nieman, in 8vo. ƒ 3-0-0	48
Ende, (A. van den) Redenvoering, over de belangrijkheid en nuttigheid van het beoefenen der Natuurkunde, enz. Haarl. bij J.J. Beets, in 4to. ƒ 0-12-0	114
Esménard, (J.) La Navigation, Poëme en huit Chants, &c. II Tomes. Paris chez Giguet & Michaud, gr. 8ve. ƒ 6-0-0	267
Ewald, (J.L.) Moet en kan de Godsdienst van Jesus algemeen zijn? Amst. bij G. Roos, in gr. 8vo. ƒ 0-11-0	616
Eyk, (J. van) Het stilstaan der Zonne, ten tijde van Josua, opgehelderd, enz. Amst. bij L.v. Hulst, in gr. 8vo. ƒ 0-8-0	201
Eysinga, (S.H. Roorda van) Observationes nonnullae, quibus transactio de delictis ex Jure cum Romano tum Frisiorum antiquissimo, illustretur.	531
F.
Fabri, (J.E.) Beknopte Handlelding tot de Aardrijksbeschrijving, enz. enz. Haarl. bij F. Bohn, in 8vo. ƒ 1-5-0	721

    
    [deel 1, pagina 737]

Feiler, (J.) Oproeping van alle Regeeringen, enz. met opzigt der maatregelen tegen de Geele Koorts te beraamen, enz. Amst. bij W. Holtrop, in gr. 8vo. ƒ 0-8-0	714
Feith, (R.) Proeve van eenige Gezangen voor den openbaaren Godsdienst. Amst. bij J. Allart, in gr. 8vo. ƒ 2-12-0	59
- en Kantelaar, Aan R.J. Schimmelpenninck. Amst. bij J. Allart, in gr. 8vo. ƒ 0-5-8	605
Funke, (C.P.) Handboek voor jonge Dochters uit den Burgerstand, enz. Zutph. bij H.C.A. Thieme, in 8vo. ƒ 1-10-0	143
- Handboek van Welgemanierdheid en Zedelijkheid, vooral ten dienste der Jongelingschap. Iste D. Zutph. bij H.C.A. Thieme, in gr. 8vo. ƒ 1-0-0	236
G.
Gallerij der Menschen. IIde D. Zutph. bij H.C.A. Thieme, in 8vo. ƒ 2-4-0	658
Garat, Memorie over Holland, deszelfs Bevolking, Koophandel, Inwooners, enz. enz. Haarl. bij A. Loosjes Pz., in gr. 8vo. ƒ 0-6-0	451
Gedachten, (Verstrooide) over verschillende Onderwerpen, enz. IIIde St. Fran. bij D. Romar, in gr. 8vo. ƒ 1-10-0	101
Geneezing (De) van het Hartzeer. Blijspel. Amst. bij J.R. Poster, in 8vo. ƒ 0-16-0	282
Geschiedenis (Natuurlijke) van verscheidene viervoetige Dieren, volgens de Buffon, enz. Haarl. bij F. Bohn, in 8vo. ƒ 1-2-0	516
Gitterman, (R.C.) De Gelijkenissen van Jesus, of Zedelijke Verhaalen uit den Bijbel. Iste St. Gron. bij J. Oomkens, in gr. 8vo. ƒ 1-5-0	54
Glasbergen, Lz. (M.) Een Woord van Liefde, ter gelegenheid van den Overgang des Eerw. A. Réhn tot de R.C. Kerk, enz. Alom, in gr. 8vo. ƒ 0-14-0	145
Gogh, (F. van) Opwekking tot bevordering en uitbreiding van het waare Christendom, enz. Schied. bij G.W.v. Hemsdaal, in gr. 8vo. ƒ 0-8-0	573
Graaf, (S. van de) Kort-zaaklijk Onderzoek over de waare Oorzaak der Vredebreuk van Groot-Brittanje met Frankrijk, enz. 's Hag. bij Belinfante en Comp. in gr. 8vo. ƒ 2-4-0	595

    
    [deel 1, pagina 738]

Grange, (E.J.B. Bouillon la) Handbook van een zamenstel der Scheikunde, enz. Rott. bij Cornel en v. Baalen, in gr. 8vo. ƒ 2-8-0	204
Gruber, (J.G.) Knigge's Verkeering met Menschen, bij wijze van Uittrekzel, bewerkt voor jonge lieden uit den beschaafden Stand, enz. IIde D. Zutph. bij H.C.A. Thieme, in 8vo. ƒ 1-10-0	659
H.
Haack, (P.) Het Leeven van Paulus, in Kerkelijke Redenvoeringen. IIIden D. 1ste en 2de St. Altona, bij J. Schultz, in gr. 8vo. ƒ 5-2-0	198
Hamelau, (J.) Nuttige Uitspanningen in eenzaame uuren. Amst. bij de Wed. Ammeling, in gr. 8vo. ƒ 1-2-0	466
Hana, (H.) Prolusio Scholastica, &c. 8vo.	161
Hasselt, (G. van) Het Oorspronglijk Schilderij van Karel van Egmond. Haarl. bij A. Loosjes Pz., in gr. fol. ƒ 3-18-0	216
Hemert, (P. van) Redevoering over het Verhevene. Amst. bij M. Schalekamp, in gr. 8vo. ƒ 0-11-0	42
- Lectuur voor het Ontbijt en de Theetafel. II en IIIde St. Amst. bij M. Schalekamp, in gr. 8vo. ƒ 2-5-0	45
- IV en Vde St. ƒ 2-0-0	562
Heyningen Bosch, (M. van) De gestoolten Kerssen. Tooneelspel. Gron. bij W. Zuidema, in 8vo. ƒ 0-8-0	374
Hoekstra, (F.) Vraagen en Antwoorden over den Godsdienst, enz. Haarl. bij A. Loosjes Pz., in 8vo. ƒ 0-18-0	162
I en J.
Ik ben ook te Parijs geweest. II Deeltjes. 's Hag. bij J. Immerzeel Jun., in 8vo. ƒ 1-16-0	219
- IIIde Deel. ƒ 1-4-0	549
Jacobi, (J.F.) Alles leeft in de Natuur, enz. Haarl. F. Bohn, in gr. 8vo. ƒ 0-18-0	109
Jauffret, (L.F.) Het Bulletje, of de Kunst om door de Wereld te komen. Haarl. bij A. Loosjes Pz., in 8vo. ƒ 1-0-0	707
Jungst, (J.P.) Korte Aanleiding tot kennis der Hemelsche Lichaamen en het Wereldstelzel, enz. Zutph. bij H.C.A. Thieme, in 8vo. ƒ 0-4-0	66
K.
Kant, (J.) Waarneemingen over het gevoel van het schoone en verhevene. Gron. bij W. Wouters, en Amst. bij J.F. Nieman, in 8vo. ƒ 0-16-0	319

    
    [deel 1, pagina 739]

Karamsin, (N.) Reizen door Rusland, Duitschland, Zwitzerland, Frankrijk en Engeland. Iste D. Leijd. bij P.H. Trap, in gr. 8vo. ƒ 2-10-0	322
Kicherer's Berichten, aangaande zijne Zending onder de Heidenen. Amst. bij J. Allart, in gr. 8vo. ƒ 1-5-0	248
Kinker, (J.) Gedachten bij het Graf van I. Kant. Amst. bij W. Holtrop, in gr. 8vo. ƒ 0-4-0	316
- De Vereeniging van het Verhevene met het Schoone. Zinnebeeldige Voorstelling, enz. Amst. bij A. Mars, in 8vo. ƒ 0-6-0	653
Kirsten, (J.F.B.) Zielen-leer, naar de beginzelen der Critische Wijsgeerte, enz. Amst. bij P.J. Uijlenbroek, in gr. 8vo. ƒ 1-16-0	622
Kist, (E.) Beoefeningsleer, of de kennis der middelen om als een waar Leerling van J.C. getroost en heilig te leeven. Isten D. 1ste St. Dordr. bij A. Blussé en Zoon, in gr. 8vo. ƒ 2-16-0	49
Klopstock's Messias, vertaald door Mr. J. Meerman. IIde D. 's Hag. bij de Erven I.v. Cleef, in gr. 4to. ƒ 4-8-0	133
Klyn, (H.H.) De Mensch een volmaakbaar Wezen. Redevoering. Amst. bij P.J. Uijlenbroek, in gr. 8vo. ƒ 0-15-0	683
Knigge, (Van) Tweede en laatste Vervolg op de Reis na Brunswijk, enz. Alom, in gr. 8vo. ƒ 1-10-0	562
Konijnenburg, (J.) Lofreden op E. Wolff, geb. Bekker, en A. Deken. Amst. bij W. Holtrop, in gr. 8vo. ƒ 0-14-0	411
Köppen, (F.) Bijdragen tot de kunst om gelukkig te leeven. 's Hag. bij J. Immerzeel Jun., in gr. 8vo. ƒ 2-0-0-	359
Kotzebue, (A. van) Herinneringen uit Parijs. II Deelen. Amst. bij Gartman, Smit en Holtrop, in gr. 8vo. ƒ 4-0-0	127 en 180
- Aangetekende Bijzonderheden mijner Reis van Lijfland na Italie. Iste Gedeelte, Amst. bij H.v. Kesteren, in 8vo. ƒ 1-6-0	403
- IIde Gedeelte. ƒ 1-6-0	640
- De Pagiestreeken. Klugtig Blijspel. Amst. bij H.v. Kesteren, in 8vo. ƒ 0-16-0	611
Kretschman, (K.F.) Kleine Romans en Verhaalen. II Deelen. Gron. bij W. Wouters en Amst. bij J.F. Nieman, in gr. 8vo. ƒ 4-8-0	47

    
    [deel 1, pagina 740]

Kruistriomf, een Paaschgeschenk voor de Jeugd. Amst. bij J.A. Swalm, in 8vo. ƒ 0-5-8	373
Kuijper, (A.) Historische Gedagtenis-rede, ter gelegenheid van zijnen 25 jaarigen Predikdienst te Amsterdam, enz. Amst. bij J.A. Meyboom, in gr. 8vo. ƒ 0-8-0	56
L.
Lafontaine, (A.) De Familie van Halden. II Deelen. Haarl. bij F. Bohn, in gr. 8vo. ƒ 5-12-0	327
- Leeven en Daaden van den Vrijheer van Flaming. III en IVde D. Gron. bij W. Wouters en Amst. bij J.F. Nieman, in gr. 8vo. ƒ 4-18-0	421
- Herman Lange. Iste D. Haarl. bij F. Bohn, in gr. 8vo. ƒ 2-16-0	470
- IIde D. ƒ 2-16-0	728
Landlieden. (De twee rijke) Eene Bijdraage tot de Volkslecture. Haarl. bij J.L. Augustini, in 8vo. ƒ 0-18-0	235
Lavater, (J.C.) Nagelaatene Werken. Iste D. Behelzende Godsdienstige Brieven en Opstellen. Amst. bij M. Schalekamp, in gr. 8vo. ƒ 2-4-0	1
- Pontius Pilatus, of de Bijbel in 't klein en de Mensch in 't groot. Iste D. Hoorn, bij J. Breebaart, in gr. 8vo. ƒ 2-8-0	237
Leevensgeschiedenis van P. Boddaert, in gr. 8vo. ƒ 0-8-0	282
Legouvé, De Verdiensten der Vrouwen. 's Hag. bij J. Immerzeel Jun., in gr. 8vo. ƒ 1-16-0	223
Lier, (C.A. van) Dagboek, gemeenzaame Brieven en eenzaame Overdenkingen, enz. Utr. bij W.v. Yzerworst, in gr. 8vo. ƒ 1-16-0	340
Lis, (P. van) Zestal Leerredenen over Daniel V. Utr. bij W.v. Yzerworst, in gr. 8vo. ƒ 1-5-0	620
- Twee Belijdenis-Predikatien. Utr. bij W.v. Yzerworst, in gr. 8vo. ƒ 0-12-0	621
Loon der Vlijt. 's Hag. bij J. Immerzeel Jun., in 12mo. ƒ 0-18-0	732
Loosjes, Pz. (A.) Hollands Arcadia, of Wandelingen in de Ommestreeken van Haarlem. II Stukken. Haarl. bij A. Loosjes Pz., in gr. 8vo. ƒ 6-0-0	137
- Zedelijke Verhaalen. Iste D. Haarl. bij A. Loosjes Pz., in gr. 8vo. ƒ 3-15-0	279
- II en IIIde D. ƒ 7-0-0	731

    
    [deel 1, pagina 741]

Loosjes Adz. (P.) Redenvoering, over het Christen Kerkgezang, bij de Invoering der Christlijke Gezangen en Liederen. Haarl. bij F. Bohn en A. Loosjes Pz., in gr. 8vo. ƒ 0-8-0	296
M.
Maeszen, (A. von der) De Tandmeester voor alle Standen. Zutph. bij H.C.A. Thieme, in gr. 8vo. ƒ 0-9-0	169
Magazijn. (Christlijk) IIIden D. 2de St. Hoorn, bij J. Breebaart, in gr. 8vo. ƒ 0-14-0	200
Mans, (G.C.) De lijdende en stervende Heiland, enz. Amst. bij J. Ruysendaal en Comp., in gr. 8vo. ƒ 0-8-0	369
Marezoll, (J.G.) Over de bestemming van den Kerkelijken Redenaar. Fran. bij D. Romar, in gr. 8vo. ƒ 1-16-0	9
Marmontel, (J.F.) Nieuwe Zedelijke Vertellingen. Iste D. Leijd. bij P.H. Trap, in 8vo. ƒ 1-16-0	608
Marshall, (J.) Het Leeven van G. Washington, enz. Iste D. Haarl. bij A. Loosjes Pz., in gr. 8vo. ƒ 2-10-0	534
Meerman, (J.) Eenige Berichten omtrent het Noorden en Noord-Oosten van Europa. Iste D. 's Hag. bij de Erven I.v. Cleef, in gr. 8vo. ƒ 2-16-0	77
- IIde D. ƒ 2-16-0	455
Meijer, (J.D.) Essai sur une Question Juridique. Amst. chez J.J. Geyler & Comp. 8ve. ƒ 1-5-0	170
Meijer, (F.L.) Brieven uit de Hoofdstad en het binnenste van Frankrijk. Iste D. Gron. bij J. Oomkens, in gr. 8vo. ƒ 2-0-0	673
Meijer's (L.) Woordenschat, bevattende, in drie Deelen, de Verklaaring der Basterdwoorden, Kunstwoorden en verouderde Woorden, enz. Nieuwe Uitgave. Dordr. bij A. Blussé en Zoon, in gr. 8vo. ƒ 2-12-0	723
Memorie tot Verdeediging van den Generaal Moreau, door deszelfs Advocaaten Bonnet, Bellart en Perignon. Amst. bij M. Schalekamp, in gr. 8vo. ƒ 1-0-0	265
Mercier, Olinde en Sophronia. Tooneelspel. Leijd. bij P.H. Trap, in 8vo. ƒ 0-14-0	281
Metelerkamp, (R.) De toestand van Nederland in vergelijking gebragt met die van eenige andere Landen in	

    
    [deel 1, pagina 742]

Europa. IIde D. Rott. bij Cornel en van Baalen, in gr. 8vo. ƒ 2-8-0	626
Middel (Het allergemaklijkst en eenigst) om de Protestanten te vereenigen. Nijm. bij J.C. Vieweg, in gr. 8vo. ƒ 0-8-0	106
Moore, (J.) Mordaunt. IIIden D. 1 en 2de St. Haarl. bij A. Loosjes Pz., in gr. 8vo. ƒ 3-0-0	277
Munniks, (J.) Observationes variae, quae publice ad disceptandum proposuit. Gron. apud W. Kamerling, 4to.	343
N.
Napoleon en Pitt, of wie zal zegevieren? Germanie, in 8vo. ƒ 0-10-0	597
Niemeijer, (A.H.) Godsdienstige Redevoeringen en Aanspraaken voor Jongelingen. Leeuw. bij P. Wiarda, in gr. 8vo. ƒ 1-18-0	684
Nieuhoff, (V.M.) Dissertatio Inauguralis de Bodemeria, &c.	585
O.
Oogslag (Vlugtige) op zijne Excell. R.J. Schimmelpenninck. Amst. bij C. Sepp Jansz., in gr. 8vo. ƒ 0-8-0	646
Oosterzee, (W.L. van) Dissertatio Philosophica Inauguralis, &c. Traj. ad Rhen. apud O.J.v. Paddenburg & G.v. Yzerworst, in 8vo.	251
Oosting, (G.) Dissertatio de origine & progressu Juris Drentheni.	585
P.
Palm, (J.H. van der) Jesaïas vertaald en opgehelderd. Iste D. Amst. bij J. Allart, in gr. 8vo. ƒ 3-12-0	386
Pareau, (J.H.) Oratio &c. Harderv. apud E. Tyhoff, 4to.	667
Perponcher, (W.E. de) De drie Boeken van Salomo. Utr. bij J.v. Schoonhoven, in gr. 8vo. ƒ 0-18-0	391
- Paulus Brief aan de Romeinen. Utr. bij J.v. Schoonhoven, in gr. 8vo. ƒ 1-5-0	526
Pilat, (R.J.) Over de Armen en derzelver Bezorgin. 's Hag. bij J. Immerzeel Jun., in gr. 8vo. ƒ 0-11-0	637
Prijsverhandelingen (van W. de Vos en C.C. Heylus) over het voorkomen en weeren der Tweegevegten,	

    
    [deel 1, pagina 743]

uitgegeeven door het Utrechtsch Genootschap. Utr. bij B. Wild en J. Altheer, in gr. 8vo. ƒ 1-6-0	599 en 648
R.
Raad, (Heilzaame) in eene allerbelangrijkste zaak, enz. Alom, in gr. 8vo. ƒ 0-8-0	207
Raadgeeving, over de beste middelen om gelukkig te worden in de Liefde en in het Huwelijk. 's Hag. bij J. Immerzeel Jun., in 12mo. ƒ 0-18-0	284
Ravii (S.) Orationes duae &c. Traj. ad Rhen. apud O.J.v. Paddenburg & G.v. Yzerworst.	709
Regnault-Warin, (J.J.) Het Magdalena-Kerkhof. IVde D. Amst. bij M. Schalekamp, in gr. 8vo. ƒ 1-5-0	281
Reichardt, (J.F.) Brieven uit Parijs. IIde D. Amst. bij W. Holtrop, in gr. 8vo. ƒ 2-0-0	83
- III en laatste D. ƒ 2-0-0	505 en 543
Reinecke, (J.C.M.) De Aarde, enz. Iste D. Amst. bij C. Timmer, in gr. 8vo. ƒ 2-10-0	399
Reinhard, (F.V.) De voortreflijkheid van den Christlijken Godsdienst, in het troosten der rampspoedigen. Leijd. bij A. en J. Honkoop, in gr. 8vo. ƒ 1-16-0	97
Ribbeck, (C.G.) Verbandeling over de waarde van en de verschuldigde achting voor den openbaaren Godsdienst. Utr. bij de Wed. J.v. Terveen en Zoon, in gr. 8vo. ƒ 0-14-0	669
Rogge, (C.) Leevensgeschiedenissen voor Jonge Lieden. IIIde D. Leijd. bij D. du Mortier en Zoon, in 12mo. ƒ 1-0-0	328
Rusland beschouwd, in VIII Afdeelingen. Haarl. bij F. Bohn, in gr. 8vo. ƒ 4-18-0	304
Rutgers, (A.) Leerreden bij de vervulling van zijnen 25 jaarigen Predikdienst te Haarlem. Haarl. bij J.L. Augustini, in gr. 8vo. ƒ 0-8-0	295
Rutherford, Tafereel der Oude Geschiedenis, bevattende de vorderingen in Kunsten en Weetenschappen. Iste D. Zutph. bij H.C.A. Thieme, in gr. 8vo. ƒ 3-4-0	258
S.
Salis, (U. van) Beeldengalerij der Heimweekranken. III en laatste D. Haarl. bij J.L. Augustini, in gr. 8vo. ƒ 1-18-0	190
Sammlung auserlesener Geschichten und Erzählungen, &c. Zutph. bey H.C.A. Thieme, in 8vo. ƒ 0-14-0	375

    
    [deel 1, pagina 744]

Schmid, (J.J.F.) Beknopte Geschiedenis des Joodschen Volks enz. voor de Jeugd. Gorinch. bij J.v.d. Wal, in gr. 8vo. ƒ 1-5-0	55
Scholten, (J.J.) Specimen Hermeneuticum, de diversis significationibus vocis ΧΑΡΙΣ in N.T. Traj. ad Rhen. apud O.J.v. Paddenburg & G. ab Yzerworst, 8vo.	571
Schouten, (P.) Over de zorg der Ouders voor het welzijn hunner Kinderen, enz. Amst. bij P.v. Buuren, in gr. 8vo. ƒ 0-4-0	202
Schreuder, Harmsz. (R.) Verslag wegens de Verlossing der Huisvrouwe van J. Schusler. Amst. bij L.v. Es, in gr. 8vo. ƒ 0-4-0	17
Schultingii (A.) Notae ad Digesta &c. Vol. I. Lugd. Bat. apud A. & J. Honkoop, 8vo. ƒ 4-18-0	350
Schumer, (L.H.) Brief wegens de beschuldiging door R. Schreuder tegen hem ingebragt. Amst. bij L.v. Es, in gr. 8vo. ƒ 0-5-8	117
Schusler, (J.) Verslag wegens de Verlossing zijner Huisvrouwe door R. Schreuder. Amst. bij M. Schooneveld, in gr. 8vo. ƒ 0-4-0	17
Seiler, (G.F.) Bijbelsche Uitlegkunde, of Grondstellingen en Regelen ter Verklaaring des O. en N.T. Leijd. bij A. en J. Honkoop, in gr. 8vo. ƒ 3-18-0	285
Semple, (R.) Wandelingen en Schetzen aan de Kaap de goede Hoop, enz. Amst. bij W. Holtrop, in gr. 8vo. ƒ 1-5-0	450
Sicherer, (P.F.) Kort en zaaklijk Onderwijs, enz. enz. Amst. bij J.B. Elwe, in 8vo. ƒ 0-18-0	166
Siegenbeek, (M.) Verhandeling over de Nederduitsche Spelling, ter bevordering van eenparigheid in dezelve. Amst. bij J. Allart, in gr. 8vo. ƒ 2-8-0	174
Sluiter, (J.O.) Lectiones Andocideae, &c. &c. Lugd, Bat. apud Haak & Socios, 8vo. ƒ 2-12-0	578
Spaen, (W.A. van) Oordeelkundige Inleiding tot de Historie van Gelderland. I, II en IIIde D. Utr. bij Wild en Altheer, in gr. 8vo. ƒ 9-0-0	24
Spiess, (K.H.) Reizen door de Paleizen der Vreugde en de Verblijven der Welvaard. Haarl. bij A. Loosjes Pz., in gr. 8vo. ƒ 1-16-0	610
Sprenger van Eyk, (P.G.) Hemelvreugd over Menschen Zaligheid, enz. Eene Redenvoering. Rott. bij Cornel en v. Baalen, in gr. 8vo. ƒ 0-6-0	247
Steenmeijer, (J.) Leerredenen over 's Heilands Opstanding, Hemelvaard en het Pinksterseest. Utr. bij W.v. Yzerworst, in gr. 8vo. ƒ 2-8-0	108

    
    [deel 1, pagina 745]

Steinmuller, (J.W.) Misdaad en Grootmoedigheid. Tooneelspel. Amst. bij G. Roos, in 8vo. ƒ 0-14-0	96
Stilling, (H.) (Eigenlijk Prof. Jung) Theodore van der Linden. II Deelen. Arnh. bij J. Troost, in 8vo. ƒ 1-14-0	142
Storij, (S.) Verantwoording wegens zijn gehouden gedrag 30 Aug. 1799; nevens zijne Wederlegging van de Crimineele Sententie. Amst. bij J. Allart, in gr. 8vo. ƒ 3-15-0	681
Stuart, M.) De Brief van Jacobus, in Leerredenen. II en IIIde D. Amst. bij J. Allart, in gr. 8vo. ƒ 4-0-0	425
Swinderen, (T. van) Disputatio Juris Groningani de Famulis Domesticis.	531
Symes, (M.) Reis van een Britsch Gezantschap naar Ava. III en laatste D. Amst. bij J. Allart, in gr. 8vo. ƒ 3-18-0	30
T.
Tafereelen uit het Huislijk Leeven. IIde D. Amst. bij J. Allart, in gr. 8vo. ƒ 3-0-0	228
Thissot, Leeven, Daaden en Uiteinde van J. Bukler, bijgenaamd Schinderhannes, enz. IIde D. Gron. bij W. Wouters en Amst. bij J.F. Nieman, in 8vo. ƒ 0-18-0	418
Tollens, C.Z. (H.) Lukretia, of de Verlossing van Rome. Treurspel. Amst. bij P.J. Uijlenbroek, in 8vo. ƒ 0-12-0	694
Tresling, (S.) Dissertatio Chirurgica Inauguralis, &c. Gron. apud A. Groenewolt, 8vo.	206
Tromsdorff, (B.) Zakboek voor Practiseerende Artzen, enz. benevens de Dissertatien van J.P. During en S. Fockema. Gron. bij J. Oomkens, in gr. 8vo. ƒ 1-16-0	255
Trouwen (Over) en Bruilofthouden, enz. enz. Gron. bij W. Zuidema, in 8vo. ƒ 0-6-0	424

U.
Uitspanningen. (Nuttige en vermaaklijke) Een Leesboekje voor Kinderen. Amst. bij G. Roos, in 8vo. ƒ 1-2-0	612
V.
Vaillant, (C.R.) Dissertatio Juridica Inauguralis, &c. Lugd. Bat. 8vo.	250

    
    [deel 1, pagina 746]

Verhandelingen, uitgegeeven door Teylers Godgeleerd Genootschap. XXIste D. Haarl. bij J. Enschedé en Zoonen en J.v. Walré, in gr. 4to. ƒ 2-4-0	329, 377, 473 en 517
- uitgegeeven door Teylers Tweede Genootschap. XIIIde St. Haarl. bij J.J. Beets, in gr. 4to. ƒ 1-16-0	589
- bekroond met den Prijs van het Legaat van J. Monnikhoff. IVden D. 1ste St. Amst. bij L.v. Es, in gr. 8vo. ƒ 1-10-0	672
Vervolg van Gedachten over het Predikampt in de Gereformeerde Kerk, enz. Leeuw. bij C.v. Sligh, in gr. 8vo. ƒ 1-10-0	108
Verzameling van Verhooren, ondergaan door Pichegru, Moreau, Georges, enz. III en laatste St. Amst. bij J.A. Craijenschot en W. Holtrop, in gr. 8vo. ƒ 1-10-0	264
Villers, (C.) Proeve over den Geest en Invloed der Kerklijke Hervorming van Luther, enz. enz. Haarl. bij F. Bohn, in gr. 8vo. ƒ 3-5-0	429 en 484
Voorbeelden (Belangrijke) van Menschlijke Langleevenheid. 's Hag. bij J.C. Leeuwestijn, in gr. 8vo. ƒ 1-4-0	367
Voorboden en tekenen der tweede toekomst van den Messias. Rott. bij Cornel en v. Baalen, in gr. 8vo. ƒ 0-11-0	298
W.
Waarheden (Over de) van den Christlijken Hervormden Godsdienst, enz. Arnh. bij J.H. Moeleman, in 8vo. ƒ 0-10-0	577
Wagener, (S.C.) Spookerijen, enz. VI en Jaatste St. Amst. bij W. Holtrop, in 12mo. ƒ 1-5-0	708
Weber, (V.) Herman van Unna en Ida, of Tafereelen uit de XIV en XVde Eeuw. II Deelen. 's Hag. bij de Erven I.v. Cleef en B. Scheurleer, in gr. 8vo. ƒ 3-12-0	139
Wegwijzer voor Persoonen, die aan de gevolgen van jeugdelijke Wellustzonden lijden, enz. Nijm. bij J.C. Vieweg, in 8vo. ƒ 0-14-0	533
Wellust. (De) Lierzang. Amst. bij J.L. Werlingshoff, in gr. 8vo. ƒ 0-5-8	468
Wester, (H.) Spelboekje. Gron. bij J. Oomkens, in 12mo. ƒ 0-1-0	516
- Tweede Spelboekje. ƒ 0-1-0	516
- Derde Spelboekje. ƒ 0-1-8	516

    
    [deel 1, pagina 747]

Willem Hups. Eene Anecdote uit de XVIIde Eeuw, ongelooflijk zelfs in de onze. 's Hag. bij J. Immerzeel Jun., in gr. 8vo. ƒ 3-0-0	704
Williams, (H.M.) Vertrouwde Briefwisseling van Lodewijk XVI met zijne Broeders, enz. enz. Dordr. bij A. Blussé en Zoon, in gr. 8vo. ƒ 4-0-0	352
Willigen, (A. van der) Reizen door Frankrijk, in gemeenzaame Brieven aan den Uitgeever. Iste St. Haarl. bij A. Loosjes Pz., in gr. 8vo. ƒ 2-4-0	499
Willmet, (J.) Oratio de retinenda Antiqua Batavorum in Literis Orientalibus Gloria. 4to.	522
Winter, Nsz. (P. van) Horatius Lierzangen, in Nederduitsche Dichtmaat gevolgd. Amst. bij P.J. Uijlenbroek, in gr. 8vo. ƒ 4-0-0	34
- Proeve eener nieuwe Overzetting van den Eneas. Amst. bij P.J. Uijlenbroek, in gr. 8vo. ƒ 0-14-0	34
Wintgens, (J.P.A.) Leerreden bij de Inlijving eens Joodschen Huisgezins in de Christlijke Kerk. Utr. bij de Wed. J.v. Terveen en Zoon, in gr. 8vo. ƒ 0-8-0	528
Witsen Geysbeek, (P.G.) Panorama der Nederduitsche Taal. ƒ 0-8-0	462
Witte, Jun. (J.E. de) Moreau. Lierzang. Gouda, bij N. Brinkman en B. Klein, in gr. 8vo. ƒ 0-5-8	46
Woodard, (D.) Verhaal van het verlies des Schips, enz. Met een Bijvoegzel van verscheide ontkomingen van Schipbreukelingen, enz. Haarl. bij F. Bohn, in gr. 8vo. ƒ 1-2-0	460
Wy, (G.J. van) De uitvoerelijkheid en nuttigheid van de Schaambeensdoorsnijding, enz. Amst. bij J.W. Yntema en Comp., in gr. 8vo. ƒ 0-8-0	441
Wyn, (H. van) Huiszittend Leeven, enz. Isten D. 4de St. Amst. bij J. Allart, in gr. 8vo. ƒ 3-0-0	210
Y.
Ypey, (A.) Systematisch Handboek der beschouwende en werkdaadige Scheikunde. IIde D. Amst. bij W.v. Vliet, in gr. 8vo. ƒ 3-12-0	633
Z.
Ziegler, (F.W.) De vermomde Vorst, of de Subordinatie. Blijspel. Middelb. bij J. Ooms, in 8vo. ƒ 0-15-0	702

    
    [deel 2, pagina I]
MENGELWERK,

VOOR

1805
    
    [deel 2, pagina III]
    
{== afbeelding 	==} {>>afbeelding<<}
    

ALGEMEENE
VADERLANDSCHE
LETTER-OEFENINGEN,
WAARIN DE
BOEKEN en SCHRIFTEN,
DIE DAGELIJKS IN ONS VADERLAND EN ELDERS UITKOMEN, OORDEELKUNDIG TEVENS EN VRIJMOEDIG VERHANDELD WORDEN.
BENEVENS
MENGELWERK,
tot Fraaije Letteren, Konsten en Weetenschappen, betrekkelijk.
TWEEDE STUK.
VOOR
1805.
Met Plaaten.
Te AMSTERDAM, bij
G.S. LEENEMAN van der KROE,
en bij
J.W. YNTEMA en COMP.
1805.
    
    [deel 2, pagina V]
INHOUD

VAN HET

MENGELWERK,

tot Fraaije Letteren, Konsten en Weetenschappen, betrekkelijk.

Redenvoering, over de Dwaalingen in den aanleg en het beleid des Leevens, over spreuken XVII:16. Door den Eerw. robert walker, Euangelie-dienaar te Edenburg, en F.R.S. Ed.	1
Bevestigende Waarneeming, wegens het nut van een Clysteer uit Belladonna-bladen, bij eene beklemde Breuk. Door l. van cooth, M.D. te Utrecht.	9
De Vaccinatie al voorlang in het Oosten bekend.	10
Treffende Beschrijving des Watervals van Kirka. Volgens l.f. cassas.	12
Letter- en Geschiedkundig Verslag van de Brandspiegels en Brandglazen. Door l. oling, te Leeuwarden.	14
Leevensberigt van Mejuffrouw mary wortley montagu. Volgens dallaway.	21
Belangrijke Bedenkingen over de Volksverhuizing na Noord-America. (Vervolg en slot van bl. 710 des voorigen Jaars.)	25
De Drinknap. Door delandine.	34
Waarneemingen over de Physiognomie der Dieren. Volgens daubenton.	40
Het Vinkje vrijwillig wederkeerende tot den gevangen staat.	42
Gelukkige ontkoming der Vrouwe en Dogter van den Gouverneur der Bastilie, bij de inneeming derzelve.	43
Oordeel van Mev. m.w. montagu over de Romans.	44
Redenvoering, over de Dwaalingen in den aanleg en het beleid des Leevens. (Vervolg en slot van bl. 8.)	45

    
    [deel 2, pagina VI]

Ernstige Bespiegelingen bij den afloop des Jaars mdccciv.	50
Waarneeming, aangaande het gebruik van den Moschus, in Stuiptrekkingen. Door gebel, M.D. te Frankenstein.	52
Natuurlijke Historie van den gewoonen Makreel. Volgens shaw.	54
Het Leeven van den beroemden handel.	56
Omstandig Berigt wegens. Sierra Leone en de Africaansche Inboorelingen in den omtrek. Volgens thomas winterbottom.	62
Proeve van bescheidene Aanmerkingen op de Verhandeling van den Hooggel. m. siegenbeek, over de Nederduitsche Spelling.	70
Beschrijving van het Eiland Ischia, nevens eenig Berigt wegens de Zeden en Gewoonten der Bewoonderen; opgemaakt in den Jaare 1796, door g.h.l. nicolovius, Geheimschrijver van de Financiekamer te Eutin.	75
Aanmerkingen, over den heerschenden smaak in de Kleederdragt der Vrouwen.	82
De opregte Belijdenis van een Carianer.	87
Gepast en beschaamend zeggen van den Heelmeester boudon tegen den Cardinaal dubois.	88
De Cardinaal fleury en de Abbé de st. pierre.	88
Proeve over de Vrees, beschouwd als een heerschende Hartstogt.	89
Berigt, aangaande het herstellen van eene Schijndoode. Door h.a. krüse, M.D. in de Beverwijk.	94
Waarneemingen over het Sap in Boomen en Planten. Door wijlen den Hoogleeraar daubenton.	97
Leevensberigt van den, in de laatstvoorgaande Eeuwe, vervolgden Godgeleerde, thomas emlyn.	102
Het Leeven van den beroemden handel. (Vervolg en slot van bl. 62.)	109
Omstandig Berigt wegens Sierra Leone, enz. (Vervolg en slot van bl. 69.)	117
Vader nicholas.	123
Onthaal en Leevenswijze te St. Goar. Volgens Dr. render.	129
Een nieuw slag van Vervolging.	130
Iets van den Heere richardson.	131
Antwoord van burnet aan een Dief.	132
Aanleidende en medewerkende Oorzaaken, die aan ma-	

    
    [deel 2, pagina VII]

hometh's Godsdienstleere eenen zo verbaazenden opgang gaven. Volgens Mr. butler.	133
Geneeskundige Waarneeming. Door g.w. van toulon, M.D. te Rotterdam.	138
Over den oorsprong van het Wasch; volgens f. huber. Door b. tieboel, te Groningen.	142
Wijze om van Honig Zuiker te bereiden. Door cavezzali.	148
Nuttigheid van den Witten Maankop, ter geneezinge van de steeken van Bijen en Wespen.	150
Leevensberigt van thomas emlyn. (Vervolg en slot van bl. 109.)	150
Berigt wegens de Horologiemaakerijen in het land van Porentru, op de Bergen en in de Valeien van de Jura.	162
Vader nicholas. (Vervolg en slot van bl. 128.)	166
Het uitsteekend nut der Koepok-inenting door de Sterflijsten van de Stad Londen gestaafd.	175
Anecdote van mozart.	176
Korte opgave van mahometh's Leerstellingen en Godsdienst. Volgens Mr. butler.	177
Resultaat der gedaane Proeven, wegens de bereiding van voedende Bouillon, uit versche en reeds gekookte Beenderen, door den Opper-Medicinaal-Raad hermbstädt, te Berlijn. Door den Med. Doct. cleve, aan den Leidsendam.	180
Eene Zinneloosheid, door een gering middel, gelukkig en spoedig hersteld.	186
Zeldzaam Geneeskundig Geval van een Soldaat. Door den Regiments-Chirurgijn brandin.	188
Nieuwe Thermometer, door de lalande.	189
Bedenkingen over het Maakzel en de Huishouding der Vogelen.	192
Waarneeming van het Licht, 't geen de Glimworm van zich geeft.	198
Berigten wegens het Boots-hol, Fingals-grot en de hangende Pijlaaren op het Eiland Saffa. Door Mejuff. murray.	199
De voornaamste Staatsverwisselingen van Louisiana.	205
De voornaamste Bijzonderheden, betreffende het Eiland Dominica.	210
De eerste Silhouette.	217
De t' huisgezogte en gestrafte Boosheid.	222
Anecdote van marmontel.	223

    

Koning saul en de Toveresse van Endor, of Toelichting van I samuel XXVIII:3-25.	225
Berigt, aangaande een Typhus, (Rotagtige Zenuwkoorts) te Berlijn in 1803 waargenomen. Door den Geheimraad en Hoogleeraar c.w. hufeland.	236
Beschrijving van de Wom-bat, een nieuwlings ontdekt Viervoetig Dier. Volgens collins.	238
Verslag van eene Vrouwlijke Schaman in het Russisch Rijk.	242
Iets over de Verhandeling van den Hoogleeraar m. siegenbeek, over de Welluidenheid der Nederduitsche Taal.	246
Uittrekzel van een Historisch Verslag, raakende preville, Honorair Lid van het Nationaal Instituut, en Fransch Tooneelspeeler. Door den Franschen Tooneelspeeler dazincourt.	257
Bijzonderheden van Mejuffrouw cosway.	265
Middel, om, in één Jaar, twee agtereenvolgende Oogsten van Aardappelen van denzelfden grond te bekomen. Volgens pew.	267
Cromwell, de Kerkleeraar, en de Schoenmaaker, te Glasgow.	268
De veronderstelde Afneeming van de Grootte en Sterkte der Menschen wederlegd.	269
Waarneeming, wegens eene geöpereerde Vleeschbreuk, door s. popta, Chirurgijn en Vroedmeester te Harlingen. Medegedeeld door deszelfs Zoon l. popta, Med. Cand. te Franeker.	279
Toestand van het Onderwijs der Doofstommen, in de onderscheidene Landen van Europa.	285
Een Tochtje door de belangrijkste gedeelten van Noord-Wales. Door j.n. brewer, Esq.	291
Iets over de Verhandeling van m. siegenbeek. (Vervolg van bl. 256.)	301
Eene bijzonderheid uit de Reize van humboldt.	309
Iets over het gebruik van de Veronica, in plaats van Thee.	310
Wijsgeerige Gedagten, ontleend uit eenige onuitgegeevene Werken.	311
Het voor en tegen, of het Evenwigt.	313
Het ten ontijde voorleezen der Psalmen bij den openbaaren Godsdienst. Door den Eerw. w. knox.	315
Character van pope. Door Lord chesterfield.	315
Bedenkingen, ter beantwoording van de Vraag: Kan	

    
    [deel 2, pagina IX]

eenig geval, onder welke omstandigheden ook, de schennis regtvaardigen van eene erkende zedelijke verpligting?	317
Een sterkspreekend voorbeeld van Invoeging in den Text der Heilige Schrift. Door den Eerw. w. knox.	322
Over de waarde der Pharmacie. Met Aanmerkingen van den Vertaaler.	323
Natuurlijke Historie van den Lama.	330
Bedenkingen, strekkende ter beantwoording der Vraage, waarom de Dieren bestemd zijn om elkander op te eeten en te verslinden? Volgens paley.	334
Eenige Bijzonderheden, Constantinopole betreffende. Volgens w. wittmann en bigland.	336
Iets over de Verhandeling van m. siegenbeek. (Vervolg van bl. 309.)	341
Het Panorama, verbeeldende de Stad Londen, gemaald door pierre prevost, te Parijs, schilderkundig beschouwd. Door a. fokke simonsz. te Amsterdam.	349
Belangrijke Bijzonderheden, raakende de Jooden te Livorno.	353
De Dichtkunst of het Verzen-maaken afgezwooren.	360
Bedenkingen, over het Vraagstuk, wie het gelukkigst moet gerekend worden, de Man van verfijnd Verstand, of de Man van onaangekweekten Smaak?	361
Eenige Psychologische en Physiologische Vraagen, betreffende de grenzen van den zedelijken en zinnelijken staat van den Mensch, ter beantwoording aan deskundigen voorgedraagen.	367
Waarneemingen, aangaande het nut der Zoutzuure Rookingen, tot voorkoming van besmetlijke Ziekten. Door Dr. masius, Hofmedicus te Schwerin.	370
De Herkomst der Stierengevegten in Spanje toegelicht, en eene breedvoerige Beschrijving van dit woest vermaak.	373
Iets over de Kiekenbroeijerijen der Egyptenaaren en Chineezen, alsmede een Verslag der nieuwaangelegde Kiekenbroeijerij van elias brouwer te Amsterdam.	382
Iets over de Verhandeling van m. siegenbeek. (Vervolg van bl. 348.)	389
Lisippus, of de verkeerde Edelmoedigheid.	395
Voorbehoeding der Watervrees, bij den Beet van een Dollen Hond. Door hufeland.	399

    
    [deel 2, pagina X]

Nieuwe wijze om Planten te besproeijen. Door william tathan.	400
Voordeelen van het Stroo van Boekweit.	401
Gemaklijk middel om Vlekken weg te nemen. Door lenormand.	401
Zonderlinge Ontmoeting tusschen william armstrong en Sir alexander gibson.	402
Anecdote van den Engelschen Staatsdienaar robert walpole.	403
Anecdote van den vermaarden larive.	404
De voordeelen der Stilzwijgende Veragting.	405
Over de behandeling der Fontanellen. Door f. buchner, Chirurgijn, Oog- en Stads Breukmeester te Amsterdam.	410
Eenvoudig middel om den Weezenlijken van den Schijndood te onderscheiden.	416
Gedagten van de lalande, over het zakken van het Water op den Aardkloot.	417
Aanmerkingen over het Gossamer, of Vliegend Spinrag. Door bechstein.	418
Iets over de Koffy.	420
Iets over de Kiekenbroeijerijen der Egyptenaaren en Chineezen, enz. (Vervolg en slot van bl. 389.)	422
Iets over de Verhandeling van m. siegenbeek. (Vervolg en slot van bl. 395.)	431
De jongste Opdelvingen te Pompeji.	444
Middel om Papieren van waarde voor Brand te beveiligen.	446
Delfstoflijke Wol.	447
Zwakheden van eenige groote Mannen.	447
Natuurkundige Waarneeming, toegepast tot opheldering van eene duistere plaats in den Bijbel, psalm CXXI:6. Door den Eerw. a. noorberg, Predikant der Luthersche Gemeente te Bodegraven.	449
Berigt, wegens eene gelukkig geneezene Waterzugt. Door l. van cooth, M.D. te Utrecht.	453
Vermogen van het Teer-water (Aq. Picea) in Venerische Ziekten.	456
Over een Leverkruidje (Lichen) op de Tarwe.	456
Zonderlinge uitwerkzels van eene Fles, 2144 voeten diep beneden de oppervlakte der Zee gedompeld. Door péron.	457
Leevensbijzonderheden en Character van immanuel kant.	459

    
    [deel 2, pagina XI]
Een Tochtje door de belangrijkste gedeelten van Noord-Wales. (Vervolg van bl. 301.)	468
Schilderkundige Beschrijving van het Panorama, voorstellende de Stad Amsterdam, geschilderd door a. vermeulen, w. uppink en c. de kruyf. Door a. fokke simonsz. te Amsterdam.	478
Huislijke Ontrouw.	483
Iets over de Weelde der Romeinen.	491
De Spaansche Ridder en zijne Beminde in een Stierengevegt.	495
Bedenkingen over het Huwelijk en de Veelwijverij.	497
Herinnering aan de Middelen, die, in plaats van den gewoonen Koortsbast, tegen de tusschenpoozende Koortzen, kunnen gebruikt worden. Door hufeland.	503
Spoedige verdwijning van een kwaadaartigen Uitslag, gevolgd op de Inenting met de Koepokstof. Door m. den beer lyklama á nyeholt, M.D. en Vroedmeester te Vlaardingen.	505
Leevensbijzonderheden en Character van immanuel kant. (Vervolg en slot van bl. 468.)	507
De voornaamste Bijzonderheden, betreffende de Flibustiers, Bucaniers, of Broeders van de Kust. Volgens archenholtz.	515
Uitvoerige Beschrijving van de vermaarde Basar, of Markt, te Constantinopole. Volgens een hedendaagsch Reiziger.	526
Middel om het afloopen der Kaarzen te beletten.	533
Eenvoudig middel tegen de Egheid der Tanden.	534
Geschiedenis van een beschroomd Man, door hemzelven beschreeven.	534
Eene Anecdote, betreffende den beroemden d' alembert.	539
Belooning voor een onbescheiden Antwoord.	540
Bijschrift van c. sepp jansz. te Amsterdam, op de Afbeelding van zijne Excellentie den Heere r.j. schimmelpenninck, Raadpensionaris der Bataafsche Republiek.	540
Ophelderende Aanmerkingen over den Canon der Schriften des Ouden Verbonds. Volgens thomas robinson.	541
Waarneeming, wegens eene Vrouw, overleeden naa het gebruik van twee lood Rottenkruid; het nut der Zeep-ontbinding in dergelijke gevallen aangetoond;	

    
    [deel 2, pagina XII]

benevens den staat der Ingewanden naa den dood. Door j. reynders, M.D. te Groningen.	546
Waarneemingen op eenige minbekende Molluscas. Door j.b.g.m. bory de st. vincent.	551
Manier, om de Bevrugting van zommige Boomgewassen, door middel van eene Inenting door Leiders, (Greffe par aproche) te bevorderen.	553
Leevensberigt van Dr. sims.	554
Bijzonderheden van de Mela, of Kermis, op de oevers van de Ganges.	562
Bljzonderheden van de Broeder- en Zusterschap van belli aan de Goudkust.	564
Tafereel van den tegenwoordigen staat der Maatschappije en Zeden van het hedendaagsche Rome. Door c.a. böttiger.	566
Nader Berigt wegens de Opdelvingen uit Pompeia.	575
Middel, tegen de Jigt, van Dr. stenhouse.	577
Middel om de Boomen tegen de uitwerkzels van de Vorst te bewaaren.	577
Gelijkheid.	578
Uitspraak van het Hof der Liefde over een gestoolen Kus. Volgens f. d'olivet.	582
Gemengde Aanmerkingen.	584
Gedachten over zommige vuurige Verhevelingen in 't algemeen, en over die in 't bijzonder, welke op Woensdag, den 23sten van Wijnmaand deezes Jaars, te Amsterdam en elders is waargenomen. Door a. fokke simonsz. te Amsterdam.	585
Berigt wegens eenen Wolksteen.	596
Toevallige Geneezing eener hevige Braaking door het Bier. Door p. van der hoeven abrahamsz. Med. Doct. te Schiedam.	600
Uittrekzel uit twee Brieven, geschreeven te Portici en Napels, behelzende eenige Bijzonderheden van de Aardbeevinge te Napels van 26 Juli 1805. Door f. de siebenthal.	604
Uittrekzel uit een Brief uit Napels, over eene Uitbarsting van den Vesuvius.	607
Iets over de Rivier de Rhijn, en de Verstopping bij Katwijk.	609
Een Tochtje door de belangrijkste gedeelten van Noord-Wales. (Vervolg van bl. 478.)	611
Konlath en oithona, Gezang, aan ossiaan toegeschreeven. Door Mr. willem bilderdijk.	619

    
    [deel 2, pagina XIII]

Engelsche Kinder-acteur Manie.	627
Trek van Edelmoedigheid in Fransche Soldaaten, onder de Regeering van lodewijk den XIV.	628
De diep in Studie verzonken Schrijver.	628
Behoedzaamheid aangepreezen bij de hooge denkbeelden der Ouderen van hunne Kinderen. Door den Eerw. alb. conradi, Predikant te Oostwoud.	629
Waarneeming, wegens eene Vergiftiging, door middel van het Zaad des Doornappels, (Datura Stramonium.) Door Dr. pfenning, van Sorau, in de Nederlausnitz.	635
Middel, om de Inenting der Koepoksstoffe het bedoelde nut te doen voortbrengen.	638
Een Fragment. Door john walker, M.D.	639
Algemeen Verslag van het Stelzel van Dr. gall. Volgens hufeland.	642
Beschrijvende Schets van de Stad Koppenhagen en de Zeden der Inwoonderen. Volgens den Hoogleeraar olivarius, van Kiel, in Holstein.	645
De Woestijnen van Africa en Asia niet zo schriklijk, als dezelve door de meesten worden afgemaald. Volgens olivier.	650
Tafereel van den tegenwoordigen staat der Maatschappije en Zeden van het hedendaagsche Rome. (Vervolg en slot van bl. 575.)	652
Anecdoten uit het Leeven van den Heere necker; benevens eenigen zijner gedenkwaardige Spreuken. Door zijne Dochter, Mev. van stael.	665
Behoedzaamheid aangepreezen bij de hooge denkbeelden der Ouderen van hunne Kinderen. (Vervolg en slot van bl. 635.)	673
Gebed van Sir william jones; en diens Grafschrift, door hemzelven vervaardigd.	684
Over de Pis, en de Voorbeduidzels, welke daarvan ontleend worden.	686
Berigt wegens een ongewoon Verschijnzel van vallende Starren. Door ellicot.	690
Het Character der Mooren. Volgens lucas.	691
Nuttige en veelal noodige voorzorgen, bij het hooren of verneemen van gerugten, tijdingen en verhaalen, in acht te neemen.	693
Ontwerp van een nieuw Formulier van Nieuwjaarswenschen. Door a. fokke, simonsz.	695

    
    [deel 2, pagina XIV]

Iets over het vernuft der Dieren.	701
Eene ongelukkig geslaagde Vrouwenkeuze. Eene Schotsche Gebeurtenis.	702
Lodewijk de XIV en de Hoveling grammond.	704
Naïve Fransche woordspeeling en scherpzinnige gevatheid.	704

De Afbeelding, behoorende tot de Kiekenbroeijerij, te plaatzen tegen over bl. 430.



2009 dbnl


_vad003180501_01


grieks


Vaderlandsche Letteroefeningen. G.S. Leeneman van der Kroe en J. W. Yntema en Comp., Amsterdam 1805




DBNL-TEI 1



2009-10-21

KE

colofon toegevoegd




Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Vaderlandsche Letteroefeningen. G.S. Leeneman van der Kroe en J. W. Yntema en Comp., Amsterdam 1805
 
Zie: https://www.dbnl.org/tekst/_vad003180501_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 

    
        
        
    



{==1==} {>>pagina-aanduiding<<}

Algemeene Vaderlandsche Letter-oefeningen.

Nagelatene Werken van J.C. Lavater. Iste Deel. Behelzende Godsdienstige Brieven en Opstellen. Uit het Hoogduitsch. Te Amsterdam, by M. Schalekamp, 1804. In gr. 8vo. 334 bl.

Volmaakt in de zelfde gedaante, als in zyne by de Nederlanders bekende Schriften, vertoont lavater zich ook in deeze Opstellen: als een Man, die het, in de daad, met de zaak des Christendoms wel meent, en wien het hart voor het eeuwig geluk zyner natuurgenooten klopt; doch wiens leevendige en verhitte verbeeldingskragt en paradoxe geest by wylen eene vlugt neemen tot op eene hoogte, alwaar de dagelyksche Leezers hem bezwaarlyk kunnen volgen: vooral, wanneer hy, dit ondermaansch verblyf verlaatende, in de hoogere gewesten zweeft, en tot onmiddelyke gemeenschap met de Gezaligden in het hemelsch licht zich verheft. Een andere swedenburg schynt alsdan in hem te herleeven. Iets van dien Excentrieken geest vertoont dit Eerste Deel; waarin men, egter, ook andere stukken, meer op den redeneerenden leest geschoeid, aantreft. Een klein derde gedeelte deezes Deels beslaat een reeks van vyftien Brieven, aan eenen Graave geschreeven, over de Leer der Schrift wegens onze Verzoening met god door christus. Hier op volgt eene Verhandeling, van ruim honderd bladzyden, in twee Afdeelingen gesmaldeeld; zy voeren tot opschrift, de eerste, jesus christus steeds dezelfde; niet bepaald door tyd en ruimte, niet door de onwaardigheid der geloovenden aan hem; of: nieuwe uitgaaf van het oude Euangelie voor echtgeloovige Christenen; de andere Afdeeling: jesus christus steeds dezelfde; onbepaald door onze zedelyke onwaardigheid; of: nieuwe uitgaaf, enz. Myn Droom van de Heiligen, felix en regula, vervangt die Verhandeling. Felix en regula waren de eerste verkondigers van het Euangelie te Zurich, die voor

{==2==} {>>pagina-aanduiding<<}
hetzelve den Marteldood stierven, wier gedagtenis telkens met eene Redevoering of Voorleezing wordt gevierd, op den elfden September. Droom noemt lavater die Voorleezing, omdat hy, volgens zyn grillig vernuft, goedvondt, dezelve in dien vorm te gieten. Hy schetst aldaar den toestand der Zurichsche Kerke vóór en naa den dood dier Martelaaren, alsmede haaren tegenwoordigen toestand; welke laatste hier in een niet zeer gunstig licht wordt voorgedraagen. Lavater besluit zyne Redevoering met een Iets van de toekomst, en: Het een en ander, den redenaar meer van naby betreffend. - Brieven over den toestand der Ziel na den dood; de werking der afgescheidene Geesten op de nog sterflyken; en het wederzien van hun, die wy lief hadden - zoo luidt het algemeen opschrift der Opstellen over het duister onderwerp, welke, geduurende de laatste helft des jaars 1798, aan maria foederowna, Keizerin van Rusland, wierden toegezonden. De drie eerste Brieven bevatten eenige algemeene aanmerkingen, gevolgd van andere Brieven, een van welke het schryven eenes Zaligen aan zynen achtergelatenen Vriend, over den toestand van afgescheidene Geesten, een andere over het eerste aanschouwen des Heeren, en een derde over den zamenhang der Zaligen met de achtergelatene geliefden, voorstelt. 't Is in deeze Brieven, vooral, dat lavater op zyn stokpaardje zit, of liever, in de hooge gewesten der verbeeldinge zweeft. Zie hier iets van 't geen hy aan zyne Vrienden op de aarde, over den toestand van afgescheidene Geesten, schryft. ‘In de allereerste plaats moet ik u, dagelyks Lievere! zeggen, hoe ik eigenlyk aan u schryve, zonder toch het papier aan te raken, of de pen te kunnen roeren - hoe ik in eene geheel aardsche en
menschlyke taal met u spreken kan; ofschoon ik van deze taal, in mynen gewonen toestand, niets versta. Reeds dit bericht zal u een wenk zyn, hoe gy u onzen tegenwoordigen toestand moet voorstellen.
Denk u mynen toestand van den vorigen ongeveer zoo verscheiden, als die van eene rondvliegende kapel, van haren rupsen-toestand. Ik ben eene zoo verwandelde, verheerlykte, vrygewordene, voormalige rups - die reeds twee veranderingen ondergaan heeft. Gelyk de kapel over de bloemen zweeft, zoo zweven wy dikwyls, niet altoos, over de hoofden

{==3==} {>>pagina-aanduiding<<}
der goeden. Een u stervelingen onzigtbaar (maar zeer weinigen zigtbaar) licht straalt, of licht zacht om ieders goeden, liefhebbenden, godsdienstigen menschen hoofd. (De heerlykheid (glorie) om de hoofden der heiligen heeft haren zeer goeden grond). Gelyk dit licht in ons licht (want all', wat zalig is, is alleen door het licht zalig) harmonieert, zoo trekt het ons aan.
Geen onreine geest kan en mag dit heilige licht naderen. Rusten wy in dit licht op het hoofd van den vroom - goeden - dan lezen wy in zynen geest onmiddelbaar - wy zien hem, gelyk hy is. Elke straal, die van hem uitgaat, is een woord, dikwyls eene gansche rede. Wy andwoorden zynen gedachten. - Hy weet niet, dat wy andwoorden. Wy verwekken in hem gedachten, waaraan hy, zonder door ons aangeraakt (te) zyn, nooit zoude gedacht hebben, ofschoon de aanleg, de vatbaarheid daartoe in zyne ziel lag. De waardige, voor licht vatbare mensch, wordt een geschikt werktuig voor den tot lichtmededeeling begeerigen, met hem overeenstemmenden geest.
Ik vond eenen voor licht vatbaren geest, of veelmeer een mensch, dien ik naderen konde, en door dit werktuig spreek ik met u. Zonder zulk een werktuig konde ik niet menschlyk, woordlyk, zigtlyk, tastlyk met u spreken, of veelmeer aan u schryven.
Gy ontvangt derhalven eenen anonymen brief van een onbekend mensch, die de behoefte naar onzigtbare en eeuwige dingen in zich voedt. Ik zweef over hem, ik rust op hem (in zeker opzigt op eene gelyke wyze, als de godlykste aller geesten op den godlyksten aller menschen na zynen doop rustte), ik werk op hem. Ik verwek gedachten in hem. Hy schryft ze - volgends myne stemming, leiding, bestraling. Door eene ligte, zachte aanraking doe ik de snaren zyner ziel klinken - op eene met hare en myne individualiteit overeenkomstige wyze. Hy schryft, hetgeen ik van hem geschreven wensch. Ik schryf door hem. Alle myne gedachten worden de zynen. Het is hem wel by 't schryven. - Hy gevoelt zich vryer, bezielder, gedachtenvoller. Het dunkt hem, dat hy leeft en zweeft in een vrolyker, ligter

{==4==} {>>pagina-aanduiding<<}
element. Hy gaat vry, gelyk een vriend aan de leidende hand des vriends; en zoo ontvangt gy een schryven van my. De schryver dunkt zich vry, en hy is het. Hy wordt op geene wyze gedwongen; gelyk twee vrienden, die hand aan hand gaan, en elkander nogthands leiden.
Gy zult intusschen bespeuren, dat myn geest met den uwen in verstandhouding is - gy verstaat myne taal - gy verneemt myne eigenste gedachten. - Zoo veel ditmaal.’
Wy schreeven dit af, niet omdat wy van oordeel zyn, dat door hetzelve over den staat der toekomendheid eenig licht wordt verspreid; maar veeleer om de onmogelykheid te doen opmerken, om, in den tegenwoordigen staat der ontluikende reden, van dien staat eenig onderscheiden denkbeeld te kunnen vormen, daar een lavater, man, indien zulks mogelyk ware, beter dan iemant daar voor berekend, met alle zyne uitvoerigheid indedaad niets heeft gezegd, en zyne woorden, van naby beschouwd, geene bepaalde denkbeelden in het verstand verwekken. Hoe menig eene spotterny zouden veele Christenen aan het deugdkweekend Euangelium bespaard hebben, indien zy het woord eenes boezemvriends des verhoogden Verlossers: 't is nog niet geopenbaard, wat wy zyn zullen, geëerbiedigd hadden! En hoe welstandig zou voor lavater het bedwingen zyner verbeeldingskragt, en het terug houden van gewaagde gissingen, geweest zyn, die zoo dikmaals voor de uitspraaken der gewyde Schryveren zynen pligtmaatigen eerbied betuigt!
Even gewaagd, als het bovenstaande, is ook het vervolg deezer bespiegelingen, die, ten slotte van dit Deel, vervangen worden van eenige korte Voorlezingen aan de St. Petrus Gemeente te Zurich, in 1795; zy hebben ten onderwerpe: Lof van het Euangelie; over 't geloof aan het Euangelie; eenige gronden van het geloof aan het Euangelie van Jesus Christus; iets over het zedelykgodsdienstig charakter van Jesus Christus: en eindelyk een woord van voorbereiding tot het heilig Kersmis-feest.
Thans treeden wy terug, tot het doen van een kort en hoofdzaakelyk verslag van lavater's denkwyze over de leere der Schriftuure, wegens onze verzoening met god door christus. Naa eenige algemeene aanmerkingen, zonder voor als nog in byzonder-
{==5==} {>>pagina-aanduiding<<}
heden te treeden, stelt hy zyn gevoelen aldus voor: ‘Het Euangelium stelt ons hem (christus) voor, als eenen Verlosser, wiens verloskragt met zyne zelfopoffering in een onafffeidelyk verband staat; als eenen bezieler, nieuwen opwekker der door de zonde sterslyk geworden menschheid - als eenen door zynen dood tot middelaar en begelukzaliger der zonden voleindigden wederhersteller van het gevallen adamsgeslacht, als het orgaan, middel en werktuig, als den eenigen, onvergelykelyken middelpersoon, door welken wy uit ons diep, zedenlyk, verstandlyk en natuurlyk verval opgebeurd, hersteld, gered, en tot het grenzenloos genot van het hoogste goed kunnen en moeten gebragt worden.’ En wat verder: ‘Niet slechts als een leeraar, verlichter, mond Gods; niet slechts als een voorbeeld van deugd en van Godsdienst is hy dit; ook niet bloot als een reddende wonderdoener, als de allervolmaaktste vertegenwoordiger der Godheid is hy dit - hy is het voornaamlyk - door zyne opoffering en vrywillige overgeving in den dood.’ - ‘Ware het bloot (vervolgt lavater) om onderrigt en verlichting van het menschlyk geslacht te doen geweest, ieder ander had van God tot dit doel genoegzaam verlicht en gevolmagtigd kunnen worden. 'Er was tot het hooger doel der menschen-verlossing, der zondaarsontzondiging, zyn hoog verheven persoon zelf, en de hoogst mooglyke vernedering, uitlediging, overgeving van denzelven in den dood noodig;’ zoo dat, gelyk lavater verder aanmerkt, de Apostelen de godsdienstige verëering, welke
zy voor christus verlangen, niet op zyne hooge bovenmenschelyke bestaanlykheid, maar op zyne vernedering en dood gronden; zynen dood, niet enkel als dien eenes martelaars, die toch, in de gewoone taal, niet wel een offerdood voor anderen, een verzoenoffer voor de zonden der waereld kan heeten, en geen Apostel van een martelaar zou gezegd hebben, dat hy ons van zonden reinigt. Hoe zeer nu lavater dit denkbeeld wegens den dood des Heeren als dien eenes martelaars afkeurt, even afkeerig is hy van de meening, welke den verzoendood van jesus als eene geregtelyke genoegdoening, als eene eerredding van eene oneindig beleedigde Godheid

{==6==} {>>pagina-aanduiding<<}
voorstelt. Om nu, wat de kragt en uitwerking van christus dood aangaat, meer byzonder aan te wyzen, stelt lavater, tot verstand van de meening der gewyde Schryveren, als eenen regel neder: ‘Wy moeten deze (gewyde) Schryvers door zich zelven verstaan. Wy moeten in hunne denkbeelden, in de hun gewone taal indringen, en hunne uitdrukkingen geenen duizend jaren later eerst aangenomenen zin toeschryven - wy moeten ze uit hunne natie, hunne eeuw, hun stelzel beoordeelen. En wat was hun stelzel van offeren? by voorbeeld van het offerlam? Buiten allen twyfel dit denkbeeld: In de plaats van de eerstgeborenen Israëls werd dit lam geslagt. - Zy, de Israëliten, waren, over 't geheel genomen, zoo strafwaardig als de Egyptenaars; doch zy losten hun leven met het, naar Gods bevel, geslagte lam.’ Eveneens, meent lavater, kon een Christen geworden Israëliet, de Apostelen hoorende zeggen: christus is het voor ons geslagte Paaschlam, niet anders daar by denken, dan: ‘Aan den dood van Jesus hebben wy ons leven zoo zeker te danken, als de Israëliet aan het geslagte Paaschlam - zyner eerstgeborenen redding te danken had, of geloven moest, te danken te hebben.’ En verder: ‘Zoo dikwyls het alzoo in de Apostolische Schriften heet: Christus is voor ons gestorven, dan moeten wy, indien wy de Apostelen niet een geheel nieuw, hun vreemd denkbeeld willen toeschryven, het volgende daarby denken: Christus is in onze plaats gestorven - aan den dood van Christus, als eenen plaatsvervangenden dood, hebben wy onze redding, verlossing, ontzondiging, verzoening, harmonie met God, wederinzetting in verlorene regten te danken.’ Hy voegt 'er nevens, dat, hoe zeer de Apostelen het denkbeeld van het Zoenoffer van christus mogen gereinigd en vergeestelykt hebben, zy
nogtans, indien zy geenen onzin wilden spreeken, iets dergelyks daarby moeten gedagt hebben, 't geen zy wilden dat de Christenen uit de Heidenen daarby moesten denken, door ook hun christus als een verzoenoffer voor te stellen, Zoo vast is lavater hier van overreed, dat hy verklaart, liever heden dan morgen afstand te willen doen van het Christendom, indien het telkens terugkeerende denkbeeld der Apostelen, wegens den dood

{==7==} {>>pagina-aanduiding<<}
van christus, eene bloote byzaak, en niets dan eene schikking naar de zwakheden hunner tydgenooten geweest zy. In Br. VI. bevlytigt zich lavater, om tusschen den offerdood van J.C. en 's menschen verzoening of ontzondiging het verband, of den invloed des eersten op het andere, aan te wyzen. Het moeilyke, om dat verband te vinden, erkennende, koomt zyn hoofddenkbeeld hier op neder: ‘Het nadenken over zynen (christus) dood, als een van God toegelaten, bitter noodlot over de onschuld, kan een magtig bewaarmiddel tegen de zonde zyn - gelyk het nadenken van den Israëliet, over zyn offer, voor hem een bewaarmiddel tegen Israëlitische zonden zyn kon.’ Dit verband zoekt hy verder te doen blyken uit de voorbeelden van abraham en joseph, wier lydingen aan duizenden tot heil gedyden: ‘Gelyk Abraham door geloof en lyden een Abraham wierd, zoo Jesus - door geloof en lydensgehoorzaamheid - een Messias, een Stamvader van een nieuw, ontelbaar en onsterflyk menschenras.’ Van joseph schryft hy: ‘In Egypten had hy onschuldiger wyze - oneindig veel te lyden. All' dit lyden kan als eene werking van den broederhaat worden beschouwd. Hy was om hunner zonden wille overgegeven. Hy droeg in zeker opzigt hunne zonden. - Hy werd uit zyne gevangenis ontslagen - om hunner regtvaardiging, vryspreking, begenadiging, redding wille. Het was niet zyn voorbeeld, dat hen zedenlyk verbeterde. Hy was een offer voor hun.’ 't Geen lavater verder over joseph schryft, en over de toepassing daar van op christus, als voor ons bestek te uitvoerig, moeten wy onvermeld voorbygaan. Om de zelfde reden moeten wy den inhoud der drie volgende Brieven overslaan. Op de vraag, het onderwerp van Br. XIII. ‘in hoe verre het lyden en de dood van Christus voor ons
eene genoegdoening der Godlyke geregtigheid, of eene stilling van den toorn Gods jegens de zondaars kan heten?’ herhaalt lavater eene voorgaande verklaaring, dat hy de gewoone manier van voorstelling wegens den dood van christus, als eene genoegdoening aan de Godlyke geregtigheid, niet schriftmaatig vindt, en eischt, dat hem slegts eene eenige plaats, waar deeze godgeleerde onderstelling

{==8==} {>>pagina-aanduiding<<}
tot eenen grondslag van de leere der verzoeninge wordt gelegd, geweezen worde. Het denkbeeld wegens de zonde, als eene oneindige beleediging eener oneindige majesteit, en alzoo zonder eene oneindige genoegdoening onvergeefbaar, houdt hy voor zinneloos woordenspel. ‘Een eindige kan niets oneindigs doen. Uit dit my ondenkbaar denkbeeld, dat eene zonde eene oneindige beleediging is, zou volgen, dat elke zonde eene oneindige beleediging ware - dat alzoo voor iedere enkelde zonde van ieder enkeld mensch eene oneindige genoegdoening vereischt wierd, indien zy met eer zou vergeven worden.
Ik wend my van dit my ondenkbaar gedachte af, en zeg alleen: Geen woord daar van staat in mynen bybel - ofschoon daarin van den dood van Jesus voor ons, om onzen wil en in onze plaats, zoo veel staat. Nergens een woord van de zonde, als eene beleediging van God, laat staan van de oneindigheid eener beleediging Gods, afgeleid van zyne oneindigheid. - Ook geen woord van eene straffende geregtigheid. Geen woord van eene eerreddende genoegdoening - geen woord van eenen te bevredigenden toorn. Niet eenmaal, hetgeen ik vooral wil opgemerkt hebben - heet het - dat God met ons, maar altoos slechts: dat wy met God verzoend zyn. - Hoe kan men toch dat eene leer der Schrift, eene grondleer der Schrift heten, waarvan, vooral in die plaatsen, waar zeer uitvoerig van eene zaak gesproken wordt, geen woord staat?’ Verscheiden andere plaatsen ontmoeten wy hier, waar mede lavater in niet minder sterke uitdrukkingen zyne verwerping van het gegispte gevoelen aankondigt. ‘In hoe verre kan elk lyden en sterven van den Christen om Christus 's wil voor anderen verdienstlyk heten - en waar in is het verdienste van Christus van het verdienste der genen, die voor anderen sterven, onderscheiden?’ is het onderwerp des XIVden Briefs, terwyl de XVde of laatste vermengde gedachten, gevolgtrekkingen en toepassingen bevat.
Over het belangryk onderwerp, den dood van christus, hebben wy nu des beroemden Mans denkwyze voorgedraagen. Hy betreedt eenen middenweg tusschen het gemeenlyk genoemde rechtzinnige geloof, en dat der zulken, die geagt worden, over de kragt en

{==9==} {>>pagina-aanduiding<<}
uitwerking des lydens van christus, vryer te denken. Of lavater het stuk afgedaan, en het in de Schrift niet zeer duidelyk voorgesteld onderwerp van alle bedenkelykheden ontheven hebbe, willen wy niet beslissen. Non nostrum inter vos tantas componere lites.

J.G. Marezoll, over de Bestemming van den Kerkelyken Redenaar. Uit het Hoogduitsch vertaald. Te Franeker, by D. Romar. In gr. 8vo. 233 bl.

Marezoll, eerst Academieprediker en Professor in de Godgeleerdheid te Gottingen, daarna Predikant by de St. Petri-kerk te Koppenhagen, thans Consistoriaalraad, Superintendent en Hoofdprediker te Jena, liet deze voortreffelyke Verhandeling reeds in 1793 't licht zien. Hoe veel de Hoogleeraar tinga tot de vertaaling derzelve toegebragt hebbe, is uit het Voorbericht, door die achtingwaardige hand voor dit Werkjen geplaatst, niet duidelyk. Hy zegt alleen, den Drukker tot de uitgave aangemoedigd, en, onder het nazien der vertaaling, hier en daar een enkele aanteekening bygeschreeven te hebben. De Vertaaling, van wien ze ook zyn moge, verdient lof; en voor de bygevoegde aanteekeningen zouden wy den Professor des te meer dank schuldig geweest zyn, byaldien hy had kunnen goedvinden, om over deze en gene byzonderheden zich wat opener te verklaaren, en zyne van den Schryver afwykende gedachten meer met redenen te bekleeden. Aan enkele waarschuwingen, om van deze en gene gezegden gene onvoorzichtige toepassing te maaken, 'er geen verkeerden zin aan te hechten, en ze niet verder te trekken, dan ze getrokken moeten worden, heeft men weinig. Ondertusschen verliest de anders ruime aanpryzing dezer Verhandeling, door zulke aanmerkingen, veel van haare kracht. Zy bevat desniettemin zoo veel schoons, zoo veel bruikbaars, dat wy ze gaarne in handen zagen van alle onze Predikers; en wel vooral van hun, die zich tot dat gewigtig ambt voorbereiden. Is iemand al, in alle byzonderheden, het met den Schryver niet volkomen eens, zulks kan, zoo als tinga wel aanmerkt, aan de hoofdzaak niet hinderen. Voor streng Orthodoxen is dit Werkjen niet geschreeven. Wy

{==10==} {>>pagina-aanduiding<<}
willen ons juist daaronder niet rangschikken; maar maaken evenwel ook zwaarigheid, om aan alle voorschriften en raadgeevingen van marezoll, omtrent de wyze van prediken, onze toestemming te geeven. Allerminst is ons 's mans denkwyze over het uitleggen van den Bybel, als geheel of althans byna onnoodig in het prediken, bevallen. Prof. tinga heeft daaromtrent, in het Voorbericht, zeer gepaste aanmerkingen, die wy wenschen, dat, even als dergelyken van den beroemden Remonstrantschen Predikant stuart (*), algemeen mogen ter harte genomen worden. - Zie hier den korten inhoud der Verhandelinge van marezoll.
Hy onderscheidt de algemeene en byzondere bestemming van den Kerkelyken Redenaar. De algemeene, waarover in de eerste Afdeeling gehandeld wordt, is deze: Hy is Leeraar van het Christendom; en wel Leeraar van het Christendom op den Predikstoel. - Hier ryst dan eerst de vraag: wat is Christendom? Daartoe behoort, volgends den Schryver, niet alleen dat geen, welk Jesus en zyne Gezanten daadelyk geleerd en voorgedraagen, woordelyk bevolen of verboden hebben; maar ook al dat geen, welk zy, overeenkomstig hunne oogmerken en grondbeginselen, zeer zeker leeren en voordraagen, beveelen of verbieden zouden, wanneer zy onder ons leefden, wanneer zy op onze denkwyze en gezindheid acht gaven, en onze manier van leeven zagen: al het geen op wysheid en waarheid, op zedelykheid en gelukzaligheid, op de daadelyke verbetering en vergenoeging der menschen, een naderen of verderen, maar ontwyfelbaaren invloed heeft. Christelyke preeken zyn dienvolgends alle zulke Leerredenen, welke zich met de verbetering en geruststelling der menschen bezig houden; dit moge dan nu met de woorden, en naar de leerwyze van Jesus en zyne Gezanten, of in onze gewoone taal, en volgends eene andere, in onze tyden en behoeften gegronde leerwyze, geschieden. Wysgeerige preeken zyn dus ook Christelyke preeken. - De tweede, met de eerste zeer naauw verbondene vraag, betreft de manier en wyze, op welke deze geheele omvang van het Christendom op den predikstoel moet voorgedraagen worden. Hier op is het antwoord:

{==11==} {>>pagina-aanduiding<<}
De leerstoel van den Predikant is de kansel; hier spreekt hy alleen en ongestoord; zyn voorstel is een samenhangend geheel, eene rede naar regelen van welspreekendheid ingericht: derhalven moet hy ook, in den eigenlyken zin des woords, Redenaar zyn. Welspreekendheid, kunst van overreeden, is het eenig werkzaam middel, om zyn doel als Leeraar te bereiken.
Behalven deze algemeene bestemming, heeft elk Leeraar zyne byzondere en plaatselyke. Hierover handelt de tweede Afdeeling. 'Er is eene groote verscheidenheid der volksstanden, welke van den kansel moeten onderweezen worden; en ieder van deze standen heeft zyne eigene en byzondere zedelyke behoeften; voor die allen moet dus niet 't zelfde, noch op dezelfde wyze gepredikt worden. De verscheidenheid der standen veroorzaakt verscheidenheid van plichten, dat is, verscheidenheid in de manier en wyze, op welke de mensch zyne deugd oefenen en aan den dag leggen kan; 'er zyn ook onder dezelve onderscheidene hoofdgebreken; niet minder verschilt de uitwendige leevenswyze, de zeden en gewoonten; men kan zich ook niet by ieder derzelven van dezelfde beweeggronden tot het goede bedienen; elke stand heeft zyne eigene en byzondere verzoekingen tot het kwaade; ook zyne byzondere dwaalingen en vooroordeelen. Behalven dit alles, moet de Prediker ook nog plaatselyke menschenkennis, kennis van de hem toebetrouwde Gemeente, in 't byzonder, hebben. Uit dit alles worden nu gewigtige aanmerkingen afgeleid. - Onze Predikanten zyn geen Apostels. Zy hebben geen Onchristenen te bekeeren, maar gebooren Christenen te onderwyzen; en moeten dus alleen zulke onderwerpen op den kansel behandelen, welke zich voor denzelven schikken. Zy moeten daarom ook den toon, in welken de Apostelen spraken, alleen met groote behoedzaamheid en bepaaling navolgen; mogen geen zoo volstrekt geloof, en geen zoo onbeperkt vertrouwen van de menschen vorderen, als deze zulks deeden en doen moesten; en kunnen zoo min, als andere Ambtenaaren in den Staat, op een buitengewoonen bystand van God rekenen. - De geheele nuttigheid van hun leerambt hangt eenig en alleen af van die omstandigheid, dat zy juist voor die genen, welke hen hooren, van dienst worden. Hunne
preeken moeten dan altyd praktikaale preeken zyn, dat is, zul-
{==12==} {>>pagina-aanduiding<<}
ken, van welken die volksklassen, welke zy telkens moeten onderwyzen, naar de omstandigheden van tyd en plaats, een bepaald gebruik maaken kunnen. - 'Er moet altyd populair gepredikt worden, dat is naar de vatbaarheid en behoefte van die volksklasse en die gemeente, voor welke ieder predikt. - Men kan bybelsch prediken, zonder zich juist van de eigen woorden der Bybelschryveren te bedienen; de beeldryke en oostersche bybeltaal behoort althans de kanseltaal niet te zyn.
In de derde Afdeeling wordt deze vraag beantwoord: waarop heeft zich dus de Kerkelyke Redenaar, in zyne Leerredenen, toe te leggen, wanneer hy aan zyne geheele en plaatselyke bestemming voldoen zal? - De Schryver vordert vier stukken. (1) De Leeraar moet zich bevlytigen, om zyne tochoorders steeds verder te brengen; en hierin moet hy, volgends zekere en wel overlegde regelen van voorzichtigheid, te werk gaan. (2) Hy moet, door zyne voorstellen, dat alles zoeken te bewerken en te verhinderen, 't geen de burgerlyke wetten en inrichtingen niet bewerken en verhinderen kunnen. (3) Hy moet zyne tochoorders daartoe aanmoedigen, en het hun gemakkelyk maaken, dat zy alles, ook de kleine en onbeduidendste dingen en belangen van het werkdaadig leeven, met den Godsdienst verbinden. (4) Hy moet zich, in zyne voorstellen, naar den geest der eeuwe, en naar derzelver grooteren of geringeren invloed op de leden zyner gemeente, richten. En nu worden nog deze vraagen geöpperd, en met veel juistheid behandeld: of de Predikant meer op licht, dan op warmte zien; of hy derhalven aan het onderwyzend of aan het roerend deel zyner Leerredenen meer moeite besteeden moet? - welke manier van voorbereiding tot het mondelyk voorstel de beste zy? - en of zich dan ook de aangeweezene bestemming van den Kerkleeraar met de verplichting van den Predikant, met opzicht tot de symbolische boeken, schikt? - Het antwoord op alle deze vraagen is oordeelkundig, doeltreffend en belangryk.





{==13==} {>>pagina-aanduiding<<}

Karacter-trekken van Jezus, of Evangelische Verhaalen. Naar het Hoogduitsch van K.v. Eckhartshausen, door G. Nieuwenhuis. Te Leyden, by D. du Mortier en Zoon, 1804. In gr. 8vo. 301 bl.

Met het loffelyk doel, om het uitmuntendst voorbeeld des besten mans, die immer op aarde geleefd en onder de menschen verkeerd heeft, ter navolging van de edele denk- en handelwyze, die hy in onderscheidene betrekkingen heeft vertoond, aan te pryzen, heeft karel van eckhartshausen zyne krachten beproefd, om eenige Karactertrekken van Jesus, zoo als men die uit de Evangelische Verhaalen leert kennen, af te maalen. De Eerw. nieuwenhuis levert ons van dezelve eene vrye, met smaak uitgevoerde vertaaling, waardoor wy ook deze niet verwerpelyke vrucht van den Duitschen bodem tot ons overgebragt zien.
In vier-en-twintig Afdeelingen, worden de volgende trekken in het karacter van Jesus beschouwd. (1) Jesus heeft een hoog gevoelen van menschenwaarde. (2) Jesus in den open(en) tempel der natuur. (3) In zyn vaderstad. (4) Een kindervriend. (5) Gelasterd door zyne vyanden. (6) Waar hy anderen pryst, en zelf geprezen wordt. (7) Groot by een klein huisselyk tooneel. (8) Wil de vrouw in overspel niet veroordeelen. (9) Schikt zich naar de minkundigen. (10) Een hoogschatter van 's menschen vryheid. (11) Wanneer hy verkeerd beöordeeld wordt. (12) In alle opzichten een groot leeraar. (13) Als gast by een maaltyd. (14) Wordt listig aangevallen. (15) Is zelfs minzaam, als hy iets weigert. (16) Als hy tot wraakoefening aangezocht wordt. (17) By het graf van een vriend. (18) In zyn gedrag omtrent verlatenen, ongelukkigen en treurigen. (19) Oordeelt over ongeluk. (20) Een menschenkenner. (21) Jesus en de Samaritaan. (22) Hy spyst het volk. (23) Jesus en Nicodemus. (24) Zyn jongste vaarwel aan zyne leerlingen.
Deze beschouwingen zyn van ongelyke waarde. Sommigen zyn ons vry wel uitgewerkt, anderen daarentegen zeer oppervlakkig en schraal toegescheenen. Die 't karacter van Jesus, ter navolging van zyne volmaakte deugd, wil voorstellen, dient vooraf wel duidelyk en

{==14==} {>>pagina-aanduiding<<}
naauwkeurig te bepaalen, wat in dien onvergelykelyken Afgezant der Godheid kan en moet nagevolgd worden, en in hoe verre? Dit ontbreekt by deze beschouwingen. Wy hebben 'er ook geen regelmaatig samenhangend plan in kunnen ontdekken; 't geen des te vreemder is, daar toch ook de tydorde niet gevolgd is. Wy onthouden ons van byzondere aanmerkingen over sommige gedeelten der leevensgeschiedenis onzes Heeren, die wy niet altyd in 't rechte licht geplaatst gevonden hebben, en over 't geen wy oordeelen door den Schryver, in de uitbeelding van het karacter van den grootsten aller menschen, ten onrechte voorbygegaan te zyn. Wat hier ook nog moge aan te vullen en te verbeteren vallen; die eene, ons nog ontbreekende, volledige en op waarheid gegronde karacterschets van Jesus mogt willen vervaardigen, zou ook uit deze karactertrekken van eckhartshausen veel bruikbaare stoffe kunnen verzamelen. Wie zal niet met ons wenschen, eenmaal zoodanig Werk uit de meesterlyke hand van den beroemden Schryver der Karacterkunde van den Bybel te ontvangen!




Het vruchteloos Nabeklag, of Leerrede(n) over Spreuken V:12-14, door A. Brink, Predikant te Leeuwarden. Aldaar, by P. Wiarda, 1804. In gr. 8vo. 32 bl.

Heeft iemand recht op ons toegeevend oordeel, het is de Eerw. brink, wiens Leerreden nu voor ons ligt. ‘Schoorvoetende toch, en niet dan na lang aarsselen,’ komt hy tot de uitgaave deezer eerste proeve van zynen gewoonen en stichtelyken arbeid, hoezeer hem daartoe ‘zekere belofte aan eenige Vrienden’ noopen mogt. Ook nu verklaarde hy, ‘niet te schryven om een model van preken op te geven, maar ter eenvoudige stichting:’ en wil hy daarom zyne Ambtsbroeders (onder zyne byzondere Vrienden te rekenen) niet lastig vallen met de lezing van dit Werkje. Wy meenen hun daartoe te mogen uitnodigen, met allen, wien Deugd en Zedelykheid ter harte gaat. Wy betuigen, dat, hoezeer de ongezochte nederigheid van den Leeraar onze pen ontwapenen konde, hy zelve echter geene toegeevendheid behoeft. Na eenen korten aanloop, waarin hy den Text en za-
{==15==} {>>pagina-aanduiding<<}
menhang (almede uit muntinghe en dathe) toelicht, stelt hy zich de behandeling van het Onderwerp aldus voor: Dat hy I. de treurige gesteldheid openlegge van hem, die, geworteld in de zonde, zulk een knaagend naberouw ondervindt. II. Voorts nader bepaale, hoe hier van een te laat of vruchteloos berouw gesproken wordt. III. Dan de oorzaaken van zulk een onbezonnen gedrag onderzoeke. En eindelyk IV. het nut overweege, dat elk voor zich uit deeze beschouwing trekken kan. - Geleidelyk, klaar en krachtig voleindigt brink zyne taak, in eenen schoonen, maar eenvoudigen, en niet verheven styl, wien het onderwerp zelve leven geeft. I. Aanvangelyk doorloopt hy deeze drie Vraagen: Hoe gelukkig de bedoelde zondaar had kunnen zyn; hoe ongelukkig hy nu is; en, hoe hy gekomen zy in zulken ongelukkigen toestand? II. Vervolgens toont hy, dat zyn Text geen waar berouw bedoele, dat ter bekeering dryft, en troost in God en Christus zoekt: maar integendeel ‘den toestand van
zulk eenen rampzaligen, die, onder het gevoel van de treurige gevolgen zyner zonden, met een gepynigd geweten deze aarde verlaat.’ Huiverig om dien toestand voor zyne Hoorders af te maalen, heeft hy toch denzelven met waare kracht getekend. III. Hy gaat voort met een viertal oorzaaken aan te wyzen van zulk eene verregaande verbastering des menschen, die, volgens Salomons woorden, op verwaarloosde tucht nederkomen, en die, in het vroegere deel des levens, door zinnelykheid, en averechts oordeel over het vermeend bedwang der Deugd, door trotschheid, en laatdunkende versmaading van goeden raad, haaren grond leggen tot een wis verderf. IV. Eindelyk het beeld in den Text verzachtende, treedt hy met waardigen ernst tot het toepasselyk deel, en gepaste vermaaningen, om zyne Hoorders, byzonder de Jeugd, als een getrouw Euangeliedienaar, af te schrikken van het kwaade, waarin men langzaam wortelt: en sluit hy zyne Reden met een keurig tegenbeeld der kalmte en vertroostingen, die Deugd en Christelyke Godsvrucht, ook waare Boetvaardigheid, tot in den dood, vergezellen. - Treffend vooral zyn ons deeze 's Mans redenen voorgekomen. ‘Waart gy by de sterfbedden van laat ontwaakte Zondaars tegenwoor-
{==16==} {>>pagina-aanduiding<<}
dig geweest, gy zoudt het geen Salomo getuigt met uwe eigene oogen gezien, en bewaarheid gevonden hebben. - Bezoekt onze gevangenhuizen, spreekt met die ongelukkigen, die ter openbare doodstraf verwezen zyn: onderzoekt dan de oorzaken van hunnen val, en gy zult by de meesten den eersten grondslag van hun ongeluk in het verwerpen der tucht, en het veronachtzamen van getrouwe raadgevingen ontdekken. - In het begin was hunne ondeugd misschien veel minder, dan die, welke gy bedreven hebt, maar dit kwaad nam toe, de eene zonde vloeide uit de andere, en zo wierd hun ongeluk voltooid. In het begin dachten zy even als gy nu denkt, en verwierpen
de tucht, daar zy door naar het goeddunken van hun hart te leven zich verbeeldden veel gelukkiger te zullen zyn. Hoe deerlyk wierden deze ongelukkigen in hunne verwachtingen te leur gesteld! en wat hebt gy te wachten, wanneer gy op het zelfde voetspoor voortwandelt! Is het niet de gemakkelykste weg om voor onheilen bewaard te blyven, dat men zich spiegele aan de voorbeelden van anderen.’
Wy vertrouwen, het zal der Leeuwarder Gemeente aan geenen yver of achting, en onzen Landgenooten aan geene zucht naar goede en welbewerkte Leerredenen mangelen, om den kundigen brink allezins aan te moedigen tot het voortzetten van eenen arbeid, dien hy, uit kracht zyner belofte, zo wel begonnen heeft. Als vereerders zyner bekwaamheden, mogen wy van hem verlangen, om dan eene en andere onnaauwkeurigheid in de taal te vermyden, die wy ongaarne, waar stichting het hoofddoel is, willen opmerken; hoezeer zy kleene vlekken zyn in eenen anders gevalligen styl.






{==17==} {>>pagina-aanduiding<<}

Verslag van het voorgevallene, vóór, by, en na de Verlossing der Huisvrouwe van Johs. Schusler, op den 19 April 1803, door Roeloff Schreuder, Harmsz., Stads Vroedmeester te Amsterdam. Ter verdediging zyner handelwyze, gemeengemaakt. Te Amsterdam, by L. van Es, 1804. In gr. 8vo. 28 bl.

Verslag van het voorgevallene, vóór, by, en na de gedaane Verlossing door den Vroedmeester R. Schreuder, aan myne geliefde Echtvriendinne Sophia Elisabeth Ehm, welke aan de Gevolgen derzelven, [derzelve] op den 18 November 1804, in den ouderdom van byna 39 jaaren is overleeden; door J. Schusler. Ter wederlegging van 't Verslag, door Schreuder in dato 10 Dec. 1804 uitgegeeven. Te Amsterdam, by M. Schooneveld, 1804. In gr. 8vo. 22 bl.

Het is geen zeldzaam verschynzel, den beoeffenaar der Genees-, Heel- en Vroedkunde blootgesteld te zien aan de bedilzucht, ten minsten aan de beoordeeling, van het Algemeen. Zonder te willen of te kunnen nagaan, welke veelvuldige byzonderheden en verschillende wyzigingen 'er zelfs by de in schyn analogische gebreken en ongemakken kunnen plaats hebben, en veelal indedaad aanweezig zyn; weshalven ook ieder Lyder, gelyk hufeland te recht aanmerkt, ten strengsten behoort geindividualizeerd te worden; - zonder, verder, te bedenken, dat alleen de ervaaren uitoeffenaar dier weetenschappelyke kunsten in de gelegenheid is, zich een denkbeeld te vormen van die moeijelyke en soms ondoordringbaare keeten van oorzaaken, toevallen en gevolgen; - zonder, eindelyk, in staat te zyn, om de grofste misslagen behoorlyk te kunnen onderscheiden van de beste behandeling: acht zich een ieder bevoegd, om, zelss in die gevallen, welke den scherpzigtigsten Genees- of Heelkundigen veel zorg en nadenken veroorzaaken, zyne stem uit te brengen, en een vonnis te vellen omtrent de behandeling der ziekten. De bekwaame man, nogthans, inwendig overtuigd, dat hy volgens kunst en geweten te werk gegaan is, zal zich verheven achten boven dergelyke ongegronde oordeelvellingen; en bovendien door de onaangenaame en langwylige omwegen, die hy zoude moeten inslaan, om zich voldoening te verschaffen, afgeschrikt,

{==18==} {>>pagina-aanduiding<<}
wordt hy eindelyk, als 't ware, onverschillig omtrent zoodanige beoordeelingen, althans zoo lang dezelve binnen de behoorlyke paalen blyven; en hy zal best doen, dezelve te vergelyken by die ongeneeslyke ongemakken, welke hy aan het ziekbed aantreft, waaromtrent alleen verzagting, maar nimmer grondige geneezing mogelyk is (*). Van een' geheel anderen en ernstiger aart, intusschen, worden zoodanige gevallen, wanneer de ontevreedenheid zoo verre gaat, dat men, door eene stellige aantyging, by het Publiek ten toon gesteld wordt, zoo als het geval geweest is met de bekendmaaking van het overlyden der Huisvrouwe van den Heer johannes schusler, in de Amsterdamsche en Haagsche Couranten van de maand November, in welke de Vroedmeester r. schreuder, met ronde woorden, (om de zagtste uitdrukking te bezigen) als de oorzaak van den dood dier Vrouwe wordt opgegeeven; alsdan wordt onverschilligheid pligtverzuim omtrent zichzelven, zyn Huisgezin en de Kunst, en stilzwygen schuldbekentenis. Men kan, wel is waar, niet ontkennen, dat zoodanige stap, als die van den Heer schusler, wanneer
men niet ten sterksten overtuigd is, dat het ongeluk een onmiddelyk gevolg is van eene kwaadwillige nalaatigheid en verzuim, (welk onvergeeflyk gedrag by eenen Genees- en Heelkundigen indedaad eene openlyke bestraffing verdiende) door zeer weinigen zal goedgekeurd worden. Want, behalven dat het reeds a priori zeer moeijelyk is, in dusdanige duistere vroedkundige gevallen, het waare te ontdekken, en zoo beslissend te oordeelen; zoude men ook,

{==19==} {>>pagina-aanduiding<<}
de zaak uit een moreel oogpunt beschouwende, te recht kunnen vraagen: Gesteld dat zoodanig iemand werkelyk het ongeluk gehad heeft om ter goeder trouwe te dwaalen, of het dan nog christelyk of menschlievend gehandeld zy, de wraakzucht zoo verre te dryven, en hem op die wyze te behandelen; en dat nog in een geval, het welk zoo lang geduurd heeft, in welken tusschentyd de driften en hartstochten toch anderzins merkelyk verkoelen?
Edoch zal deze bedenking geenzins den ongunstigen indruk wegneemen, welken eene dergelyke Advertentie op het Publiek natuurlyk moet maaken; en het was dus met reden te wachten, dat deze zaak een ergerlyken nasleep zoude hebben; gelyk wy dan ook, behalven de wederzydsche nadere Advertentien in de Couranten, de twee hier boven gemelde Stukjes voor ons hebben, welke wy echter vertrouwen, dat, door het gerucht, welk deze zaak, byzonder in deze Stad, gemaakt heeft, de nieuwsgierigheid algemeen na zich getrokken hebbende, het grootste gedeelte onzer Leezeren reeds bekend zullen zyn; waarom wy het overboodig geacht hebben, een uitvoerig uittrekzel van dezelven te leveren. Wy gelooven dus te kunnen volstaan, met onzen Leezeren onze bedenkingen daaromtrent mede te deelen; waarby wy intusschen vooraf moeten verklaaren, dat wy geheel onpartydig zyn te werk gegaan; terwyl wy ook in geene betrekking hoegenaamd staan met de persoonen, die in dit twistgeding betrokken zyn.
Ten opzichte dan van het Stukje van den Heer schreuder, - het geen voornaamelyk bestaat in een eenvoudig verslag van hetgeen met den Schryver van 14 December 1802 tot 30 November 1803 aan het huis van den Heer schusler, en vervolgens naderhand buiten hetzelve voorgevallen is, waarachter tien Bylaagen geplaatst zyn, waaronder byzonder in aanmerking komen de getuigenissen van de geleerde Heeren bonn, van gesscher en de bree, die alle (schoon meestal voorwaardelyk) ten voordeele van schreuder luiden, - moeten wy openhartig met den Heer van gesscher (Bylaage Lit. I.) verklaaren, dat wy, volgens het gerelateerde aldaar, geene gronden gevonden hebben, waaruit de voorgewende nadeelen zonden hebben kunnen ontstaan. Wy kunnen en willen trouwens niet ontveinzen, dat wy, by het leezen van gemeld Stukje,

{==20==} {>>pagina-aanduiding<<}
op zommige onnaauwkeurigheden stieten, die wel eenige aanmerking verdienen. Zoo zoude men b.v. kunnen blyven stilstaan by het verhaal van de ontlasting der Nageboorte, waaromtrent zommige Vroedkundigen het niet met den Schryver zullen ééns zyn, om vóór de ontlasting het lyf te sluiten, althans zoo daartoe geene byzondere redenen zyn. Vervolgens zegt de Heer schreuder ook niet, dat de Nageboorte afgehaald, noch dat hy by de baarende of verloste Vrouw den Catheter geäppliceerd heeft. Zoo zoude het ook eenigzins kunnen bevreemden, dat schreuder, die toch vóór de verlossing, en, gelyk van achteren blykt, met zeer veel grond, vermoedde, dat hier een verborgen gebrek plaats hadde, geduurende de verlossing hoegenaamd geen onderzoek daaromtrent gedaan heeft; wy vinden ten minsten niets daarvan gerept. Eindelyk zoude men aan dien Vroedmeester met grond kunnen vraagen, waarom hy, nadat hy den Geneesheer rensing niet te huis vond, (bladz. 7) geene nadere pooging gedaan heeft, om dien Heer hoe eerder hoe liever op te zoeken en zyne gedachten mede te deelen. Alle deze bedenkingen intusschen, die wy als onpartydige beöordeelaars niet konden voorbygaan, willen wy echter geenzins aangezien hebben als iets te kunnen bydraagen ter meerdere bekrachtiging der gedaane beschuldiging. Integendeel, wy herhaalen het, dat schreuder, volgens dit verslag, by geene mogelykheid de oorzaak konde geweest zyn van die ongemakken, welke den dood der Vrouwe schynen veroorzaakt te hebben. Nogthans beschouwden wy de quaestie hiermede niet als voldongen. Prys stellende op het audi et alteram partem, vermeenden wy, zonder het zedelyk character van den Heer schreuder te na te komen, ons oordeel omtrent dit Geval met recht te mogen opschorten; en zulks te meer, omdat wy ons naauwlyks konden verbeelden, dat de
Heer schusler het van zich heeft kunnen verkrygen, om daarop eene zoodanige eclatante beschuldiging te gronden; om welke redenen wy dan ook, anderzins ten hoogsten afkeerig van dergelyke twistgedingen, die gemeenlyk op personaliteiten uitloopen, en, zonder het minste gewin voor de Geleerde Waereld, alleen tot vermaak van het Publiek dienen, in dit geval indedaad nieuwsgierig waren na eene nadere verklaaring van de andere zyde. Dit is dan ook geschied,

{==21==} {>>pagina-aanduiding<<}
blykens het in de tweede plaats gemelde Stukje; omtrent welk wy echter voorloopig kunnen zeggen, dat allezins toepasselyk is het oude Hollandsche Spreekwoord: veel geschreeuw en weinig wol.
Reeds de aanleg van dit Stukje van den Heer schusler, scheen ons niet met den aart der zaake overeenkomstig. Hy heeft hetzelve, volgens het titelblad, uitgegeeven, ter wederlegging van 't Verslag van schreuder. Als Aanklaager, was hy, onzes achtens, verpligt, niet om schreuder te wederleggen, maar om zoodanige facta te produceeren, welke den Leezer volkomen konden overtuigen, dat de Vroedmeester schreuder werkelyk schuldig is. Doch, om ons in geene juridieque quaestien te verliezen, tot het Stukje zelve overgaande, moeten wy zeggen, dat deze wederleggingen zoodanig ingericht zyn, dat zy, terwyl ze de zaak hoegenaamd niets ophelderen, veeleer tot verdeediging van schreuder zullen bydraagen. Men zal ten minsten daaruit besluiten, dat het schusler indedaad ontbreekt aan gewigtigere argumenten om het Publiek te overtuigen. Immers zal wel niemand het in zoodanig geval als eene wederlegging aanzien, dat de Echtgenoote van den Heer schusler maar ééns door eene Vroedvrouw en tweemaalen door een' Vroedmeester verlost is; dat de klysteeren niet van lyn- maar van lampolie en kamillen gezet zyn; dat de Vrouw, by het uit de koets stappen van den Heer schumer, zoude gezegd hebben: ‘myn God, waarom mogt ik dezen man niet vroeger kennen!’ dat niet de Heer schreuder, maar de Heer rensing zoude aanbevolen hebben, om by de spongies lutsjes te maaken. Deze en dergelyke gezegden mogen van gewigt zyn in zekere gezelschappen by de koffykan, maar kunnen geenzins in aanmerking komen, wanneer het de eer en het bestaan van onzen naasten geldt. Het eenigste, waarby men in deze wederlegging, in den eersten opslag, zoude kunnen blyven stilstaan, is, dat in dezelve gezegd wordt, dat de Nageboorte door den Vroedmeester
schreuder afgehaald is, en dat de overleedene daarby een sterk gevoel van pyn had te kennen gegeeven, waarvan, gelyk wy reeds aangemerkt hebben, in de verdeediging van schreuder niets gevonden wordt. Dan ook hieromtrent zal ieder Vroedkundige met ons instemmen, dat van zoodanige verlossing van den moe-
{==22==} {>>pagina-aanduiding<<}
derkoek geene zoo hevige gevolgen te wachten zyn, vooral indien zy zoo verre in de geboorte gevorderd is, en geheel gaaf ontlast wordt; welk laatste schusler ook niet ontkent, dat hier het geval geweest is. Buitendien zoude het ons ook geene moeite kosten, omtrent het Stukje zelve eenige aanmerkingen te maaken; zo als b.v. dat de Heer schusler op bladz. 6 zegt: ‘Haare moeielyke Buiks-ontlasting, is een gebrek dat zy had zo lang ik haar kende, zeedert den beloop van 12 Jaaren.’ En bladz. 16 leest men: ‘Zedert 10 Jaaren, was zy myn lotgenoot, zonder immer letzel van kwaalen, voortkomende uit den [de] Baarmoeder, of andere deelen in het ligchaam te kennen.’ Waaromtrent men, behalven het zich zelve wederspreekende, met recht zoude kunnen vraagen, waardoor schusler overtuigd is, dat die zedert twaalf jaaren moeijelyke Buiksontlasting niet door dit toenmaals verborgen gebrek veroorzaakt is geworden?
Dergelyke, en misschien vry wat gewigtigere, aanmerkingen konden wy hier nog te berde brengen, indien wy niet begreepen, dat, behalven de byzondere redenen, welke ons bewoogen hebben om dezelve met stilzwygen voorby te gaan, het gezegde genoeg is, om aan te toonen, dat deze zoogenoemde wederlegging van den Heer schusler geenzins in staat is, de beschuldiging tegen schreuder te vergrooten, of het ongenoegen, 't welk zyn overhaaste stap waarschynlyk aan het grootste gedeelte van het weldenkend Publiek gegeeven heeft, en 't welk door de Advertentie van den Heer schumer voorzeker niet verminderd is, in eenige opzichten weg te neemen. - Met dit al willen wy het tot hier toe gezegde niet aangezien hebben, als eene beslissende beoordeeling van het Geval zelve, of dat 'er eene zydelingsche beschuldiging in zoude opgesloten liggen, omtrent een der Vroedmeesters, welke in dit geval betrokken zyn. Wy maaken trouwens geene zwaarigheid, te verklaaren, dat, zoo weinig wy het gedrag der zulken goedkeuren, welke 'er op uit zyn om hunne Kunstgenooten by iedere gelegenheid in een ongunstig daglicht te stellen, wy het ook geenzins ééns zyn met de zoodanigen, die, dikwerf tegen hun beter weeten aan, de ongerymdste zaaken goedkeuren, en omtrent welken zeer toepasselyk is het zeggen van moliere: Accordés moi la

{==23==} {>>pagina-aanduiding<<}
purgation, je vous accorderai la saignée! Wy zouden dus ook niet geaarseld hebben, onze gedachten daaromtrent, zonder de minste terughouding, onzen Leezeren mede te deelen, wierden wy daarin niet wederhouden door de gebrekkige inzichten, wegens het gebrek zelve, deszelfs beloop, enz.; terwyl ieder onpartydige deskundige met ons van gevoelen zyn zal, dat 'er in de stukswyze berichten van dit geval te veele gaapingen plaats hebben, om zich een waar en juist denkbeeld van hetzelve te kunnen vormen. En wie kan beslissen, of men, by de naauwkeurigste beschryving van het beloop der ziekte, nog in staat zou zyn, derzelver weezenlyken oorsprong stellig te bepaalen; en of, daarenboven, het gebrek niet van zoodanigen aart geweest is, dat het de ongelukkige Lyderes, onder welke behandeling ook, zeker had doen bezwyken? Zoodanig is het intusschen meestal gelegen met dergelyke twistgedingen: de berichten worden stukswyze en veelal zoo gebrekkig voorgesteld, dat de Geleerde Waereld 'er niets by wint, en men niet in staat is, dezelve grondig te beoordeelen; terwyl zy echter, aan de andere zyde, een' zeer nadeeligen indruk achterlaaten op het Algemeen. Hoe menige Zwangere, die besloten had zich door een' Vroedmeester te laaten verlossen, zal nu, misschien, door dit Geval afgeschrikt, liever verkiezen, zelfs in die dringende gevallen, welke de geoeffende hand eens Vroedmeesters vorderen, zich en haare vrucht aan de gevaarlykste gevolgen te waagen? En dit geeft ons aanleiding tot eene meermaalen gemaakte bedenking, welke wy hier nog nevens voegen; of het niet eene ernstige overweeging verdiende, om de bekendmaakingen van sterfgevallen in de Couranten zoodanig te bepaalen, dat zy alleen den naam en ouderdom der gestorvenen, en niet de oorzaak van derzelver dood, behelsden. Immers zal men gaarne erkennen, dat het voor 't Publiek van geene de minste nuttigheid is, te weeten, dat b.v. eene vrouw in haare zwangerheid, geduurende de
verlossing, of kort na dezelve, gestorven is; het welk daarentegen op gevoelige menschen, byzonder die zich in zoodanigen toestand bevinden, den nadeeligsten invloed kan hebben, en zelfs de eenvoudigste gevallen gevaarlyk, ja doodelyk doen worden.





{==24==} {>>pagina-aanduiding<<}

Oordeelkundige Inleiding tot de Historie van Gelderland, door W.A. van Spaen, in 1795 Extraordinaris Raad in Gelderland; Scholtus en Dykgraaf binnen en buiten Hattem; Hoogschout van Maastricht. Iste Deel. Te Utrecht, by B. Wild en J. Altheer, 1801, in gr. 8vo. bl. 411. IIde Deel, 1802, bl. 279, met eenen Codex Diplomaticus van 109 bl. IIIde Deel, 1804, bl. 458. Alles buiten de Voorberichten.

Waarschynelyk zal de Leezer zich verwonderen, dat wy tot nog toe gewacht hebben met eenig bericht te geeven van een Werk, waarvan de twee eerste Deelen reeds zolang in het licht zyn geweest; en misschien, dat wy, na zo langen tyd draalens, 'er in het geheel van spreeken. Wy vinden deeze verwondering niet ongegrond, en daarom ons verplicht, hiervan kortelyk reden te geeven. Op het eerste diene derhalven, dat het Werk eerst in den loop deezes jaars (*) tot onze kennis is gekomen; en op het tweede, dat de Inhoud des Boeks voor de Geschiedenis van een aanzienlyk gedeelte onzes Vaderlands te belangryk, de verbaazende moeite, door den Schryver in het verzamelen en beärbeiden zyner bouwstoffen aangewend, te verdienstelyk, en de uitvoering te lofwaardig is, om het Stuk voorby te gaan, zonder het onzen Leezeren, in het byzonder hun, die eenigen prys stellen op de Geschiedenis en Oudheidkunde des Vaderlands, naar vermogen aan te pryzen. Ondertusschen zullen wy ons der kortheid bevlytigen, en van den inhoud der drie uitgekomen Deelen in ééns een beknopt en oppervlakkig bericht geeven, meer geschikt om den weetlust des Leezers te scherpen dan te verzadigen.
Voor het Eerste Deel is eene Voorrede, voor ieder der twee overige een Voorbericht geplaatst. In de eerstgemelde geeft de Schryver reden van zyne verkiezing om een onderwerp van deezen aart te verhandelen, en de geslachtregisters en herkomst der oude Geldersche en Zutphensche Graaven na te spooren, en doet ons vervolgens hoopen, dat hy, na het asloopen des tegenwoordigen Werks, ‘de Geldersche Historie, in haare geheele uitgestrektheid, of ten minsten, in een aanzienlyk gedeelte van dezelve, op nieuws zal aangry-
{==25==} {>>pagina-aanduiding<<}
pen en bewerken (*).’ - Van harte wenschen wy, dat de noodige krachten en lust, ter uitvoeringe van dit voorneemen, iemand, wiens kundigheden hem daartoe zo recht geschikt maaken, bestendig mogen byblyven, en de noodige hulp en mededeeling van hierendaar berustende papieren hem niet ontbreeken (†).
    Het oogmerk van het tegenwoordige Werk zullen wy met des Schryvers eigene woorden voordraagen. ‘De staat van Gelderland,’ zegt hy (‡), ‘of eerder van de landen van Nederduitschland, die naderhand dien naam droegen, voor de Regeering van karel den grooten, is buiten myn bestek, alzoo myn oogmerk is alleen te beschouwen, de echtheid der Historie der zoogenaamde Geldersche Voogden; den oorsprong der Graven van Zutphen en Gelre; de vereeniging dier twee Graafschappen; het aanweezen van otto van Nassau, en de waarheid van zyne Huwelyken met adelheid van Pont en met sophia van Zutphen, de afstamming van de Graven van Gelre uit het Huis van Nassau, en verders van het Geslachtregister der Graven en Hertogen van Gelre, tot dat dezelve in den mannelyken stam, met Hertog reynald, uitgestorven zyn, te bepaalen. Tevens zal .... moeten gesproken worden van de Graven in Hameland en van Redinchem, van de Heeren en Graven van Loen ... en van eenige byzonderheden tot de onderscheiden gedeeltens van Gelderland behoorende. ... Ook heb ik vermeend eenige berichten te moeten geven aangaande de Bezitters der Banneryen Bronckhorst, Wisch, Batenburg, Berg en Baer, .. en achter het Werk zal men eenige Charters vinden, die of niet, of gebrekkig, zyn uitgegeven.’ Na eene korte uitweiding, over de zucht van alle Volken om zich eene doorluchtige (§) afkomst te geeven, en de verdichtselen, daaruit dikwyls ontstaan, geeft de Heer van spaen eenig bericht van de middelen, welke hy ter uitvoeringe van zyn Werk by

{==26==} {>>pagina-aanduiding<<}
de hand heeft, verzoekt de hulp en inlichting van kundigen tot deszelfs voortzetting, en eindigt deeze Voorreden met eene verschooning te maaken over zynen styl en de menigvuldige drukfouten, door de verwydering van de Drukpers (*) veroorzaakt. Inderdaad de laatste zyn vry talryk, en, schoon veele in eene lyst van Errata, welke achter ieder Deel gevoegd is, verbeterd worden, zyn ons onder het leezen nog verscheidene andere voorgekomen. Wy verheugen ons daarom, dat, by het drukken van het Derde Deel, een kundig Vriend des Schryvers de moeite van nazien wel heeft willen op zich neemen (†). Omtrent den styl, spelling en interpunctuatie zyn den Schryver reeds in een ander Maandwerk eenige aanmerkingen onder het oog gebragt, welker gegrondheid hy ter laatstaangehaalde plaatze erkent. Wy behoeven, om die reden, daarop niet stil te staan. Eene aanmerking alleen zy ons geoorlofd. In een Werk van deezen aart vordert men geene welspreekendheid, gelyk de kundige Schryver te recht aanmerkt. Duidelykheid van styl en eenvoudige klaarheid van uitdrukkingen zyn genoeg. Maar deeze zyn ook volstrekt noodzaaklyk. Doorgaans heeft ook de Heer van spaen deeze vereischten wel in het oog gehouden. Maar enkele plaatzen zyn ons voorgekomen, waarin zy, naar onze gedachten, beter konden bewaard zyn. Slechts één voorbeeld zullen wy bybrengen, om ruimte te bespaaren; want wy kunnen ons hieromtrent niet recht verstaanbaar maaken, zonder etlyke achtereenvolgende regels af te schryven. Bladz. 233 des Eersten Deels zegt de Schryver van hendrik, Graave van Zutphen: ‘Hy is getrouwd geweest, met eene dochter van cuno van
        Nordheim, Graaf van Bichlingen (‡), en van cunegonde van Orlamunde, maar haar naam wordt niet gemeld. Zy had drie zusters, eene getrouwd met willem, Graaf van Lucelenburg, wiens zoon coenradt in Huwelyk nam ermingard, hendriks zuster, adela, eerst getrouwd met dirck, Graaf van Katenlinburch,

{==27==} {>>pagina-aanduiding<<}
en daar na met helperick, Graaf van Plozeka; en cunegonde, getrouwd eerst met wipert, een Edelen Heer in Thuringen, en naderhand met thieppold, Markgraaf in Beieren. Uit dit Huwelyk zyn zeker geene kinderen gesproten, dewyl hy door zyn broeder opgevolgd is.’ Zo als deeze woorden liggen, zoude men de laatste zinsnede natuurlyk verstaan van cunegonde's huwelyk met thieppold, terwyl zy evenwel doelen op het huwelyk van hendrik met cunegonde's zuster; zodat de onmiddellyk voorgaande zinsnede als eene soort van parenthesis of tusschenreden moet beschouwd worden. Dit ziet men uit hetgeen de Schryver reeds te vooren gezegd had; maar hier is het niet duidelyk. Op verscheiden plaatzen zouden wy iets dergelyks kunnen aanmerken. Den oorsprong van zulke onnaauwkeurigheden kunnen wy, misschien, eenigermaate vinden in de ontdekkingen, welke onder het opstellen van deeze soort van Werken van tyd tot tyd gedaan, op den rand des opstels aangetekend, en vervolgens by het overschryven voor de drukpers in den tekst ingevoegd worden. Hierdoor worden wel eens zinsneden van elkander verwyderd, welke in het eerste opstel elkander onmiddellyk volgden, en dus ontstaat ligtlyk eenige verwarring, ten minsten duisterheid, indien men niet by het in 't net schryven alles met oplettendheid naga, en de noodige verschikkingen maake. Vooral zal dit gebeuren, wanneer men zyn opstel door eenen anderen doet afschryven, gelyk, misschien, het geval is by den Heer van spaen (*).
Achter de Voorreden voor het Eerste Deel volgt eene soort van Inleiding, waarin de Schryver zyn Oogmerk en de Verdeeling van zyn Werk ontvouwt. Zyn oogmerk is niet zich op te houden met den alleroudsten staat des Lands, maar ‘alleen de verdeeling in latere dagen [te weeten na de tyden van karel den grooten] te onderzoeken, en vast te stellen op welke wyze, de onderscheidene gedeeltens van Gelderland aan een zyn gehegt, en deswegens de namen en de geslachtregisters der oude Heeren en Graven, zoo veel mogelyk te bepaalen (†),’ ten einde hy, by het uitwerken der Geldersche Historie, zich met dergelyke naspooringen niet behoeve op te houden. Daartoe ver-
{==28==} {>>pagina-aanduiding<<}
klaart hy (*) eerst te zullen handelen van Hameland, oudtyds een vry uitgestrekt Landschap, dat wel, voor het grootste gedeelte, aan de rechter zyde des Yssels gelegen was, en tot Saxen behoorde, doch waarschynelyk ook, aan de andere zyde dier riviere, zich uitbreidde in dat gedeelte van het oude Friesland, dat nu de Veluwe heet. ‘Vervolgens,’ zegt hy, ‘zullen wy overgaan tot het Graafschap van Zutphen, en.... aantoonen, hoe hetzelve met Gelderland is vereenigd..... Veluwe meer betrekking tot Zutphen, dan tot Gelre, van ouds gehad hebbende, zal daar op volgen, en wy zullen, zoo veel mogelyk, opspooren de Graven en Heeren, die dat Land bestierd of bezeten hebben. .... Het Overquartier tusschen Rhyn en Maas ... zal daarop volgen ... In dat Quartier moet de wieg der Geldersche Graven gezogt worden, dewyl Pont en het Drostampt van Gelre haare [l. hunne] oudste bezittingen waren, die met der tyd zig ook aldaar
meer uitstrekten. Ter dier gelegenheid zullen wy van den oorsprong van dat huis spreken... de Geslachtregisters der Graven, op [l. met] behoorlyke bewyzen gestaafd, opgeven, en by het uitsterven van het manlyk oir eindigen. Wy zullen het quartier van Nymegen in dit werk onaangeroerd laten, dewyl de Graven van teysterband, en anderen, die aldaar regeerden, geen stamgenooten der Geldersche Graven waren,’ enz.
Dan in dit Ontwerp is naderhand verandering gekomen. In het Eerste Deel vinden wy wel eene breedvoerige Verhandeling, van bl. 32 tot 165, over Hameland en de Heeren, welke daar het bewind hebben in handen gehad, welker schifting en scheiding den Schryver eene verbaazende moeite moet gekost hebben, en doorslaande blyken draagt van eene uitgestrekte en met gezonde oordeelkunde gepaarde belezenheid in de schriften der Middeleeuwen; waarop volgt eene dergelyke over de Graven van Zutphen, nevens een Vertoog over de Bannerheeren, en Berichten aangaande Bronckhorst, Batenburg, en anderen, welken wy boven reeds gemeld hebben. - Maar in het Voorbericht voor het Tweede Deel betuigt de Schryver zyn leedweezen van ‘zyne belofte niet te kunnen vervullen’ met betrekkinge tot de Veluwe; want daartoe denken wy zyne woorden
    
{==29==} {>>pagina-aanduiding<<}
te moeten bepaalen; en dat het hem niet mogelyk is geweest, ‘uit egte bescheiden en onwraakbaare bewyzen een geheel zamen te stellen (*).’ Zyne verwydering uit zyn Vaderland, en de moeielykheid om tot verscheiden stukken toegang te krygen, waren daarvan de voornaame oorzaaken. In hoope, evenwel, van nadere ontdekkingen te doen, stelde hy de behandeling van de Veluwe, het Graafschap van Teisterband, en eenige gedeelten van het Quartier van Nymegen (welke laatste nu mede in zyn bestek getrokken werden) uit tot een Derde Deel. ‘De oorsprong van het eigenlyk Graafschap Gelre,’ zegt hy (†), ‘en de opvolging der Graven’ [van gerhard den I, die in 1094 voorkomt (‡), tot edouard, die in 1371 sneuvelde (§)] ‘is alleen de inhoud van dit tweede Deel,’ waar achter een Codex Diplomaticus gevoegd is, of eene Verzameling van Charters, ‘die tot bewys moeten dienen, en die tot nu toe onbekend, of elders verminkt afgedrukt waren,’ enz.
Het Derde Deel handelt van het Quartier van Nymegen in het algemeen; van Teisterbant, en van de Betuwe: van de Veluwe wordt hier nog niet gesproken. De reden daarvan wordt op eene voldoende wyze voorgedragen in het Voorbericht voor dit Deel des Werks. Door de wyze, waarop de kundige Schryver meende het Quartier van Nymegen te moeten behandelen, ‘is de stoffe onder het bewerken zoodanig aangegroeid, dat het onmogelyk wierd, dezelve in één deel te bevatten; dus zal nog een vierde deel volgen... Voor het volgend deel blyft [l. blyven] gespaard, de Landen tusschen Maas en Waal gelegen; de Veluwe; eenige aanzienelyke vermeerderingen en verbeteringen op de twee eerste Deelen; eene Bylage van belangryke Charters; en een algemeen Register, voor dit Werk onontbeerlyk.’ (**)
Met verlangen zien wy het Vierde Deel en des Schryvers verderen nuttigen arbeid te gemoet, en wenschen van harte, dat, terwyl het Fransche Gouvernement hem ‘tot alle de Archiven van Landen, Steden, Capittels en Kloosters, eenen onbepaalden toegang

{==30==} {>>pagina-aanduiding<<}
vergunde,’ terwyl byzondere ‘Liefhebbers der Oudheid, in en buiten 's Lands hem door hunne vriendlykheid verplichtten, .. de Archiven van Gelderland zelve, en de Stukken ter Griffie van den Hove (*)’.. niet langer voor hem mogen gesloten blyven.

Reis van een Britsch Gezantschap naar het Koningryk Ava, in 1795. Door Michael Symes. Uit het Engelsch. Met Plaaten en Kaarten. IIIde en laatste Deel. Te Amsterdam, by J. Allart, 1804. In gr. 8vo. 299 bl.

Met de uitgave van dit Deel zien wy deeze Gezantschaps-Reis van den Heer symes voltooid. Hebben wy de twee voorgaande Deelen onzen Leezeren doen kennen (*), wy mogen hun van dit niet onkundig laaten.
Reden te over vondt de Heer symes, om den verwylenden tyd zyns verlangden opwagtens ten Hove te beschryven als doorgebragt in het genot van alle persoonlyke genoegens, welke het Land kon verschaffen; maar teffens om te klaagen, dat, omtrent zyn openbaar character, het gedrag van het Birmansche Hof zeer beuzelagtig, trotsch en zelfs ondraagelyk verwaand was, doch dat hem, wat zyn persoon aanging, alle gemak werd toegebragt, en alle veiligheid zo beleefdlyk bezorgd, als men in den beschaafdsten Staat van Europa zou kunnen verwagten.
By het aannaderen van den tyd tot de openbaare Intrede te Ummerapoera, welke Stad zy slegts van den tegenovergestelden oever der Riviere gezien hadden, deedt de Heer symes onderzoek na de plegtigheden en eerbiedbetooningen, daarby in acht te neemen, en hoe het zou gesteld zyn met den rang van een Chineesch Gezantschap, daar gelyktydig, 't welk geen Keizerlyk Gezantschap, maar slegts eene Provinciaale Bezending was. In den gevorderden voorrang werd bewilligd, en alles ten optocht geregeld, niet zonder het te boven worstelen van veele Birmansche gezetheden. De geschenken voor den Vorst worden beschreeven, en de overvaart in 't breede vermeld, als ook de verdere reis op Olyphanten en Paarden, met vermelding der reis-ontmoetingen, en berigt wegens den byzonderen bouwtrant des Hofs. Het Gezantschap moest wagten tot dat alle de Prinsen van het Koninglyk Huis gekomen waren. Een tyd van twee uuren wagtens, zonder eenig blyk van byzondere onderscheiding, baarde verveeling; zo ook de veelvuldige aanmaaningen tot eerbetoon. Een ge-
{==31==} {>>pagina-aanduiding<<}
deelte des gevolgs werd niet binnen gelaaten, en zy allen moesten de schoenen uittrekken. Zo kwamen zy in de Hofzaal, als zeer pragtig beschreeven.
In deeze zaal zaten, met hunne beenen onder 't lyf geboogen, alle de Prinsen en de voornaamste Adel van het Birmansche Ryk. Naa dat zy op matten nedergezeten waren, werd hun beleefdlyk te kennen gegeeven, dat zy de zoolen van hunne voeten niet behoorden uit te steeken na den zetel van zyne Majesteit; maar dat zy zich in dezelfde houding moesten zetten, als zy, die rondsom hun zaten. Gaarne zouden zy aan dit verzoek voldaan hebben; dan de volstrekte ongewoonte, om met de beenen kruisling onder 't lyf te zitten, maakte het hun ondoenlyk: zy boogen hunne beenen zo veel als mogelyk was; doch hunne onbehendigheid deedt veelen onder hun glimlachen. Niemand sprak 'er egter een woord over; en het scheen, dat de moeite, welke zy zich gaven, den Hovelingen veel genoegen gaf.
Een Officier des Hofs, binnen getreeden, deedt, van wegen zyne Majesteit, eenige vraagen, deeze van weinig beduidenis, geene van meer nadenkens, als gegrond op inboezemingen, wegens den oorlog tusschen Engeland en Frankryk. By dit alles verscheen zyne Birmansche Majesteit niet; en hadt de Heer symes reden om zich te beklaagen over de weinige onderscheiding, met welke zy, in een en ander opzigt, behandeld werden: dan hy kropte zulks op. Dit is de hoofdinhoud van het XV H., waarmede dit Deel aanvangt.
Het XVI H. beschryft veelvuldig afgelegde bezoeken by Prinsen en Prinsessen des Hofs, doormengd met aanmerkingen over het Despotismus, de Trotschheid der Staatsdienaaren, over 't algemeen. In den hoogsten graad waren zy verrukt van de buitengewoone en veelvuldige pragt der voorwerpen, welke zy gezien hadden. Veel hadden zy gehoord van de heerlykheid der Godsdienstige gebouwen; doch alles ging hunne verwagting verre te boven. De onbegrensde verspilling van het verguldzel, dat men zo wel aan de daken, als van binnen aan dezelve, te koste legt, moet ounoemlyke sommen kosten.
Terwyl het Gezantschap redenen hadt om op een voordeeligen uitslag te hoopen, gelyk de aanvang van het XVII H. uitwyst, werd deeze hoop bewolkt door tydingen uit Europa ten nadeele van de Engelschen, als in een' voor hun nadeeligen oorlog ingewikkeld. Daarenboven hadden zy steeds met den trots van het Hof te stryden, en stonden 'er op, dat zyne Majesteit den Gezant met een persoonlyk afscheidsgehoor zou vereeren. Geschenken ontvingen zy op de van hunnen kant overgegeevene. Men ontweek steeds het voluit antwoorden op den eisch om zyne Majesteit in persoon te zien, en omsluierde alle handelingen met een kleed van

{==32==} {>>pagina-aanduiding<<}
dubbelzinnigheid. Dit zammelen deedt symes eenen Brief schryven, zyn misnoegen te kennen geevende over het gedrag, 't geen het Birmansche Hof goedgevonden hadt omtrent zyn openbaar character te houden, en tevens te eischen eene verklaaring van die punten, welke de onderwerpen van zyn Gezantschap uitmaakten, en eindelyk om te vorderen, dat hy door den Koning in Persoon zou ontvangen, en voor den Vertegenwoordiger van eenen gelyken en souverainen Staat erkend worden.
Ongelyk waren de bejegeningen, welke hem intusschen by bezoeken aan de Prinsessen en Prinsen bejegenden, alsmede by andere Ryksgrooten. In 't einde werd hem verzekerd, dat de Koning hem gehoor zou verleenen in het character, waar op hy aanspraak maakte; dat zyne voorslagen tot regeling en aanmoediging van den Koophandel, voor het grootste gedeelte, 's Konings goedkeuring hadden weggedraagen.
Deeze lang begeerde inleiding tot 's Konings tegenwoordigheid, met de geschenken, welke daar by plaats hadden, en de gehoorzaal breedspraakig beschreeven hebbende, kwam het lang verbeide uur van 's Konings verschyning. Wy willen dit met de eigene woorden opgeeven. - ‘Wy hadden weinig langer dan een kwartier uurs gezeten, wanneer de gesloten deuren, die den zetel van den troon verborgen, met een groot geraas geopend werden om ons zyne Majesteit te laaten zien, komende de trappen op, die in een binnenvertrek geschikt zyn om den troon te beklimmen. Hy kwam langzaam op, en scheen het volkomen gebruik van zyne beenen niet te hebben, dewyl hy genoodzaakt was zich met zyne handen aan de leuning op te trekken. Ik werd egter onderricht, dat zyne schynbaare zwakheid niet voortkwam uit eene lighaamlyke ongesteldheid, maar veroorzaakt werd door de zwaarte der koninglyke kleederen, die hy aan hadt; en, indien het waar is, 't geen men my vertelde, dat hy aan zyn gewaad vyftien viss, dat is meer dan vyftig ponden, goud droeg, is het niet te verwonderen, dat hy zoo veel moeite had om de trappen op te klimmen.
Boven gekomen zynde, stond hy een minuut stil, zoo het scheen om adem te scheppen, en ging toen nederzitten op een geborduurd kussen, met zyne beenen onder zyn lighaam gekruist. Zyn kroon was een hooge kegelvormige muts, ryklyk bezet met kostbaar gesteente; zyne vingers waren bedekt met ringen, en zyne kleeding vertoonde een man, die in het goud geharnast was, terwyl een vergulden of waarschynlyk een gouden wiek op iederen schouder hem zekerlyk geene verligting zal aangebragt hebben. Hy scheen een man van vyftig of zestig jaaren, van een sterk gestel, doch in lengte beneden het middelbaare: hy had zwaare weezenstrekken, en eene donkere kleur; dan zyne

{==33==} {>>pagina-aanduiding<<}
houding was niet onbehaagelyk, en scheen eene verstandige en onderzoekende ziel aan te duiden.
Op de eerste verschyning van zyne Majesteit, boogen alle de hovelingen hunne lighaamen nederwaards, en vouwden hunne handen in eene smeekende houding zamen. Van ons werd 'er niets anders gevorderd, dan ons een weinig voorwaards te buigen, en onze beenen, zoo veel mogelyk, binnenwaards te buigen; zynde niets zoo onwelleevend en strydig met de hofgewoonten, als de zoolen van den voet na het gezigt van een aanzienlyk man te keeren. - Vier Bramins, gekleed met witte mutzen en tabbaarden, zongen het gewoon gebed aan den voet van den troon. Vervolgens trad 'er een Nakhaan op de open plaats voor den Koning, en las, op eenen muzikaalen toon, de naamen der persoonen, aan welken op dien dag gehoor stondt verleend te worden, verzoekende in eene smeekende houding, dat zyne Majesteit dezelve geliefde aan te neemen. Myn geschenk bestond in twee stukken Benaars goud laken; ook booden Dr. buchanan en de Heer wood ieder een stuk aan.
Toen onze naamen opgeleezen werden, verzogt men ons; ieder in 't byzonder, eenige greinen ryst in onze handen te neemen, en ons zoo laag voor den Koning te buigen als wy konden; aan welk verzoek wy oogenbliklyk voldeeden. - Toen deeze plegtigheid geëindigd was, sprak de Koning eenige onverstaanbaare woorden, die ik naderhand hoorde, dat een bevel behelsden om eenige persoonen met de tekens van zekeren adeldom te begiftigen. Dit keizerlyk bevel werd oogenbliklyk door uitroepers in het hof afgekondigd. Zyne Majesteit vertoefde nog eenige minuuten; in welken tyd hy ons naauwkeurig bekeek, doch ons de eer niet aandeedt, om, behalven het voorgemelde bevel, een enkel woord te spreeken. Toen hy opstondt om te vertrekken, liet hy dezelfde tekens van een bezwaarlyken gang blyken, als by zyn inkomen. Zoo dra hy weg was, werden de deuren weder geslooten.’
Niet veel reden hadt de Gezant om voldaan te zyn over zulk eene vergunning van zyne Majesteit te zien. Meer voldoenings vondt hy in den uitslag zyner Handel-onderhandelingen en de Bepaalingen, op de vaart der Engelsche Schepen vastgesteld; schoon hy op alle voorstellen geene toestemming ontving. ‘Men kan,’ schryft hy in het XVIII H. ‘egter niet zeggen, dat door de bewilligingen een wederzydsche handel werd daargesteld, gemerkt 'er nog veele hinderpaalen in den weg waren; doch alleen, dat de gelegenheid 'er toe geopend was: waar van de goede uitslag zal afhangen van het beleid van hun, die het eerst den weg, welke hun is aangeweezen, zullen vervolgen.’
Het bywoonen van eenige vreugdefeesten, het afleggen van eenige afscheidsbezoeken, maaken het overige deezes

{==34==} {>>pagina-aanduiding<<}
Hoofdstuks uit, en voorts de afreize te water, afgewisseld met rydtochtjes te land, die aanleiding gaven om veel te zien en te beschryven; als de Manufactuur van marmeren Afgodsbeelden van Gaudma, wier oude Tempel en groot Beeld breedvoerig beschreeven worden, en de vermaarde Wellen, welke Olie opleveren, algemeen door het geheele Birmansche Ryk in gebruik; zo bezogten zy een zonderling Bergvolk, onder den naam van Kayn bekend; van 't zelve geeft de Reiziger, in het XIX H., een breed berigt.
Het XX en laatste H. behelst de afscheidstoebereidzelen om na Bengalen te vertrekken. Breed weidt de Gezant uit, om het Handelbelang van Engeland met het door hem bezogte Ryk te ontvouwen, en de noodzaaklykheid om de Fransche tegenwerkingen te stuiten. Hier komt veel voor, 't welk voor den Handelaar weetenswaardig is; en beschouwt hy het stuk verder met een staatkundig oog. De terugreize na en aankomst te Calcutta sluiten de Reis.
Nog vyf Byvoegzels, meest gewisselde stukken behelzende van de Gezantschapsverrigtingen, vinden wy aan de Reis toegevoegd. - Dit Deel is, gelyk de voorigen, met Plaaten opgecierd.





Horatius Lierzangen. In Nederduitsche dichtmaat gevolgd, door Pieter van Winter, Nsz. Te Amsterdam, by P.J. Uylenbroek, 1804. Met de Voorrede en de Aanmerkingen, 370 bladz.

Proeve eener nieuwe Overzetting van den Eneas, naar het Latyn, door Pieter van Winter, Nsz. Te Amsterdam, by P.J. Uylenbroek, 1804. 40 bladz.

Alle vertaling is moeilyk, byzonder de dichterlyke. ‘Iet van d'eene tael in d'andere door eenen engen hals te gieten, gaet zonder plengen niet te werk,’ zegt vondel (*), naa wien veele Dichters geleefd hebben, maar die door niemand tot nog toe is geëvenaard. Niet minder schrander zegt een ander Schryver: ‘De Poëzy is zo vol fyne geesten, dat zy in het overgieten vervliegen; en, als 'er geen nieuwe geesten bygedaan worden, blyft 'er niets over, dan het geen de Stookers terra damnata, of caput mortuum, noemen (†).’ Het eigenaardige der taal; de schikking, rolling en vloeijing van woorden en zinsneden;

{==35==} {>>pagina-aanduiding<<}
hoe veel brengt dit alles niet toe tot de schoonheid des werks! En echter, dit alles kan niet overgenomen worden. Een goed Vertaler moet ons hiervoor het eigenaardige kunstige en schoone der taal, waarin hy vertaalt, als nieuwe geesten voor de vervlogene, teruggeven; en ook dan nog kan hy ons het oorspronkelyk schoon maar zeer gebrekkig doen voelen. Want ieder Land, ieder Volk heeft zoo wel iets overeenstemmende in zyne taal en zeden, als b.v. in zyne zeden en uiterlyke houding. By iedere vertaling gaat het nationaale (als men het zoo noemen mag) verloren. Dat verband tusschen taal en zin, dat zamenhangende van woorden en zaken, is niet na te volgen; en even min als een Grieksch held, op zyn Fransch uitgedost, ons bevredigt, zal eene Nederduitsche vertaling van homerus of horatius ons allezins het oorspronkelyke naar waarde kunnen doen beoordeelen. Daarenboven, al wat op luchtgesteltenis, landstreek, wetten, gewoonten, vaderlandsche geschiedenis, en honderd mindere byzonderheden, betrekking heeft, verliest zeer veel. Deze fynere geesten, zo schielyk en gemaklyk door hun opgevangen, voor wien het oorspronkelyk werk vervaardigd is, vervliegen meestal; of wy moeten, als 't ware, geheel te huis zyn by vreemden, het geen zeer weinigen gegeven is, en minst het geval is by hun, voor wien de vertalingen eigenlyk geschikt zyn. Zommigen; dit alles gevoelende, willen de zaken mede in den nieuwen form overbrengen; doch alsdan krygt men een onsmakelyk mengelmoes van uit- en inlandsche spyzen, welk spoedig walgt, en geene vertaling mag genaamd worden. Zo moeilyk, Lezers! om niet te zeggen onmogelyk, is het, een voortreffelyk werk naar waarde te vertalen. Voegt hier nu by, dat een Dichter niet wel kan vertaald worden, of het moet door eenen Dichter geschieden (*). Poëzy in prosa te vertalen, is geheel van den waaren weg afgedwaald; in eene andere maat of rym over te gieten, is niet veel beter; zich zoo veel mogelyk tot dezelfde hoogte te verheffen, in het zelfde vuur te deelen, waardoor onze voorganger ontvlamde, en tevens het eigenaardige onzer taal in stede van het verlorene te bezigen, is het echte pad ingeslagen. Te recht zegt de geleerde constantyn huigens, in 't algemeen, van alle vertaalde dichtwerken:

't Vertaelde scheelt zo veel van 't onvertaelde dicht, 
Als 't lyf en schaduw (†). 


{==36==} {>>pagina-aanduiding<<}

Alle vertaling, zeiden wy zoo even, is moeilyk, inzonderheid de dichterlyke; wy durven 'er gerust byvoegen, bovenal de Lierzang. Van alle dichtsoorten is deze verreweg de moeilykste, zoo wel om behandeld, als overgebragt te worden. Nu eens teeder en zacht, dan stout en verheven, altyd is hy kort (*), afgebroken, schilderend, schaars in woorden, vol kern van zaken. Hierom vervloeit deszelfs kracht door verwisseling van taal. Zoodat (om alles zaam te trekken) hy, die eenen pindarus of horatius - niet als het oorspronkelyke; dit is ondoenlyk - maar goed vertaalt, onzes oordeels, voor een voortreffelyk Dichter te houden is, en allezins verdient de achting en dankerkentenis zyner Landgenooten. Wy erkennen van gantscher harte den uitmuntenden Vertaler der Lierzangen van horatius voor zoodanigen. Het dichtvermogen, zoo luisterryk in zynen Vader, zoo schitterend in zyne tweede Moeder, schynt als by ersenis het deel te zyn van onzen pieter van winter nsz., die ons op zulke dichtproeven onthaalt, waarop onze landaard roem zal dragen, zoo lang de Nederduitsche taal zal gesproken worden.
    Twee Lierzangen van horatius zyn door vondel overgebragt (†); een gelyk getal door huisinga bakker (‡); zes door jeremias de dekker (§); veertien door antonides (**):

{==37==} {>>pagina-aanduiding<<}
maar niemand heeft, vóór van winter, ondernomen, alle de Lierzangen van horatius in onze taal over te brengen (*). Wy mogen ons nu beroemen den gantschen horatius in een Nederduitsch gewaad te aanschouwen (†).
De Lierzangen, thans in het licht verschenen, behoeven geenzins onze aanbeveeling; ook zonder dezelve zullen zy op waaren, dat is op zeer hoogen prys, door iederen beminnaar der letteren, gesteld worden. Zy zyn vloeiend, en toch krachtig; de vertaling is kunstig, zelden styf; het schoone is zoo veel mogelyk behouden; de zin nimmer uit het oog verloren.
Ten bewyze alleen, dat wy ze naauwkeurig gelezen, en met het oorspronkelyke hebben vergeleken, - voorwaar geenzins om de waarde van zulk een voortreffelyk Werk te verkleinen; veeleer ten einde daardoor onzen welmeenenden lof meerdere sterkte by te zetten, - zullen wy eenige losse aanmerkingen te berde brengen.
Vooraf, echter, zullen wy dit zeggen: Middelmaatige Schriften, ter loops gelezen, kunnen met eene algemeene beoordeeling volstaan; zy verdienen geene byzondere inspanning of vergelyking. Uitmuntende Werken, naauwkeurig getoetst, vorderen eene meer ingespannen beoordeeling,

{==38==} {>>pagina-aanduiding<<}
welke aanmerkingen met zich voert. By de onkundige menigte, die hier aan de schors der beoordeelingen blyft hangen, is het in onze dagen dikwyls genoeg, eene bedenking tegen deze of geene enkele plaats te vinden, om het geheel af te keuren; waardoor niet zelden uitnemende Boeken, geheel tegen de meening der beoordeelaars aan, den welverdienden roem moeten missen. Om dit te voorkomen, betuigen wy te voren, dat wy, door eenige weinige aanmerkingen, aan dit uitmuntend, ja éénig Werk, geen nadeel willen hebben toegebragt; een Werk, het welk wy onder de voortreffelykste Dichtwerken onzer Landgenooten eene plaats waardig keuren.
In den vyftienden Lierzang van het eerste Boek, waar nereus paris de gevolgen zyner schaking van helena voorstelt, brengt nereus, met de levendigste verwen, het slagveld van Grieken en Trojanen, als in een tafereel, paris voor 't gezigt, en zingt onder anderen:

Non Laertiaden, exitium tuae 
Gentis, non Pylium respicis? 

Dit respicis is hier, zoo het ons toeschynt, niet: hebt gy niet te vreezen? gelyk van winter het vertaalt; maar: ziet gy daar niet? gelyk vondel het overbrengt; of: ziet gy daar niet achter u?
In den zestienden Lierzang des tweeden Boeks, voorzeker een der schoonste Zangen van horatius, zegt hy, zoo waar als schilderachtig:

Non enim gazae, neque consularis 
Summovet lictor miseros tumultus. 
Mentis, et curas laqucata circum 
Tecta volantes. 

Van winter vertaalt dit aldus:

Geen bundeldraagrenschaar, op 's Burgemeesters wenken, 
Stilt oproer in den geest waarby het harte beeft; 
Geen schat, enz. 

Bundeldraagrenschaar is een dier koppelwoorden, waarin de Dichters in de eerste helft der voorige Eeuw byzonder behagen schynen gevonden te hebben, maar welke nu, te recht, worden afgekeurd. 's Burgemeesters, voor, van den Consul, mishaagt ons eenigzins; daarenboven missen wy al het schilderachtige: de Lictores, welke voor de Consules gingen, deden het volk uiteengaan, om voor dien hoogstaanzienlyken man ruimte te maken; dit is hier de kracht van summovere: de Lictor kan niet uit den weg zetten of ruimen, enz.

{==39==} {>>pagina-aanduiding<<}

In den zesden Lierzang van het derde Boek, waar horatius met de afzichtelykste verwen de ongodsdienstigheid en verdorvene zeden zyner tydgenooten schildert, zegt hy onder anderen, dat de Romeinsche vrouwen zonder eenige verkiezing haare eer veil hadden, zelfs voor Kramers en Spaansche Scheepsbevelhebbers. Van winter zegt:

Wie heeft haar weigring toch te schroomen? 
Ten ware, by geval, juist van 't Hispanisch strand 
Een ryke hand'laar waar' gekomen; 
Die sluit een' kostbren koop van schand'! 

De woorden, ten ware, by geval, zouden aanleiding kunnen geven tot eene misvatting, alsof zoodanig een handelaar alleen voor haare weigering te vreezen had; en het tegengestelde bedoelt horatius.
In den tweeden Lierzang van het vierde Boek, waarvan het eerste gedeelte den schoonen lofzang op pindarus bevat, gebruikt horatius deze treffelyke vergelyking:

Monte decurrens, velut amnis, imbres 
Quem super notas aluere ripas 
Fervet, immensusque ruit 
Pindarus ore. 

Door van winter aldus overgebragt:

Dus als een bergstroom, die, gezwollen 
Door regenvlaagen, bruisschend snelt, 
Die onbetembaar stort op 't maatelooze veld, 
Doet Pindarus zyn vaerzen rollen. 

Dit maatelooze [immensus] behoort niet by veld.

Van den daarop volgenden Lierzang, benevens den negenden van het derde Boek, gaf de geleerde j.c. scaliger het vereerendste getuigenis (*): liefelyker waren deze hem, dan

{==40==} {>>pagina-aanduiding<<}
der Goden spys of drank; liever had hy deze gemaakt, dan vele van pindarus; ja, liever wilde hy zulke gedicht hebben, dan Koning van geheel Arragon zyn. In dezen korten, maar overschoonen Lierzang (den derden van het vierde Boek) leest men deze regels:

Romae, Principis Urbium 
Dignatur soboles inter amabiles 
Vatum ponere me choros, 
Et jam dente minus mordeor invido. 

Zy zyn vol van dat trotsche gevoel, den Romeinen ea horatius byzonder eigen. De vertaling schynt ons niet zeer gelukkig, of liever niet ten vollen krachtig:

Beheerscht vry de aarde, ô Rome's zoonen! 
De plaats der eer, die ik bemin, 
My meerder waard' dan alle kroonen, 
Bereid my uwe gunst in 't heilig dichtrenkoor. 
De nyd houd op my roem te ontsteelen. 

Dat Romae, Principis Urbium, verliest op deze wyze al het hooghartige, den Romein kenschetzende.
De Heer van winter houde ons deze weinige aanmerkingen (*), welke wy niet verder willen uitbreiden, ten

{==41==} {>>pagina-aanduiding<<}
goede. Over het geheel is alles naar den eisch vertaald; en wy wenschen den kunstigen Dichter van harte geluk, met zynen zoo uitnemend volbragten arbeid; ja wenschen tevens hem in zyne nieuwe loopbaan, by de vertaling van den Eneas van virgilius, den zelfden moed, den eigen heerlyken uitslag. Immers, indien de overige Boeken het eerste, 't welk wy hier aankondigen, evenaaren, zal deze vertaling voorzeker voor die van de Lierzangen niet behoeven te wyken. Ook by eene vlugtige vergelyking met het oorspronkelyke, waren wy als opgetogen van deze meesterlyke vertolking, en zyn by het lezen daarvan, gelyk by het aandagtig beschouwen van den Horatius, ten vollen overtuigd geworden, dat het vertalen van oude Latynsche Dichters den voortreffelyken van winter gerust mag worden toevertrouwd.





{==42==} {>>pagina-aanduiding<<}

Redevoering over het Verhevene. Door Paulus van Hemert. Te Amsterdam, by M. Schalekamp, 1804. In gr. 8vo. 47 bl.

Met zekere geestdrift vatten wy de pen op, om deze Redevoering aan te kondigen en 'er ons oordeel over te melden. Verwonderlyker kan nimmer de diepzinnigste wysbegeerte vereenigd worden met de bevalligste welsprekendheid, dan in dit meesterstuk van den Critischen Redenaar, paulus van hemert, geschiedt. Het onderwerp toch hoort in de AEsthetica te huis, welke men de metaphysica der sraaije kunsten noemt, en vordert eene verdieping tot de geheimste vatbaarheden en roerzelen des gevoels, welke de ontleedkundige scherpte der Koningbergsche wysbegeerte vordert; en deszelfs voorstelling heeft alhier, by eene eenvouwdigheid, welke zelfs de minstgeoefende geest terstond bevat, eenen rykdom van schoonheden, die aan het dichterlyke grenst, en het non plus ultra der welsprekendheid mag heten. - De schisting van ken- en denk-vermogen, door kant gemaakt, heeft invloed ook in het gebied der schoone kunsten en in de verklaaring van het gevoel voor het schoone en verhevene in de natuur. Het laatste neemt de Redenaar to zyne taak, geenszins om eene Spreekbeurt in Felix Meritis met eene aesthetische Verhandeling onder den naam eener Redevoering te vervullen; maar om 's menschen voortreffelyken aanleg, zigtbaar vooral ook, in zyne vatbaarheid voor het verhevene, in het edelst licht te stellen; eene wending, des Redenaars bekwaamheden waardig, zoo wel wegens hare vinding van eene stof, wier vermelding elken hoorder verrukt en elken anderen waardigen beoefenaar der welsprekendheid jaloersch maakt, als wegens hare moeilykheid, om hare stoute aankondiging van wysgeerige naarsporingen by een bloot letterkundig onthaal. - De mensch alleen, en niet het dier, is vatbaar voor het verhevene; - de schrik is
de eenige grond van het verhevene niet; dan zou ook het dier 'er vatbaar voor zyn; - de verheffing van den geest boven de neêrslagtigheid, uit de ontzettende meerderheid van zekere voorwerpen ontstaan, is de bron van het verhevene; - ook het schoone verheft wel den geest, maar eeniglyk boven lagere zinnelykheid, zonder op eigenlyk nut of genoegen te rekenen; het verhevene houdt den geest op, waar schrik en gevaar zelfs de ziel willen verweldigen; - het schoone beoordeelt ook de vormen der voorwerpen, daar het verhevene zich het onbegrensde, onberekenbare, onvergelykbare kiest; - het schoone vereenigt zich alzoo met zekeren smaak, die meer-
{==43==} {>>pagina-aanduiding<<}
maalen kan ontbreken; het verhevene is overal aanwezig, waar de mensch slechts zyne menschheid gevoelt; - het slaat elks geest ter neder, die zyne broosheid, beperktheid, zwakheid en weerloosheid gevoelt by de minst ontzettende werking zelve der natuur, maar verheft elken geest ook weder, die zyne zedelyke vryheid, zyn eigen oppergebied over zynen eigen wil onafhankelyk, verheven gevoelt boven alle krachten der natuure; - het grenzelooze in uitgebreidheid en het onberekenbare in krachten zyn de twee betrekkingen, die dit zelfde gevoel op gelyke wyze voordbrengen; - elk, die zich door dit gevoel verheven heeft boven allen geweld en banden van natuurkrachten of dwingelandy, verrukt den mensch, - elk, die tot deze verheffing door belangelooze deugd wordt gedreven, doet den mensch zynen aanleg tot Gode-gelykvormigheid eerbiedigen. - Aldus is het wysgeerige beloop dezer Redevoering, het welk naauwlyks de ontschuldiging des Voorredenaars behoeft: ‘dat zy, die eene redevoering behoorelyk weten
te onderscheiden van eene verhandeling, geene systematische en geheel volledige bearbeiding van dit onderwerp hadden te verwachten.’ - Een paar plaatsen uit deze Redevoering mogen nu tot proeven verstrekken van het omkleedzel, door de welsprekendheid aan zulke diepzinnige bevattingen gegeven. ‘Vrolyk, zagt', en rustig is de aandoening, welke het Schoone ons ondervinden doet. Kalm en ongestoord, vloeit ons het bloed door de aderen. Diepe rust heerscht in de gantsche huishouding onzer zenuwen; bevallige harmonie in alle de trekken van ons gelaat. Effenbaar levensgenot, tienvouwdig verhoogd door het stille vermaak eener speelende verbeelding, doorstroomt ons geheele wezen; teekent zig op onze gantsche houding; en spoort anderen, die by ons zyn, aan tot vrolyk medegevoel. - Hoe verschillende, daartegen, in aard en uitwerking, zyn de aandoeningen van het Verhevene! Oogenbliklyk worden de levenskrachten gestremd: doch om zig, onmiddellyk daar op, des te sterker uittegieten. Sneller, dan naar gewoonte, vliegt het bloed door de aderen. Sterker klopt het hart. De pols jaagt driftig. Huivering en trilling bevangen het geheele ligchaam. Gelaat, houding, spraak - alles kondigt aan, hoe zeer het innerlyk, in de ziel, stormt. Het verstand zelve is zomtyds min of meer bedwelmd. Verward zyn de gedachten, zonder order de woorden; en, zo dit gevoel den hoogsten trap bereikt, dan gaat het ons volgends de meesterlyke teekening, welke eliphaz, in 't boek van job (*), aangaande het schrikkelyk-Verhevene geeft:

{==44==} {>>pagina-aanduiding<<}


Een fluisterend woord is stil tot my gekomen: 
Myn oor vernam 't: het was een zagt geluid. 
In de schrikuuren der nachtgezigten, 
in den tyd, als diepe slaap valt op den mensch, 
toen greep my vreeze aan en siddering: 
door al myn gebeente gong eene huivering. 
Een Geest trok voorby my heen. 
Alle myne hairen reezen ten berge. 
Hy stond. - Ik kende Hem niet. 
Een schaduwbeeld was voor myne oogen. 
Toen luisterde Hy my zagtkens in: 
Hoe zoude een mensch regtvaardig zyn by God?’ - 

Wy hebben by deze plaats uit de Redevoering ook de aanhaaling uit job gevoegd, wyl dezelve voor ons eene nieuwe en overschoone vertaling is. ‘Zoo komt dus, ook in dit opzigt, de Natuur, op eene zinlyke wyze, aan onze zwakheid ter hulpe. Door het zinlyke zelve, herinnert zy ons het bovenzinlyke, dat in ons woont. Zy verheft ons, terwyl zy ons nederslaat. Door het gevoel onzer zwakheid, leert zy ons onze sterkte kennen. Door ons de minderheid onzer natuurkrachten te toonen, overtuigt zy ons, van onze zedenlyke meerderheid boven de gantsche schepping; en stelt ons aan ons zelven voor, als Heeren over de geheele Natuur. Verheven gedachte! Wie onzer gevoelt, hier by, de waarde der Menschheid niet? - Het is waar, stof zyn wy, en tot stof zullen wy wederkeeren. Dit weten wy allen, en erkennen de afhangelykheid van ons brooze bestaan, als deelen des zigtbaaren Heeläls. Maar niet minder vast weten wy - en hier gevoelen wy ons hart zig godlyk verheffen - dat wy tevens, als leden eener bovenzinlyke waereld, van geene magt, hoe groot ook, in de geheele Natuur, eenigzins afhangelyk zyn. - Ja, M.H., geene magt in de Natuur is in staat, om 's Menschen wil aan banden te leggen. Hy, in tegendeel, die zyne vryheid en zedenlyke sterkte gebruikt, maakt de hoogste magt der Natuur tot louter niets. Elke daad van waare grootmoedigheid, elk wezenlyk heldenstuk, elke verächting van dringend gevaar, elk offer, door de Deugd, aan den Pligt toegebragt, in den, vaak zwaaren,
stryd met zinlyke belangen en neigingen, overtuigt ons van deze groote waarheid. - De hoogste magt, welke de Natuur, omtrend den Mensch, als zinlyk wezen, kan uitoefenen, is, dat zy hem, door de wreede hand eenes dwingelands, op de uitgezogtste wyze martele, en langzaam ten dood brenge. Maar ook deze magt - hoe onëindig minder is zy, dan die van den Mensch, welke liever sterven, dan in zyne

{==45==} {>>pagina-aanduiding<<}
eigen oogen een verachtelyke slaaf wil zyn? Laat een phalaris de barbaarste pynigingen voor ons toebereiden, om ons ontrouw te doen worden aan onze beginzelen van goed en regt: de magt van onzen vryën wil is verre boven die van phalaris! Zo wy in ernst willen, houdt zig onze geest staande, terwyl het ligchaam valt. - Dus eischt het de eeuwige wet onzer eigen Rede! En deze eisch ware onzin, zo wy die magt niet in ons zelven bezaten.’ - Pyl voor peil op bladz. 8, daar toch de Schryver pylen voor schichten op bladz. 36 bezigt, en ook peillooze afgronden op bladz. 20 spelt, is eene spelkundige verwarring, aan welke wy ook de spelling van de aarde spleit op bladz. 5 toeschryven, en welke wy hopen, dat nu eenmaal door de regelen der spelling, met openbaar gezag ingevoerd, in onze taal zal ophouden.




Lektuur voor het Ontbyt en de Thetafel. Uitgegeven door Paulus van Hemert. II en IIIde Stuk. Te Amsterdam, by M. Schalekamp, 1804. In gr. 8vo.

‘Op weinige exemplaaren na is het eerste Stuk uitverkocht.’ Die verzekering van den Boekverkooper aan den Uitgever dezer Lekture maakte de agtervolging van het tweede Stuk reeds spoedig; en de beoordeeling, die over hetzelve gegeven is in de Nieuwe Vaderlandsche Bibliotheek, D.V.N. 12, mag misschien voor de reden gehouden worden, waarom het derde met nog grooter spoed het tweede gevolgd is. Het is ons nu gebleeken, tegen welken Recensent het de Uitgever had in zyne Voorrede voor het tweede Stuk, wanneer hy zich in bittere schers, zonder de minste wederlegging, en onder verbloemde persoonsaanduiding, uitliet over eenen Recensent van zyn eerste Stuk. Een Brief over de verergering der kwaal van isbrandus scriblerus, waarmede het IIIde Stuk eindigt, maakt dit maar al te duidlyk. De voorbygaande, die zich vertoornt in eenen twist, die hem niet aangaat, is gelyk die eenen hond by de ooren grypt: deze spreuk der wysheid wederhoudt ons wel van alle deelneming in dezen pennestryd tusschen paulus van hemert en den man, dien hy duidlyk genoeg ten toon wilde stellen, maar geenszins, om te betuigen, dat die zelfde geestdrift, welke onze pen stuurde by de aanpryzing der voorenstaande Redevoering, dezelve vol van verontwaardiging vult over alle de haatlykheden, welken zich de gevoeligheid van van hemert veroorloft tegen den persoon, dien hy verdacht houdt, ongunstige aanmerkingen over zyn geschryf gemaakt te hebben. Is dit dan die toenemende beschaving, welke ons de Critische Wysbegeerre doet verwachten? zyn dit

{==46==} {>>pagina-aanduiding<<}
praeliminairen tot haren eeuwigen vrede? Juist honderd jaren geleden schreef clericus zyne Verhandeling over de bewyzen uit bitterheid ontleend, even als salzman onlangs over de onverstandige opvoeding; hy noemde dit by uitstekendheid der Godgeleerden bewys, en stelde het in al deszelfs verachtlykheid voor: eene Eeuw later treedt een Wysgeer met zulke afgekeurde wapenen op, en valt 'er eeniglyk den persoon en nog geenszins de zaak mede aan, die hier toch onafhankelyk is van den persoon. Dit bedroeft ons van harte, en doet ons wenschen, dat de bedoelde persoon den man niet zal beantwoorden naar zyne woorden, opdat de aanvang dezer Eeuwe niet worde geschandvlekt door eene vermenging van persoonen en zaaken in het ryk der letteren, die zoo lang reeds ter visch- en groen-markt verbannen scheen. - Schuldenaars voor schuldeischers, bl. 126, was ons een blyk, dat geen bedaarde hand van hemert's pen in dezen Brief bestuurde. - De Stukken zelve zyn van gelyken onderscheiden en onderhoudenden aard, als het eerste was.




Moreau. Lierzang. Door J.E. de Witte, Junior. Te Gouda, by N. Brinkman en E. Klein, 1804. In gr. 8vo. 27 bl.

Een Zang, die, zo ze in taal en spelling beschaafder ware, zeekerlyk onder de menigvuldige Gedichten, aan welken men thands den naam van Lierzangen geeft, omdat ze coupletsgewyze en in korte versmaat vervaardigd zyn, in eenige aanmerking zou kunnen komen, doch thands, uit hoofde van den min netten tooi, waarin dezelve zich voor het keurig oog der tegenwoordige, in dit opzicht zeer beschaafde, kunstbeöordeeling voordoet, zo wy vreezen, buiten de ry van anderszins met denzelven volmaakt overeenkomstige moderne Dichtgewrochten zal moeten omzwerven. Zo veel nadeels kan het verwaarloozen van eenige ligtelyk aan te leerene taalregelen aan den anders op den hedendaagschen Parnas niet onwelkomen Dichter toebrengen. Wy vinden ons derhalven in gemoede verpligt, dezen Dichter aan te raaden, niet om zynen arbeld, die indedaad veel goeds belooft, geheel te staaken, maar om, byaldien hy weder eenige vruchten van zynen geest het licht doe zien, dezelven beter te beschaaven, of te doen beschaaven. Immers, alhoewel de beschaaving van taal en spelling slegts eene uiterlyke welstandigheid aan de voortbrengselen van Letterkunde toebrengt, is deze echter in zo verre belangryk, dat ze der waarde van hetgeen in dezelven gezegd wordt een' zekeren luister byzet, welke die waarde meer in het oog doet vallen; daar de veronagtzaaming van deze geringe behoedzaamheid dikwerf de goede gedachten met zulk een' vuilen mist bedekt,

{==47==} {>>pagina-aanduiding<<}
dat men ze niet dan met moeite kan onderkennen. - Wilden wy dit Dichtstuk van deze zyde beschouwen, en alle misslagen aanwyzen, welken wy in de spelling van sommige woorden hebben aangetroffen, wy konden welligt eene geheele bladzyde daarmede vullen; by voorb. bl. 3. ontrok voor onttrok, bl. 4. bepurpert voor bepurperd, en voords de meeste deelwoorden ten onrechte met eene t aan het einde gesteld, bl. 5. Gaulieren voor ô Gaulen, schrok voor schrikte, bl. 7. betichtigt voor beticht, bl. 9. boeidt voor boeit, bl. 11. den Frank en dien gloed (in den eersten naamval!) beuktte voor beukte, enz. enz. Dit zy genoeg, betreffende de Taal; maar wy vinden tot onze verwondering (bladz. 10.) dat 's Dichters Lier aan trotschen zang gewoon is, en juichend door de wolken kan dringen, en mooglyk op der Barden toon, en Goôn en halve Goôn kan zingen. Deze byzondere eigenschap dier Lier hebben wy echter in geene der 48 Coupletten van dezen haaren Zang ontmoet. Wel is waar, in dit Gedicht kwamen nu juist wel geen Goôn en halve Goôn te pas, (immers met de halve Godinnen schynt deze zonderlinge Lier niet zo bekend te zyn, althands niet met de Syreenen, die zy, by misvatting, op bladz. 15, Cireenen noemt;) wy kunnen dus hieruit niet beslissen, in hoe verre zy die zo als 't behoort zingen kunne, gelyk zulks, niet door de Barden, van wier geestvruchten ons niets nagebleeven is, maar door horatius pleeg te geschieden, en hoopen, dat ze ons eens op dergelyke zangen,
die eigenlyk heur fort schynen te zyn, vergasten zal. Zeer veel verwachten wy van deze heure verhevene eigenschap: want eene Lier, die zich aan 't stof onttoog, en behalven dat nog met een oog voorzien is, 't welk andere Lieren ontbeeren, kan ons zeekerlyk over deze onstoffelyke Wezens de beste zangen leveren; doch wy hoopen dan, dat dit heur tot den zang anders overtollig oog haar dienen moge, om de taal- en spel-fouten in heure zangen, wanneer die gedrukt worden, te ontdekken, en wenschen haar daarby nog eene hand toe, om die te verbeteren.

Kleine Romans en Verhaalen, door K.F. Kretschmann. Uit het Hoogduitsch vertaald. II Deelen. Te Groningen en Amsteldam, by W. Wouters en J.F. Nieman, 1803. In gr. 8vo. 607 bladz.

De dagelyksche ophooping van allerleije Werken heeft ons tot heden toe belet, eenig verslag van dit indedaad aanpryzing waardige Werk te geeven; waarom wy ons thands zullen vergenoegen met aan hetzelve slegts een' algemeenen, doch onzes bedunkens welverdienden, lof te geeven, door

{==48==} {>>pagina-aanduiding<<}
deszelfs leerzaame strekking onzen Leezeren aan te kondigen; daar de hier voorkomende Verhaalen inzonderheid ten doel hebben, de schadelykheid veeler, in den omgang hoogstnadeelige, Driften, als hoogmoed, toorn en andere, te doen kennen, en de Jeugd tegen de rampen, welken de verleiding tot een woest en losbandig leven naar zich sleept, als ook den meerbejaarden leeftyd tegen de dikwyls verderffelyke ydele roemzucht, met krachtige voorbeelden, te waarschuwen. De Verhaalen, welke den Inhoud van dit Werk uitmaaken, zyn, in het Eerste Deel, Lysje en Helfried, eene Huwelyksgeschiedenis, De Bloemtak, eene Vertelling, Jonker Swantz, eene waare Geschiedenis uit de Zeventiende Eeuw; en, in het Tweede Deel, De Krygsgevangene, eene Geschiedenis in Brieven, en Veit Hanneman, eene Vertelling. Inzonderheid zyn ons de derde en vierde zeer onderhoudend en leerzaam voorgekomen.

Emilia in hare vier betrekkingen, van Kind, jonge Dogter, Echtgenote, en Moeder. Uit het Hoogduitsch vertaald. Te Groningen en Amsteldam, by W. Wouters en J.F. Nieman. II Deelen. In 8vo. Te zamen 528 bl.

Zeer onderhoudend en leerzaam is dit Werkje, waarin de geschiedenis het voertuig is voor een aantal zeer nuttige lessen; lessen, waarvan wel gene enkele nieuw is, maar die echter nog dikwils kunnen herhaald worden, eer wy dit voor onnodig zullen houden: maar desniettegenstaande twyfelen wy geen ogenblik om het onder de zedenbedervende te rangschikken, en ieder' onzer Lezeren tegen hetzelve te waarschuwen. Hoedanig men ook over het Christendom en de godsdienstige meningen van sommige Christenen denke, zal toch ieder mensch, die hoofd en hart op de rechte plaats heeft, ene Roman met verontwaardiging van zich werpen, die kenlyk bedoelt deze dingen bespotlyk te maken by den Lezer, en welker Schryver in de onzinnige mening schynt te zyn, dat men, om goede zedelessen ingang te doen vinden, het lezend Publiek deszelfs godsdienstige gevoelens verachtlyk maken moet. Voords blykt het genoegzaam, gelyk doorgaans in zulk soort van Geschriften, dat de Schryver weinig meer van den echten Christlyken Godsdienst weet, dan de door hem aangehaalde Benjamin Scmolke, die hy zegt dat de uitgang van den H. Geest door ene koperen plaat heeft zoeken te verzinlyken; en als wy hier alleen nog byvoegen, dat de Schryver wil, dat een Godgeleerde de Genees- en Heel-kunde op het Hogeschool aanleren zal, in plaats van het Hebreeuwsch en Grieksch, - en dat hy zich onder anderen aan de Schim van den waardigen gellert bezondigt, door te willen, dat men, in plaats van een morgengebed, 's mans Zedekundige Lessen gebruiken zal, - zo voelt onze Lezer genoegzaam, van welk enen stempel dit Werkje is.





{==49==} {>>pagina-aanduiding<<}

Algemeene Vaderlandsche Letter-oefeningen.

Beöeffeningsleer, of de kennis der middelen, om als een waar leerling van J.C. getroost en heilig te leven. Waarin de ziekten van het menschelyk verstand en hart, die de ware beöeffening van het Christendom in den weg zyn, met derzelver oorzaken en geneesmiddelen worden voorgedragen. Door Ewaldus Kist, Predikant te Dordrecht. Isten D. 1ste St. Te Dordrecht, by A. Blussé en Zoon, 1804. In gr. 8vo. 458 bl.

Een nieuw Werk van den Eerw. kist, dat uit twee Deelen, of wel drie Banden, bestaan zal. Het tweede Deel schynt toch minder uitvoerig te zullen zyn, dan het eerste, dat, door de uitgestrektheid van het onderwerp, in twee Stukken heeft moeten gesplitst worden.
Door Beöefeningsleer verstaat de Schryver hetzelfde, het geen men anders Ascetica of Theologia Ascetica noemt, die hy zoo wel van de Zedenleer, als van de Geloofsleer onderscheidt, in zoo verre naamelyk de Geloofsleer de waarheden voordraagt, die wy te gelooven hebben, de Zedenleer de plichten, die wy betrachten moeten; maar de Beöefeningsleer de middelen, om beiden te beöefenen, of wel overeenkomstig de waarheid te leeren denken, en overeenkomstig hetgeen plicht is te handelen. Deze Leer is tot hiertoe door niemand opzettelyk, als eene afzonderlyke weetenschap, behandeld, noch tot een zeker ordentlyk geheel gebragt. Bouwstof is 'er wel in overvloed voorhanden, in eene groote menigte van zoogenaamde praktikaale en stichtelyke schriften, welke deze en gene stukken der Beöefeningsleer tot hunne onderwerpen hebben, en gewigtige bydraagen tot deze Leer in zich bevatten. Maar niemand heeft tot hiertoe, alwat tot dit vak behoort, versameld en tot een stelsel gebragt; waardoor men de verschillende byzonderheden, die 'er toe behooren, overzien, en zich van het samenhangend

{==50==} {>>pagina-aanduiding<<}
geheel een denkbeeld vormen kan, even gelyk 'er stelsels van de Geloofs- en Zedenleer aanweezig zyn. Het Werk is verdeeld in twee Hoofddeelen, waarvan het eerste handelt over de middelen, om tot de waare beöefening van het Christendom te komen, en het tweede handelen zal over de middelen, om in de waare beöefening van het Christendom te volharden en te vorderen.
Het eerste Deel bevat drie Hoofdstukken; waarvan het eerste eene beschryving geeft van den waaren Christen, zoo met opzicht tot zyne verstandsbegrippen, als met betrekking tot de gezindheden van zyn hart, en tot zynen wandel. In den Christen wordt gevorderd (1) zekere maate van kennis, zoo van de gronden en bewyzen, waarop de Godlykheid van het Euangelie steunt, als van den inhoud der Leere, die daarin wordt voorgedraagen. (2) Geloof aan de Godlyke zending van Jesus en zyne Apostelen. (3) Geloof aan alles, wat Jesus en zyne Apostelen voorgedraagen hebben. (4) Geloof, met invloed op zyn hart, dat hy God tot zyn hoogste goed moet hebben, en gevoel van behoefte aan Hem. (5) Bezef en gevoel, dat de zonde hem van God gescheiden heeft. (6) Leevendig geloof aan de beloften van het Euangelie, met betrekking tot zich zelven. (7) Bekeering, uit het geloof voortvloeiende. (8) Godsvrucht en deugd, als gevolgen van zyn geloof en wederkeering tot God. - Het tweede Hoofdstuk handelt, in zeven Afdeelingen, over het gebrek aan Christendom onder de menschen, of over de ziekten van het menschelyk verstand en hart, die de beöefening van het waare Christendom verhinderen. In de eerste Afdeeling worden eenige ziekten der ziel beschouwd, die meer tot het verstand behooren: onkunde, ongeloof, onverschilligheid, dwaaling omtrent den hoofdinhoud van het Euangelie, en bygeloof. In de tweede dezulken, die meer tot het hart en den wandel betrekking hebben. Hier wordt gehandeld over rechtzinnigheid zonder geloof des harte, zonder godsvrucht en deugd, over losbandigen, meer ingetogene dienaars der waereld, dienaars der zonde en der waereld met veel kunde in den Godsdienst, en huichelaars. In de derde over menschen, die de paden der zonde zonder nadenken bewandelen, zorgeloozen en ongevoeligen. In de vierde
over menschen, die eenig nadenken hebben, maar die zich van voorwendselen bedienen, en daartoe

{==51==} {>>pagina-aanduiding<<}
gewigtige waarheden misbruiken, om hun kwaad te verdedigen, en zich gerust te houden. Hier wordt 't misbruik aangeweezen, dat door veelen gemaakt wordt van het leerstelsel omtrent het menschelyk bederf en der verzoekingen, van de leer van Gods barmhartigheid, lankmoedigheid en genade tot uitstel der bekeering, van het leerstelsel omtrent de verkiezing en 's menschen onvermogen. In de vyfde over menschen, die zich op bedriegelyke gronden nederzetten, en verkeerde wegen inslaan, om tot rust voor hun hart te komen, en zalig te worden; over zulken, die rechtvaardig by zich zelven zyn, die zich gerust stellen ten deele op hunne eigen gerechtigheid, ten deele op hunne uitwendige godsdienstige voorrechten, die Christus tot een dienaar der zonde maaken, die het gemis van waar geloof en godsvrucht door boete, of door bygeloovige waarneeming van willekeurige plichten, zoeken te vergoeden, die God en de waereld te gelyk willen dienen, die uitzonderingen willen maaken op hunne gehoorzaamheid, en over rechtzinnige godsdienstige lieden, die in de daad geslagene vyanden zyn van den Godsdienst des harte. In de zesde over overtuigden, doch by welken de overtuiging nog eene verkeerde richting neemt; over zulken, die in hunne gevoeligheid berusten (sentimenteel-godsdienstigen); over oppervlakkig gevoeligen, die, na hoop op hunne teregtbrenging gegeeven te hebben, de tegenwoordige waereld weder lief krygen; over menschen, die hunnen staat voor goed houden, om hunne overtuigingen in voorige jaaren; over dweepers en wanhoopigen. In de zevende over menschen, die begeerig zyn naar God in Christus, doch die, door verschillende bedenkingen, nog verhinderd worden, om tot de waare rust en kracht te komen. Hier worden negen moedbeneemende bedenkingen van zulke heilbegeerigen opgegeeven. - In het derde Hoofdstuk gaat de Schryver over tot het onderzoek naar de oorzaaken, en voorstelling van de
geneesmiddelen der bovengenoemde ziekten van het menschelyk verstand en hart. De algemeene oorzaak derzelven vindt hy in het oorspronkelyk bederf, en het algemeen geneesmiddel in de vernieuwende genade van den Heiligen Geest; waaruit geenzins volgt, dat het overtollig is, byzondere geneesmiddelen tegen de ongesteldheden onzer ziele op te geeven. Daarover wordt, in dit eerste Stuk, reeds gedeel-
{==52==} {>>pagina-aanduiding<<}
telyk gehandeld in twee Afdeelingen, waarop, zoo 't schynt, nog vyf anderen staan te volgen. In de eerste worden de oorzaaken en geneesmiddelen voorgedraagen van de beschrevene ziekten der ziele, die meer tot het verstand behooren; onkunde, ongeloof enz. In de tweede, de oorzaaken en geneesmiddelen van eenige anderen, die meer betrekking hebben tot het hart en den wandel; waereldliefde, huichelaary enz.
Men kent de bevallige schryfwyze van den Eerw. kist over godsdienstige onderwerpen. Ook dit Werk zal aan beschaafde Leezers, die 't Christendom gaarne, naar 't Leerstelsel van 't Gereformeerd Kerkgenootschap, in oefening gebragt zien, en wel inzonderheid dezulken, die met zoogenaamde praktikaale Schryvers veel ophebben, regt bevallen. Men kan hier 't bruikbaarste uit de Schriften van doddridge, zimmerman, newton, lavater, ewald, edwards, ostervalt, van alphen, broes, oemler, hermes en andere nieuwere Werken, vooral uit de oudere van saldenus, teeling, lodestein, de beide brakels en verscheidene Engelsche Praktikalisten, aan welken de Schryver verre den voorrang geeft boven de laateren, in eene bekwaame orde en gezuiverden styl, en op eene naar de behoeften van den tegenwoordigen tyd geheel ingerichte wyze, byeenversameld vinden. 'Er is hier ruime stof voor Toepassingen van Leerredenen (zoo als men die in 't Gereformeerde Kerkgenootschap meest verlangt) en voorts eene geschikte handleiding voor Leeraars, om onderscheidene soorten van menschen, in de huisbezoekingen en by andere gelegenheden, te onderhouden, voorhanden.
Opgeklaarde Godgeleerden zullen mogelyk oordeelen, dat 'er, uit inschikkelykheid, nog te veel behouden is van de gebreken, die de Schryver niet kan ontkennen, dat die oude Schriften, welken hy op zoo hoogen prys stelt, ontsierd, en voor onze tegenwoordige meer verlichte Eeuw minder bruikbaar gemaakt hebben, en zich inzonderheid beklaagen, dat, ter bestryding van verscheidene in de Gereformeerde Kerk nog heerschende volksbegrippen, en misbruiken der waare Bybelleer, niet meer gebruik gemaakt is van de onwederspreekelyke vorderingen, die, vooral in de laatste jaaren, gemaakt zyn, in de uitlegging der gewyde, helaas! al te veel miskende en mishandelde

{==53==} {>>pagina-aanduiding<<}
schriften des Ouden en Nieuwen Verbonds. Zou het b.v., om iets te noemen, in den Bybel wel zoo veel grond hebben, als het sterk beweerd, en, in de behandeling van menschen van verschillende denkwyzen en standen, steeds vastgesteld wordt, dat ieder waar Christen zekere terugkeering moet ondervonden hebben uit een voorigen staat, toen hy van de voorstellingen van het Euangelie geene hoogte had, zoo als de Schryver zich bl. 35 uitdrukt; en dat wel in deze orde, dat hy eerst behoefte aan God gevoelt, vervolgends zich zelven, als van dien God van heil gescheiden, en als onderworpen aan zyn heilig en regtmaatig ongenoegen, leert kennen, hierna de beloften van het Euangelie van vergeevende en geneezende genade in Jesus Christus met invloed op zyn hart gelooft, en dat op dit geloof eerst waare bekeering van hart en wandel volgt? Ook houde het ons de Dordsche Kerkleeraar ten goede, dat hy ons nog te streng schynt, in het beöordeelen van verschillend-denkenden over sommige leerstellige begrippen. Met recht gispt hy groflyk-dwaalenden omtrent den hoofdinhoud van het Euangelie, die het Christendom uit het Christendom wegneemen. Maar kan dit wel zoo stellig gezegd worden omtrent alle byzonderheden, die hy onder deze dwaalingen rekent; en is 'er genoegzaame grond, om ten aanzien van die allen te beweeren, dat ze niet wel eens daaruit ontstaan, dat de H. Schrift die min of meer schynt te begunstigen, of althans zich niet duidelyk omtrent dezelven verklaart, maar uit hoogmoed en vyandschap van het hart tegen den waaren inhoud van het Euangelie? Men plaatst wel eens op de zwarte lyst van zoogenaamde Neologen, die gevaarlyke begrippen omtrent het Christendom koesteren, verdienstelyke Mannen, die het met de goede zaak van den Godsdienst zeer wel meenen, en voorzeker nimmer, te gelyk met een bahrdt en dergelyke slechthoofden, behooren genoemd te worden. - Ondertusschen gelooven wy, dat de
waardige kist het zoo erg niet meent, als hy wel schynt. By een anderen alledaagschen Schryver, die 'er maar op toelegt, om den rechtzinnigen, vroomen man te vertoonen, zou men 'er minder acht op slaan; maar in een Boek, dat waarlyk veel uitmuntends bevat, en waarin allerwege de duidelykste bewyzen van heldere en verdraagzaame gevoelens van deszelfs edel-
{==54==} {>>pagina-aanduiding<<}
denkenden Opsteller doorstraalen, ontmoet men ongaarne gezegden en stellingen, die door domheid, en vooroordeelen van gezag en gewoonte, zoo ligt, tot aankweeking van verkeerden Godsdienstyver, kunnen misbruikt worden.

De Gelykenissen van Jesus, of Zedelyke Verhaalen uit den Bybel, door R.C. Gittermann, Dr. in de Wysbegeerte en Predikant te Resterhave. Iste Stuk. Uit het Hoogduitsch vertaald, door H. Brouwer, Koningl. Pruisischen Kerk- en School-inspector en Predikant te Weender. Te Groningen, by J. Oomkens, 1804. In gr. 8vo. 172 bl.

De keurige en onnavolgbaare Gelykenissen van den Zaligmaaker zyn zoo vol van roerende onderrichtingen, van krachtige aanspooringen tot het goede, en van afschrikkende waarschouwingen tegen het kwaade, en bevatten eenen zoo ryken schat van waare Christelyke wysheid voor 's menschen gantsche leeven, dat gewisselyk ieder oprecht vereerder van Christus, die dezelve uit dit gezichtspunt beschouwt, de goede voorzorg des Allerhoogsten, voor de bewaaring van deze overgeblevene gedenkstukken der oudheid tot op den huidigen dag, niet genoeg kan danken. Dr. gittermann wierd te raade, om deze uitmuntende zedelyke verhaalen, als zoodanig, van derzelver bruikbaarste, en voor het verstand en hart van den Leezer meest treffende en stichtelyke zyde, in eene bevattelyke taal, te ontwikkelen, en 'er een stichtelyk Leesboek, voor lieden van allerlei soort en stand, van te maaken. Wy zyn hem voor die edele, zeer gelukkig volvoerde onderneeming, en den Eerw. brouwer voor de vertaaling en gemeenmaaking van dit nuttig Handboek, dank schuldig.
In dit eerste komen vyf Gelykenissen, of Zedelyke Verhaalen, voor. (1) Wie is myn naasten? of de medelydige Samaritaan. (Luc. X:29-37.) (2) Loon en straf, of de Ryke en de Arme. (Luc. XVI:19-31.) (3) Zelfsverheffing en ootmoed, of de Fariseeuw en de Tollenaar. (Luc. XVIII:9-14.) (4) Edelmoedige kwytschelding en onbarmhartige gestrengheid, of de Koning en zyn Staatsdienaar. (Matth. XVIII:23-35.) (5) Oprecht berouw

{==55==} {>>pagina-aanduiding<<}
verbetert en verzoent, of de ontaarte Zoon. (Luc. XV:11-32.) - De Euangelische verhaalen worden, op een vryen trant, omschreeven, met aanwyzing van het nuttig gebruik, dat men 'er, tot opwekking en aankweeking van godvruchtige en deugdzaame gevoelens, van behoort te maaken. Achteraan zyn nog eenige ophelderende Aanmerkingen gevoegd. De Eerw. brouwer heeft 'er nog eenigen bygedaan. Wy zien het tweede Stukjen, dat reeds, in 't Hoogduitsch, in 't licht verscheenen is, en het laatste, dat 'er eerlang staat bygevoegd te worden, met verlangen te gemoet.




Beknopte Geschiedenis des Joodschen Volks, enz. Voor Volk en Jeugd. Door J.J.F. Schmid, Predikant te Bikelsberg in het Hertogdom Wurtemberg. Te Gorinchem, by J. van der Wal. In gr. 8vo. 192 bl.

Dat gedeelte der oude Geschiedenis van het Joodsche Volk, 't welk deszelfs lotgevallen van de wegvoering naar Babel, tot op de verwoesting van Jerusalem door de Romeinen, bevat, is over 't algemeen te weinig bekend, naarmate het belangryker is. Het vult niet slechts volkomen de berichten aan, die wy, aangaande dit Volk, 't merkwaardigste, dat immer op den aardbodem geleefd heeft, aan de Heilige Schryvers te danken hebben, en brengt dus de geschiedenis van het Oude en Nieuwe Verbond in een aangenaam en nuttig verband, en tot een geheel; maar geeft ook ontwyfelbaar den opmerkzaamen Leezer der H. Schriften des N.V. zeer veel lichts, en, hier en daar, aan den inhoud dezer boeken zelven de gewenschte bevestiging. De Eerw. schmid heeft deswegens een nuttig werk ondernomen, door het vervaardigen dezer beknopte Geschiedenis van het Joodsche Volk, geduurende dit tydvak. Wy moeten hem den lof geeven van de beste hulpmiddelen daar toe gebruikt, en het voornaamste, in eene geleidelyke orde, byeengebragt te hebben. Voor een uittrekzel is dit Werkjen niet geschikt. De arbeidzaame Predikant van hoek, aan wien wy de vertaaling te danken hebben, verdient aanmoediging.





{==56==} {>>pagina-aanduiding<<}

Historische Gedachtenis-rede. Ter gelegenheid van den vyf-en-twintigjaarigen Predik-dienst in de Gemeente van Amsterdam; als mede van den geheelen, ruim achten-dertigjaarigen Euangeliedienst, daar, en in vier voorgaande Gemeenten. Over Genesis XXXII:10. Uitgesprooken in de Wester Kerk, op den 25sten avond van Slagt-maand 1804. Door Antonius Kuyper, Predikant te Amsterdam. Te Amsterdam, by J.A. Meyboom, 1804. In gr. 8vo. 42 bl.

Menigmaal beklaagden wy de Leeraaren van den Godsdienst met geheel ons hart, wanneer wy van de onbegryplyke onvatbaarheid hunner toehoorderen stalen aantroffen; en al aanstonds by het inzien dezer Leerreden hadden wy wederom dit medelydend gevoel, daar de Weleerw. kuyper, gezegd hebbende dat hy den Heere een Avondoffer wilde toebrengen, om misverstand voor te komen, het bericht voor nodig hield, dat hetzelve niet bestaan zou uit Myrrhe, Galban en Onyche; en wy konden ons tevens, naauwlyks zonder lachen, voorstellen, met welk eene gespannene verwachting en nieuwsgierigen angst de eenvoudige schare de verschyning van den Seraf zal hebben te gemoet gezien, welken de Leeraar bad dat met eene vuurige Altaarkool mogt komen aanvliegen, en hoe zy in deze verwachting werd te leur gesteld! Aan het slot der Leerreden, toen des Leeraars hart was uitgezegd, was zyn mond en tong nog eene vloeijende beek, en wilde iets van 's Heeren lof dankend zingen, en daar mede eindigen; gelyk 'er dan ook een versje volgt. En hiermede zouden wy van dit boekje afstappen, ten zy wy gaarne onze Lezers eenigzins wilden doen delen in het, zo wy menen, onschuldig vermaak, dat wy by de lezing van hetzelve genoten hebben; wy kunnen echter niet alles aanstippen.
By de verklaring van den text trok vooral onze aandacht, dat door de twee heiëren, tot welke Jacob geworden was, niet (naar het algemeen? aangenomen begrip) verstaan moeten worden twee eigenlyk gezegde Heiren, waarmede hy zich tegen Esau verdedigen kon; maar, dat dubbel Heirleger van Engelen, dat Mahanaim, vs. 2 vermeld; hetwelk ook ter opheldering van Hoogl. VI:13 dienen kan.
Lang staat de Leeraar stil by de weldaden, wel-
{==57==} {>>pagina-aanduiding<<}
ke God hem in elken tydvak zynes bedryvigen levens bewezen heeft. Zyne geboorte, aan de groenende Buitençingels, uit eerlyke en onbesprooken' Ouders, - zyne studie te Harderwyk en Leyden; - een twede tydvak loopt tot zyne plaatsing als Predikant in zyne Geboorte-gemeente te Amsterdam. Eerst had hy deze betrekking te Buiksloot, daarna te Wormer, voords in het gryze Oudewater, (hier had de Leeraar het niet best; hy vond daar beider vuisten vol arbeids; daar scheen het, dat de Heer des Huizes zyne jeugdige krachten wilde beproeven, en een engen band om zyne lendenen leggen; - en als het daar nog zo toegaat, als de Leeraar zegt dat het 'er in dien tyd toeging, zo raden wy ieder' Predikant, die in der tyd te Oudewater beroepen mogt worden, zich voor schade te wachten!) en eindelyk te Delf, vanwaar een boodschap tot hem kwam: Menschenkind! maak u gereedschap van vertrekking. Daar had hy het uitnemend naar zyn zin; in dat ander Basan en Gilead lieflyke plaatsen vielen zyne snoeren; simpel weg, hy trouwde daar eene lieve Vrouw. Dan, pas agt maanden had hy 'er de wacht der Heilige dingen waargenoomen, of hy werd naar Amsterdam beroepen. Nu begint het derde tydvak: hy begon aldaar op den 24sten avond van Slachtmaand, NB. in het jaar 1779 der voorleeden Eeuw, zyne Euangelieprediking; die hy getrouw en yverig waarnam; zelfs eenmaal op het schril-schavot; by welke gelegenheid de ter dood veroordeelde niet alleen van de binding van Jesus sprak, maar ook de ladder, die hy op moest, by de ladder van Jacob vergeleek. De Leeraar geniet eenen gelukkigen ouderdom
van byna 62 jaren, genoot doorgaans eene goede gezondheid, en is nog sterk naar 't lichaam; alleenlyk is zyn geheugen eenigzins, en zyn gezicht aanmerklyk verzwakt, voor ruim twee jaren, door een vlammend bliksemlicht. Voor grove en ergelyke zonden bewaard, roemt de Leeraar Gods onderstenning, enz. en wekt de schaapen zyner weide op tot het hooren van hunne menigvuldige en groote voorrechten. O, roept hy uit, wat hebben wy veel beleefd en hoe meenig hard hoofd overleefd! En zo komt hy tot de laatste byzonderheid in het derde tydvak van zyn leven onder zyne tegenwoordige Gemeente. Maar schrik niet, zegt hy, het begint met den Dood! Wy zyn stof en asch. - Velen van het Achtbaar Burgerheer-
{==58==} {>>pagina-aanduiding<<}
lyk Ligchaam, velen zyner vrienden en bekenden zyn dood; van de meer dan 2000 gedoopte Kinderen, 1610 aangenoomene tot Lidmaaten, en van de ruim 1000 in 't Huwelyk ingezegende, zyn veele weg; en hoogstwaarschynlyk draagt niemand van de ontworpene en over de meer dan 1790 door hem uitgesprokene Leerredenen, behalven nog drie kleenere Redevoeringen, eenige weetenschap meer, dan hy alleen. Hier laat de Leeraar terstond op volgen: Wat ryke stof tot dankbaarheid en vergenoeging geeft my dit; en bericht dan nog, dat hy de laatste proeven van de 4784 Teksten, met 174 uit de Apokryphe Boeken daaronder begreepen, van het Bybels zaaklyk Woordenboek van den Eerw. j.g. staringh, heeft nagezien en verbeterd, en dat dezelve alzo by wyze van Register by het eerste Deel van dat Werk onder zynen naam zyn uitgegeven. Hem troffen intusschen ook
rampen, enz.
In een twede stuk zou de Leeraar opzetlyk handelen: welke verpligting tot dankbaarheid dit van hem vordert. Hier vinden wy, hoe gedenkwaardig de maand November is, in naam en dag, vruchtbaar in veele byzonderheden, in ramp- zo wel als in voorspoed, voor de Stad, 't Heiligdom, de Kerk, en voor hem. Trouwens in deze maand is J.C. geboren; en op dezen zelfden dag, in deze zelfde Kerk, vierde niet alleen hy, maar ook zyn Collega van voorst, den vyf-en-twintigjarigen Predikdienst; den volgenden morgen 14 dagen geleden hield Prof. cras eene Lyk-oratie op Prof. walraven, en morgen zou Prof. willmet zyne Inaugurele Oratie doen; den 9 Novemb. 1801 heeft 't verschriklyk gestormd, waardoor die zelfde Kerk ook schade leed, enz.
Ten derden zou de Leeraar nagaan, hoe hem dit alles moest aanspooren om verder onder 's Heeren hulp voord te gaan, dien dag en avond 't H. Dienstwerk als 't ware te hervatten, en met een hartelyk en welmeenend woord van opwekking en zegenbede te sluiten. Hier vinden wy Aanspraken en opwekkende Zegenwenschen. Zyn Eerws. vier vorige Standplaatsen krygen elk eene beurt. Buiksloot wordt aldus begroet: ‘Myn geliefd Buiksloot, eersteling myner kracht, gy smaakte om uwen Godsdienstyver, toen ik, in zo veel liefde, aan uwe wateren zaaijen mogt, als een ander Zebulon, aan 't scheepryk Y, den zegen van de verborgene dingen des Zands. - Stroomen van levend genadewater vloei-
{==59==} {>>pagina-aanduiding<<}
den uit uwen buik, en veele ontvingen den H. Geest.’ - ‘En nu,’ zegt de Leeraar verder, ‘wat zult gy zeggen, Amsterdamsche Gemeente! wat schiet 'er voor ons over? - - Dubbele, ruime dankstof,’ enz. en nu volgt nog eene roerende aanspraak.
Tot viermaalen toe (deze opmerklyke byzonderheid moeten wy nog opgeven) klom de dood in zyne vengsteren, en ontrukte hem de gezellinnen zyner liefde. Het verblydt ons intusschen, dat hierdoor 's Mans gezondheid geen nadeel leed, maar dat (zie bl. 20 van deze Leerreden) de uiterlyke blos en frissche gelaatstrekken zyns aangezichts in hem zulken man van jaaren niet tekenen; weshalven wy 't ook niet voor onmooglyk houden, dat zyn Weleerw. nog wel eens eene vyfde gezellinne zyner liefde zoeken zal.





Proeve van eenige Gezangen voor den openbaaren Godsdienst; door Mr. Rhynvis Feith. Te Amsterdam, by J. Allart, 1804. In gr. 8vo. 140 bladz. behalven het Voorbericht van XXIV bl.

Proeven van geestelyke Oden en Liederen, uitgegeven door Ahazueer van den Berg. III Deelen. Te Utrecht, by J. van Schoonhoven, 1804. In gr. 8vo. Te zamen 362 bl. behalven het Voorwerk van XX bl.

Van ouds, zo lang zelfs als 'er Volkeren bestaan hebben, blykt het, dat zy hun gevoel voor de genootene weldaaden des Hemels, aan welke Wezens zy die dan ook toeschreeven, in zinnelyke uitdrukkingen hunner Geestverrukking, in waarlyk Dichterlyke Liederen geuit hebben. Wy vinden, derhalven, in de Dichtstukken der Ouden, Hebreën, Grieken en Romeinen, welke ons nog zyn nagebleeven, veele kenmerken van de verheven vlucht en trotsche beelden van een doorgaands strydbaar, immers in den kryg gehard Volk, welks grootste heil in overwinnen - welks grootste ramp in overwonnen te worden gelegen was. De lof der Goden en Helden verschafte aan de Oden dier Volkeren wendingen en sieraaden, welke in hunnen tyd en voor hun oogmerk, de aanvuuring van den Volksgeest, onontbeerlyk waren, en tevens by de form hunner lie-
{==60==} {>>pagina-aanduiding<<}
deren aan sommigen derzelven eene zo uitmuntende schoonheid en kracht byzetteden, dat men ze, wat derzelver dichterlyke behandeling aangaat, sedert men uit de Werken der Ouden regelen voor allerleije Dichtkunst ontleende, altyd als voorbeelden ter navolging gebezigd heeft. Onder deze Dichtvoortbrengselen der hooge Oudheid kan men met recht die Gezangen tellen, welke, onder den naam van Davids Psalmen, nog algemeen in de Christelyke Gemeenten in gebruik zyn. Indedaad, deze Psalmen hebben, in derzelver dichterlyken geest, eene hooge waarde: maar de omstandigheeden, waarin ze oorspronglyk gebezigd wierden, en de gemoedsgesteldheid der zangeren, waarvoor ze oorspronglyk geschikt waren, verschillen zo hemelsbreed met de omstandigheeden en gemoedsgesteldtenis der tegenwoordige zangeren, dat slegts weinige, en dan nog enkele coupletten uit dezelven, thands van eenige byzondere toepassing kunnen zyn; daar inzonderheid de Volksgeest dier aloude tyden geheel verschillende met dien der tegenwoordige was. Deze opmerking heeft reeds veele oordeelkundige Mannen doen wenschen, dat men, tot
algemeene en byzondere stichting, ook zulke Liederen ten Kerkgebruike mogte invoeren, welke met den zachtzinnigen geest des Nieuwen Verbonds en met onze tegenwoordige behoeften meer overeenkomstig waren. De Heer feith levert ons hier eene welgeslaagde Proeve derzelven, in een aantal van 32 Liederen of Gezangen, wier opschriften alleen reeds van hunne doel-maatigheid en nut in deze dagen getuigen.
Die zelfde behoefte, echter, die geheel nieuwe geest des Nieuwen Verbonds, noodzaakt den Dichter van Liederen, die voor alle standen bevatbaar en voor elks byzondere behoefte geschikt moeten zyn, om veele sterke en magt-ademende uitdrukkingen, die anders der hooge Ode geen' geringen luister byzetten, te vermyden, en alleen eenvouwdige, voor elk verstaanbaare en stichtelyke gedachten, in eene zuivere, zoetvloeijende, en met de daartoe uitgekozene zangwyze overeenkomstige maat, den zangeren ten gebruike aan te bieden. - Aan deze vereischte is, onzes bedunkens, in de samenstelling dezer Liederen, overal, op eene gelyke wyze, voldaan. Indien, echter, sommige een weinig korter waren, zouden ze, naar onze meening, tot het bedoelde oogmerk nog beter geschikt zyn. Ten voorbeeld

{==61==} {>>pagina-aanduiding<<}
der behandelinge strekke het hier na volgende Lentelied. De volkomene gelykheid van styl en dichttrant, welke in alle deze Liederen heerscht, heeft ons de vryheid gelaaten, om zodanig een Lied ter proeve uit te kiezen, als in uitgebreidheid, met de plaats, die ons overig bleef, best overeenkwam.

Lente-lied.

Op de wyze van den 43sten Psalm.

Hoe lagcht ons Aarde en Hemel tegen 
Op duizend nieuw ontloken paên! 
Hoe zwelt alöm Gods mildste zegen 
In koelen daauw of vruchtbren regen 
De zacht ontslooten velden aan, 
Daar duizend bloemen staan! 
 
Natuur, tot nieuwe pracht herbooren, 
Laaft mensch en vee met nieuw genot. 
De Lente prykt weêr als te vooren; 
De Schepping doet haar' lofzang hooren; 
't Juicht alles by het zaligst lot: 
‘Hoe groot, hoe goed is God!’ 
 
En zou de Mensch uw' roem niet zingen, 
Waar alles tot dien roem hem wenkt, 
De mensch, die tot U door kan dringen, 
En, waar uw gunsten hem omringen, 
Uw vaderhand met vreugd hem drenkt, 
U, Eeuwge! voelt en denkt? 
 
Neen, milde Bron en Levensader! 
Ook wy, wien zo veel heils verbeidt, 
Wy looven U, algoede Vader! 
Och! bragt uw Liefde ons tot U nader! 
Och! bragt ze ons tot de zaligheid, 
In uwen Zoon bereid! 
 
Zend, zend uw' Geest, ô Bron van leven! 
Die 't al doet juichen, op ons neêr; 
Och! dat wy, door zyn' gloed gedreeven, 
U met de Schepping grootheid geven; 
Op dat de blyde Lente ook, Heer! 
In onze harten keer'! 

{==62==} {>>pagina-aanduiding<<}

Dan zal uw Liefde ons doen ontgloeiën; 
Dan groent het in ons dor gemoed; 
Dan zal ons aardryk vrolyk bloeiën, 
En ieder spruitje welig groeiën, 
Door uwe Vaderhand behoed, 
Door uw Genaê gevoed. 
 
Tot dat ons hart, in blyder dreeven, 
Aan geen verderf meer kwyn', 
't Ontwikkeld zaad zyn vrucht zal geven, 
En wy by onzen Heiland leeven; 
Daar zal 't, by milder zonneschyn, 
Voor eeuwig Lente zyn. 

Wat den arbeid des Heeren van den berg betreft, deze is, hoezeer in bedoeling volmaakt dezelfde, echter in aart daarin met dien des Heeren feith verschillende, dat dezelve meest in vertaalingen of navolgingen, van echter insgelyks uitmuntend fraaije, meest Hoogduitsche Liederen, bestaat; schoon 'er ook eenige onder gevonden worden, welke uit den eigen geest des Dichters zyn voortgevloeid. De inrichting van alle deze Liederen is, even zeer als die van feith, naar de vereischte van Kerkgezangen volkomen geschikt, en zelfs de meeste pryzen zich door eene meerdere beknoptheid nog inzonderheid aan. - Meer onderling verschil, echter, is 'er in den styl derzelven aan te treffen; het welk noodzaakelyk uit den verschillenden Dichtstyl van eenen klopstock, gellert, cramer en zo veele anderen, wier geestvruchten hier byeevnerzameld zyn, moest volgen. Deze verscheidenheid zelve verschaft aan dezen bundel eene toevallige waarde, die den gebruiker zeer te stade komt, daar elk hier voor zynen byzonderen smaak in de Dichtkunst geëvenredigd voedzel vindt: doch juist deze verscheidenheid maakt voor ons de keuze tot eene proeve moeijelyk, en de proeve zelve onvoldoende om den aart des geheelen Werks te doen kennen. Wy zullen, echter, hier een staaltjen der Gezangen, welken de Heer van den berg naar klopstock gevolgd heeft, bybrengen, niet zo zeer om daaruit den styl des gantschen Werks, als wel om des Dichters arbeid, als Vertaaler, kenbaar te maaken; een arbeid, die, onzes bedunkens, zo wel geslaagd is, als de getrouwheid, welke hy zich ten richtsnoer heeft gekozen, duldde.


{==63==} {>>pagina-aanduiding<<}

Morgenlied.

Gevolgd naar klopstock.

Als ik eens, na 't laatst ontslapen, 
Uit den doodslaap ryzen mag, 
En volheerelyk herschapen 
Blyde aanschou den schoonsten dag: 
Dan klopt my een ander hart, 
'k Zie dan 't eind van al myn smart; 
Groote dag, des vromen zorgen 
Zyn een droom, in uwen morgen. 
 
Geef dat voords geen van myn dagen, 
Heer, die daar myn Rechter zyt, 
My by U dan aan moog' klagen, 
Over misbruik van myn tyd. 
Ook nu nog ontsloot ik 't oog 
Dankbaar tot U, naar omhoog. 
Leid my, alle myn dagen, 
Door myn vreugden, door myn plagen. 
 
Wil my nog voor 't laatst verkwikken, 
Als ik uit dit leven scheid, 
Als, in de uiterste oogenblikken, 
Slechts myn halsvriend by my schreit. 
Matig dan myn laatste pyn, 
En laat my de sterkste zyn; 
My, die hem ten hemel wyze, 
En U, God des levens! pryze. 

Tot eene proeve van 's Dichters eigen arbeid kan, overeenkomstig onze ruimte, strekken, het Lied, betyteld:

	Avondzucht.
De moede dag zakt aan de kimmen neder, 
En schenkt, wat leeft, de zoete ruste weder. 
't Wordt alles stil rondom my heen. 
De stroom ligt vlak. De schelle vogels zwygen. 
De nagtegaal zingt, in de jonge twygen, 
Zyn avondlied alleen. 

{==64==} {>>pagina-aanduiding<<}

Ook ik zoek rust. - Vermoeid van bezigheden, 
Bekruipt de slaap myn afgesloofde leden. 
Maar 't hart zy vol van uwen lof - 
Gy woudt myn ziel by uwen troost doen leven; 
En onderhoud en kracht aan 't lichaam geven: 
Myn God, wat ruime stof! 
 
Ach! Kon ik maar, naar eisch, uw goedheid loven! 
Gy weet het, Heer, dit hart wil niet naar boven, 
Maar weet, maar kent daarby zyn smart. 
De beste dank, dien gy van my kunt wachten, 
Bestaat, helaas! in zuchten en in klachten, 
‘Myn God! wat steenig hart!’ 
 
Maar dit is my tot troost: myn angstig klagen 
Vereert Gy, met uw gunstryk welbehagen. 
Gy zyt, om Jezus wil, myn deel. - 
Ach! Laat my steeds die zoete hoop verwerven: 
Hoe 't dan ook ga, te slapen of te sterven 
Is my dan evenveel! 





Onderwys in de Hemel- en Aardrykskunde, door H.A. Aitton, Predikant te Zwolle. Te Zwolle, by J. de Vri, 1804. In gr. 8vo. 148 bl.

De Leeraar aitton, te regt bezeffende, dat de kennis van de Hemel- en Aardrykskunde als een bestanddeel eener beschaafde opvoedinge moet worden aangemerkt, hadt een aantal vraagen, die weetenschappen betreffende, opgesteld, en afzonderlyk doen drukken, ten einde daarmede der oeffenende jeugd gelegenheid te geeven, om, in het vervaardigen van antwoorden op die vraagen, haare kragten te beproeven. Zedert verneemende, dat hy daaromtrent in zyne verwagting was bedroogen, wierdt hy te raade, eene korte Handleiding te vervaardigen, uit welke de antwoorden op de voorgestelde vraagen gemaklyk konden worden opgemaakt. Dit gaf aanleiding tot de uitgave van het tegenwoordig Geschrift; 't welk aldus, wat den form aangaat, overeenstemt met verscheiden Werkjes, door de Maatschappy Tot Nut van 't Algemeen in 't licht gegeeven, in welke den jeugdigen Leezeren tot soortgelyk eene werkzaamheid aanleiding wordt gegeeven.

{==65==} {>>pagina-aanduiding<<}
Over 't algemeen genomen verdient des Leeraars plan goedkeuring. Alleenlyk is by ons de bedenking opgekoomen, hoe zeer wy, in handleidingen voor de jeugd, voor de beknoptheid zyn, of Ds. aitton dezelve hier niet eenigzins overdreeven hebbe. Het geheele Werkje beslaat 148 bladzyden, tamelyk ruim gedrukt. Voor de vraagen moeten van dezelve 38 bladzyden, van kleiner letterdruk, worden afgetrokken. In dat kort bestek worden de volgende onderwerpen behandeld: Hemelkunde; Zonnestelsel; onderscheide lighaamen van ons Zonnestelsel; de Zon; de Maan; Planeeten; Comeeten; oogmerken, en nuttigheden van Zon, Maan en Sterren, in ons Zonnestelsel; byzondere Verschynsels, invloed en voortekenen der onderscheide lighaamen in ons Zonnestelsel; verdeeling van den Tyd; Vaste Sterren in 't gemeen; Vaste Sterren in 't byzonder; Uitspansel; Dampkring. - Aardrykskunde; plaatsing en beweging van onzen Aardbol; verlichting en verwarming; grootte en gedaante; oppervlakte en luchtstreeken; bergen; 't vaste land; 't water, en deszelfs beweging; zee; rivieren; byzondere wateren, als bronnen, baden, watervallen, meiren, moerassen; binnenste deelen der Aarde; plaatselyke verdeeling van den Aardbodem.
Wy gewaagden daar aanstonds van de al te kortheid der bewerkinge, in vergelyking der menigte vraagen. Zie hier den aanhef des Werks ter proeve: ‘De Hemelkunde is eene wetenschap, welke betrekking heeft tot den tweeden of Sterrenhemel - derzelver beöeffening is niet alleen zeer aangenaam, maar ook belangryk, om dat geene wetenschap meer dan deze geschikt is om ons van Gods aanwezen en voorzienigheid te overtuigen, en ons hart tot verheerlyking van Hem opteleiden. - Ja 't is deze wetenschap, van welke men in nadruk kan zeggen, dat ze den mensch, zodra by 'er maar iets van begint te begrypen, wegens Gods aanbiddelyke Grootheid en Majesteit verrukt en hem tot zich zelven inkeerende zyne geringheid op 't gevoeligst doet bezeffen, zo dat, wanneer dezelve meer algemeen bekend ware, 'er minder Godverzaaking en Ongeloof op de waereld zou bespeurd worden, en aan een andere zyde meer waare ootmoed en nederigheid zou plaats hebben: zo als dit ook blyken kan uit het voorbeeld van David Ps. VIII:4, 5.’ Uit dit weinige moeten de

{==66==} {>>pagina-aanduiding<<}
Antwoorden op de volgende Vraagen worden opgemaakt: ‘1. Welke wetenschap verstaat men door de hemelkunde? 2. Is de kennis daar van belangryk? 3. Strekt die ter bevestiging van Gods aanwezen? 4. - van Gods Voorzienigheid? 5. - ook tot opleiding van ons hart om God te verheerlyken? 6. Kan men met grond van deze wetenschap zeggen dat ze den mensch verrukt, en tot aanbidding van God als vervoert? 7. Zou 't wel mogelyk zyn dat zo dezelve meer algemeen bekend ware, 'er zo veel Godverzakery en ongeloof onder de menschen zyn zou? 8. Heeft die wetenschap ook veel invloed op onze nederigheid? 9. Liet David dit ook blyken, Ps. VIII:4, 5?’ Wy willen den Eerw. aitton in bedenking geeven, in gevalle een goed debiet eene tweede uitgave noodzaaklyk maake, of dezelve alsdan niet tot een weinig meer uitvoerigheids zou kunnen besluiten. Tot een beter verstand van zaaken zou de jeugd aldus op den weg kunnen geleid worden.




Korte Aanleiding tot kennis van de hemelsche Ligchamen en het Wereld-stelsel, of beschouwing van de Natuur en derzelver Verschynselen. Door J.P. Jungst. Te Zutphen, by H.C.A. Thieme, 1804. In 8vo. 72 bl.

Veel, zeer veel, en dat wel overweetenswaardigs, bevat dit boeksken in een klein bestek. De Heer jungst, die met de laatere ontdekkingen, vooral in de Starrekunde, zeer wel bekend is, heeft, met zyne afgifte, aan de oeffenende jeugd, gelyk ook aan kundige School-onderwyzers, wien hetzelve, in hun onderrigt, tot eene voegzaame handleiding kan verstrekken, weezenlyken dienst gedaan. Het groot oogmerk, waartoe, onder andere, de kennis van de onmeetelyke uitgebreidheid des heelals, en van de millioenen hemelbollen, waar mede het gestoffeerd is, den beschouwer moet opleiden, de verheerlyking van den grooten Maaker, heeft hy wel in 't oog gehouden. Beknopt, doch duidelyk, is 's Mans onderrigt omtrent de onderwerpen, welke van een Natuur- en Starrekundig Zamenstelzel de bestanddeelen uitmaaken. De thans by veelen aangenomen vorm van Leerboeken, het voorstellen van Vraagen, op welke het Antwoord uit het doorloopend Onderwys kan

{==67==} {>>pagina-aanduiding<<}
worden opgemaakt, is ook hier gevolgd. De zulken onder de jonge lieden, welke deeze Aanleiding, en het daar in verhandelde, duidelyk bevatten, zullen tot het leezen van uitgebreider Werken, onder andere ook van de bekende Redevoeringen van onzen verdienstelyken Landgenoot, den Eerw. uilkens, met vrugt kunnen overgaan.




Lessen, over de Redekunst en Fraaie Letteren. Door Hugo Blair. Uit het Engelsch vertaald door Herm. Bosscha. Twede, vermeerderde en verbeterde Druk. III Deelen. Te Uirecht, by G.T. van Paddenburg en Zoon, 1804. In gr. 8vo. 448, 327 en 392 bl.

Een gunstig vermoeden, aangaande den goeden smaak by veelen onzer Landgenooten, verwekt, onder andere, het gunstig onthaal, welk, zoo wel als de uitmuntende Leerredenen, ook deeze Lessen van den, in zyne soort, onvergelykelyken Dr. blair by dezelven gevonden hebben. De Hooggel. h. bosscha, in den jaare 1788, van het Rektoraat der Latynsche Schoole te Deventer ontzet, hadt, zonder evenwel als zodanig zynen naam te melden, die Lessen in een bevallig Nederduitsch gewaat gestoken. Het Werk zedert zynde uitverkogt, beslooten de tegenwoordige eigenaars, wilden ze geen neen verkoopen, tot eene nieuwe oplage. De Heer bosscha, zedert als Hoogleeraar te Harderwyk, en nu onlangs te Groningen beroepen, heeft over de nieuwe uitgave het oog wel willen houden; terwyl de Vertaaling, uitgezonderd hier en daar eenige beschaaving, zoo goed als geene verandering ondergaan heeft. Eenige verandering in de spelling, in welke de enkele den dubbelen klinker heeft vervangen, onderscheidt inzonderheid de tweede van de eerste uitgave.
Bekend als dit Werk by veelen is, daar wy gaarne willen medewerken om het ook by het aankoomende Geslagt te doen bekend worden, zal de moeite ons niet verdrieten, ter uitlokkinge van den leeslust, den belangryken inhoud in eene algemeene opgave aan te kondigen. Onder vyf hoofddeelen of stukken betrekt de Heer blair zyne Lessen. ‘Het eerste,’ dus schryft hy, ‘bevat, by wyze van Inleiding, enige ophelderingen over de natuur van den Smaak, en de bronnen van het genoegen, 't welk ons Werken van Smaak in 't gemeen

{==68==} {>>pagina-aanduiding<<}
verschaffen. Het twede bevat ene beschouwing van de Spraak op zich zelve. Het derde behelst grondregels van den Schryfftyl. Het vierde handelt over de eigenlyk zogenaamde Welsprekendheid, of de verscheidene zoorten van openbare Redevoeringen. Het laatste besluit met ene oordeelkundige beschouwing van de voornaamste zoorten van Taalwerken, zo wel in gebonden' als ongebonden' Styl.’ Van de twee-en-veertig Lessen, in welke dat alles wordt ontwikkeld, zyn deeze de Opschriften: Inleiding. Over den Smaak. Over Oordeelkunde, Vernuft, Geneugten der Verbeelding. Over het Verhevene in de Voorwerpen. Over het Verhevene in de Werken van Redenaars en Dichters. Over Schoonheid en andere aangename Gewaarwordingen. Over den Oirsprong en Voortgang der Spraak. Over den Oirsprong en Voortgang van de Spraak en het Schrift. Over het Zamenstel der Spraak. Over het Zamenstel der Spraak, en over de Engelsche Taal. Over den Styl, de Duidelykheid en Juistheid. Over het Zamenstel van gehele Zinnen. Vervolg. Harmonie der Zinnen. Over den Oirsprong en Aard der Figuurlyke Taal. Over de Metaphora. Van de Hyperbole, Prosopopoeia en Apostrophe. Van de Comparatie, Antithesis, Interrogatie, Exclamatie, en andere Spraak-figuren. - Figuurlyke Taal, Algemene Karakters van den Styl; Uitvoerige, Beknopte, Sterke, Zwakke, Droge, Platte, Nette, Fraaie, Bloemryke Styl. Algemene Karakters van den Styl; Eenvoudige, Gemaakte, Driftige Styl; Aanwyzingen tot enen goeden Styl. Over de Welsprekendheid, of het Openbaar Spreken; Geschiedenis der Welsprekendheid; Grieksche Welsprekendheid;
Demosthenes. Vervolg; Romeinsche Welsprekendheid; Cicero; Hedendaagsche Welsprekendheid. Onderscheidene Zoorten van Openbare Redevoeringen; Welsprekendheid in Volksvergaderingen; Uittreksels uit Demosthenes. Gerechtelyke Welsprekendheid; Ontleding van Cicero's Redevoering voor Cluentius. Over de Welsprekendheid van den Kansel. Behandeling ener Redevoering in alle hare Delen, Inleiding, Afdeling, Verhaal en Verklaring. Het Betogende, het Hartstogtelyke Gedeelte van ene Redevoering; het Slot. Over de Uitvoering, of Mondelyke Voordragt. Over de Kunst om zich tot enen Redenaar te vormen. - Vergelyking van Oude en Nieuwe Schryvers. Geschiedkundige Schriften. Wysgerige Verhandelingen; Zamenspraken; Brieven; Romans. Over de Poëzy; derzelver Oirsprong en Voortgang; Aard der Versen. Over het Herderdicht en het Lierdicht.

{==69==} {>>pagina-aanduiding<<}
Over het Leerdicht en de Beschryvende Poëzy. Over de Poëzy der Hebreeuwen. Over het Heldendicht. Over de Ilias en Odyssen van Homerus, en de Eneis van Virgilius. De Pharsalia van Lucanus, het Verloste Jerusalem van Tasso, de Lusiade van Camoëns, de Telemaque van Fenelon, de Henriade van Voltaire, het Verloren Paradys van Milton. Over de Toneel-Poëzy; de Tragedie. Vervolg over de Tragedie; Grieksche, Fransche, Engelsche Tragedie. Over de Komedie; Grieksche en Romeinsche, Fransche en Engelsche Komedie.
Met deeze algemeene aankondiging van het voortreffelyk Werk moeten wy ons vergenoegen; alleenlyk 'er nevens voegende, dat de Hoogleeraar bosscha veelen dienst zou gedaan hebben, indien hy de aanmerkingen des Heeren blair, raakende de Engelsche Taal, nevens de Engelsche en Fransche Tragedie en Komedie, ook op het Nederduitsch toepasselyk hadt gemaakt. Een ruim veld van nutte aanmerkingen lag daartoe voor hem open. Voor onzen landaart zou het Werk daarmede in waarde gewonnen hebben.




Reize van het Gezantschap der Hollandsche Oostindische Compagnie, naar den Keizer van China, in de Jaaren 1794 en 1795. Waarin gevonden wordt eene beschryving van verscheidene, aan de Europeaanen nog onbekende, gedeelten van dat Keizerryk. Getrokken uit het Dagverhaal van A.E. van Braam Houckgeest, Opperhoofd der Nederlandsche Directie in China, en Tweede by gemelde Gezantschap. Door M.L.E. Moreau de Saint-Mery. Iste Deel. Met Plaaten. Te Haarlem, by F. Bohn, 1804. In gr. 8vo. 248 bl.

De Heer andreas everard van braam houckgeest, gebooren in den jaare 1739 in de Provincie Utrecht, diende van der jeugd af zyn Vaderland by de Zeemagt van het Bataafsch Gemeenebest, by welke twee zyner nog leevende Broederen den Tytel van Admiraal bekomen hebben. Dan onze van braam verliet, ten jaare 1758, den Zeedienst, om, in de hoedanigheid van Supercarga der Hollandsche Oostindische Compagnie, eene reis na China te onderneemen. Hy woonde daar te Macao en Canton tot den jaare 1773, uitgenomen

{==70==} {>>pagina-aanduiding<<}
den tyd, dien hy aan drie korte reizen na Europa besteedde.
Naa dit verblyf van agt jaaren in China, vestigde hy zich in Gelderland, tot op den jaaren 1783. De onafhangelyk-verklaaring der Vereenigde Staaten van America deedt den Heer van braam het besluit neemen om een Land te gaan bewoonen, met zo veel geestdrift geroemd. Zuid-Carolina was de plaats zyner verkiezinge, waar hy in den jaare 1783 Koopman en Planter werd op eene Ryst-plantadie; hy deedt zich als Burger der Vereenigde Staaten, in het naastvolgend jaar, aanneemen. Hy leefde aldaar gelukkig en gerust, tot dat hy door de daar heerschende Ziekte, binnen het verloop van ééne maand, vier zyner Kinderen verloor. Dit verlies, gepaard met dat zyner goederen, veroorzaakt door eenen geveinsden Vriend, deedt hem besluiten, America te verlaaten, en gehoor te geeven aan de voorslagen, welke een zyner Broederen hem, van wegen de Hollandsche Oostindische Compagnie, deedt, om derzelver zaaken in hoedanigheid van Bewindhebber te Canton te gaan waarneemen. Hy nam dit aan, keerde na Holland terug, en ondernam weldra de reis na Canton.
Hier vondt hy gelegenheid, om zyn onderzoeklust, ten opzigte van de Chineezen, voldoening te verschaffen: de middelen, door aanwas van vermogen, stelden hem in staat om onbekrompene uitgaven te doen, die aan zyne waarneemingen eene meerdere uitgebreidheid gaven.
Dan meer nog wedervoer hem, om aan zyn geliefd oogmerk te voldoen; het Gezantschap der Oostindische Compagnie na China, door hem als de Persoon van den tweeden rang bekleed. De jaaren van den Heer van braam; het geluk, waarmede zyne onderneemingen vergezeld geweest zyn, en de banden der natuur en vriendschap, deeden hem eindelyk besluiten om Canton op den 6 Dec. 1795 te verlaaten, en het overige van zyn leeven in de Vereenigde Staaten van America te gaan doorbrengen. Hy kwam den 24 April 1796 te Philadelphia aan, en droeg, zyn Reisverhaal uitgeevende, 't zelve aan g. washington op.
Van braam geeft in het Voorberigt, voor zyne Reis geplaatst, verslag van de wyze, waarop hy zyn

{==71==} {>>pagina-aanduiding<<}
Reisverhaal vervaardigde, en verklaart daarop: ‘Het zy my dan geöorloofd te gelooven, dat men, in alle de byzonderheden, die ik aanbiede, eene gestrenge juistheid vinden zal, en dat myn Werk daarenboven nog de verdienste zal hebben, van ten eenemaal nieuw te zyn; aangezien 'er niet een enkele regel in is, dien ik, of van eenigen Reiziger, of van welk een Schryver ook, ontleend hebbe.’
Dit Reisverhaal, gelyk de Fransche Uitgeever te recht aanmerkt, mag in zeker voege aangezien worden als eene ossicieele verantwoording van de Hollandsche Ambassade. Het Fransche Werk is, gelyk de tytel vermeldt, uit het Dagverhaal getrokken; dan op eene wyze, hoedanig zelden uittrekzels vervaardigd worden. Het heeft althans de verdienste eener groote getrouwheid, om dat 'er niet een enkele regel in is, die niet aan het onderzoek des Schryvers is onderworpen geworden. De ophelderende Aantekeningen, aan den voet der bladzyden gesteld, zyn van den Schryver en den Uitgeever.
Deeze beiden hebben in de zeer kort uitgetrokkene Berichten niets gesteld, dan 't geen wy, by de leezing deezes Deels, waarheid gevonden hebben; weshalven wy onzen Landgenooten, hoe veel, hoe breed 'er over China in de laatste jaaren moge geschreeven zyn, dit Werk van hunnen Landgenoot als hoogschatbaar mogen aanpryzen. De styl is die eens Dagverhaals. Wel zouden wy mogen gezien hebben, dat in 't zelve eenige rustpunten of afdeelingen kwamen: dan het schynt tegenwoordig, althans de Fransche Mode, om veelal een Werk onafgebroken te doen voortgaan; anderzins waren 'er overvloedige en zeer gepaste plaatzen ter afscheidinge.
Dan wy moeten het Werk zelve nader inzien, en onze Leezers deelgenooten maaken van eene en andere byzonderheid. - Een voorstel werd van de Chineesche zyde by van braam gedaan, of de Nederlandsche Oostindische Maatschappy het ontwerp niet zou goedkeuren om een Afgezant na Peking te zenden, om den Keizer, ter gelegenheid van de verjaaring van diens komst op den throon, welke zyne Majesteit voor de zestigste maal dagt te vieren, geluk te wenschen. Hy zelf kon, naar het gevoelen des Gerechts-Mandaryns, die hem den voorslag deedt, als Afgezant na Peking

{==72==} {>>pagina-aanduiding<<}
gaan, mits hy van zyne Overheden Geloofsbrieven kreeg.
Dit voorstel behaagde, en van braam beloofde allen mogelyken spoed te zullen maaken met het noodige, 't geen moest voorafgaan. De Commissarissen Generaal, toen op Batavia, verstendigde hy deswegen. Zy stemden in het Gezantschap, en benoemden den Heer isaak titzing, een der Raaden van den Grooten Raad van Nederlandsch Indiën, om, in hoedanigheid van Gezant, na Peking te vertrekken; terwyl hy als tweede in het Gezantschap zou gebruikt worden.
De Heer titzing, te Vampou geland zynde, werd naar eisch begroet, en ondervraagd wegens het oogmerk van het Gezantschap. Ten antwoord bekomen hebbende, dat deszelfs éénige bedoeling strekte, om den Keizer, by den aanvang van het zestigste jaar zyner Regeeringe, geluk te wenschen, ging de Chineesche Hou-pou evenwel voort met vraagen, of zyne Excellentie met geene andere zending hoegenaamd belast was? Toen men hem voor de tweedemaal verzekerde van neen, herhaalde hy, dat, wanneer iets, van welken aart ook, aan zyne Majesteit voor te stellen mogt zyn, men zulks vooraf moest te kennen geeven, om dat alsdan het Hof eerst daar van verwittigd moest worden. Men zeide hem voor de derdemaal, dat men volstrekt niets anders voorhadt, dan den Keizer geluk te wenschen en eenige Geschenken aan te bieden. Hy eischte daarop het plegtig woord van den Gezant en van van braam, en dat zy op hunne eer zouden zweeren, hem de waarheid gezegd te hebben; waarin zy hem genoegen gaven. - Wy tekenen deeze byzonderheid op, dewyl dezelve ons Gezantschap zo zeer deedt afsteeken by het troggelend der Engelschen in den voorleden jaare; ook was de behandeling, den onzen aangedaan, vry heuscher en beleefder.
Groote behoedzaamheid, egter, werd betoond, ten aanziene van de Geloofsbrieven, om geen argwaan aan eenige Mandaryns te geeven. ‘De nayver en haat eeniger Europeaanen (welke, noemt van braam niet, schoon het zich ligt laat raaden) hadden verscheide Chineesche Kooplieden aangezet om te verspreiden, dat de Gezant niet door het Opperhoofd der Hollandsche Natie gezonden was, dat dit Opperhoofd geen Koning en de Gezant geen groote Mandaryn was, en andere nadeelige

{==73==} {>>pagina-aanduiding<<}
gerugten meer. Maar gelukkig voor ons,’ voegt van braam 'er by, ‘had de Regeering van Canton, betreffende het Hollandsch Nationaal Character en het vreedzaam en geregeld gedrag van de byzondere leden onzer Natie, zulk een gunstig gevoelen, dat dit den goeden uitslag verzekerde van een Gezantschap, het welk men zo gaarne gewenscht hadt nadeel toe te brengen.’
By den Onderkoning ingeleid, verrigtten zy de Eerbewyzing aan den Keizer, naar het Chineesch gebruik. Naa veele begroetingen en toebereidzels ving de Reis aan, onder het geleide van drie Mandaryns van aanzien. Hier vangt het Reisverhaal meer journaalswyze aan, dan tot nog toe geschiedde. Eerst gingen zy in Chineesche daartoe bestemde vaartuigen. Alles wat zy voorbyvoeren namen zy op; zoms gingen zy aan land, en namen in het bezigtigen der plaatzen grooter vryheid, dan de vreemdelingen in China doorgaans durven gebruiken. Van braam vondt, tot zyne verwondering, geheele velden met Boekweit bezaaid. Nooit hadt hy te Canton iets van dat gewas bespeurd. Op zekere plaats was de bezaaijing der velden zodanig, dat de welbebouwde velden hem aan de Provincie Utrecht deeden denken, en genoeglyke herdenkingen aan zyn geboorteland by hem verleevendigden. Hoogst moesten zy de onvermoeide vlyt der Matroozen pryzen.
De reis zo verre geschieden kon te water afgelegd zynde, ving die te land aan; de Gezant en van braam plaatsten zich in Palankyns, en andere Heeren verkoozen de reis te paard te doen. Hadden zy reden gevonden om de Chineesche Matroozen te pryzen, zy vonden reden om zich over de Coulis of draagers veelvuldig te beklaagen, die steeds meer loon begeerden of niet verder wilden gaan. Zeer werd hunne aandagt getrokken door de bezuiniging van den grond; door de gedenktekenen, hier en daar voor verdiensten opgericht.
Tot de vervoering der geschenken, voor den Keizer bestemd, hadden zy omtrent duizend van de zo bezwaarlyk voldoenbaare Coulis noodig. De bezorging in de Herbergen onder weg was zeer ongelyk; hing niet af van de Mandaryns, die hun geleidden; elke Provincie had Mandaryns afgevaardigd, om die te regelen. By eenen zeer heuschen en verpligtenden kreegen zy be-
{==74==} {>>pagina-aanduiding<<}
rigt, dat een Mandaryn, ter oorzaake van zyn gedrag jegens het Gezantschap, zyn ampt verlooren hadt.
De koude begon te knellen; fahrenheits Thermometer tekende 25 en een halven graad. De weg werd eenzaam en ongemaklyk; de koude nam toe tot 22 graaden, en de reis werd moeilyker en ongevalliger. Zy trokken over eene fraaije brug, geheel van hardsteen gebouwd, die een weg vormt en in de geheele lengte bykans waterpas ligt, en tot gemeenschap dient van twee zyden van eene valei; de breedte was omtrent vyfendertig voeten, en de lengte omtrent vierhonderd roeden, met eene steenen leuning. Hier zagen zy, zich reeds over het kunstig maakzel der Chineesche kruiwagens verwonderd hebbende, een geheele vloot van kruiwagens met masten en zeilen, en met brassen voor den kruier, om het werktuig te bestuuren.
Naa veele hoogst armoedige plaatzen doorgetrokken te zyn, kwamen zy aan de voorstad van Peking. Hier hadt het Gezantschap de onaangenaamheid van te moeten vertoeven, dewyl de plaats, te hunner ontvangst, niet gereed was; in 't einde werden zy voeglyk gehuisvest, mogten zich van hunne vermoeienissen herstellen en een genot smaaken, waarvan zy, sedert het eindigen van hunne reis te water, eene geheele maand beroofd geweest waren.
Hun verblyf werd ras veraangenaamd, daar twee voornaame Mandaryns een heerlyke Steur hun van den Keizer ten geschenk bragten. Dit was een bewys van uitsteekende gunst; wyl deeze visch alleen voor den Keizer gehouden wordt, en die geenen zyner gunstelingen, welke 'er van eeten, dien van hem ontvangen. Men bleef niet in gebreke, hun alle die byzonderheden op te tellen, en 'er by te voegen, dat zyne Majesteit hun meer gunst betoonde, dan het voorige jaar de Engelschen, die nooit zulk een blyk van onderscheiding van hem genooten hadden.
Eer nog hunne goederen en kleederen aangekomen waren, werden zy verzogt, ten Hove en by den Keizer te komen tegen 's anderendaags ten vyf uuren 's morgens, de gewoone tyd van gehoorverleening, waarover van braam zich hoogst beklaagt. Met veel omslags ging deeze gehoorverleening toe. De vertrekken vielen hun zeer af, en derzelver beschryving strookt weinig met de schitterende berigten, die de Zendelin-
{==75==} {>>pagina-aanduiding<<}
gen omtrent deeze Hoofdstad en het Keizerlyk Paleis aan Europa medegedeeld hebben. Aan onthaal en vermaakgeevingen, naar 's Lands wyze, ontbrak het niet. Alleen hadden zy het onaangenaame van in hun verblyf als opgeslooten gehouden te worden, om hun van de gemeenschap met de Zendelingen te verwyderen.
De koude, welke zy te Peking ondervonden tot 16 gr. fahrenh., doet den Franschen Uitgeever, die veele keurige Aantekeningen verleent, eenige vergelykingen maaken tusschen de Lugtsgesteldheid te Peking en te Philadelphia, twee steden onder dezelfde parallel geplaatst.
Veelvuldig waren de verschyningen en onthaalen ten Hove. Van braam bekleedde, door ongesteldheid van titzing, te meermaalen diens plaats, en hadt dus gelegenheid om van het Paleis zeer veel te zien, en wel de binnenste deelen, die misschien nog nooit voor het oog eens vreemdelings blootgesteld geweest waren: dit maakt hem zeer breedvoerig in de beschryving. 's Ouden Keizers uiterlyk aanzien, kleeding, en de groote eerbied, hem betoond, wordt vermeld. Hoe gepast is des Schryvers aanmerking: ‘In vergelyking met Europa kan men zeggen, dat hier de schitterendste Majesteit met de tekenen der vernederendste onkunde onmiddelyk verbonden is. De Vorst is tot de wolken verheeven, terwyl de Mensch in de duisternis der eerste eeuwen ingewikkeld blyft.’ Zoo groot der Chineezen verwaandheid, hier beschreeven, is, zo groot is hunne onkunde. Uitmuntend zyn de hier over gemaakte aanmerkingen; doch voor ons ter overneeming te breedvoerig. - Alleen schryven wy 'er dit van af: ‘Ik moet aanmerken, dat, over het algemeen, de Cantonners de meest beschaafde Chineezen zyn, 't geen voortvloeit uit hunne aanhoudende gemeenschap met de Europeaanen, waarvan hunne overige Landgenooten verstooken zyn; maar deeze uitwerking bepaalt zich ook alleen by Canton, waar men geleerder, vernuftiger en beschaafder menschen, dan in geheel het overige van het Ryk, aantreft. - Te Peking integendeel ziet men nog de Tartaarsche ruwheid, ofschoon men natuurlyk zou vermoeden, aldaar meer welleevenheid, dan in eenige plaats van China, te zullen moeten vinden. Misschien zal, na al hetgeen men in Europa, wegens dit onmeetelyk Gewest, in 't licht gegeeven heeft, myn oordeel partydig schynen: maar ik wil niets verbloemen, en ik

{==76==} {>>pagina-aanduiding<<}
weet niet of myne reisgenooten zelfs niet van gevoelen zouden zyn my te beschuldigen, dat myn penseel te inschiklyk zy.’
Veelvuldig zyn de klagten over der Chineezen morzigheid en spysbereiding; men oordeele uit een enkel staaltje: men bragt hun, naamelyk, een geschenk van den Keizer, tot hun ontbyt, bestaande in een schotel koud gekookt vleesch en een schotel gekookte meelagtige ballen. Het vleesch bestond in een ribbenstuk, waarop zich niet de dikte van een halven duim mager vleesch bevond, en eenige beentjes, die reeds afgekloven scheenen. Al dit walglyk mengelmoes, op een vuilen schotel, scheen meer geschikt om een hond dan een mensch te vergasten. In Holland, voegt van braam 'er nevens, zou de geringste bedelaar in een gasthuis zindelyker voedzel krygen; en dit was evenwel een Keizerlyk eerbewys jegens eenen Afgezant! en wel een teken van de hoogste gunst, wyl zy het been mogten afkluiven, dat denkelyk zyne Majesteit zelve ontgonnen had.
Onophoudelyk werd by de Heeren des Hollandschen Gezantschaps herhaald, dat men hun veel hooger schatte dan de Engelschen. Zy mogten des wagten, dat zy, niet min dan deezen, vrydom van Regten zouden genieten. Het Hollandsch Gezantschap zal, merkt van braam op, der Keizerlyke schatkist ten minsten tagtig duizend taals (zesmaal honderd duizend Guldens) kosten, wyl alle onze reiskosten van Canton na Peking en terug, als ook de vervoering der goederen, voor rekening van het bestuur zyn.
Jammer dat de kostbaare Geschenken, door het Gezantschap aangebragt, op de Landreize zo veel geleden hadden; dan het werd zo goed mogelyk hersteld. Het Geschenk, door den Chineeschen Keizer voor den Stadhouder bestemd, was eene soort van Scepter, naar de Chineesche wyze uit een zeer fraaijen groenachtigen doorschynenden steen gevormd, die naar Agaat gelykt, en door de Chineezen Fitz-auy genaamd wordt. Dit stuk, dat uitneemend fraai gewerkt en keurig gepolyst, en niet minder dan tweeduizend Piasters (vyfduizend Guldens) waardig geschat wordt, was vergezeld van vyfenvyftig rollen van verschillende stukken zyde, den Gezant ter hand gesteld. Voor zichzelven ontving hy vyfentwintig andere rollen. Van braam zelve kreeg

{==77==} {>>pagina-aanduiding<<}
'er agt, en bovendien waren 'er nog veertig voor de vyf overige Heeren van het gevolg, benevens tweeënzeventig stukken Panche (dunne zyden stof) en even zo veele stukken bruin Namking voor den werktuigkundigen en de zeventien soldaaten of bedienden.
De Keizer had last gegeeven om het Gezantschap eenige Tempels en Gebouwen in den omtrek van het Paleis te laaten bezigtigen, welker beschryving veel weetenswaardigs oplevert.
Ter overmaate van vriendschapsbetoon werd het Gezantschap uitgenoodigd om den Keizer na diens pragtige Lustplaats Yuen-ming-yuen te volgen, ter aangenaame uitspanning. Hiertoe maakten zy zich vaardig; en zal een volgend Deel ons daarvan verslag geeven, en, daar dit uitgegeevene de helft van het oorspronglyke Fransche Werk bevat, alles daarmede beslooten worden.
De Vertaaling is zeer wel uitgevoerd; - de Plaaten, die dit Deel vercieren, zyn, een Gezigt der Stad Peking, en eene Afbeelding van de Vischvangst der Chineezen.




Eenige Berichten omtrent het Noorden en Noord-Oosten van Europa; door Mr. Johan Meerman, Heer van Dalem en Vuren. Iste Deel. In 's Graavenhaage, by de Erven van I. van Cleef, 1804. In gr. 8vo. 450 bl.

Naauwlyks was, door onze Boekhandelaars, dit Deel ons ter hand gesteld, of, des vermaaks en des nuts gedagtig, welke vroegere Reisverhaalen van den Heere meerman ons hadden aangebragt, zetteden wy ons, met agterlaating van andere Schriften, tot aankondiginge ons ter taake gegeeven, neder, om, in het stille Boekvertrek, den Edelen Reiziger, nu eens door barre oorden, dan door aangenaame landsdouwen, of in meer of min bevolkte Steden en Dorpen, of op bekoorlyke Lustplaatzen te verzellen. En wien onzer weetgraage Landgenooten, welken deeze Berichten ter kennisse gebragt worden, zullen wy in gretigen leeslust niet tot naavolgers hebben? Om van des Heeren meerman's, den erfgenaam zoo van zynes edelen Vaders geest als schatten, overige bekwaamheden en uitgebreide geleerdheid niet te gewaagen, blykbaar, onder andere, uit 's Mans Vertaaling van klopstock's Messiade en de groot's Vergelyking: wie, die hem door Groot-Britannie en Ierland, door Pruissen, Oostenryk en Sicilie heeft verzeld, zal zyne bevoegdheid, om als Reisverhaaler de pen te voeren, in twy-
{==78==} {>>pagina-aanduiding<<}
fel trekken? Niet met overhaasting, maar langzaam voorttrekkende; met den geest der opmerkinge begaafd; door zynen rang toegang hebbende tot alles, 't geen, in de gewesten, door hem bezogt, voor eenen Vreemdeling bezienswaardig is; niet, gelyk menig ander Reiziger, met de zucht begaafd, om zyne Leezers op grootspraak en vreemde dingen, maar op waarheid te onthaalen; met het vermogen toegerust, om in eenen klaaren en bevalligen styl zyne verhaalen voor te draagen: dat alles doet den Heer meerman op de lyst der Reisbeschryveren eene eerste plaats verdienen; dat alles tevens, in eenen tyd, waarin de Reislektuure de heerschende mode is, zal zyne Berichten een gunstig onthaal doen
ontmoeten: te meer, daar die Berichten een gedeelte van Europa betreffen, door onze hedendaagsche Reizigers zeldzaamer dan de Zuidlyke oorden diens Waerelddeels bezogt, waarvan althans eenigzins uitvoerige en naauwkeurige narigten zoo goed als geene zyn.
Doch wy willen onze Leezers niet langer ophouden, maar hen met het Werk, welk voor ons ligt, eenigzins meer van naby bekend maaken. Hoe verre de Heer meerman zyne Reize Noordwaarts hebbe voortgezet, is ons tot nog toe onbekend. Zekerlyk zal dezelve een goed gedeelte van Rusland ook omvatten; de titulatuure Noord-Oosten van Europa doet ons zulks vermoeden, alsmede de aanduiding, dat het Reisverhaal, in 't geheel, wel vier of vyf Deelen, als dit eerste, zal vullen. Behalven de Steden Bremen, Hamburg, Altona en Lubeck, zyn het de Hertogdommen Holstein en Schlesswig, nevens de Koninkryken Denemarken en Noorwegen, en een hoekje van Zweeden, die hier beschreeven worden, met vermelding van 't geen, zoo wat het platte land, als de Steden, Dorpen en Lustplaatzen of andere byzonderheden aangaat, den naauwkeurig waarneemenden Reiziger meest opteekenenswaardig dagt. Land- en Akkerbouw, Koophandel, Fabrieken, Geleerdheid, Kunsten en Weetenschappen, Zeden en Gewoonten, Regeeringsform; in één woord, van al wat het eene gewest van het andere onderscheidt, is des Heeren meerman's opmerkinge niets ontgaan. Daar wy, al het overneemenswaardige willende afschryven, een boeksken zouden zamenstellen, zullen wy met hetgeen ons bestek gedoogt ons moeten vergenoegen. Van de bevolking van Hamburg gewaagende, bepaalt de Heer meerman dezelve, de Vreemdelingen 'er af, doch de Jooden 'er by geteld, op 94,529 zielen: ‘terwyl het Stads-grondgebied, buiten Hamburg en haare Voorsteden, zoo 't geen zy alleen als met Lubeck samen bezit, op 25,860 geschat wordt. Een zoo aanzienlyke bevolking vindt allerlei soort van herberging. In andere plaatsen is het genoeg het getal der huizen te noemen; hier moet

{==79==} {>>pagina-aanduiding<<}
men, om bepaald te spreeken, by de 7904 derzelven nog 1839 kelders, niet ver van de 10,000 zaalen of zolders, die een byzonderen opgang van de straat hebben, en 3900 kraamen voegen; en het is byna niet mogelyk naauwer en tevens duurder te woonen.’ Wat de zeden der inwooneren dier Stad aangaat, betwist meerman aan dezelve het voorregt niet, van binnen haare wallen eene menigte familien in te sluiten, ‘die door huishoudelykheid, orde, geregeld gedrag, en eene ingetogene opvoeding der jeugd zich onderscheiden; doch (voegt hy 'er nevens) niet minder aanzienlyk, en natuurlykerwys nog meer in 't oog vallend, is het getal der anderen, in welken opschik, pracht en vermaaken alle hoofden vervullen, en zich schier van den ganschen tyd bemeesteren. Behalven een Fransch en een Hoogduitsch Tooneel, behalven Assembleën, Bals en dergelyken, zou men 'er - Coffyhuizen, Vauxhallen, Clubs, Caveaux, Restaurations, en hoe die plaatsen allen heeten, waar men gezelschap, uitspanning, ververschingen, en al wat de zinnen streelen kan, koopt, in ruime maate kunnen aantreffen.’ Ondanks dier vrolyke leevenswyze, vergeet men te Hamburg de behoeftigen niet. Uitlokkende en elders der naavolginge waardig is het berigt wegens het Armen-Instistuut. Geen kleine hinderpaal tegen dien trek tot vermaak by de Hamburger burgers is de vroege sluiting van hunne poorten. Van 10 tot 31 December geschiedt dezelve 's naamiddags ten vier uure; daarnaa, van kwartier tot kwartier, iets laater, en in 't hart des Zomers, zes weeken lang, om half tien; wordende, geduurende den tyd der sluitinge, om geen waarom, de doorlaating aan iemant, wie hy zy, veroorlofd. De verregaande gezetheid der Lutherschen hier ter stede op hunne leerbegrippen, en hunne onverdraagzaamheid van andersdenkenden, welk een en ander, egter, thans merkelyk verzagt is, wordt niet
onvermeld gelaaten, gelyk ook niet, 't welk natuurlyk te verwagten was, de Dichter klopstock, van wien, in eene Aanteekening, eene Ode of wat geplaatst zyn, 's Dichters veranderde denkwyze, eerst ten voor-, daarnaa ten nadeele der Fransche Omwentelinge, vermeldende. Van den Stadswynkelder ter loops gewaagende, berigt de Heer meerman, dat men uit zeker vat met Rhynschen wyn, die gezegd wordt tot 1618 te heugen, zich eene flesch met zes, en een glas met één Dukaat laat betaalen. Met vermaak zal men het nabuurig Altona bezoeken, en aldaar, onder andere, het druk bezogte Restauration van rainville, ‘een modern huis, met twee uitsteekende vleugels, en eene ruime Bassecour tusschen beiden;’ hebbende een groot getal ruime vertrekken. Overfraai moet de ligging deezer herberge zyn. Immers meerman schryft: ‘Ik beken gaarne, dat, na al wat ik op deeze en voorige reizen gezien

{==80==} {>>pagina-aanduiding<<}
had, het eerste coup d'oeuil van de achterstoep van Rainvilles gebouw, waar de te vooren verborgene Elbe in al haare schoonheid, met talryke schepen overdekt, en door eene heerlyke landstreek bezoomd, voor my op eens in de laagte stroomde, terwyl ik op het terras, in de tenten en lusthuisjes, en langs de afdaalende paden van deezen tegen den berg aangeworpenen tuin, eene halve stad zag wandelen, collationeeren, of zich in dikkere of kleinere groupen verëenigen, onderhouden, verlustigen, een' indruk op my gemaakt heeft, die my niet ligt verlaaten zal.’
Naa nog 't een en ander aangaande de Environs van Hamburg en tot hunnen lof vermeld te hebben, bezoekt en beschryft de Heer meerman Lubeck, ‘niet meer die Koninginne der Oostzee van voorheen; dat Hoofd van de Duitsche Hanze, welke den Zeeschuimeren en Rooveren te land, 't zy Vorstelyken of Onvorstelyken, zoo noodlottig wierdt; die Meesteresse des gantschen Noordelyken handels van Europa; die Stad, die Denemarken en Zweden den oorlog durfde aankondigen, en hem somtyds gelukkig voerde,’ en evenwel nog eene bloeiende, neeringryke en bezienswaardige plaats, om haaren Dom, en in dezelve eene schildery van holbein, verbeeldende 's Heilands Lydensgeschiedenis tot op den hemelvaart; haare Maria-kerk, en haar voortreffelyk Orgel en Astronomisch Uurwerk, 't welk zints vier eeuwen voortreffelyk zyne taak verrigt; en haar Raadhuis, met vyf opgezette leeuwen pronkende, door de Overysselsche Stad Campen weleer aan Lubeck ten geschenke gezonden.
Te Kiel, in Holstein, vervolgens bezogt, leerde meerman, onder andere, den Hoogleeraar cordes, en naderhand in Denemarken onzen Landgenoot coopmans kennen, die zyn Professoraat in de Geneeskunde te dier stede tegen het landverblyf in Schlesswig heeft verwisseld. Wegens het beroemde Holsteinsche Canaal, eene myl ten Noorden van Kiel, uit den Kieler Boezem zynen aanvang neemende, ontmoeten wy dit berigt: ‘Het brengt de schepen der Oostzee, die niet boven de negen voeten waters behoeven, eerst over het sterk uitgediepte riviertje Levesau, daarna door eene geheel op nieuw gegraavene gracht, en eindelyk over de Eyder voorby Rendsburg in den Oceaan. Het Canaal, in 1777 begonnen, heeft thans, tot Rendsburg toe gerekend, eene lengte van 170,000 voet; de breedte zal van boven omtrent 80 à 90 voet, in de laagte de helft, bedraagen. Een dubbel jaagpad ter zyde staat by ongunstigen wind het voorttrekken der schepen door paarden toe. Drie sluizen naar den kant der Oostzee, ieder een kwartieruurs van de andere af gelegen, en ieder van negen voeten val; drie andere aan den tegenövergestelden kant, van zeven voet en vier duim, maaken het water voor de vaartuigen effen.

{==81==} {>>pagina-aanduiding<<}
Deeze sluizen, die schepen voor (van) hondert voet lengte behelzen kunnen, en twee-en-twintig voeten breed zyn, heeft men eerst op een' grondslag van beuken-paalen, daarna op drie reien eiken-balken, met leem vastgestampt, gemetseld. Tot het muurwerk heeft men marmer, graniet en klinkers gebezigd. Aan elke sluis zyn omtrent 50,000 Dalers aan onkosten gegaan: gelyk men het geheele Canaal op anderhalve millioen schat.’ Op meer dan tweeduizend, waar onder de helft Deensche, worden de schepen berekend, welke jaarlyks van dit Canaal zich bedienen. ‘Daar het Canaal een' aanvang neemt, heeft men verscheiden pakhuizen opgericht, om goederen in te bergen, wanneer zy somtyds van grootere in kleinere vaartuigen moeten overgebracht worden; boven dien ziet men hier nog eenige andere gebouwen, gelyk 'er ook een klein aantal schepen lagen. Een Obelisk op de kaai, en een andere in zee - zyn ter eere der onderneeming opgericht.’
In de eenzaame herberg, op de lange Station van Schlesswig, ontmoette de Heer meerman eene merkwaardigheid, die hy, noch iemant, 'er zou verwagt hebben: eene Boerenwaardin, eigenaares van een zevenhonderdtal boeken, en welke zy, door haare gesprekken, waarin het gezondste oordeel doorstraalde, toonde, niet zonder vrucht geleezen te hebben. Eene Hernhutsche Stichting, in het Hertogdom Schlesswig, tusschen Hadersleben en Kolding, wekte des Reizigers opmerking. Voor vyf-en-twintig jaaren wierdt de grond daartoe door de Broeders voor 20,000 Ryksdalers gekogt. Het getal der bewooneren bedraagt by de 600. De geheele inrichting is in haare soort volledig. De Zusters vondt meerman in een afzonderlyk gebouw, in verschillende kamers verdeeld, met allerlei vrouwelyken arbeid bezig; ‘doch of de tong, dan wel de keurig werkende naald, zich hier het drukste beweegde, zoude ik moeite hebben te beslissen; en door al de Hernhutsche ingetogenheid heen, scheenen veele der jonge bewooneressen my toe, in den vollen nadruk van het woord, bewustheid van haar bestaan te hebben.’ Gunstig is het verslag van het Schlesswigsch Hertogdom: ‘voortreffelyke wegen, midden door de schoonste landsdouwen; een veeläl kleiächtige en wel beteelde bodem - inwooners, dien men vlyt en voorspoed aanziet; geen pracht, maar gemak en zindelykheid in kleeding en in wooningen.’
Onze Reiziger, zynen togt over de kleine en groote Belt voortzettende, naar gelange hy de residentie des Deenschen Moaarchs naderde, ontmoette meer prachts, ook in de Kerken, met naame in die van Roskild, die de overblyfzels van verscheiden Vorsten en Vorstinnen, met alle blyken hunner vroegere grootheerlykheid, bevat. In een grafkelder onder

{==82==} {>>pagina-aanduiding<<}
het Choir ziet men 'er eenige kisten, ‘waar van de elegantie meer voor het ameublement eener danszaal, dan voor het verblyf der dooden berekend scheen.’ - Eene myl van Roskild ligt het Landgoed Lethraburg, aanzienlyk in meer dan één opzigt, doch 't geen wy hier vermelden, omdat het ons de gelegenheid geeft, uit de aloude Deensche Geschiedenis, met des Heeren meerman's woorden, het volgende op te teekenen. ‘Weleer lag hier omtrent het oude Slot Lethra of Leyre, met eene stad van dien zelfden naam, waar de Koningen van Denemarken hun verblyf hielden, toen zy zich nog Koningen van Lethra noemden, om zich van de kleine Vorsten te onderscheiden, die in de overige gedeelten van het Ryk, gelyk deszelfs grenzen zich tegenwoordig uitstrekken, heerschten (*). Hier ryst een heuvel, op welken men hen huldigde. Hier stond een steenen stoel, waar men den Monarch en zyne Gemaalin dan plaatste. Hier offerde men in Heidensche tyden iedere negen jaar het schrikkelyk slachtöffer van negen-en-negentig menschen, en even zoo veel paarden, honden en haanen. - Van al die heerlykheid is thans alleen een onbeduidend dorpje over.’ In de Kapel van het tegenwoordige Kasteel ziet men, ondere andere, eene vry goede schildery, alle de Kerkhervormers, staande aan eene tafel, voorstellende, aan de overzyde van welke zich Duivel, Paus, Cardinaalen, Monniken, enz. vertoonen, bezig met hen aan te vegten. By een Kandelaar, midden op de tafel, leest men in 't Nederduitsch: Het licht staat op den Kandelaar.
Thans op zyne Reize tot Coppenhagen gevorderd, geeft de Heer meerman van hetzelve een zoo uitvoerig en naauwkeurig berigt, dat het wel eene volledige Stadsbeschryving mag heeten, en ons in de onmogelykheid brengt, iet noemenswaardigs daar uit over te neemen. Genoeg zy het, in 't algemeen te hebben aangemerkt, dat Coppenhagen hier gekenmerkt staat als eene Stad, in allen opzigte waardig, eenen souvereinen Vorst ten verblyve te verstrekken, en binnen zyne muuren al datgeen te bevatten, 't welk zoo wel luister en rykdom by de bewooners, als een welgeordend bestuur, ten beste der zamenleevinge, in allen opzigte, aankondigt. Veel prachts en rykdoms vertoont insgelyks een goed getal Buitenplaatzen, in de nabuurschap of op eenigen afstand van de Hoofdstad gelegen, en haar verëerende. - Bezwaarlyk kunnen wy onzen lust bedwingen, om des Heeren meerman's fraaie aanmerkingen over de Deensche taal, en het dialekt der Coppenhagers, hier af te schryven.
Denemarken bereizende, kan de Heer meerman het Eiland

{==83==} {>>pagina-aanduiding<<}
Amager, of Amak, niet onbezogt laaten, 't welk, ten believe van elizabeth, Zuster van Keizer karel den V, Gemaalinne van Koning christiaan den II, in den jaare 1515, een paar douzyn familien, uit Waterlandsche boeren en boerinnen bestaande, tot medebewooners ontving, en wier naageslagt, als een afgezonderd ras, by het genot van oulings toegestaane voorregten, en van voorvaderlyke zeden, hier nog aanweezig is. Van het zedig gedrag dier Oud-Hollanderen ontving de Heer meerman van hunnen Predikant het beste getuigenis, hem verzekerende, dat hy in zynen twaalfjaarigen dienst nog geen dronken persoon, zelfs niet by maaltyden, hadt gezien, en dat de vegtpartyen onder de jonge lieden ten uitersten zeldzaam waren.
Onze Reiziger voorts van Elseneur na Zweden oversteekende, bezoekt en beschryft Gothenburg in deszelfs toenmaaligen welstand, van welken het een zwaare brand grootdeels heeft beroofd; doet eenen togt na Noorwegen, en bezoekt aldaar het vermaarde Frederikshald, omdat de Zweedsche karel de XII in deszelfs loopgraaven zyn leeven verloor, door eene verraaderlyke hand, meent men, van iemant uit zyn eigen leger. Naast een berigt wegens Christiania, den eindpaal der reize door Noorwegen, voegt zich een algemeen verslag wegens den staat en regeeringsform van dit Ryk.
Met leedweezen verlaaten wy thans onzen Reiziger vooraan in Zweden, in de hoop van hem eerlang aldaar wederom te ontmoeten, en door dat Ryk en hooger op te vergezellen. Ten slot moeten wy nog berigten, dat dit Reisverhaal van Juny tot September 1797 strekt.

Brieven uit Parys, geschreven in de Jaaren 1802 en 1803, door J.F. Reichardt. IIde Deel. Amsterdam, by W. Holtrop, 1804. In gr. 8vo. 294 bl.

De Schryver, wiens arbeid wy, by de aankondiging des Isten Deels (*), bereids den behoorlyken lof toegezwaaid hebben, blyft zich in dit Deel, zo in styl, als in de onderwerpen, die hy zich ter beschouwinge voorgesteld heeft, volkomen gelyk: zyn voornaam oogmerk schynt geweest te zyn, om den staat der Muziek en der Tooneelen in Parys te onderzoeken; en dit onderzoek houdt hem ook grootendeels, zo wel in het voorige als in dit Deel, bezig; schoon hy, van ter zyde, ook een oog op sommige gewoonten en gebruiken van het hedendaagsch Parys werpt: Muziek en Tooneelkunde staan hier echter altyd op den voorgrond, waarover hy

{==84==} {>>pagina-aanduiding<<}
ook, als ervaaren Componist, op grond van ondervindelyke kennis, best kon oordeelen. Wy blyven dus nog by ons reeds opgegeeven oordeel, en houden het daar voor, dat de Schryver ons indedaad, wat het Tooneel en den staat der Muziek in Parys aangaat, oprechte en waare berichten gegeeven, en ons voords met verscheiden beroemde en beruchte Mannen in gemeenzaame kennis gebragt heeft; voords verscheidene zonderlinge Gewoonten, welke thands in Parys plaats hebben, aanhaalende; tot eene Proeve van welk een en ander wy, het Werk doorloopende, eene korte opgave zullen doen.
Wy vinden dan al aanstonds een bericht, op welk eene wyze de Nieuwjaarsavond te Parys gevierd wordt; welke omstandigheeden met den Kersavond of Weinacht der Duitschen en met onzen St. Nicolaasavond de naauwste overeenkomst hebben, daar 'er de Banket- en Mode-winkels ten prachtigsten opgesierd en des avonds heerlyk verlicht worden. De Autheur beschryft zyne kennismaaking met eenige voornaame persoonen op een diner by den Senator barthelemy, die aan de gevolgen zyner verbanning naar Cayenne nog ziek lag. Op deze byeenkomst sprak hy met de Graaven caraman en den Baron de bretueil; gaat zich voords des avonds weder, met geheel Parys, in de opgesierde Banketwinkels vermaaken, waarby hy opmerkt, dat de welgelykende beeldtenis van bonaparte in alle de suikerwerken de voornaamste rol speelt. Hy beschryft voords den eigenlyken Nieuwjaarsdag zelven, en hoe 'er de jonge lieden met wagens rondryden, om hunne Nieuwjaars-kaartjens by vrienden en bekenden uit te deelen; terwyl de Autheur zich inmiddels bezig houdt met zeker zonderling artikel uit het Journal de Paris af te schryven en zynen Leezeren mede te deelen, in welk art. de Fransche Journalist verscheidene nieuwe Werken, op eene aartige en vernuftige wyze, den Franschen tot Etrennes, of Nieuwjaarsgiften, aanbiedt; waarby hy eindelyk nog aanmerkt, dat op Nieuwjaarsdag te Parys den voorbygangeren allerleije vuile en laage liedjens en samenspraaken worden aangeboden, welke zelfs de ernstigste en deftigste lieden opkoopen, om 'er zich tot scherts in hunne gezelschappen van te bedienen. Voords meldt hy, dat de meeste Grooten, met het zachte weêr, naar hunne buitenplaatzen gereeden waren; waarby nog opmerkelyk is,
dat men zich ten dien einde van ligte cabriolets, door één paard getrokken, bedient, welke thands, als weleer alleen de fiacres, op alle openbaare plaatzen van Parys gereed staan, en waarvan men zich des te eerder bedient, wyl men 'er tot op de voorpleinen der Grooten en voornaame lieden mede kan ryden, 't welk met eene fiacre niet geschieden kan, wyl de Poortiers dezelven het opryden niet vergunnen. - De Assemblée by den Consul lebrun,

{==85==} {>>pagina-aanduiding<<}
in het voormaalige Hotel van de noailles, en deszelfs pracht in meubilen, wordt beschreeven, waar de Autheur kennis maakt met den Senator languinais, die zich met kracht tegen het opdraagen der Consulaire en Keizerlyke Waardigheid aan bonaparte verzet heeft; ook ontmoet hy alhier den Franschen Minister gaudin, wiens zuinigheid in het bestuur der Finantien, zyn Departement betreffende, hy ten hoogsten roemt; voords barbé marbois, en de Generaals le courbe en macdonald; waarby hy nog opmerkt, dat alle de Generaalsvrouwen op die Assemblée ryk met Juweelen versierd waren, welke de Vrouwen der Senatoren en Staatsraaden niet hadden.
De toeneemende pracht der Parysenaars wordt ook zelfs door den Autheur by zyn' Kleermaaker opgemerkt, als ook de Engelsche smaak, welke thands in het algemeen voet wint. Verder bericht hy ons den tegenwoordigen smaak der Fransche Dames in de muziek, by gelegenheid dat hy, het Concert Clery bywoonende, twee Symphonien van haydn meesterlyk hoorde uitvoeren, doch tevens opmerkte, dat eene onverdraaglyk sterke Janitzaaren-muziek vooral aan de aanwezige Dames derwyze beviel, dat ze het van blydschap uitgilden, in de handen klapten, en, in verwondering opgetogen, als bedwelmd raakten; by welk Concert hy nog een' nationaalen Charactertrek der Franschen opmerkt, hierin bestaande, dat by dit Orchest, uit de beroemdste Toonkunstenaars van Parys samengesteld, het volmaaktste fortissimé en het even zo volkomen pianissimé plaats had, doch dat 'er de middentinten aan ontbraken; welke opmerking hy op het nationaal Character der Franschen t'huis brengt, waarvan hy insgelyks opmerkt, dat 'er de tusschentinten aan ontbreeken; zo dat hy zegt waargenomen te hebben, dat het meerendeel der Fransche burgers alleen beleefd of driftig, alleen galant of woedende is, zonder dat men de tusschenaandoeningen in dit contrast by hen aantreft; dit contrast merkt hy zo wel in hunne Legers, waar zy met een' stouten aanval en verschalkende loosheid groote daaden hebben ter uitvoer gebragt, als in hun geheel Tragoedisch Theater, het welk almede op Heroïsme en Galanterie steunt, met veel vernuft op.
Het Systema der Schedelleer van gall in Frankryk mede veele voorstanders vindende, geraakt de Schryver ook toevallig in een dergelyk Gezelschap der voornaamste Parysche Gallisten, waar hy tegen wil en dank voor een der yverigste verdedigers van dit Systema gehouden wordt. Op eene daar op gevolgde audientie by bonaparte merkt hy op, dat deze weder hetzelfde vriendlyke voorkomen had, zonder de minste gemaaktheid; sprak met dezelfde heesche, holle stem, en telkens daar tusschen lagchte, zo in zich zelven, krampachtig. Hy zag 'er nog geeler en zieklyker uit, dan de eer-
{==86==} {>>pagina-aanduiding<<}
ste maal. - De Schryver bezoekt Frascati, een soort van Koffyhuis op den hoek van de Boulevards, als ook het Theatre Montansier in het Palais Royal, het welk hem, uit hoofde van deszelfs naïviteit, uitneemend wel bevalt. - Verders verdedigt hy Mevrouw stael over heure Delphine tegen sommige Journalisten, en maakt zyne aanmerkingen over den Theatraalen twist en partyschap tusschen de schoone Mademoiselle george weimer en de leelyke Demoiselle duchenois, als ook over het speelen van talma, waarover hy, zo wel als over het tegenwoordig Fransch Theater-Publiek, geen zeer gunstig oordeel velt, en eindelyk uitroept: ‘ô Gy! edel, beschaafd Parterre van voorige tyden, waarvoor Dichters en Tooneelspelers, met recht, sidderden, hoe ontbreekt gy hier der schoone, verhevene Kunst!’ en verder: ‘De groote Tableaux vallen echter thands voortreffelyk uit. - Dan, wat ik my niet herinner, in de gelukkigere tyden der Tragoedie, ooit gezien te hebben, is de thands algemeene dolle gewoonte, om de alleenspraaken, van het begin tot aan het einde, lynregt aan het parterre te rigten. Dit doen tegenwoordig,
niet slegts schoone vrouwen; van dezen liet het zich begrypen en toegeeven: talma doet het, en alle anderen. Zy komen geheel voor aan, op den rand van het tooneel, waardoor zy zeeker voor hunne pragtige kleeding een sterk licht krygen, en rigten zoo stem, oogen en gebaarden naar het publiek.’ [Met recht berispt de Schryver, onzes bedunkens, deze indedaad onkunstmaatige gewoonte, welke de ongepastheid der Alleenspraaken nog des te meer, in een anders schoon en belang verwekkend Tooneelstuk, in het oog doet vallen, de illusie, welke het groot oogmerk, zo wel van den Tooneeldichter als Tooneelspeeler, moet zyn, ten eenemaal wegneemt, en de Tragische persoonen, Vorsten en Vorstinnen der Oudheid, met het Publiek in vertrouwelyke onderhandeling brengt.] Onze Schryver is echter zeer voldaan over het Theatre Feydeau en de Operetten, die hy daar heeft zien geeven, als: La maison à vendre en Michel Ange; zeekerlyk zal dat van daar komen, dat deze soort van Stukjens op het Fransch Tooneel, door de eigenaartige uitvoering, eene zekere bevalligheid verkrygen, die ze in de vertaaling, en in de uitvoering op onzen Schouwburg, verliezen. - Al verder verhaalt reichardt, op welke wyze het Hof den rouw over den op St. Domingo overleden Generaal le clerc (Zwager van bonaparte) aannam; welk sterfgeval Mevrouw bonaparte zich meer dan heur Gemaal scheen aan te trekken. - Eene byzondere Byeenkomst geeft den Schryver gelegenheid om het braaf character van den Generaal moreau te roemen, gelyk ook het uitmuntend dansen en musiceeren van Madame moreau hem niet ontslipt; ter-
{==87==} {>>pagina-aanduiding<<}
wyl vestris, de thands beroemdste Dansser van Parys, wegens zyne geduurige tours de force, waarmede hy zelfs in
kamerdanssen tracht te brilleeren, nog by aanhoudendheid berispt wordt. - Laatste Zitting van het Nationaal Instituut in de groote Zaal der Louvre, en Voorleezingen van eenige beroemde Fransche Schryvers, en reichardt's oordeel over dezelven. - Geestig oordeel over den tegenwoordig aanwassenden smaak der Parysenaars voor kleine en lachwekkende Kluchtspelen. ‘Thands,’ zegt de Schryver, ‘moeten zich de weleer verhevener comieke Theaters - hoe zeer zy ook by de naamen van Hansworst en Harlequin den neus mogen optrekken - ook toeleggen op het gene eenmaal meer zeeker en algemeener werkt en vermaakt, dan alle versiering en sentimenteelheid. - Volle beurzen blyft toch overal het voornaame bedoelde van het Theater, gelyk volöp te lagchen de eerste behoefte van het Publiek.’ [Dit is eene waarheid, die niet veel goeds voor de verbetering van den smaak belooft!] Madame Angot wordt op een klein Theater in de Boulevards, met veel goedkeuring des Schryvers, gegeeven; minder behaagen hem de Vaudevilles, zo als men die thands hervormt, en derzelver vrolyk en lustig character beneemt. - Groote Bankbreuken te Parys, meestal van dezulken, die hunnen rykdom gewonnen hebben door leveringen aan de Legers en voor de Regeeringen, en de eigenlyke oorzaaken daar van, met de voorzegging van het aanstaand verval van thands nog zeer brillante huishoudingen. - Zwaare geldverspilling in Engelsche paarden, honden, wagens, kleederen, geweeren en porcelein. - Bonaparte voert weder de oude publieke Illuminatien en Vuurwerken in, en toont in alle opzichten zyn' weinigen smaak voor de Muziek, waardoor dezelve thands te Parys in verval geraakt, als ook de beeldende en voorstellende Kunst, die zich mede moet toeleggen om Nationaal te zyn, en daardoor eene verkeerde wending neemt. Van de aanmoediging der
Kunstenaaren ('t is reichardt, die hier spreekt) hooren wy veel meer door de Nieuwspapieren, dan indedaad plaats heeft; zodat zelfs, zedert drie jaaren, aan niemand de gewonnen Pryzen zouden zyn betaald geworden; waarom ook de voornaamste Kunstenaars aan dergelyke Voorstellen geen deel meer willen neemen. - Bonaparte schept geen vermaak in Parys. - Zwaare twist in het Theatre Feydeau, by gelegenheid van het vertoonen van Ma Tante Aurore; aanmerkingen over de Fransche Balletten en de Banketbakkers-vertooningen van derzelver decoratien, welke de Autheur besluit met dit aanmerkelyk zeggen: ‘De menschen zyn, indedaad, op den zeekersten weg, om alle hunne Theaters ten gronde te helpen.’ - Staat van de Italiaansche Comieke Opera, en aanmerkingen van den Schryver over het

{==88==} {>>pagina-aanduiding<<}
verval der Italiaansche Zangkunst, als ook over het Theatre de la Porte St. Martin. - Verandering van den staat der Academien in Frankryk, waarby iets aanmerkelyks betreffende sieyes. - Toeneemende geestdrift tegen voltaire, rousseau en andere voorheen geroemde Wysgeeren. - Aanmerkingen op het Tooneelstukjen Fanchon la Vielleuse (Het Liermeisjen), als ook over Mademoiselle george en Mad. contat, en diner by elleviou. - Hardheid der Requisitie voor de jonge Kunstenaars. - Opschik van Mad. recamier op een fête by den Russischen Vorst dolgorucki. - Beschouwing van sommige schoone Schilderyen in het Museum en in de Werkplaatzen van david, gerard, isabey en guerin. Gerard vond hy arbeidende aan het zeer belangryke, levensgroote beeld van de Moeder van bonaparte. Zyne vroegere opmerking, dat zoo geheel uitmuntende Mannen hunne physiognomie, hun genie en bestaan, byna altyd, aan de Moeder te danken hebben, vond hy hier bevestigd. Bonaparte heeft byna alle de trekken van zyne Moeder, ook de zonderling geele, byna olyf-kleur.
Onderscheid der levenswyze aan het Hof van Berlyn by dat van Parys. - Weinigbeduidende gesprekken op de Gezelschappen en aan Tafel. - Aartige huislyke scène van bonaparte met paisiello, wien hy de eerste Acte van zyne voor het groot Theater en voor een zeer groot Orchest vervaardigde Opera Proserpine, NB. in zyne kamer deed speelen. ‘Nadat bonaparte aan de Zangeressen het compliment gemaakt had, dat hy hoopte, dat zy, in deze Opera, niet, naar heure gewoonte, zouden schreeuwen, plaatste hy zich tegenöver de muziek, de armen uitgestrekt over de leuningen van den zetel, en het hoofd op de armen rustende; en, in deze houding, bleef hy, geduurende de geheele Acte, zitten. Veelen mogten wel geloofd hebben, dat hy daarby sliep. Toen de Acte geëindigd was, trad hy naar paisiello, en maakte denzelven, overluid, verscheidene aanmerkingen,’ die hier medegedeeld worden, en waaruit de Schryver een gansch ongunstig besluit trekt, ten opzichte van bonaparte's muzicaale kunde; ten slot schryvende: ‘Allermerkwaardigst is my, by deze geheele scène, hoe, ook tot in het kleenste, het heerschzugtige en beslissende character van den Zelfsheerscher uitblinkt.’ - Scène met mehul. - Dood van de beroemde Actrice clairon, die in 1803, aan eenen val uit heur bed, in den ouderdom van 81 jaaren, overleed; niet lang voor haaren dood had zy nog met zeer veel vuurs en waardigheids, voor den Engelschen Tragedie-speeler kemble, eene zwaare scène uit de Phedra gedeelameerd. - Voords nog eene menigte oordeelkundige aanmerkingen over verscheiden Fransche Tooneelspelen, als ook over de Engelsche Familien, die zich te
Pa-
{==89==} {>>pagina-aanduiding<<}
rys ophouden, en de Carricatuuren, welke op dezelven in de Printenwinkels ten toon hangen. - Berekening, hoe een Engelschman voor 20 Guinies een Reisje naar Parys kan doen. Voor 5 Guinies, naamelyk, rydt men, in een' gemaklyken wagen, van Londen naar Parys, volkomen vry van alle kosten van overvaaren, verteering enz. Voor ééne Guinie daags kan men hier zeer goed leeven en tevens de Theaters bezoeken. Als Vreemdeling heeft men de openlyke bezienswaardigheden van Kunst gratis. Tien dagen zyn daartoe genoeg, enz. - Eene aartige Anecdote van een' ryken Lord, die zynen Zoon een' onbepaalden Credietbrief op een groot Fransch Huis te Parys medegaf, en, toen de jonge Heer duizenden by duizenden Livres opnam, zodat de Bankier geraaden vond den ouden zulks te melden, terug schreef, of het Fransche Livres, dan of het Engelsche Livres Sterling waren? - Fransche, was het antwoord. - Van dat goed, schreef de trotsche Milord, kan myn Zoon neemen, zo veel hy wil.
Groot gemaskerd Bal in een Fransch Speelhuis beschreven. - Kennismaaking met den Engelschen Schryver lally tolendal, wiens character beschreven wordt. - De Schryver maakt voords belangryke aanmerkingen over den nog kwynenden staat van den Catholyken Godsdienst door geheel Frankryk, als ook in Parys, ondanks bonaparte geregeld ter misse gaat; waarby eenige bedenkingen omtrend het eigenlyk gevoelen van bonaparte, betreffende Dogmatische Leerstellingen, waarin hy, zonder eenige bewimpeling of verschooning, deze stoute verzekering doet, welke wy niet gaarne onder onze bescherming zouden neemen: ‘Maar zou bonaparte zelve wel den Catholyken Godsdienst, die het licht der Wysgeerte schuwt, zyn toegedaan? Allen, die gelegenheid hebben, om den eersten Consul van naby te naderen en waar te neemen, verzekeren, dat hy, in zyn hart en geheel bestaan, geen' zweem van Godsdienstigheid heeft, en den stelligen Godsdienst alleen beschouwt, als eenen noodzaaklyken breidel, om het volk te gemaklyker en zekerer te leiden.’ - Geestige Beschryving van een middagmaal op den Neurenbergschen trant by een' ouden Schoolleeraar. - Artikel uit het Testament van laharpe. - Atheïstische grondbeginselen en uitdrukkingen van lalande, by gelegenheid van den dood van laharpe. - Fransch Liedjen over de Grippe. - Zeldzaam Raadzel, voorgesteld in het Bulletin de Litterature, des Sciences et des Arts. - Voordduurende partyschap tusschen Madem. george en Mad. duchenois, en geweldig oproer in den Schouwburg deswegen. - Aanmerkingen over het alhier zeer bekend geworden Kunstspel van pierre. - Carnevals-maskerade.

{==90==} {>>pagina-aanduiding<<}

Iets wegens delille, van wien hier verteld wordt, dat hy, uit vrees van het Manuscript zyner Gedichten, by toeval, of door diefstal, te verliezen, alleen het eerste woord van elk Vers opteekent, ten einde zich hetzelve te herinneren; dat de Boekhandelaar, met wien hy het over het honorarium eens is, hem een Afschryver bezorgt, wien delille dan het overige dicteert: dat hem voor zyne Pitié 30,000 Livres, en voor zyne grootere Stukken, l'Imagination en les Elemens, driemaal zo veel betaald is. - Zitting van het Wetgeevend Lichaam, enz. enz. Eindelyk kondigt reichardt, ten besluite, zyn voorneemen aan, om nog een Derde Deel te laaten volgen, indien de goedkeuring van het Publiek hem daartoe aanmoedige; waarvan ook eeniglyk de volvoering schynt af te hangen van zyn plan, om, tot besluit van het geheel, het resultaat zyner Reis-waarneemingen op vier onderscheidene Reizen in Frankryk byeen te brengen.
Wy achten dit Werk by uitstek geschikt, om, in een ledig uur, den Leezer nuttig te vermaaken; te meer nog, daar men meestal aan het gene, wat men hier geboekt vindt, een character van onvervalschte en eenvouwige waarheid meent te vinden, en zich dus, dit Werk leezende, met weinig verbeeldingskracht, in gezelschap des Schryvers, alle de door hem zo naïf beschreevene Tooneelen vertegenwoordigt. - Het eenige, dat ons echter in deze Brieven minder behaagt, is de groote menigte van Theater-aanmerkingen, waarvoor veele Leezers, die juist zo zeer met de Theaters niet bekend zyn, met ons liever eenige andere aanmerkingen zouden leezen, als, by voorbeeld, over het Museum, de antieke Standbeelden en alle de schatten van Kunst, welke thands, uit geheel Europa opgezameld, te Parys voorhanden zyn. Immers de Recensent zou liever iets over den Pythischen Apollo, dan over Jocrisse leezen! Het te veel van deze laatste soort van kleine Theater-beschouwingen doet in een volgend Deel (zo 'er nog een volgt) naar meer wezenlyke en ernstiger zaaken verlangen. De goede homerus zegt wysselyk:

Πάντων μὲν κόϩος ἐςὶ - 
Μολπῆς τε γλυκεϱῆς, καὶ άμύμονος ὀϱχ
{== afbeelding 	==} {>>afbeelding<<}
    
θμοῖο. 
 
Iliad. N. vs. 636. 
 
Van alles wordt men zat - 
Van zoeten zangtoon en van schuldeloozen dans. 






{==91==} {>>pagina-aanduiding<<}

Mengelingen, door Mr. Willem Bilderdyk. In III Deelen. Te Amsterdam, by J. Allart, 1804. In gr. 8vo. 176 bl.

Dikwyls hoorden wy ons Vaderland van ondankbaarheid beschuldigen, nademaal het groote Vernuften niet zelden by hun leven verwaarloost, en na hunnen dood eerst hunne verdiensten naar waarde erkent.
    Wy kunnen niet ontkennen, dat ons deze beschuldiging eenigzins gegrond voorkoomt. Vondel, de Vader der allerzuiverste en volkomenste Poëzy (*), van wien getuigd wordt, dat zyn roem zoo hoog gesteegen was, dat ze door niemands laster afnam, noch door iemands lof aangroeide (†), moest zich in zeer bekrompene omstandigheden behelpen (‡). Rykdom, zegt de keurige Schryver zyns Levens (§), had hy met zyn Poëzy niet konnen vergaderen, maar hier door meer verlooren, dan gewonnen. - De lof zyner Gedichten was zyn eenige winst. - Jeremias de decker, een Dichter, zoo edel van hart als kunst, die misschien alleen door vondel overtroffen wordt, moest met veel slooven zich de dagelyksche behoeften aanschaffen, en wierd daardoor van zyne dicht- en letter-oefeningen afgetrokken (**).
Behoeven wy, na dezen, andere voorbeelden? Of wil men voorbeelden van onzen tyd hebben aangevoerd, die, schoon by vondel, de decker en dergelyken niet te noemen, echter zoo veele verdiensten hadden, dat zy op eenige onderscheiding, aanmoediging en ondersteuning billyke aanspraak mogten maaken? Zullen wy, by Dichters ons bepaalende, nomsz noemen? of in het algemeen spreeken, en op eene Juffr. wolff en haare Vriendin wyzen? Ja, nu geeft men uitgegewerkte levensbeschryvingen, nu heft men lofspraaken, lierzangen aan, nu viert men feesten ter haarer gedachtenis; maar ook nu heeft de dood ons de gelegenheid benomen van dadelyke en werkzaame dankerkentenis. ô Schande! het geen Vreemden hebben erkend en gewaardeerd (††), hebben Landgenooten miskend en verwaarloosd.
Men klaagt, en met reden, over de al te groote menigte, en daardoor weinige keurigheid, der Schriften van veelen,

{==92==} {>>pagina-aanduiding<<}
anders zeer verdienstelyke Mannen; men verheft zich, en naar ons oordeel te recht, tegen het misbruik, 't welk zommigen maaken van eenige beroemdheid hunner naamen, waardoor al wat, wy zullen niet zeggen zy, maar Boekverkopers willen, in de wereld wordt gestoten, tot bederf der geleerdheid, en uit oogmerken, weinig strokende met het edele, vrye en gewichtige werk eens Schryvers; en echter dwingt men zulke edele Vernuften, van geen genoegzaame eigene middelen voorzien, tot dat onedele, het geen wy in hun, ja veelal zy in zich zelven, afkeuren.
Dit op den Dichter, van wiens onlangs uitgekomene Mengelingen wy voornemens zyn te spreeken, toepassende, achten wy ons verplicht, hier openlyk te zeggen, dat het, naar ons oordeel, onredelyk is, dat een man van zoo veel geleerdheid en taalkunde, een vernuft zoo schitterend, in Brunswyk - waarom zouden wy iets verzwygen, het geen de Dichter zelf erkent? - aan daaglyksche behoeften niet zelden schynt gebrek te hebben, en niet herwaarts wordt genodigd en geroepen. Wy kennen de gebreken van bilderdyk; wy mispryzen in hem, dat in hem te mispryzen is; maar wy durven het echter buiten twyfel houden, dat hy onder die zeldzaame wezens behoort, wier allesomvattende geest het geheele Ryk der Kunsten en Wetenschappen schynt te bespannen; dat hy daardoor aanspraak heeft, om by zyn leven blyken te erlangen van die dankbaarheid, waarmede men zeer zeker zyne assche zal vereeren, zyn graf bewierooken. Kennis van alle oude en levende, byzondere kunde in de Mesogothische en verwantschapte Taalen, zouden hem byzonder nuttig kunnen doen worden voor de Nederduitsche. Mogt eenige Vaderlandsche Hoogeschool, aangespoord door het voorbeeld en goed geluk van Leyden's nieuwe instelling, opgewekt worden, om dat licht, het welk nu by vreemden dreigt uit te gaan, op den kandelaar te plaatsen, en dus zich zelve, bilderdyk, der Nederduitsche welsprekenheid, ja den Vaderlande van nut te zyn! - Dan het is meer dan tyd, dat wy tot ons eigenlyk doel en bepaald voornemen overgaan.
Zints lang reeds hielden wy bilderdyk voor den grootsten Dichter van onzen tyd: in deze gunstige gedachte zyn wy door het leezen en herleezen dezer Mengelingen volkomen bevestigd. Stoutheid of bevalligheid, verhevenheid van denkbeelden of gemaklykheid van dichttrant, eigen vinding of meesterlyke navolging, - wy weeten niet, wat wy het meest zullen roemen.
Wy zullen eerst kortelyk over de Vertalingen spreeken. - In alle drie Deelen dezer Mengelingen komen Vertalingen voor van ossiaan's kleinere Gezangen, waarvan reeds by voorige gelegenheden bilderdyk zommige voor zyne Land-
{==93==} {>>pagina-aanduiding<<}
genooten heeft overgebragt, welke, by deze gevoegd, allen bevatten. Wy waren, over het geheel genomen, nimmer yverige beminnaars van ossiaan's gedichten, schoon wy dikwerf zyn vernuft zagen schitteren. Ieder land, ieder tyd heeft zyne eigenaardige Poëzy; weinige Dichters zyn voor alle tyden en plaatsen geschikt, en ossiaan behoort, onzes oordeels, niet onder deze. Echter moeten wy, hulde doende aan den vernuftigen Bard en zynen voortreflyken Vertaler, erkennen, dat hy, in dit nieuw en schitterend gewaad, ons meer dan immer te vooren bekoord heeft.
Niet alleen deze Vertalingen van ossiaan's kleinere Gezangen, maar alle Navolgingen in deze verzameling van Gedichten, moeten wy pryzen. Voorwaar de Heer bilderdyk moet onder die weinigen geteld worden, welke Dichters kunnen vertalen; eene taak, door veelen op zich genomen, door zeer weinigen met lof afgewerkt.
    Polyfeem (*), De Veehoeders (†), Dafnis (‡), De Maaiers (§), en Hercules in de Wieg (**), zyn Navolgingen van theocritus, die tot modellen mogen strekken voor allen, die dusdanig werk durven onderneemen. Bovenal is het laatste een meesterstuk; en hadden wy ons niet voorgenomen, by voorkeur, tot proeven bilderdyk's oorspronkelyke gedichten by te brengen, wy zouden ons gezegde door het gedicht zelve hier staaven; nu moeten wy het alleen der nauwkeurige lezing aanbeveelen. Onder de overige Vertalingen of Navolgingen bekoorde ons inzonderheid De Nacht (††), uit het Schotsch.
Onder de oorspronkelyke Gedichten moge men eenige zwakke aantreffen, wy vonden ons echter by ieder Deel verlegen, omtrent de voorkeur, onder zoo veele treffende en bevallige.
In het Eerste Deel ontmoet men drie Romances: Graaf Floris de Vierde, Argine, en Arnold Beilaert. De eerste is kunstig, schilderachtig, en eigenaardig; de tweede houdt ons op eene aangenaame en streelende wyze bezig; de derde is staatig, ernsthaftig, en niettemin teeder daar het pas geeft; allen behaagen door kunstige voorstelling en gemaklyken dichttrant. - Vertrouwen, De zucht eens Vaders, Paris Oordeel, en De Kranke, allen hebben veel verdienstelyks. Wy bepaalen ons by het eerste; een Gedicht vol van gevoel, en waardig dat de Dichter zelf daarmede, gelyk schynt (§§), zeer is ingenomen.

{==94==} {>>pagina-aanduiding<<}


	Vertrouwen.
God leeft nog, ja, myn Teêrgeliefde! 
Hy leeft nog, die de raven spyst! 
Hy leeft, die Kades rotssteen kliefde: 
Wien al wat ademt, dank bewyst! 
Ja, al ons uitzicht is verloren, 
De Hemel heeft het dus beschoren! 
Ons kroost, ons teder kroost eischt brood: 
Wy hooren 't, siddren, en verbleeken: 
Wy voelen 't hart van weedom breken: 
Maar de Almacht kent ons aller nood. 
 
Ja, zie dit kroost, myns levens Leven! 
Het reikt ons mond en handtjens toe: 
Het vraagt niet, of wy 't kunnen geven; 
Het wacht het, en bedenkt niet hoe? 
Het vest op ons zyn schreiende oogen, 
Als wy op 's Hemels Alvermogen, 
En 't schuldloos hartjen wantrouwt niet! 
ô! Laten we even vurig vragen 
Die nooit gebed heeft afgeslagen, 
Dat uit een biddend harte vliet. 
 
Die God, vrymachtig in zyn' zegen, 
Belooft niet of houdt eeuwig woord. 
Wat raakt het ons, langs welke wegen, 
Door welk een hand, uit welk een oord? 
Zyn Gunst, zyn Almacht zal niet toeven, 
Als 't uur daar is van 't waar behoeven; 
Nog hongren we in vooruitgezicht. 
Neen; breken we, in zyn' wil te vreden, 
Ons laatst, ons eenigst brood voor heden! 
En - danken we als de morgen licht! 
 
Die morgen, Dierbre, kan niet ryzen 
Voor ons, voor ons aanminnig kroost, 
Dan met vernieuwde gunstbewyzen 
Van Hem die de onderdrukten troost. 
Hy, die met zegenend ontfermen 
De kindschheid opnam in zyne armen, 
Voor ons, voor haar, zyn bloed vergoot, 
Hy zal, hy kan, hy wil ze voeden, 
En, hoe ons 't ouderhart moog bloeden, 
Zyn teêrheid is ons brein te groot! 

{==95==} {>>pagina-aanduiding<<}

ô Koomt, myn kostbre Liefdepanden, 
Ontfangt het geen uw vader heeft! 
Maar legt uw handtjens in zyn handen, 
En dankt den Schepper, die het geeft. 
Gaat, eet, verzaadt u, lieve Wichtjens; 
Gods Engel dekt uw aangezichtjens 
Met glans van onschuld, liefde, en rust. 
ô Laten wy dit drietal Engelen, 
Myn Dierbare, in onze armen strengelen, 
En gloeien van vernieuwde lust! 
 
Ja, lieve Weêrhelft van my-zelven, 
Vertrouwen wy op God-alleen! 
De Burgerschap der stargewelven 
Waart, zorgzaam zwevende, om ons heen. 
Wat vreezen wy, myne Uitverkoren, 
Dat God geen beden zou verhooren, 
Geen nooddruft, geen behoefte zien? 
Kom, klem uw lippen op de mynen, 
En laat ons, verr' van angst en pynen, 
't Vereenigd hart ten offer biên! 
 
(Het vervolg hierna.) 





De Bruine Robbert, naar het Hoogduitsch van C.G. Cramer. Iste Deel. Te Leyden, by D. du Mortier en Zoon. In gr. 8vo. 184 bl. - Het Blonde Netjen. Of IIde Deel. 204 Bl.

Een paar Boeken, die aan elkanderen gehuwd zyn, twee Delen van ene en dezelfde Roman, man en wyf derhalven, gelyk de bruine Robbert en het blonde Netjen ook man en wyf worden in alle eer en deugd. De liefhebbers van versierde, en wel vooral van zeer onwaarschynlyke verhalen, ontfangen hier buiten twyfel een zeer aangenaam geschenk. Een paar Koningen begrepen, dat het zeer nuttig zou wezen, indien de zoon van den enen met de dochter van den anderen huwde; maar dat dit dan alleen voor de volken en hunne kinderen zelven zo heilzaam worden kon, wanneer de jonge lieden opgroeiden, van hunnen hogen rang onbewust, en uit zich zelve recht hartlyk op elkanderen verliefden. Dit plan gelukte nu by uitnemendheid, en (de episode gaan wy maar voorby, waarin de gelieven in ongenade vervallen waren door de misleiding der hovelingen, die den zwaksten van deze Koningen door hunne kunstenaryen hadden bedrogen, hetgeen byna het gehele plan had doen mislukken en deze geschiedenis een zeer treurig einde doen nemen) eindlyk stelde men de gelieven op ene zeer sterke proef, door nu eens den enen, dan de andere, te doen voorkomen als een Koningskind, en dan tot een voegzamer huwlyk in schyn te willen noodzaken;

{==96==} {>>pagina-aanduiding<<}
tot dat eindlyk de Bruine Robbert, die in het geheel niet mal was, den knoop maar eens kort en goed doorhakte, en alzo, waaraan hy wel deugdzaam gelyk had, een einde maakte aan de klucht, op ene wyze, die recht schilderachtig en voor alle de Hovelingen verrasschend was. - ‘Het eerste bedryf hebt gy nu gezien, myn heeren! zei robbert, toen hy met zyn vrouwtjen van het altaar te rug kwam; het tweede - (Ten uitersten vergenoegd, terwyl een prachtig zykabinet schielyk open ging, waarin men twee digt naast elkander staande zyden ledikanten zag.) zullen wy hier alleen speelen!’ ....
Dit was indedaad ook goed, en het bevalt ons in den Autheur, dat hy het jonge paartje dit bedryf alleen spelen laat; en zelfs zouden wy hem van de bedwelmendste wierookgeuren, die hy uit het kabinet stromen laat, en het bericht, dat de laatste nakomelingschap nog haar' zegen oogst van den toen wordenden Koning, gaarne verschoond hebben.
Wy eindigen onze aankondiging van dit Werkje met het bericht aan onze Lezers, dat men toch over 't algemeen in Duitschland juist niet met dien roem en toejuiching van de onvergelyklyke pen en diepe menschenkennis van dezen Romanschryver spreekt, als het Voorbericht van de Vertaalster, Mejuffr. n.c. brinkman, Wed. c. van streer, welligt zou doen vermoeden; wy herinneren ons althands, dat de Neue Algem. Teutsche Bibliothek van nicolai zich over een en ander voortbrengsel van dit fraai Vernuft nog al enigzins anders uitliet. Dan ook deze auctoriteit doet niet alles af, en het Werk moge zynen Meester pryzen!




Misdaad en Grootmoedigheid, of de Inboorling van Batavia; Tooneelspel. Naar het Hoogduitsch van J.W. Steinmuller. Door C. Sauer. Te Amsterdam, by G. Roos. In 8vo. 154 bl.

De hoogstmooglyke of liever onmooglyke menschlyke boosheid, en de hoogstmooglyke of liever onmooglyke menschlyke edelmoedige deugd; - een zeer zeldzaam, zeer uitmuntend jongeling, maar door zyne ouders miskend en verstoten; een magtig lief meisje, smoorlyk op den onbekenden broeder verliefd, en echter al aanstonds tot een ander huwlyk gereed; een hospes, slecht en dwaas boven alle verbeelding, en een wyf, dat nog slechter is; een overgegeven wellustig schepzel, hetwelk zich door enige woorden in den grond bekeren laat: dit alles, en nog veel meer, komt in dit Stuk op het Toneel. En echter geeft men ons hier (si Diis placet) ene ware Geschiedenis, waarin, buiten het geene de welvoeglykheid, de zedenleer en het tooneel noodzakelyk maakte, slechts weinig veranderd is. Wy bevatten in waarheid niet, hoe de welvoeglykheid, de zedenleer, of het tooneel, zodanige carricaturen vereischen kan.


{==97==} {>>pagina-aanduiding<<}

Algemeene Vaderlandsche Letter-oefeningen.

De voortreffelykheid van den Christelyken Godsdienst, in het troosten van rampspoedigen, door Frans Volkmar Reinhard, Eersten Hof-prediker van den Keurvorst van Saxen. Te Leyden, by A. en J. Honkoop, 1804. In gr. 8vo. 289 bl.

Deze uitmuntende Verhandeling van reinhard is uit het Latynsche Werk, ten titel voerende Commentationes Theologicae, editae a j.c. velthusen, c.t. kuinoel, et g.h. ruperti, T. VI, overgenomen. In de daarvoor geplaatste Voorrede, die ook hier vertaald is, bericht ons de Schryver, dat dezelve niet alleen van de eerste Latynsche, maar ook van de Hoogduitsche, door den ook onder ons bekenden Predikant fest bezorgd, verschilt, door op nieuw daarin gemaakte veranderingen, die dezelve nu, niet alleen hier en daar verbeterd, maar ook merkelyk vermeerderd, doen te voorschyn komen.
In de Inleiding wordt met grond aangemerkt, dat de Christelyke Godsdienst wel te recht door ieder geroemd wordt, als grooten troost verschaffende aan rampspoedigen; maar dat de aart en wyze dezer vertroosting echter nog door weinigen onderzocht en opgehelderd is, en dat dit onderzoek by oude Schryvers, die boeken ter vertroosting gemaakt hebben, meestal geheel ontbreekt. De roemwaardige Schryver heeft zich voorgesteld, in deze Verhandeling, uit den aart der vertroosting zelve te toonen, dat de Christelyke Godsdienst de beste troostgronden voor rampspoedigen oplevert.
In de eerste Afdeeling wordt dan de aart der vertroosting bepaald, en over derzelver onderscheidene soorten en bronnen naauwkeurig gehandeld. De algemeene aart der vertroosting wordt gezegd te bestaan in het te weeg

{==98==} {>>pagina-aanduiding<<}
brengen, dat de overdenking van het kwaad den geest niet meer beroere. Dit wordt bewerkt of door het kwaad zelf weg te neemen, of door het denkbeeld van hetzelve af te wenden, te verminderen of te vernietigen: waaruit dan eenige gevolgen worden afgeleid, over het onderscheiden van waare en valsche troostgronden, over de vatbaarheid om troost aan te neemen, enz. - De tweede Afdeeling strekt ten betooge, dat tot afwending van droefheid niets geschikter en niets vermogender is, dan die middelen, welken de Christelyke Godsdienst aan de hand geeft. Hier wordt, op onweêrspreekelyke gronden, aangetoond, dat, door middel van den Christelyken Godsdienst, niet alleen veel beter en veel zekerder, dan op eenige andere wyze, alle verdrietelykheden worden weggenomen en verzacht; maar ook, 't geen nog meer belangryk is, het gemoed der droefgeestigen door de aangenaamheid en den overvloed der troostgronden zoodanig vervuld wordt, dat zy met genoegen, ja met vrolykheid, de grootste rampen doorstaan.
Wy verblyden ons hartelyk, dat ook deze schoone Verhandeling van den diepdenkenden, en zoo wel in de waare Godsdienstleere, als in wyduitgestrekte Menschenkennis dooroefenden reinhard, onzen Landgenooten zoo wel vertaald wordt in handen gegeeven. Wy zouden gewis aan de waarde en kracht der redeneering, waarin alles juist samenhangt, te kort doen, of de paalen eener gewoone recensie moeten overschreeden, wanneer wy 'er een uitgebreider verslag van wilden geeven. 't Is ons genoeg, beminnaars van godsdienstige wysheid, en allen, die 'er belang in stellen, om grondig te weeten, wat het Christendom is voor ons menschen, die dagelyks aan rampspoeden onderhevig zyn, oplettend te maaken op een zoo wel doordacht Geschrift over dit aangelegen onderwerp.


{==99==} {>>pagina-aanduiding<<}

Mengelingen voor Verstand en Hart. Toegewyd aan allen, die belang stellen in Verlichting en Deugd. Geschikt naar de behoeften van onzen tyd. Door C. Bavink, Sim. z., Leeraar der Doopsgezinde Christenen te Embden. Iste Stukje. (Beproeft alle dingen! behoudt het goede! Paulus.) Te Groningen, by A.S. Hoitsema, 1804. In gr. 8vo. 146 bl.

Zy allen, die, met mond en pen, ter bevorderinge van waarheid en deugd iets of wat zoeken by te draagen, verdienen den hoogsten dank by tydgenooten en naakoomelingen, die hun onderrigt door het gehoor of door eene heilbegeerige lektuur opvangen. Onder zulke verdienstelyke mannen, dunkt ons, mogen wy den Eerw. bavink wel rangschikken, die, niet te vreden met zyne Gemeente door Leerredenen te stigten, daarenboven zyne snipperuuren besteedt, om, onder het voertuig van Verhandelingen, door den druk algemeen gemaakt, met zyne kundigheden een meer uitgebreid nut te stigten. Niet kwaalyk dunken ons deeze Verhandelingen voor dat oogmerk berekend, en dezelve eenen aanleg te bezitten, om zoo wel het verstand te verlichten als het hart te verbeteren, volgens den titel het dubbel oogmerk der afgifte van deeze kleine verzamelinge. Vier Verhandelingen, of liever drie (want de vierde is eene Redevoering) bevat dezelve, op ééne na allen oorspronklyke opstellen. De eerste Verhandeling behandelt de vraag: ‘Is het mogelyk, dat een mensch, die een gezond verstand en een welgeplaatst hart bezit, in onze dagen ongelovig kunne zyn aan den Christelyken Godsdienst?’ Deeze is de uitvoerigste. De tweede, zynde eene vertaaling uit het Hoogduitsch, bevat eene beschouwing van ‘het voorledene, het tegenwoordige, en het toekomende;’ een opstel van slegts twaalf bladzyden. De derde Verhandeling loopt ‘over de voordeelen eener vroegtydige deugd.’ De vierde Verhandeling is eene Redevoering, uitgesproken ter gelegenheid der begraafenisse van eene zuster der Embdensche Doopsgezinde Gemeente, in den vroegen leeftyd van zes-en-twintig jaaren, door de kinderziekte haaren echtgenoot ontrukt; een opstel, welk mannelyke godsvrugt ademt, en den troost des Christelyken Godsdiensts op deszelfs eigene echte gronden toedient.

{==100==} {>>pagina-aanduiding<<}

Ter proeve willen wy de eerste Verhandeling kortelyk ontleeden; het oordeel, egter, over de bondigheid en kragt der aangevoerde bewyzen aan onze Leezers overlaaten. De Eerw. bavink vangt aan met eene beschouwing van den geest en den toestand der tyden, die wy beleeven. Als hoofdkenmerken daar van vermeldt hy: ‘Onderzoeking van de waarde van en van de bewyzen voor oude waarheden; benevens het onbeschroomd verwerpen van dat geen, wat men als dwaaling heeft leeren kennen;’ voorts: ‘Verlichting in alle dingen, die een voorwerp kunnen zyn van 's menschen denkvermogen, benevens het daarstellen van iets beters in de plaats van oude dwaalingen.’ Uit de beschouwing van deeze karaktertrekken, waarin de natuur der waare verlichtinge opzettelyk bepaald en omschreeven wordt, leidt bavink, met opzigt tot den Godsdienst, deeze gevolgen af: ‘Alle menschen, die een gezond verstand bezitten en hetzelve willen gebruiken, begeeren in onze dagen, dat dat geen, wat zy als waarheid van den Godsdienst zullen erkennen, overeenstemme met de uitspraaken van de zuivere rede. - Alle menschen, wier hart welgeplaatst is, eisschen daar te boven van Godsdienstige waarheden, dat zy allen, zonder eenige uitzondering, geschikt moeten zyn, om de geruststelling, bemoediging, en zedelyke verbetering van bizondere voorwerpen, als ook de bevordering van algemeene menschlyke gelukzaligheid te bewerken; en alle zogenoemde Godsdienststellingen, welken hierop geene betrekking hebben, worden hedendaagsch als menschenvonden verworpen.’ Aan deeze vereischten nu vervolgens den Christelyken Godsdienst toetzende, beweert de Eerw. bavink, dat dezelve, zoo ten aanzien van het leerstellige, als van het praktikaal of zedekundig gedeelte, ten vollen proef kan houden; schryvende, ten aanzien van het eerste, onder
andere: ‘Zelfs de leer van Vader, Zoon en Geest, de leer van de Verlossing der menschen door Christus, en allen van dien aart, stemmen volmaakt overëen met de rede, of bevatten ten minsten geene tegenstrydigheid voor haar, wanneer men dezelve slechts wel begrypt; dat is, wanneer men, alle menschlyke denkbeelden daarover ter zyde stellende, zich alleen aan den Bybel houdt, en niets meer noch minder daarvan voor waarheid aanneemt, dan wat deze leeraart. En wanneer deze

{==101==} {>>pagina-aanduiding<<}
leeringen aan veele Christenen toeschynen, diepzinnige verborgenheden, duisterheden en onbegrypelykheden in zich te behelzen, dan is het waarlyk niet de schuld der leeringen zelven, maar die van zulke Christelyke leerboeken, die dezelven in zulk een donker en verborgen licht voorstellen, dat men wel eens in verzoeking kan geraaken, om 'er aan te twyfelen, of de opsteller van zulk een boek zich zelven wel regt verstaan hebbe?’ Uit dit alles leidt de Eerw. bavink het gevolg af, dat een mensch, ‘die de waarheid boven alles bemint, dezelve weet te zoeken en ze waardeert, waar hy haar ook vindt; en die daarby lust heeft in het opvolgen van dat geen, wat hem als schoon, edel en voortreflyk wordt voorgesteld, en hy als zodanig heeft leeren kennen,’ dat zulk een mensch, in onze dagen, aan den Christelyken Godsdienst niet ongeloovig zyn kan.
Ten slotte voegt 'er zyn Eerw. nog eenige bedenkingen nevens over de zulken, die hedendaags nog luid van ongeloof schreeuwen; aantoonende, dat deeze klaagstemme niet zoo zeer het echt Euangelium aangaat, als 't geen verkeerdelyk by veelen daar voor te boek staat. Doch ons bepaald bestek gebiedt ons, de overweeging daar van, gelyk ook van de geheele Verhandeling, onzen Leezeren aan te beveelen. Voorstanders van eene redelyke denkwyze zullen, met ons, een volgend Stukje met verlangen te gemoet zien.






Verstrooide Gedachten over verschillende Onderwerpen, uitgegeeven voor Leeraars en Vrienden van Godsdienst en Godgeleerdheid. IIIde Stukje. Te Franeker, by D. Romar, 1804. In gr. 8vo. 186 bl.

Men weet, dat de Hoogleeraars regenbogen, tinga en greve openlyk, en wel, zoo 't schynt, hunnes ondanks, zyn bekend gemaakt, als Schryvers van deze Verstrooide Gedachten, zonder dat dit, zoo veel ons bewust is, door hun voor het publiek is tegengesproken. Prof. greve heeft zelfs de goedheid, om, in dit Stukjen, in eene aanteekening op bl. 144, ons naauwkeurig te zeggen, wat, behalven 't geen men nu reeds wist, van hem is.
Dit derde Boekdeeltjen bevat elf onderscheidene stuk-
{==102==} {>>pagina-aanduiding<<}
jens (*). (1) Oordeelkundige gedachten over het Boek der Psalmen en deszelfs afdeelingen, die men, in de Hebreeuwsche Bybels, doorgaans op den kant, of tusschen de regels, aangewezen vindt. Elk derzelven eindigt met eene afzonderlyke slotspreuk, die men heden, in de uitgaven, met het einde des laatsten Psalms, in ieder boek, kwalyk verbonden heeft, daar ze van den verzamelaar is, die het Psalmboek in afzonderlyke boeken heeft verdeeld. 't Geen by ons de eerste Psalm is, zal oorspronkelyk buiten het getal, als by wyze van eene inleiding, voor de gansche verzameling afzonderlyk geplaatst geweest zyn. Het eerste boek der Psalmen, allen van David, van Ps. 2-41, bevat evenwel 41 liederen, zynde, in den 40sten Ps., door de onoplettendheid der afschryveren, twee onderscheidene liederen zaamgevoegd. Het tweede gaat van Ps. 42 tot 72, niet alle Davids liederen, hoewel men 'er dit onderschrift van lateren tyd onder geplaatst heeft: De Gebeden (misschien beter, naar eene andere lezing, de Gezangen) van David, den Zoon van Isai, hebben een einde. Het derde van Ps. 73 tot 89, meestal stukken van andere en latere autheuren. Het vierde van Ps. 90 tot 106, byna allen, zoo 't schynt, van David, hoewel hy alleen by Ps. 101 als autheur vermeld wordt. Het vyfde van Ps. 107-150. Dit laatste kan voegelyk in twee byzondere verzamelingen verdeeld worden, de eerste van Ps. 107 tot 137, de tweede van Ps. 138 tot 150. In beiden is de byeenvergadering der stukken, denkelyk, niet vroeger geschied, dan die van het derde boek, dat is, na
de wederkeering der Joden uit Babel.
(2) Aanmerking over het stilzwygen der drie eerste Euangelien van de opwekking van Lazarus. De Schryver meent de reden van dit stilzwygen gevonden te hebben, in de algemeene bekendheid van de zaak, toen zy schreven, welke ophield, wanneer Johannes zyn Euangelie schreef, zynde Lazarus toen denkelyk gestorven, zoo wel als de meeste Apostelen en ooggetuigen, de Christengemeente van Jesuralem naar Pel-
{==103==} {>>pagina-aanduiding<<}
la en elders verhuisd, en alle voormalige betrekking der andëre Gemeenten met Jerusalem verbroken.
(3) Aanpryzing van eene van de gewoone uitgaven afwykende lezing Joh. XXI:4 πρωικς ηδη γινομενης als het reeds morgen wierd, voor π. η. γενομενης, als het reeds morgen geworden was. - Deze drie stukjens zyn van Prof. greve.
(4) Verdediging van 't wonderwerk door Petrus aan een kreupelgeborenen verricht, Hand. III:6-8, tegen een ligtzinnigen inval van j.o. thiesz, die, tegen de duidelyke letter van 't verhaal, heeft durven beweeren, dat deze zoogenoemde lamme bedelaar niet lam, maar een bedrieger geweest is, welke zich lam hield, om medelyden te wekken, en intusschen van aalmoesen te leven.
(5) Oordeelkundige gissing over Matth. XII:6, daar de ongenoemde Steller, in plaats van οτι τȣ ιερȣ μειζων (μειζον) εςω ωδε, (dat een meerder, dan de tempel, hier is) zonder eenig gezag van Handschriften, oude Vertalingen, of aanhalingen van Kerkvaders, wil gelezen hebben, οτι των ιερεων (τȣ ιερεως) μειζων (μειζον) εςιν ωδε, (dat een meer dan de Priesters hier is.)
(6) Een paar aanmerkingen op Matth. XVII:10-13. Eerst wordt, op de vraag, waarom wierd 'er, geduurende de eerste dertig jaren van 's Heilands leven, zulk een diep stilzwygen omtrent Hem bewaard, zoodat men in Hem den Messias niet erkende? geantwoord, dat de Zaligmaker zoo lang onbekend moest blyven, tot dat Johannes, zyn Voorlooper, gekomen was, en op Hem wees. De tweede aanmerking betreft de vraag; hoe kwamen de Schriftgeleerden op de gedachte, dat de eigenlyke Elias komen moest, voor dat de Messias verscheen, daar zy toch den eigenlyken David niet wachteden, schoon onder dien naam ook de Messias beloofd was? Het antwoord is: De Messias was ook onder andere benamingen voorgesteld, en, door verscheidene kenmerken, uitgebeeld en onderscheiden, waaruit men zien konde, dat David eene figuurlyke en oneigenlyke benaming van den Messias was; doch de Voorlooper draagt by Maleachi den algemeenen ambtnaam van Gods Engel, en voorts den bepaalden naam van Propheet Elias. Dus was het veel ligter, dat de Joden den ouden Propheet Elias in eigen persoon, dan dat zy den Koning David, Isais Zoon, verwachteden.
(7) Iets over het gebruik van het Gebed des Heeren.

{==104==} {>>pagina-aanduiding<<}
De Schryver is van oordeel, dat het voorschrift van Jesus, omtrent de wyze van bidden, het welk allezins gepast was voor de Apostelen, nu, met de verandering van tyden, niet meer zoo letterlyk door alle Christenen, als een formuliergebed, behoorde gebruikt te worden, en heeft dit, zoo uit den inhoud van dit gebed in 't gemeen, als uit elke bede in 't byzonder, onzes oordeels, zoo wel bewezen, dat 'er niet veel tegen te zeggen valle. Het denkbeeld, dat hy zich van dit gebed maakt, is niet nieuw; maar de wyze, waarop hy het aanpryst, doet ons hopen, dat deze herhaalde poging, om het meer in omloop te brengen, niet zonder vrucht zal aangewend zyn.
    (8) De eer van Abraham gehandhaafd tegen onbeschaamde vermoedens en hatelyke beschuldigingen van zekeren Schryver, in het Magazyn van henke, door R︵. Dit zal wel van den Hoogleeraar regenbogen vervaardigd zyn.
(9) De eer van Moses gehandhaafd tegen het stout voorgeven van j.a.f. steger, die, in dat zelfde Magazyn, heeft beweerd, dat Moses zoo wel de Goden der andere Volken, als Jehova, zou erkend hebben, hoewel als Wezens, die in magt aan zynen Jehova niet gelyk waren; door denzelfden. - Zulke grove aanvallen op 't gezag der Bybelschriften verdienen naauwlyks de eer, om zoo opzetlyk wederlegd te worden.
(10) De oorzaken der Kerkhervorming in de zestiende eeuw. Eene, met den naam van Prof. regenbogen geteekende, verdediging van zekere gezegden, in eene door hem geschrevene, en door het Haagsche Genootschap in 1801 uitgegevene Verhandeling, tegen de aanmerking, daar op gemaakt in de Bibliotheek van Theologische Letterkunde voor 1803. N. 4. bl. 609: wien de Hoogleeraar was toegeschenen, den bal geheel mis te slaan, met staande te houden, dat voorafgaande verlichting en beschaving geenzins den grondslag legde tot de hervorming, maar in tegendeel, nadat het licht der hervorming was begonnen door te breken, de magt der onwetendheid eerst begon te wyken, en toen eerst kunsten en wetenschappen begonden beöefend te worden; terwyl hy, als eene onweêrsprekelyke daadzaak, vaststelt, dat de herlevende beöefening der wetenschappen de oogen van sommigen heeft doen opengaan, om de dwalingen des Pausdoms te erkennen. De Heer regenbogen zoekt nu

{==105==} {>>pagina-aanduiding<<}
het bovengestelde met redenen, die nog al goeden schyn hebben, te bekleeden. De ons onbekende Recensent van 's mans gezegde Verhandeling moge zich hierop, zoo hy 't goedvindt, verantwoorden: waartoe het hem niet aan stof zal ontbreken.
(11) Nog iets van Prof. greve, betreffende zyn vorig geschryf over de Urquelle van eichhorn, voornamelyk ingericht tegen een Recensent in de Bibliotheek van Theologische Letterkunde, die zich ook verstout had, om over dat stukjen min gunstig te oordeelen, en deswegens duchtig wordt doorgestreken. Wy hebben 't ook op nieuw zeer verkorven, door onze aanmerkingen over de wyze, waarop de Hoogleeraar zyne voorgaande onvoegelyke uitdrukking, omtrent de zoogenaamde, voor eenige jaren, in de streken van Gottingen, ontdekte Urquelle der vier Euangelien, heeft getracht goed te maken. Hy ziet op ons, ten minsten op dien hem onbekenden Letteroefenaar, die hem, over zyne kwalyk geplaatste, en naderhand ongelukkig verdedigde scherts, de waarheid had gezegd, met diepe verontwaardiging uit de hoogte neder, zegt, hem te voren, zoo veel de zaak het toeliet, gespaard te hebben, terwyl hy hem nu van onkunde, en ligtzinnigheid, in de aanpryzing van de dwaling, die hy niet wist te beöordeelen, beschuldigt. Of en in hoeverre dit driftig verwyt gegrond zy, laat Recensent aan den onpartydigen Lezer, die 'er onze Letteroefeningen nog eens op zal gelieven na te zien, gerust over. Hy verklaart, niet geweten te hebben, wie Schryver ware van 't stukjen over de Urquelle. Nu ziet hy, met bevreemding, dat het door Prof. greve, wiens uitgebreide kundigheden hy hoogacht, is vervaardigd, en bekent in zoo verre over den opsteller kwalyk geöordeeld te hebben, met wien hy zich niet gaarne, zoo daartoe anders hier de geschikte plaats ware, in verderen twist zou begeven. 's Mans bygebragt bewys voor de grootere geleerdheid, en vooral Literarische kundigheden van den Schryver, in de Bibliotheek van Theologische Letterkunde, doet denken, dat de Heer greve zich gewaagd heeft aan eene stof, waarmede hy waarlyk niet genoeg bekend is.


{==106==} {>>pagina-aanduiding<<}

Het allergemaklykst en enigst Middel om de Protestanten te verénigen. Omnia sponte fluant, absit violentia rebus. Uit het Hoogduitsch. Te Nymegen, by J.C. Vieweg, 1804. In gr. 8vo. 32 bl. en XII bl. Voorwerk.

Men verneemt met genoegen, dat niet alleen te Parys, Duinkerken, Mentz, Keulen, en andere plaatzen in 't Fransche Keizerryk, maar ook in het Paltzische, Badensche, Wurtembergsche, Hessische, en elders in Duitschland, Lutherschen en Hervormden zich of reeds tot eene Gemeente vereenigd, of althans aanmerkelyke stappen tot zoodanige vereeniging gedaan hebben. Ook in Bergsland schynt daartoe veel overhelling te zyn. De Schryver van dit Stukjen, de Eerw. h. benzenberg, Leeraar by de Hervormden in het Hertogdom Berg, (wien men, uit eene vertaalde Verhandeling, en daartoe betrekkelyken Brief, beiden voorhanden in het Mengelwerk van onze Vaderlandsche Letteroefeningen (*), heeft kunnen leeren kennen) doet hieromtrent een voorslag, waarvan hy zich veel schynt te beloven. De uitlokkende titel, waarmede dit zyn Geschrift, in 1802 te Elberfeld uitgekomen, pronkt, maakte ons zeer begeerig, om dat zoo hooggeroemd middel, tot vereeniging der Protestanten, te leeren kennen. En nu zien wy met verbazing, dat dit zoogenaamd allergemaklykst en enigst middel bestaat, in de overeenstemming van de Lutherschen en Hervormden, met opzicht tot de orde en telling der tien Geboden, waaromtrent de Roomschen, gelyk men weet, van het oude gebruik afgeweken zyn, en daarin door de meeste Lutherschen nog steeds gevolgd worden. Hy verlangt, dat door tusschenkomst der Regering, en wel NB. door eene gemeene afspraak van alle de Vorsten, alle Protestanten gelast worden, om de tien Geboden onverminkt, en op de oude wyze gerangschikt, in hunne Leerboeken te plaatzen, en brengt goede redenen, tot aanpryzing van het oudere gebruik, te berde. Allen zyn echter niet even gewigtig, als daar is deze, dat de
Israëlitische Staatsregeling, in tien artikelen, de grondslag van elken Staat, die zich niet, op eene godloochenende wyze, van God wil losscheuren, zyn moet.

{==107==} {>>pagina-aanduiding<<}
En zoo nu eens alle Lutherschen zich daartoe lieten vinden, zou dan hiermede de geheele zaak, de vereeniging van beide Gezindten, bewerkstelligd zyn? De welmeenende Schryver vooronderstelt daarby de noodzakelykheid der invoering van een en denzelfden Katechismus, voor alle Protestanten. Hy maakt echter daarvan slechts met een enkeld woord melding; en wel zonder te bepalen, hoe zoodanig Leerboek zou moeten ingericht zyn. Men kan het evenwel hieruit zoo wat opmaken, omdat hy alleen echt Euangelischen tot de vereeniging wil toegelaten hebben. De zoogenaamde Neologen, die de Bybelsche leer van God en Christus verdraaijen en verminken, wil hy, dat men zal laten varen. Men moet ze zelfs niet gaan hooren prediken, maar liever t'huis blyven, en door lezen een Bybelchristen zyn, als zulke geveinsden slechts eens in de Kerk zouden indringen. Wie zullen, volgends den goeden benzenberg, hiertoe al niet behooren? Zeer zeker vele regtschapene Mannen, die zich niet gaarne aan een enkeld Leerboek, op publiek gezag ingevoerd, laten binden, en ter goeder trouwe meenen, dan eerst echt Euangelisch te zyn, als zy echt Bybelsch zyn, zonder zich aan menschelyke bepalingen te houden. Andere, in 't voorbygaan, aangeroerde voorstellen zyn ons beter bevallen: De Sectennamen, Lutherschen, Hervormden, en dergelyke, moesten verbannen worden, en allen zich voortaan Euangelischen laten noemen. - Men moest maar eenerlei Gezangboek hebben. - De Leeraars der Protestanten zullen van zelfs nader tot elkanderen komen, hoe meer zy toonen, den zin en geest van Christus te hebben. Dit zou voorzeker de beste en duurzaamste vereeniging, die der harten, door den band der liefde, te wege brengen. Andere verbintenissen, waarin de Eerw. Schryver zoo weinig zwaarigheid schynt te vinden, zullen vooreerst niet gemakkelyk tot stand komen. Hoe 't met de huishoudelyke
omstandigheden der byzondere Gemeenten in Bergsland, met onderscheidene Kerkengoederen, Armenfondsen, Schoolinrichtingen en dergelyken, gesteld zy, is ons onbekend. Maar dit weten wy, dat elders in Duitschland, en ook in ons Bataafsch Gemeenebest, alle zulke voorslagen, om alles ineen te smelten, en op een eenparigen voet, ten genoegen van alle belanghebbenden, te brengen, vooralsnog aan groote bedenkingen onderhevig blyven.

{==108==} {>>pagina-aanduiding<<}

Als Vertaler van dit Geschrift heeft zich de Eerw. s. hanewinkel, Predikant by de Hervormden te Vierlingsbeek, wel willen bekend maken. Men ziet uit de Voorrede, dat hy ook de vereeniging, en wel niet alleen tusschen Hervormden en Lutherschen, maar ook tusschen deze beiden met de Doopsgezinden en Remonstranten, vuurig wenscht. Hy verlangt, tot dat einde, naar één algemeen Leerboek voor allen. Maar dit moet dan evenwel een Leerboek zyn, hetgeen alle grondwaarheden, alle kenschetzende waarheden van Jesus schoonen en eenvoudigen Godsdienst in zich bevat, gene uitgezonderd. 't Zal, meenen wy, nog al moeite kosten, om zoo een stuk, tot algemeen genoegen, vervaardigd te krygen, en dan nog vry wat meer inhebben, om het, met goed gevolg, algemeen in te voeren.





Leerredenen over de Geschiedenis van 's Heilands Opstanding, Hemelvaard en van het Pinkster-feest. Door J. Steenmeijer, in Leven Predikant te Vlaardingen. Uitgegeven door B. van Marken, Predikant te Hoorn. Te Utrecht, by W. van Yzerworst, 1804. In gr. 8vo. 346 bl.

Wederom dertien Leerredenen van wylen den arbeidzaamen Predikant steenmeijer, over de gewoone, en eenige andere gepaste texten voor 't Paasch- Hemelvaart- en Pinxter-feest. Agt derzelven zyn op het eerste, twee op het tweede, en de overige op het derde der genoemde Christenfeesten uitgesproken; allen beärbeid in denzelfden trant, als de voorgaande over de Geschiedenis van 's Heilands Geboorte, waarvan wy niet lang geleden verslag gedaan hebben (*).

Vervolg van de Gedachten over het Predikampt, in de Gereformeerde Kerk, en deszelfs rechte waarneming, naar de gesteldheid van dezen tyd. Te Leeuwarden, by C. van Sligh, 1804. In gr. 8vo. 214 bl.

De verdienstelyke Schryver van de Gedachten over het Predikampt, reeds voor ettelyke jaaren uitge-
{==109==} {>>pagina-aanduiding<<}
geeven, en, even als andere vruchten van 's Mans pryswaardigen arbeid, (die men althans aan hem toeschryft) met goedkeuring van veelen ontvangen, deelt, in deze bladen, zyne gedachten mede, over eenige, het zelfde onderwerp betreffende, byzonderheden, die in het voorige Stuk onbehandeld waren gebleeven. Dit Vervolg bevat tien Afdeelingen, over de navolgende stukken: (1) De oefening van het Catechizeren. (2) De openbaare Catechizatien. (3) De bediening van het Avondmaal. (4) Het bezoeken van Zieken. (5) Het bywoonen van Begraafnissen. (6) Het bywoonen van Bruiloften. (7) Het gedrag van den Leeraar omtrent de Volksvermaaken. (8) Eenige byzondere deugden van eenen Leeraar. (9) De voorbereiding tot het Predikampt. (10) Het openbaar Gebed.
Alle deze Afdeelingen bevatten leerryke waarneemingen en verstandige raadgeevingen, zoo als men ze van de veeljaarige ondervinding van eenen oordeelkundigen en gemoedelyken Leeraar moest verwachten. Ze zyn, gelyk hy zelf zegt, niet voor Leeraars, die hunne bediening, door eene langduurige waarneeming van dezelve, kennen, en in dezelve geöefend zyn; maar voor zulken, die zich tot het Predikambt schikken, of, daarin pas getreeden zynde, omtrent het een en ander voorlichting verlangen. De meesten zyn geschikt voor jonge Predikanten, in kleinere Landgemeenten, die 'er zich met veel vrucht van kunnen bedienen.

Alles leeft in de Natuur, niets is geheel dood, de stilste rust en zelfs de rotting is werkzaam leven. Eene zeer belangryke Bydrage voor Natuur, Godsdienst en Eeuwigheid, door J.F. Jacobi. Uit het Hoogduitsch naar den vierden druk. Te Haarlem, by F. Bohn, 1804. In gr. 8vo. 127 bl.

‘Het oogmerk deezer weinige bladeren - zegt de Schryver - is, het gewigtig leerstuk van de onsterflykheid der ziele door bewyzen, uit de natuur ontleend, te bevestigen, en daardoor het gemoed meer geneegen te maaken, om daaromtrent der Godlyke openbaaring gehoor te geeven.’ Tot dit oogmerk dient de Verhandeling alles leeft in de na-
{==110==} {>>pagina-aanduiding<<}
tuur, wier eerste afdeeling deze stelling bewyst, wier tweede afdeeling ophelderingen van het voorgaande vervat, met gissingen en voorstellen, gelyk ze de Schryver noemt; waarna nog komen bydragen tot deze Verhandeling, de helft uitmakende van het gansche boek. De stelling der Verhandeling wordt bewezen uit de krachten, welke alles niet slechts buiten vernietiging houden, maar zich ook in schynbaar levenlooze en gevoellooze voorwerpen door onverklaarbare werkingen vertoonen. Ten dien einde wordt eene menigte, nog onverklaarde, natuurverschynzelen byeengebragt, die volkomen doen blyken, hoe weinig of liever niets men nog wete van de wetten der werking in de Natuur ter voortbrenging van de onderscheidene kristallen, van de velerleije aantrekking en terugstooting, van de byeenhouding der deelen eenes ligchaams tot een geheel, en meer dergelyken, op wier onverklaarbaarheid tot heden toe jacobi byzonderlyk aandringt ter beschaming der genen, die, in waan op ydele wetenschap, eene over alles wakende Voorzienigheid, de onstervelykheid der ziele, ja het bestaan van God zelven in twyfel trekken, en dat wel om reden, zegt hy, dat zy anders te veel onbegrypelyke dingen zouden moeten gelooven (bl. 77, 78.) Dit rustloos leven of liever werken in de natuur leidt den Schryver op tot redekavelingen over de onstervelykheid der ziel, wier ondeelbaarheid hy uit de éénheid van elke gedachte beweert (bl. 34) en wier werkzaam voorbestaan van het begin der schepping hy, zonder eenig bewys,
aanneemt (bl. 43), terwyl hy de mogelykheid van de werking der ziel in den staat na den dood, zoo wel door uiterlyke gewaarwording, als door inwendige voorstellingen, tracht op te helderen door het geval van den krygsman, die door uitwendige belediging zoo wel, als door inwendige gevoeligheid, nog duidlyk pyn gevoelt aan de onderscheidene vingers van eene afgeschotene hand (bl. 42.) Hadde toch de Schryver het maar gelaten by zyn bewys van onze onkunde zelfs in de zigtbare natuur, wy zouden hem gaarne het besluit gegund hebben tot onze onkunde van het bovenzinnelyke, waarvan zelfs geene kennis by ons denkbaar is: maar, dat erkende onkunde in de natuur iemand opleidt, om te redeneren en te gissen over een onderwerp, het welk geheel buiten den kring ligt van het menschelyke kenvermogen, is een overgang, die

{==111==} {>>pagina-aanduiding<<}
voor den Psychologist raadzelachtig moet zyn. Omtrent alle 's mans redekavelingen en gissingen van dezen aard, zeggen wy liefst met zyne eigene woorden: ‘de wysgeerte is de moeder niet van het geloof eenes toekomstigen leevens en van den zaligen of onzaligen staat na den dood; want dit geloof heeft, gelyk cicero reeds heeft aangemerkt, onder de volken bestaan, voor dat 'er wysgeeren onder hun aanweezig waren, de wysgeerte heeft veeleer dit geloof doen wankelen, twyfelingen tegen hetzelve opgeworpen, en hetzelve in veele harten geheel verdonkerd.’ (bl. 97.) Verhandeling en Bydragen beide leveren veelvuldige blyken op van een afgeleefd hoofd, hetwelk nog wel eenen schat bezit van kundigheden, maar denzelven niet meer met juiste onderscheiding gebruikt, en, door feil van geheugen, telkens in herhalingen vervalt, niet slechts van meer dan eens vermelde waarnemingen, maar zelfs van gansche voorstellingen, als by voorbeeld van het belang der leere eener onstervelyke ziel, op bladzyde 37 en 98: maar Verhandeling en Bydragen beide leveren tevens veelvuldige blyken op van den godvruchtigen geest des grysaards, die zich zoo veel vaster houdt aan God, als hy het genot der Natuur voor zich meer en meer voelt voorbygaan. Wy kunnen ons, ter eere van 's mans naam, die zinds 1734 reeds beroemd werd in de Wysbegeerte en Godgeleerdheid, niet wederhouden van het afscheid over te nemen, waarmede jacobi, die den 16 January 1712 het eerste licht zag te Wallershausen in het Vorstendom Grubenhagen, deze, toch zeer belangryke, bydragen sluit. ‘Ik neem hiermede afscheid - zegt hy - van de hooge en diepzinnige wysgeerte, die zich boven de sterren verheft, tot in 't middenpunt der Aarde door dringt, in 't inwendige der wezens, ja in 't eeuwige ryk der mogelykheden inziet, en zoo denkt dat zy zich beroemt, dat God zelf als waarheid erkennen moet, wat zy daarvoor erkent;
ik neem afscheid van de geleerde waereld; ik heb sedert eene halve eeuw onder het geleide van vroegere en laatere wysgeeren in den doolhof der hooge wysgeerte omgedwaald, doch ben altyd op wegen gekomen, die geenen uitgang hadden; ik had altyd een beneeveld licht rondom my, en hoe meer ik myne oogen scherpte om duidelyk te zien, des te duisterer werd het voor my; alle paden bragten my eindelyk op het

{==112==} {>>pagina-aanduiding<<}
mogelyke en onmogelyke en derzelver oorsprong, op het noodzaaklyke en toevallige en derzelver verband; op eeuwigheid, begin en tyd; op vryheid, recht, rechtmaatige verplichting en derzelver eerste grondbeginsel; op zelfstandigheid, kragt en werking en andere eerste denkbeelden, die nodig zyn om de verschynselen deezer waereld te begrypen en te verklaaren; en alle deeze dingen en nog veel meer anderen waren voor my met eene zwarte duisternis omkleed; door welke zelfs niet eens eene flauwe straal van licht meer scheemerde; ik gevoelde wel myne eigene denkingskragt door eene zeer onduidelyke gewaarwording, doch zag noch begreep iet van dezelve; by alle diepzinnige bewyzen, uit de gronden van menschlyke wysheid afgeleid, stiet ik altyd op onoplosbaare twyfelingen; ik heb eindelyk geleerd my te vergenoegen met die kundigheden, welken ondervindingen, neiging, prikkeling geschiedenis en gissingen, uit de gelykvormigheid afgeleid, my aan de hand geeven, en welken ik door de wiskunde omtrent de grootte der dingen ontdekken kan; en vooral de rust en hoop myner ziele te stellen op die nadere Godlyke openbaaring, en die daadzaaken, waarop zy my wyst; ik ben tot dus verre de laagere klassen van 't menschlyk leerschool doorgegaan, en hoop haast in een ander verplaatst te worden; wanneer cicero zich deezen overstap als naby voorstelde, verblydde hy zich, dat hy nu tot het gezelschap der Goden en zyner afgestorven vrienden en vooral tot zynen cato zou toegelaaten worden; ik verheug my in de hope, dat ik daar zal komen, waar de oneindige zich nader aan my zal openbaren, en zyne luisterryke volmaaktheden my in eenen heerlyker glans zal doen aanschouwen; waar ik hem zien zal, die my door zynen dood, opstanding en hemelvaart den Hemel geopend heeft, en de zaligste uitzichten my van verre heeft doen ontwaaren, en waar de tot wysheid en deugd opleidende Geest my meer en meer zal volmaaken; ik verheug my in de verwachting van de prachtige
werken van God, hemelsche velden te zullen aanschouwen, die alleen vreugde ademen zonder schrikverwekking; de verwachting, welke reeds de oudste bewooners des aardbodems omtrent den dood gerust

{==113==} {>>pagina-aanduiding<<}
stelde, dat zy naamlyk tot hunne vaderen en vrienden zouden verzameld worden (*), verlevendigt en vertroost ook my; ik hoop in de verzameling der zalige vereerers en vrienden van God hem weder te vinden, dien my de hooge voorzienigheid tot vader en eersten leermeester toeschikte: eenen reusch, die my juist en bescheiden denken leerde; eenen claproth, met wien ik dagen en nachten doorbragt om wysheid op te zamelen, den hemel af te meeten, in 't binnenste der wezens in te dringen, de zoo verborgene natuur der vryheid op te spooren, tot dat wy zagen, dat de natuur zich aan ons niet wilde openbaaren; ik hoop, een hinuber zal my met een vriendelyk en vergenoegd gelaat tegen ylen, met wien ik zes en dertig jaaren gekampt heb tegen de twyfelingen, die byzonder in onze dagen altyd met nieuwe kragt voorgesteld wierden, om den Godsdienst te doen wankelen, en wel door hun, die zich met grootspraak beroemen op een meer opgehelderd oordeel dan dat van andere Geleerden; met wien ik vervolgens getracht heb eene geruststellende zekerheid te verkrygen van die waarheden, met welke de rust van 't gemoed staat, of wankelt en valt; onder vriendinnen zal ik ook die wedervinden, met wie ik voor deezen aardbodem, en gelyk ik hoop, voor den hemel kinderen opvoedde; dat dan myn afgesleete hut verbroken worde en instorte: God zegt my door natuur en bybel, dat myne ziele leeven, en tot grootere volmaaktheid geraaken zal, ik geloof en verwacht dit met een vrolyk uitzicht, daar de goedertieren Schepper zooveel gedaan heeft, om dit geloof, deeze hoope in den mensch te verwekken, te onderhouden en te bevestigen; Juicht, gy Aarde en
Hemel! over zulk eene liefde en genade aan stervelingen beweezen.’
Indien de Vertaler zich de regelen der zinscheiding meer had eigen gemaakt, zou ons, ook hier, zyn onophoudlyk gebruik van de ; en : , waar zeer dikwyls het . gevorderd wordt, min hinderen.





{==114==} {>>pagina-aanduiding<<}

Redevoering van Adriaan van den Ende, over de belangrykheid en nuttigheid van de beoefening der Natuurkunde voor den Mensch als Mensch, enz. Te Haarlem, by J.J. Beets. In gr. 4to. 40 bl.

Teyler's Museum, een cieraad van Haarlem, een eer van ons Land, door den Buitenlander, die het, doorreizende, bezoekt, bewonderd, bezit, behalven de overheerlyke en zeer kostbaare Boekery, behalven de zeldzaamheden der Natuur, een voorraad van Werktuigen tot Proefneemingen, in alle vakken der Natuurkunde. Laatstgemelde vallen den Bekyker van het Museum terstond treffend in 't oog, en alles in eene orde gerangschikt, zo net, alsof het alleen diende om hem te doen bewonderen, en te doen bezeffen, hoe magtig veel schats aan de verzameling van dit alles is te koste gelegd. Was 'er niet meer aan vast, dan, in de daad, zou het een ydele pronk weezen. Dan de gedaane Proeven met veele der Werktuigen, door den Directeur van teyler's Museum, Dr. van marum, in een en ander Deel van de Werken des Tweeden Genootschaps voorhanden, weezen voorlang uit, dat die Werktuigen wel deegelyk gebezigd wierden. Daarenboven heeft de gemelde Natuurkundige, jaaren agter den anderen, in den Winter, Lessen gegeeven, Proeven gedaan, voor de Directeuren der Stichting, de Leden der beide Genootschappen, en een zo groot aantal anderen, als de grootste Kamer toeliet, op eene voeglyke wyze, te plaatzen.
Met dit alles hoorde men, niet zelden, een en ander zyn leedweezen te kennen geeven, dat alle die Proefneemingen, en daar by gevoegde Lessen, alleen voor een klein getal openstonden. De Stichting kon meer en algemeener nut doen in eene Stad, waar het aantal der Liefhebberen van de Natuurkunde niet gering was, enz. enz. - Wy weeten juist niet te zeggen, wy durven niet bepaalen, of deeze klagten verhoord zyn; wel, dat 'er onlangs schikkingen gemaakt zyn, die derzelver grond wegneemen, althans zo verre de plaatsruimte toelaat.
Directeuren van teyler's Stichting hebben, in den voorleden Jaare, den Heer a. van den ende, die voor

{==115==} {>>pagina-aanduiding<<}
den hem onlangs opgedraagen post van Hoogleeraar in de Wysbegeerte aan de Groninger Hoogeschoole bedankt had, tot Lector in de Proefondervindelyke Natuurkunde aangesteld, op een aanzienlyk Honorarium, en daar by bestemd, dat, behalven den voorheen gemelden kleinen kring, een grooter aantal van het weetgierig gedeelte van Haarlems Burgery daar den toegang hebbe, op het vertoon van een Toelaatingsbriefje.
De Lector van den ende opende zyne Lessen, op den 2den November II., met de in het hoofd deezes Artikels gemelde Redenvoering. Eene welgekoozene stoffe niet alleen, maar ook allerkeurigst bewerkt.
Naa eene zeer korte vermelding van de gelegenheid, by welke hy dit woord voerde, geeft hy zyn in 't algemeen aangeduid oogmerk in deezer voege nader op. ‘Met de naspooring der natuur, of der lichaamen, in de natuur voorhanden, houdt zich bezig de beoefenaar zoowel der Natuurlyke Historie, als der eigenlyk genoemde Natuurkunde. Hier wordt deeze laatste alleen bedoeld, en zal dus worden aangewezen de belangrykheid van het navorschen der lichaamen, in de gantsche uitgestrektheid van ons zonnestelzel voorhanden, in hunne eigenschappen en krachten, in de veranderingen of verschynzelen, beweegingen en werkingen, welke zy vertoonen, alsmede derzelver oorzaaken, wetten en eindoogmerken. - Over dit alles gaat de Natuurkunde, welke het onderwerp onzer Lessen weezen zal, en welker belangryke en nuttige oefening ik met de kragtigste bewyzen staaven wilde.’
Ten deezen einde, opdat wy het beloop deezer Redenvoering kortlyk schetzen, toont de Redenaar, welk eenen aanleg de Mensch heeft om de Natuur te beschouwen en te onderzoeken, - hoe hy by deezen aanleg opleiding behoeve; - deeze prikkelt zyn weetlust aan, en geeft meer en meer uitgebreidheids en kragts aan zyne zielsvermogens. - Niet alleen is de gelukkigste ontwikkeling der verstandlyke vermogens het vrugtgevolg eener vlytige beoefening der Natuurkunde; maar hy verkrygt tallooze denkbeelden, die de opmerkzaame beschouwing van de voorwerpen en verschynzelen der Natuur van zelve opleveren. - By deeze uitbreiding der kundigheden komt, dat de ziel, daarmede vervuld, den toegang sluit voor allerlei bygeloovighe-
{==116==} {>>pagina-aanduiding<<}
den en vooroordeelen, zo gemeen onder lieden, onbekend met de Natuur en haare werkingen. - Zy leidt hem op tot Zelfkennis.
Voorts schetst van den ende den onkundigen staat der bewoonderen van den zuidlyken uithoek van America en op de meeste Eilanden in de Zuidzee. Hoe zeer steekt daar by de in de Natuurkunde geoefende af; daar deeze by den schors der natuurlichaamen niet staan blyft, maar doordringt tot de verborgene kragten - de oorzaaken der verschynzelen naspoort - en daaruit kragt ontleent, om, in veele opzigten, over de Natuur heerschappye te voeren, en zich alles ten nutte te maaken.
Behalven de Zelfkennis, welke de Mensch dus van zichzelven en de uitsteekenheid zyner bekwaamheden verkrygt, die hem veelligt zou verhovaardigen, leert, volgens onzen Redenaar, de Natuurkunde den Mensch ook eene Zelfkennis, die, hoe zeer voor hem vernederende, nogthans voor hem nuttiger is, daar zy den Hoogmoed beteugelt en Nederigheid inboezemt. - Dit wordt aangeweezen door eene vermelding van het groot aantal zaaken, die wy niet weeten, zo van die verre van ons verwyderd, als die naby ons zyn, - door de vrugtlooze afsloovingen in veelerlei opzigten.
De beoefening der Natuurkunde, dus den Mensch opleidende tot de voor hem zo heilzaame kennis van zichzelven, niet alleen in zyne verhevenheid, maar ook in zyne bekrompenheid, levert hem nog eene andere hoogstbelangryke kennis op, die met volle overwigt van rede aanwyst, hoe die Weetenschap voor den Mensch als Mensch belangvol en nuttig is; daar zy de blyken van de hoogste wysheid, van de beminnelykste goedheid, en van de onbepaalde magt des grooten Scheppers en Onderhouders des Heelals vertoont, en met eerbiedenisse doet kennen.
Gelyk de Redenaar meestal zyne voorbeelden ontleent uit de jongste en groote Ontdekkingen, in de Natuur gedaan; zo neemt hy, ten betooge van de Alwysheid, de hoogste kunst in het maakzel en zamenstel van het Menschlyk Oog; om de Algoedheid te doen blyken, de weldaadigste inrichting, samenstelling en onderhouding der Dampkringslugt, en schetst de grootsche trekken der Almagt, door het beschouwen van den onmeetelyken Starrenhemel.
Al dit, 't geen wy slegts met een enkel woord heb-
{==117==} {>>pagina-aanduiding<<}
ben aangeduid, wordt door van den ende in een vollen, kragtigen en manlyken styl voorgedraagen.
Hoorden veelen deeze Redenvoering met verrukking, wy twyfelen niet aan deeze vervoering by opmerkzaame Leezers, en verheugen ons, dat hy tot de gemeenmaaking van dezelve beslooten hebbe.

Brief van L.H. Schumer, Vroedmeester en Stads-Breukmeester, te Amsterdam; wegens de beschuldiging, door de(n) Stads-Vroedmeester Schreuder tegen hem ingebragt, enz. Te Amsterdam, by L. van Es, 1805. In gr. 8vo. 24 bl.

Naardien wy onlangs onzen Leezeren omtrent de Stukjes van de Heeren schreuder en schusler een uitvoerig bericht medegedeeld hebben, kunnen wy ons niet onthouden, om ook van dit Stukje, hetwelk eigenlyk ingericht is als een antwoord op twee brieven, den Heere schumer wegens dit voorval door een' Vriend toegezonden, eenig verslag te doen. Wy hebben hetzelve met genoegen geleezen; en het is op zulk een' bescheiden toon gesteld, dat het den Schryver eere aandoet. Het hoofdoogmerk schynt te zyn, om het Publiek aan te toonen, dat hy, schumer, op geenerlei wyze iets hebbe bygedraagen, om den Vroedmeester schreuder eenigzins verdacht te maaken; en dit komt ons voor, op eene voldoende wyze beweezen te zyn. By deze gelegenheid geeft de Schryver ook een relaas van hetgeen hy by de overleedene Huisvrouw van schusler aangetroffen, en hoedanig hy haar behandeld heeft; welk a posteriore een nader bewys oplevert, dat de Verlossing per se geenzins de oorzaak geweest is van de volgende ongemakken. Des Heeren schumer's behandeling was, volgens deze opgave, allezins kunstmaatig. Zommigen zouden, wel is waar, eenigzins huiverig geweest zyn, om dergelyk fungeus gezwel, 't welk zich, volgens de beschryving van schumer zelven, zoo papagtig opdeed, af te binden; dan mogelyk heeft zyne gelukkige ondervinding in een soortgelyk geval, by de genoemde Vrouw van van veen, hem hiertoe aangespoord. Alleropmerkenswaardigst kwam ons intusschen voor, in deze beschryving te leezen, dat de voorste lip van den mond der Baarmoe-
{==118==} {>>pagina-aanduiding<<}
der alleen ziekelyk aangedaan was, zonder dat 'er aan het agterste gedeelte daarvan iets onnatuurlyks te vinden was, en dat in het Verslag van den Heer
schreuder (bladz. 6) juist het tegengestelde gezegd wordt: het voorste gedeelte van de Baarmoeder was (volgens de opgave aldaar) alleen eenigzins verlengd, maar voor het overige zeer gaaf; terwyl het agterste gedeelte zich niet geheel natuurlyk, maar als door verharding ongesteld, voordeed. Men zoude toch met recht veronderstellen, dat twee kundige en ervaren Vroedmeesters onderscheid zullen weeten te maaken tusschen een gebrek van het voorste en agterste gedeelte der Baarmoeder! - Eindelyk verklaart de Heer schumer ook, dat hy het gebrek nimmer Polypus genoemd, en dat hy ook geen tang ter afnyping, of eenige blaas-machine, aangewend heeft, zoo als hem door schreuder ten onrechte te laste gelegd is; hetwelk door de Verklaaringen van de Heeren rensing en buddingh (Bylage I en IV) nader bevestigd wordt; omtrent welke verklaaring van den Heer rensing wy niet onaangemerkt kunnen voorbygaan, dat dezelve ons, by vergelyking van hetgeen men van zyn Ed. in het Verslag van schreuder aantreft, eenigzins vreemd toegescheenen heeft. In gemeld Verslag, bladz. 10, leest men: ‘Weinige dagen daarna den Heer rensing weder ontmoetende, verhaalde zyn Ed. my, dat de Heer schumer bevonden had, dat het gebrek op nieuw was aangegroeid, en hy het met een tang wilde afnypen, gelyk dezelve zulks ook in zyn Ed. tegenwoordigheid ondernam, doch niet dan kleine gedeelten daarvan had afgehaald,’ enz Vervolgens staat bl. 15, Bylage letter A: ‘De Ondergetekende (c. rensing), des verzocht zynde, verklaart hiermede, dat al het bovengeschreevene, zo verre zulks myn persoon en de behandeling der lyderesse, in myne presentie voorgevallen, aangaat,’ [hier onder, voegen wy 'er by, behoort immers ook het zoo even gemeld
verhaal op bladz. 10?] ‘met de waarheid allezins overeenkomstig is.’ - Hoedanig nu deze beide Verklaaringen met elkander zyn overeen te brengen, willen wy gaarne aan het oordeel onzer Leezeren overlaaten.
Voor het overige strekt dit welgestelde Stukje, 't welk wy wenschen dat het laatste omtrent dit onderwerp moge weezen, tot een nader bewys, hoedanig dergelvke on-
{==119==} {>>pagina-aanduiding<<}
aangenaame twistgedingen gebooren worden; daar het den opmerkzaamen Leezer, zoo wel van dit als van de voorgaande Stukjes, niet zal ontglippen, dat alleen eene onbedachte en bedilzuchtige praatagtigheid van eenen onkundigen de oorsprong geweest is van dit misverstand; en wy vereenigen ons dus met den verstandigen raad van den Schryver des Briefs van een' Vriend aan een' Vriend, over de gronden der wederzydsche beschuldiging der Heeren schusler en schreuder, dat beide Kunstgenooten hierdoor bevredigd moeten blyven.





Reizen door Zweeden en Finland, tot aan de uiterste Grenzen van Lapland, in 1798 en 1799; door Joseph Acerbi. Sistimus hic tandem, nobis ubi defuit orbis. Uit het Engelsch. Met eene Kaart en Plaaten. Iste Deel. Te Haarlem, by F. Bohn, 1804. In gr. 8vo. Behalven het Voorwerk, 292 bl.

Veelvuldig zyn de Reisbeschryvingen, welke de Nederlandsche Drukperssen aan het licht brengen. Behalven de weinige door Landgenooten gedaan, is de voorraad van vertaalde zeer groot, en hebben de Engelschen daar onder het grootste aandeel. Men zou zeer ligt, op den Titel alleen afgaande, ook de Reizen van acerbi, thans voor ons, onder laatstgemelde rangschikken; schoon de Naam niet zeer Engelsch klinkt: dan, by het omslaan des blads, getuigt de Opdragt des Reizigers aan zynen Vader, uit Londen, Feb. 1. 1802, ondertekend, dat wy geen Engelschen Reiziger voorhebben. De Voorreden wyst dit nader aan, en doet ons acerbi voor een Inbooreling van Italie kennen, die, dat Land, overvloeiende van de schoonheden der Natuur en vol van de fraaiste voortbrengzelen der Kunst, verlaatende, uit eigen beweeging zich het gevaar en de vermoeienissen van een bezoek in de Gewesten van den Noordpool-kring getroostte. Hy was genegen, om, voor een tyd, de schoonheden, zo van Natuur als van Kunst, te verwisselen voor de nieuwigheid, de verhevenheid en grootschheid der Noordsche streeken. De Reis beantwoordde aan zyne oogmerken. Hy gaf het gewonnen aan de dringende verzoeken zyner Vrienden, om dit Werk, het

{==120==} {>>pagina-aanduiding<<}
eerste dat hy der wereld onder 't oog brengt, in druk te laaten uitgaan.
Ten aanziene van het eerste gedeelte deezer Reizen merkt acerbi op, dat het geschreeven is om genoegen te schenken aan een kleinen Vriendenkring, begeerig om kennis te krygen aan den tegenwoordigen staat der Kunsten en Weetenschappen, en Zeden der Zweeden. Hy merkt daarby op, dat dit gedeelte misschien een verslag behelst van omstandigheden, te stout, te vry, om allen onder 't oog te komen. ‘Maar,’ voegt hy 'er nevens, ‘dit om te werken, te verzagten, door het wegneemen van eenige byzonderheden, zou, hoe zeer voorzigtig ook voor den Schryver, den Leezer onthouden hebben een juist en naauwkeurig denkbeeld van den eigenlyken staat der zaaken. Het voegde hem, alle bedenkingen van een minder belang op te ofseren aan eerbied voor den Leezer en aan de Waarheid.’
Ten opzigte van die gedeelten deezes Werks, welke betrekking hebben op Finland en Lapland, werd acerbi eenigen tyd terug gehouden, door eene beweegreden van kieschheid, om dezelve ter drukpersse te zenden. De Colonel skiöldebrand, een Zweedsch Officier, zyn Reisgenoot, hadt zyn oogmerk bekend gemaakt, om te Stokholm zyne tekeningen in plaat uit te geeven. Dan de verscheidenheid van plan en de langwyligheid, met welke dit Werk zou voortgaan, deeden hem hier over heen stappen. - By hem was eene tweede beweegreden ter uitgave, nuttig te weezen aan Reizigers, die, door vuurige nieuwsgierigheid gedreeven, zich gedrongen mogten voelen om die Noordlyke Gewesten te bezoeken, zo schaars bekend. Tochten, na het Noorden ondernomen, hebben in zyn oog eene byzondere verdienste; bovenal, wanneer 'er bykomt, dat de Schryver, de Noord-Kaap bereikt hebbende, langs eenen weg, voorheen als ondoenlyk, in den zomer, beschouwd, een verhaal geeve van dien tocht, ten nutte en behulp van andere Reizigers, die naa hem komen.
De leevendigheid des verhaals, de vuurigheid van styl, de voordragt, de schikking der onderwerpen, maaken deeze Reisbeschryving alleruitlokkendst. Men wordt als gedreeven om met hem de reis voort te zetten, schoon hy, by voeglyke afdeelingen, rustplaatzen verleent. Alles, wat wy ter overneeminge aanstipten, te vermelden, zou onze berigtgeeving meer dan het

{==121==} {>>pagina-aanduiding<<}
dubbel doen beslaan van de plaats, doorgaans voor Reisverhaalen bestemd. By de opgave van de hoofdbyzonderheden, in de twaalf Hoofdstukken deezes Deels, zullen wy ons moeten vergenoegen met hier en daar een weinig aan te roeren.
Het I H. behelst, by de overweeging van de partydigheid en onnaauwkeurigheid der Reizigeren in 't algemeen, een verslag van de wyze van reizen in Zweeden, vergeleeken by andere Landen; en reist men met acerbi van Helsingburg na Gothenburg, welke laatstgemelde Stad in veele byzonderheden beschreeven wordt, met vermelding van de zeden en gebruiken der Inwoonderen.
In het II H. loopt de Reis van Gothenburg na Stokholm. De Watervallen en het Kanaal van Trolhätta, dat zeer zonderling werk van kunst, worden byzonder in oogenschouw genomen; met veele byzonderheden, staavende de voorgaande algemeene aanmerkingen op het reizen in Zweeden, vooral het gebrek aan Herbergen, te Stokholm vergoed door den Heer malmgrein, bekend door zyne oplettenheid ten aanziene der Vreemdelingen; een zonderling character.
De plaatslyke beschryving van Stokholm beslaat het III H. Men leest niet zonder verbaazing eenige byzonderheden van de verandering in het voorkomen door het Ys, alsmede eenige byzonderheden, eigen aan den Winter. - Het Landleeven der Grooten is zeer verschillend van dat in de Stad. - Hoog loopt de drift tot het Kaartspel, door sterke voorbeelden gestaafd. - De ommestreeken dier Hoofdstad, het Koninglyk Paleis, de Koninglyke Ommegang en het jaarlyksch Feest in het Park, laaten zich met veel welgevalligheid leezen. - Zo ook het IV H., waarin de maanden Mey en Juny, alsmede September en October, als hoogst onaangenaam, uit hoosde van het weêr, beschreeven worden; alsmede de voorzorgen tegen den Winter, de vermaaklykheden dier Hoofdstad geduurende den Winter.
Een Italiaan kan niet wel nalaaten, byzonder het oog op de Jufferschap te vestigen, en daarover zyn gevoelen te zeggen. Wy neemen dit gedeeltlyk over. ‘In 't algemeen zyn de Zweedsche Juffers vry schoon. Haar gelaat heeft het kenmerktekenende van de Noordsche tronien, bestaande in de uitdrukking van de volkomenste bedaardheid en gerustheid van geest, zonder eenig blyk van die drift, dat vuur, voor elk bedreeven waarneemer zigtbaar in de gelaatstrekken van de Fransche en

{==122==} {>>pagina-aanduiding<<}
Italiaansche Jufferschap. Naardemaal de Mannen zich weinig ophouden met galanterie en oppassen, en zy den meesten tyd alleen onderling verkeeren, heeft haar ommegang, schoon zy eene goede opvoeding genooten hebben, weinig verscheidenheids of belangryks; en zy zyn geheel verstooken van die gelukkige kunst, om het onderhoud door die leevendigheid te ondersteunen, welke onze Italiaansche Jufferschap zo voordeelig onderscheidt. Het hoofdvoorwerp, 't welk haare aandagt bezig houdt, en waarmede zy veel tyds slyten, is de kleeding; haare bezorgdheid in dit stuk is eerder het uitwerkzel van eerzugt, om haare mededingsters in fraaiheid en pragt van kleederen te overtreffen, dan eene begeerte om de Mannen te behaagen en harten te vermeesteren. Zy worden egter niet geheel vrygesprooken van coquettery, dewyl zy 'er op gesteld zyn om bewonderd en gepreezen te worden; zy zouden gaarne elk man voor zich zien knielen, en de Schoone van het Noorden genoemd worden; doch haare heerschende drift is de begeerte om in aanmerking genomen en onderscheiden te worden. Geen byzonder persoon is 'er, voor welken zy, in haar hart, zulke sterke drift van vriendschap, tederheid en liefde gevoelen, als men aantreft by die in warmer lugtstreeken woonen. - Die zelfde gesteltenisse, welke wederhouding baart by de eene soort van Vrouwen, is oorzaak van buitenspoorige ongebondenheid by eene laagere soort.’ Deeze wordt met sterke trekken beschreeven. Wy kunnen dit niet overneemen, doch niet nalaaten, de korte kenschets van een Petit maitre in Zweeden te plaatzen; hy komt voor ‘als in Zweeden eene soort van middelslagtig weezen, tusschen weezens van dezelfde soort in Duitschland en Frankryk. Een gek is hy overal. Hy besteedt den geheelen dag in het verwisselen van zyne kleederen; hy draagt groote knevels, welke tot beneden zyn kin hangen, en blanket zyn
aangezigt. Indien hy by deezen opschik een weinig op den vedel kan krassen, is hy de lieveling van alle Juffers, die op haare flaauwe wyze het klavier behandelen.’ - Gaarne zouden wy onze Leezers aan den Zweedschen disch by groote maaltyden brengen, doch moeten, om de breedvoerigheid, daarvan afzien. - Het Hof van Stokholm wordt als het staatelykst en pligtpleegendst Hof van geheel Europa beschreeven, waarby de gemeenzaamheid te Haga zeer afsteekt. In de bo-
{==123==} {>>pagina-aanduiding<<}
venzaal van de Beurs is ook een zamenkomst van Vorsten, Vorstinnen, Ryksgrooten, Geestlyken en Kooplieden. - Men zou, het verslag van het Gezelschap te Stokholm, de Societeit geheeten, leezende, bekoord worden om het by te woonen.
Het character van gustavus den III, Koning van Zweeden; dat des tegenwoordigen Konings; de staat der Kunsten en Weetenschappen onder gustavus den III, maaken een gedeelte des V H. uit: beiden, en bovenal de Vader, vertoonen zich in geen gunstig licht. Beter is dat des Hertogs van sudermanland, en diens geduurende het Regentschap gehouden gedrag. Wy zien, hoe het Dierlyk Magnetismus te Stokholm wordt aangemoedigd, met aanmerkingen over dit zonderlinge en zo betwiste stuk. De staat van den Godsdienst komt in een zeer bezwalkt licht voor, alsmede die van de vryheid der Drukpersse, welke eer in schyn, dan met de daad 'er aanweezig is; een algemeen overzigt van den staat der Weetenschappen in dit Ryk maakt een einde aan dit Hoofdstuk. De zeer vrye schryfwyze, daar in gebruikt, heeft mogelyk aanleiding gegeeven tot het geen acerdi deswegen, in de bygebragte plaats uit de Voorreden, opmerkte.
Zeer vrye aanmerkingen op de Academien of geleerde Genootschappen ontsluiten het VI H., die voorts loopen over de Academie der fraaije Letteren te Stokholm - over de Zweedsche Academie, de Achttien genaamd. Veele der Leden worden gecharacteriseerd; eenige komen in een gunstig, andere in een ongunstig licht te vooren, en het vreemd toedeelen van Eerepryzen ontgaat 's Reizigers scherpe pen in geenen deele. Of de ongunstige aanmerkingen, op zommigen en derzelver handelwyze gemaakt, alle juist zyn, kunnen wy niet beoordeelen, maar wel zeggen, dat de Leden van de meeste geleerde Genootschappen niet gaarne zo op den keeper zouden beschouwd worden. - De Zweedsche Dichters krygen hun aandeel.
Deeze aanmerking betreft ook de Academie der Weetenschappen te Stokholm, in het VIIH. beschreeven, waar hy ophaalt het heerschend misbruik in het toelaaten van ongeschikte persoonen tot Leden van geleerde Genootschappen, gestaafd door waarneemingen over het letterkundig character en de schriften van eenige Academie - Leden, terwyl anderen den verdienden lof wegdraagen. Op den-
{==124==} {>>pagina-aanduiding<<}
zelfden trant wordt de Academie van Upsal, de Koninglyke Societeit der Weetenschappen en Fraaije Letteren te Gothenburg, de Societeit te Lund en andere in Zweeden behandeld; terwyl hy het goede geenzins verzwygt, door deeze Academien gesticht. Met hoogen lof gewaagt de Italiaansche Reiziger van het Kabinet der Modellen te Stokholm, beslooten met geen gunstige aanmerking op de Engelschen, die het elders uitgevondene als hun eigen werk doen voorkomen. - De beschryving der instellingen in Zweeden ter opvoeding, der Universiteit van Upsal, van Abo, in het VIII H., gaat op denzelfden voet voort als de twee laatstvoorgaande. - Zo doet het IX H., ter afwisseling, de Academie der Schilder- en Beeldhouwkunde op eene geestige wyze kennen, vol kenschetzen van Kunstenaars en derzelver lot.
In het X H. komt ons eene schets voor van den algemeenen indruk, welken de staat van Zweeden, en byzonder van de Hoofdstad, op zynen geest had agtergelaaten, begreepen in deeze weinige woorden: ‘dat in de Weetenschappen en Kunsten, zo vrye als handwerklyke, de Zweeden grooter vorderingen gemaakt hebben, dan eenig ander Volk, met gelyke nadeelen van grond en lugtstreek te worstelen hebbende, en gebukt gaande onder de mismoedigmaakingen van binnenlandsche onlusten, en buitenlandsche aanvallen van trotsche, magtige en overheerschende nabuuren. - Hun koophandel, alsmede hunne handwerken, zyn, alles in aanmerking genomen, in een bloeienden staat. De geest des Volks blyft, te midden van veele lotwisselingen, voor de Vryheid ongunstig, ongekrenkt. Het Ryksbestuur is nog verpligt, eenigermaate ontzag te betoonen voor het Volksgevoelen! 'Er wordt veel agts geslaagen op de natuurlyke eischen van byzondere persoonen; de regtvaardigheid is door genabetoon gemaatigd; men heeft 'er groote oplettenheid, in de Ziekenhuizen en andere inrichtingen, op den toestand der armen en hulpbehoevenden.
Door den invloed des Hofs, by een vlug, leevendig en werkzaam soort van menschen, is een geest van kabaal en indringing maar al te zeer onder alle rangen ingekroopen; dit vind ik dat meest tot blaam of jammer strekt, als ik openhartig over den staat deezes Lands zal spreeken.
Volkrykheid, inkomsten, en grondgebied, zyn de drie grondbeginzelen van een Staat. De twee eerste

{==125==} {>>pagina-aanduiding<<}
zyn niet zeer aanmerkelyk in Zweeden, de laatste is groot in uitgestrektheid, schoon niet zodanig in wezenlyke waarde: dan de groote uitgestrektheid lands is op zichzelven een stuk van veel aangelegenheids. Land en Zee, hoe dor en woest, worden steeds vrugtbaarder en nutter, als weetenschap en kunst de hand bieden, gelyk de Franschen zeggen, Toujours va la terre au bon. Kunst brengt de natuurlyke zwaarigheden en nadeelen te onder, en weet nieuwe gebruiken uit te vinden van allerlei stossen. - Eindelyk mag met regt aangemerkt worden, dat de Zweeden, in die eigenste ruwheid des lands en in hunne armoede, eene verzekering en vrywaaring hebben voor hunne burgerlyke Vryheid en staatkundige Onafhanglykheid.’
De reis wordt in den Winter door acerbi vervorderd met Sleeden, en in het XI H. beschreeven. De 16de Maart 1799 was, naa veele toebereidzelen, de dag des afreizens van Stokholm na Grislehamn; - veele waarneemingen onder den weg; - hier moest de Bothnische Zee overgetrokken; een overtogt van drieënveertig Engelsche mylen, van welke men dertig over 't Ys reist, zonder land te raaken. Hoewel ons Bericht reeds vry breedvoerig geworden is, kunnen wy ons niet wederhouden, een gedeelte van dien vreemden reisweg met acerbi mede te gaan: zulks zal best toonen, op welk eene inneemende wyze hy verhaalt.
‘Dit gaan over de bevroozene zee levert ongetwyfeld een allerzonderlingst en treffendst vertoon op, 't geen een reiziger uit het Zuiden kan beschouwen. Ik maakte staat eenen reisdag af te zullen leggen, eer verveelend en eenzelvig, dan wonderbaar en gevaarlyk. Ik stelde my voor, drieënveertig mylen te zullen reizen, zonder land te zien, over eene groote, eentoonige vlakte, en dat ieder volgende myl volmaakt zamen zou stemmen met de reeds afgelegde. Doch myne verwondering groeide aan, naar gelange wy ons verwyderden van Grislehamn.
De zee, in 't eerst vlak en effen, werd langs hoe meer met hoogten en hobbeliger. Dezelve nam, daar wy voorttoogen, meer en meer eene golvende gedaante aan, gelyk aan de zeebaaren, die 'er by de bevriezing gewoeld hadden. In 't einde ontmoetten wy Ysklompen, de eene op de andere gestapeld. Eenige vertoonden zich als in de lugt hangende, geene steegen opwaards in de gedaante van pyramiden. Over het geheel le-
{==126==} {>>pagina-aanduiding<<}
verden zy eene schildery op van de grootste verwarring, die het oog, door de nieuwheid van het voorkomen, verbaasde. Het was eene onafmeetbaare chaos van Ysruïnen, die zich onder allerlei gedaanten vertoonden, verfraaid door Ys-kegels van eene blaauw-groenagtige kleur.
In het midden van deezen woesten mengelklomp was het niet zonder moeite en gevaar, dat onze paarden den weg konden vinden en afleggen. Wy moesten onvermydelyk veelvuldige wendingen maaken, en zomtyds in eene tegenovergestelde richting wederkeeren, die van een bevroozen zeebaar volgende, om eene opeenstapeling van Ysbergen, voor ons liggende, te vermyden. Ondanks alle onze poogingen om de effenste plaatzen te ontdekken, werden onze sleeden alle oogenblikken, nu na den eenen, dan na den anderen kant, geworpen; en niet zelden dienden de beenen van den eenen of anderen onzes reisgezelschaps, in de hoogte steekende, tot een teken voor de geheele Caravane, om stil te houden.’
Veelvuldig waren de ontmoetingen met de Paarden, die gevaar dreigden. - ‘Geduurende de geheele reis ontmoetten wy op den weg geen een enkel mensch, beest of vogel, of eenig leevend schepzel. Deeze uitgestrekte eenzaamheid vertoont eene woestenye, als 't ware door de Natuur verlaaten. De doodlyke stilte, welke 'er heerscht, wordt alleen afgebroken door het breeken der winden tegen de uitsteekende Yshoogten, en by wylen door een luid gekraak, veroorzaakt door Ysschotzen, afbreekende van deeze bevroozene uitgestrektheid; stukken, in deezer voege met geweld losgerukt, vliegen menigmaal heenen tot op eenen verren afstand. Door de spleeten, veroorzaakt by die losbarstingen, kan men zien in den water-afgrond; en het is zomtyds noodig, planken, by wyze van bruggen, te leggen, ten einde de sleeden 'er over kunnen gaan.’
Dan wy mogen niet verder deezen overtogt onzen Leezeren laaten mededoen, en moeten wy het XII of laatste Hoofdstuk deezes Deels, verslag van de Eilanden Aland geevende, by die enkele aanduiding laaten; alleen nog vermeldende, dat, behalven een aartig Plaatje, den gemelden overtogt verbeeldende, en een Wintergezigt in Stokholm, een fraaije Kaart van het Noorden van Zweeden, van Noorwegen, Finland en Lapland, beschryvende den Reisweg van acerbi naar de Noordkaap, dit Werk opciert.


{==127==} {>>pagina-aanduiding<<}

Herinneringen uit Parys. Door A. von Kotzebue. II Deelen. Amsterdam, by Gartman, Smit en Holtrop, 1804. In gr. 8vo. Te zamen 468 bladz.

Wel mogten wy, by de aankondiging van een boekje van 193 bladz. in klein 8vo. (*), ons vermoeden te kennen geeven, dat wy geloofden, dat men deeze Brieven aanmerkelyk had ingekort! Immers wy hebben thans het zelfde Werk voor ons, onder eenen gantsch anderen, den bovenstaanden Titel - maar in Twee Deelen, en in grooter formaat. Het geheele Eerste Deel kan de Bezitter van het kleinere Werkje goeddeels ongeleezen wegzetten, en met het Tweede beginnen, of liever vervolgen. Dit is nu zekerlyk zeer onaangenaam; en of de Boekverkooperlyke conseientien daarby in 't geheel niets gezegd hebben, is eene vraag, waarop wy liefst het antwoord schuldig blyven. Jammer, intusschen, dat dezelven, ter voorkoming van wederzydsch en ook van der Kooperen nadeel, niet luide genoeg gesproken hebben! ten zy dan, dat beide Uitgeevers van elkanders voorneemen onbewust geweest zyn; waartegen, echter, de geheele, waarschynlyk niet bloot toevallige, afwyking der beide Titels schynt op te komen. Misschien verschynt eerstdaags ook wel het IIde Deel in klein 8vo. onder den Titel van Byzonderheden (†). - Dan wy willen ons hiermede niet langer ophouden; het genoeg achtende, onze Leezers des verwittigd te hebben. Liever geeven wy een, zo veel mogelyk doorloopend, onderhoudend Verslag van den verderen inhoud; van eigenlyke beöordeeling ons ontslagen achtende met de enkele verwyzing naar ons voorig Berigt ter aangetoogene plaatze. Dan, welk een vermaak ons de leezing van dit bevallig
Werk verschafte, kunnen noch mogen wy de rechtmaatige verontwaardiging onderdrukken over zekere aartigheden, welke kotzebue zich maar al te dikwyls veroorloft, die, hoezeer zy in het oog van elk, die den Bybel kent en eerbiedigt, eeniglyk op hemzelven terugstuiten, den wyzen bedroeven en den dwaazen doen juichen. Dat eene verwaarloosde Opvoeding en een ongelukkige zamenloop van andere omstandigheden den Christlyken Godsdienst geheelenal kan doen miskennen, is eene waarheid, die ons innig medelyden met zulk een Christenheiden wekt: Christen-heiden noemen wy hem, daar hy toch

{==128==} {>>pagina-aanduiding<<}
met al zyn Ongeloof, om der Christenen Burgerlyke voorrechten, den naam van Christen zich nog wel wil laaten aanleunen. Den Spotter, echter, kan zelfs de waare Christen niet verdraagen, terwyl ook de rechtschapene Man uit elken anderen Godsdienst hem veracht, omdat hy op de algemeene wet der betaamlykheid, ja der zedelykheid zelve, inbreuk maakt. - Met de aanhaaling van een paar voorbeelden, en de aanwyzing van andere soortgelyke, laaten wy het aan des Leezers eigen oordeel, in hoe verre deeze aanmerkingen op von kotzebue zyn toe te passen. Iste D. bl. 180. zegt hy, by het beschouwen van eene Schildery van l. da vinci, in het Museum Napoleon, verbeeldende zekere Madame Lise, Echtgenoote van eenen Florentynschen Edelman: ‘Indien de Hemel eens weder eene Heilige Maagd noodig hadde, zoo kan hy voorzeker geene andere gestalte daar toe kiesen, dan deeze.’ En bl. 216. ter gelegenheid dat de Schryver in zeker Taphuis, de Rots van Cancale genaamd, met eenige Autheurs en Tooneelspeelers eene vrolyke byeenkomst hield: ‘Hier was het, waar ik in de diepe geheimen der Calembourgs ingewyd wierd, waar geene politique wolken den hemel waagden te benevelen, dien wy met champagne kurken bestormden, en waar wy gaarne ondervonden, dat men worden moet als de kinderen, om in de vreugde Gods in te gaan.’ Ongelukkiger werd wel nimmer het heilig Bybelwoord ten voorwerp van ongeregelden spotlust gesteld. Kinderlyke onschuld en eenvoudigheid, en de dartele scherpzinnigheden der fynste beschaaving! De vreugde gods, en een Bagchusfeest! En deeze dronkemans-party was dan, gelyk een dier fraaije Vernuften aanmerkte, ‘in dat oogenblik misschien het eenige egtvrolyke gezelschap in geheel Parys.’ Arme - doch neen, gelukkige
Paryzenaars, als dat zo ware! - Dergelyke fraaijigheden vindt men onder andere ook Iste D. bl. 77, 150, 153, 178.
Doch wy wenden ons van deeze onbehaaglyke tot de goede zyde deezes Werks, die 's Mans vernuft en oordeel grootere eere doet. Doen wy eerst een' kleinen terugtred, om onzen Leezeren een gelukkig plekje gronds te doen beschouwen. ‘De schoonheden van den weg van Geneve tot Cerdon,’ zegt kotzebue, ‘zyn alleen eene reize waardig, en misschien wel het meest nu by den wynoogst, nu men overal de blyde menschen arbeiden en in beweging ziet, en een ieder lagchende bekent, dat hy geene vaten genoeg heeft, om 'er den zegen der Natuur in te zamelen. Alle oogenblikken ontmoeten u groote wagens met opene, met druiven opgepropte vaten, of de vaten staan in lange ryen aan den ryweg, en oud en jong is bezig, de druiven daar in te stampen. Lokt u het gezicht, zyt gy dorstig, dan vraagt gy maar: aanstonds verschynt 'er een aartig wyn-
{==129==} {>>pagina-aanduiding<<}
gaardeniers meisjen, dat u eenen korf met uitgeleezene druiven aanbiedt. Prenez tant que vous voudrez (Neem zoo veel gy wilt) zegt u de wyngaardenier, vous ne payerez rien (gy betaalt niets.)’
In het Museum der Fransche Gedenkstukken, voorheen het Klooster des petits Augustins, waar een groot aantal Gedenkteekens, naar de tydorde, is byeengebragt, trok byzonder onze aandagt het Graf van een beroemd paar menschen. ‘Welke weemoedige beklemdheid,’ is de uitboezeming van onzen Reiziger, ‘grypt my aan, nu ik het vertrek betreede, wiens bouworde de twaalfde Eeuw aankondigt? ô, Deeze zuilen, deeze ruïnen, behoorden eens tot het Paraclet, en in het midden dit Grafteeken - het is van abelard! 't Is het zelfde, het welk peter den Eerwaardigen zynen Vriend wydde. Hier ligt abelard met een geboogen hoofd en gevouwene handen, en nevens hem zyne getrouwe beminde; en de hoofden deezer belangryke beelden zyn afdruksels, die de beeldhouwer naar hunne eigene hoofden maakte, - en - wat meer dan alles is, - dit graf bevat indedaad de vereenigde assche der Gelieven! Abelard! heloise! roept de steen my toe. Ik leg 'er myne hand op: - koude steen! wil ik zeggen - en trek haar plotsling terug, want deeze steen is niet koud! - Een opschrift, van het welk men beweert, dat het marmontel ten maaker hebbe, is zoo eenvouwdig schoon, dat ik het gaarne afschryve:
Hic

Sub eodem Marmore jacent

Hujus Monasterii

Conditor petrus abelardus

Et abbatissa prima heloisa,

Olim studiis, ingenio, amore, infaustis nuptiis

Et poenitentia,

Nunc aeterna, quod speramus, Felicitate

Conjuncti.



Hier

Rusten onder het zelfde Marmer

Deezes Kloosters

Eerste stichter peter abelard

En eerste abtdisse heloise,

Voormaals door onderzoekend verstand, liefde, ongelukkigen echt

En rouwe,

Thands, zoo wy hoopen, door eeuwige Gelukzaligheid

Vereenigd.’

Zonderling mag wel de inval van paul veronese heeten, die, in een der grootste schilderyen, welke ‘op de wae-
{==130==} {>>pagina-aanduiding<<}
reld aanwezig zyn,’ de Bruiloft te Canaän voorstellende, de Pourtraiten bragt van veele persoonen van zynen tyd. Zo is de Bruidegom zekere Marquis guasto, de Bruid de Gemaalin van frans den I; voorts die Monarch zelf, maria van engeland, soliman de II, karel de V, enz. en eindelyk de beroemdste Venetiaansche Schilders, afgebeeld als een choor Musicanten, op hetzelfde stuk, waaronder de Schilder zelf, speelende de Violoncel.
Kotzebue is een sterk voorstander van de betwiste en betwistbaare stelling, dat de schoone Kunsten alleen schoone Voorwerpen behandelen moeten. Wy willen hierover nu juist geen harnas aantrekken. Maar hy moest zichzelven voor 't minst gelyk blyven; en wy verbeelden ons eenige strydigheid hiermede te vinden in zyne bewondering van een Schilderstuk van guerin, een Tafereel van jammer en ellende, Marcus Sextus en zyne Dochter by het Lyk van Vrouw en Moeder.
Ergerlyk in den hoogsten graad, ja heiligschennend dunkt ons zyne oordeelvelling over het, door den Godlyken Lyder zoo wel, als door Dicht-, Schilder- en Toon-kunst, geheiligd Onderwerp, de Afneeming van het Kruis: ‘De hooggepreesene afneeming van het Kruis’ ['t is het Meesterstuk van rubens, Leezer! waarvan hodges deezer dagen een schoone Prent vervaardigde, 't welk kotzebue hier voor zich heeft] ‘ja ik vinde ze ook ongemeen schoon - maar ik kan nooit daarby vergeeten, dat het kruis by de Jooden even zoo veel was als by ons de galg, en dat eene afneeming van de galg over 't geheel geen voorwerp voor de schoone kunsten is.’
Daarentegen heeft hy onzen gantschen byval, wanneer het Pronkstuk der Galery zyn vol gevoel zich deezerwyze doet uiten: ‘Dan, stil! ik sta voor den Apollo van Belvedere! en ditmaal kniele ik gewillig neder, en vereenige myne verbaazing, myne bewondering, met die der kenners en onkundigen. Ja, deeze vlugge voet heeft de slang Python bereikt; reeds vloog de doodende pyl van den boog; ieder lid getuigt nog van de inspanning; de onwilligheid zit op zyne lippen, en de zekerheid der overwinning, en tevreedenheid, Delphos van dat gedrogt bevryd te hebben, in zyne oogen ten zetel. De lugtige lokken kronkelen zich om den hals, of komen van onder den Godenband ten voorschyn; om den regter schouder hangt de koker aan eenen band, en ryke sandalen cieren zyne voeten. De teruggeworpene Clamys onthult ieder gedeelte zyner godlyke gestalte. Eeuwige jeugd, adel, gedweeheid, kragt en cierlykheid, dit zyn de deelen, uit welken zy te samengesteld is. Ja, ik buige willig myne knie, en betreure alleen met veele anderen, dat de wyze, waarop men dit voortreflyk kunstwerk ten toon gesteld heeft, niet toelaat, om het van alle zyden te beschouwen. Dan, in vergoe-
{==131==} {>>pagina-aanduiding<<}
ding daarvan, leest men een schoon nieuw opschrift, het welk zegt: “dat deeze Apollo op het einde der vyftiende Eeuw te Antium gevonden, van julius den XI ten aanvang der zestiende in het Vaticaan geplaatst, en in het vyfde Jaar der Republiek door bonaparte veroverd, en in het agtste Jaar, het eerste van zyn Consulschap, herwaards gebragt is.” De naamen der drie Consuls, en die van den Minister der Binnenlandsche Zaaken, lucien bonaparte, zyn op de tegenzyde uitgehouwen. - Nu mogte ik,’ vervolgt hy, ‘byna in 't geheel niets meer zeggen: wanneer de Zon is opgegaan, ziet men de Sterren niet meer!’
Het eerste Artikel van het Hoofdstuk der Parysche Gewoonten en Zeden is eeten en drinken; een ryk onderwerp! Waarlyk, het vernuft der Paryzenaaren, ook op dit stuk; gaat alle verbeelding te boven. Een gewoon ontbyt is niet toereikende om het middagmaal af te wachten, dat 's avonds tusschen 6 en 7 wordt opgedischt; daarom neemt men tegen 1 uur een dejeuner à la fourchette, bestaande uit koude vleeschsalade, wild- en ham-pasteien, oesters en menigerlei wynen: Men maake zich hieruit eenig denkbeeld, wat het diner vereischt! Van het dessert maakt men verbaasd veel werk. Om een goed elegant dessert te leveren, moet men tevens suikerbakker, decorateur, schilder, architect, beeldhouwer en bloemist zyn! Men heeft in Parys feesten gegeeven, waarvan het dessert alleen op ƒ 20,000 - (zegge twintigduizend Guldens!) geschat wierd; doch deeze zyn meest voor het gezigt. - De Lekkerbek vergast zich hier op Taarten van couchois, Kaas en Room van Madame labour, Vrugten van de Weduwe fontaine, Propheetenkoeken van le sage, méringues à la Creme van benard, Abtdissenkoeken van georges, Waaffelen van van roosmalen, Marsepein van hemart, Confeit van rouget, Gèlés van janvel, Ys van mazurier. En, om al die heerlykheden door te spoelen, Frontignac van tailleurs en Liqueurs van des isles; waaronder (weerhoud uw lachen, Leezer, zo gy kunt!) de vloeibaare Fluweel (Velours en bouteille) de grootste delicatesse is voor gehemelte en neus. - In plaats van soupers heeft men thans
Thee's, die tusschen 2 en 3 uure 's morgens worden opgedischt, en waarby men alles vindt behalven thee; 't zyn wederom koude vleeschmaaltyden, met heete wynen en liqueuren; doch waarby noch geest, noch onderhoud, maar woordspeelingen, schimpschoten, uitgelatenheid, en eene arrogance heerscht, welke met den republikeinschen geest zeer zeldzaam contrasteert. - Wordt men zo in tyke Huizen onthaald, by de voornaamste Restaurateurs wordt men geen hair minder bediend. Het locaal is daar voortreflyk: verscheidene tot elkander behoorende Zaalen, met eene menigte spiegels en zuilen elegant vercierd. Very en

{==132==} {>>pagina-aanduiding<<}
naudet zyn de premiers. - 9derlei Soupen, 7derlei Pasteien, 25 hors-d'oeuvres (kleine koude schotels), Rundvleesch op 14 derlei wyzen toebereid, 31 entrés van wild en tam Gevogelte, 28 dergelyken van Kalfs- en Schaapen-vleesch, 28 soorten van Visch, en wat niet al meer; voorts 31 soorten van Dessert, 22 verschillende Roode en 17 Witte Wynen, 7derlei Liqueur-wynen, en, na de Koffy, ten waardigen besluite van alles, nog de keuze uit 16 andere Liqueurs. Zie daar een kort extract of zamentrekking van eene Spyslyst! - Vraagt nu de Leezer, wat een sterke maag (de onze zouden wy daartoe niet gaarne willen leenen!) hier op ééne keer wel zo zou kunnen verteeren; wy antwoorden, dat onlangs, volgens kotzebue, by den Restaurateur tailleurs een maaltyd werd gegeeven, die elken persoon op omtrent veertig Gl., buiten den Wyn, te staan kwam! - Wy zeiden, kunnen verteeren: want ook by de eerste Restaurateurs kan men, de Wyn daarby gerekend, (die wel in heele flessen opgebragt, doch, slegts half gebruikt, ook half betaald wordt) zelden meer dan 4 Gl. uitgeeven, wanneer men alles in het ordentlyke geniete. - En hiermede verlaaten wy nu de Fransche Keuken, wier voorbeeldlooze rykheid en zeldzaamheid onze opmerking langer bezig hield, dan anders wel het onderwerp van eeten en drinken waardig is.
Met de Kleeding mogen wy, als Mannen, ons niet lang ophouden. - Deeze Afdeeling begint met een koddig Gesprek van Mevrouw de genlis tusschen eene voornaame Hoepelrokverkoopster en een' voormaaligen Ryglyfmaaker, die eene jeremiade aanheffen over het verval van hunne kostwinning, en den ondergang der goede zeden in Frankryk voorspellen, byaldien men beiden niet weder invoere; terwyl de laatste reeds by de invoering der bloote Corchetten de Revolutie voorzeide. Kotzebue zelf verklaart de hedendaagsche mode van kleeden ‘in alle opzichten voor begeerlyke mannen-oogen de schoonste, die de Satan konde uitvinden.’ Immers de kleeding, welke men heden ten dage eerbaar noemt, zou men voor honderd jaaren een meisje van plaisier niet veroorlofd hebben openlyk te draagen! De Mensch en de Aardappel gewennen zich aan alles: in den stryd der teedere Sexe met het ruwe weder, zegt kotzebue, heb ik in Parys wonderen van dapperheid gezien. De gezondheid is thans mode; van vapeurs verneemt men niets.
‘Eertyds was het onbetaamlyk, wanneer eene petite maitresse in gezelschappen toonde, dat zy met smaak kon eeten. Zy moest zich altyd houden, als of zy ten hoogsten, gelyk een chineesche goudvisch, alle twee dagen een weinig versch water om te leven van nooden had. Indien haar de natuur, in spyt van alle ryglyven, eene wederspannige maag gegeeven had, moest zy liever te vooren

{==133==} {>>pagina-aanduiding<<}
naar genoegen t'huis eeten. Zulke kiesche maagen zyn hedendaags niet meer in de mode. De schoone tedere Dames eeten rundvleesch en schapenbout, pastyën en truffels, dat het een lust is om te zien. Eertyds zetten de Dames de lippen op zyn best aan het glas; thans slurpen zy liqueurs, drinken pons en storten den champagne in de keel. Eertyds konden zy in haare naauwe schoenen naauwlyks trentelen; thans ryden zy te paard, ja sommigen zwemmen zelfs.’
Wit blanketten zich de Dames; rood de Heeren. Men heeft zedelyke, godsdienstige en sentimenteele hairlokjes. - Ridicules hebben glad afgedaan, en een ander slag van Ridicules derzelver plaats vervangen. Eene Moeder vraagde eens haare Dochter, waarom zy duldde, dat zekere Jongeheer haar altyd volgde? Mon Dieu, was het antwoord, ik moet immers myn neus snuiten! (Het mannetje droeg haaren zakdoek.) - - De Kleedy der Mannen ..... Neen! wy willen ons den spyt bespaaren, van onze Sexe in den persoon van een' ellendigen modepop te zien beschimpen. - De Uniform komt intusschen zeer in zwang.

(Het slot in het volgend Nummer.)




De Messias, uit het Hoogduitsch van Klopstock vertaald door Mr. Johan Meerman, Heer van Dalem en Vuren. IIde Deel. In 's Graavenhaage, by de Erven van I. van Cleef, 1804. In gr. 4to. 188 bl.

Hoe meer wy van dezen arbeid van den Heer meerman ontfangen, hoe naauwkeuriger wy deze en gene plaatsen met het oorspronglyke vergelyken, hoe meer wy ook overtuigd worden, dat deze Man, indien iemand, voor de op zich genomene taak berekend is; en wy zeggen vrymoedig, dat hy deze overzetting gebragt heeft tot enen trap van volkomenheid, aan welkers mooglykheid wy, en velen met ons, nog altyd hadden getwyfeld; zodat nu onze Landgenoten maar weinig van de oorspronglyke schoonheden van dit meesterstuk in de Dichtkunde verliezen. De Vertaler geeft ons op den omslag ene en andere aanmerking, die den bevoegden kunstrichter kenmerken, en die wy niet hopen, dat, by de voleindiging van het Werk, met die omslagen geheelenal zullen verloren gaan. Welligt dat wy daar meer opzetlyk iets van mededelen by ene volgende gelegenheid; thands bepalen wy ons weder tot het het opgeven van de hoofddenkbeelden van klopstock, en het afschryven van een of ander treffend stuk. Dit Deel, dat den zesden tot den tienden Zang bevat, begint met de gevangenneming van den Messias, en wordt met zynen dood geëindigd. VI.) Gesprek tusschen Eloä en Gabriël. - Het

{==134==} {>>pagina-aanduiding<<}
vangen en binden van Jesus. - De vergadering der Priesteren, en drie onderscheidene boodschappers. - Jesus voor Annas; Philo treedt in, en doet Jesus naar Cajaphas leiden. - Denkbeelden en gebed van Joännes. - Pilatus huisvrouw reeds nu opmerkzaam, en ingenomen voor Jesus. - Aanspraak van Philo, waarin een Doodsengel den booswicht stuit. - Verlochening door Petrus. - Vyf omgekochte getuigen. - Bezwering door Cajaphas. - Gedachten aan den oordeelsdag van den Doodsengel. - Het Doodvonnis en de vervloekingen van Philo. - Gabriël en Eloä wederom in gesprek. - Belydenis en berouw van Petrus. VII.) Nu horen wy het gezang van Eloä, daar de dag van Jesus dood aanbreekt, - zien de raadpleging en de wegleiding naar Pilatus. - Wy horen Cajaphas en Philo den Messias beschuldigen. - Hevig ontroert ons het berouw van Judas; - wy zien en horen zynen Beschermengel, en den Doodsengel Obaddon; en volgen den rampzaligen Geest, in het gevoel zyner naamloze ellende, na zyne verworging. - Aandoenlyk is de verschyning van Maria in Jerusalem, haar toevlugt tot, haar gesprek met Portia, de droom van deze, en Maria's overtuiging dat haar Zoon toch zal sterven. - Jesus komt voor Herodes; wy horen Cajaphas ook daar tegen hem woeden, zien Philo's woelingen, Pilatus worstelingen, horen de vervloeking van den Doodsengel over het volk, dat nu voor de verderving ryp werd. - Jesus bevel aan de Engelen voor de zynen verkwikt ons, - en eindlyk leidt men hem weg naar de strafplaats. VIII.) Eloä roept de Hemelen op ter Feestviering by het offer; hy wydt Golgotha in tot den dood des Verlossers, dien hy aanbidt. De Engelen der Aarde worden rondom geschaard; de Zielen der Vaderen worden door Gabriël geleid op den Olyfberg. Adam's gedachten by het wederzien der Aarde. - Eloä verjaagt Satan en Adramelech van den Kruisberg, die naar de Doede Zee henen vluchten. - Uitleiding naar Golgotha. - Kruissiging. - Eloä's roepende stem door het
Heelal. - Jesus, en der Aardsche en Hemelsche aanschouweren, gewaarwordingen. - De Moordenaren; en enes Seraph's verrukking by de begenadiging van den énen. - Adamida, de Star, waarop de Zielen der nog ongeboorne menschen zyn, doet de Zon verduisteren. - Die Zielen bezoeken de Aarde; Eva ziet ze, - ook Jesus, en hy zegent ze. - De Natuur als in oproer. - Eloä wil den Richter zien. - Stilte komt op de Aarde terug. - Twee Doodsengelen benaauwen den Heiland; Jesus bidt deze verschrikkingen af. - Smart van Eva, haar gebed, en zegen over hare kinderen. IX.) Eloä vermeldt de vreeslykheid van God als Richter. - Petrus in smart, maar door zynen Beschermengel enigzinds verkwikt. Zyne ontmoeting met Lebbaeus en zynen broeder Andreas. - Joseph van Arimathaea en Nicodemus. - Jesus vriendinnen by het

{==135==} {>>pagina-aanduiding<<}
kruis. - Gesprek tusschen Abraham en Moses; - herinnering aan de opoffering van Isaäc. - Zielen van verstorvenen, uit alle landen, die van den Messias niets wisten, nu van hare vergifnis verzekerd, en heure aanbidding. - Gesprek der Beschermengelen van Maria en Joännes, en Jesus aandenken aan deze geliefden. - Abbadona, zyn schrik, zyne gedachten, enz. - het medelyden der Engelen; - zyne ontdekking en vlugt. - De Doodsengel met den Geest van Judas by het kruis, by den Hemel, en eindlyk by den ingang der Hel, waarin hy hem nederploft. X.) Het oog van den Richter op Jesus, en zyn gebed voor de zynen. - Jesus ziet op den Satan, en de Hel gevoelt zyne overwinning in de schriklykste wanhoop. - Jesus ziet de Zielen der nog ongeboornen. Enigen treden nu in de wereld; Timotheus, anderen; hun levensloop. Verstorvene Heiligen, byzonder Simeon, zegenen deze Zielen. - Gesprek van Simeön met Joännes den Doper. - Gezang van Mirjam en Debora. - Lazarus en Lebbaeus. - Uriël verkondigt de nadering van den eersten der Doodsengelen in alle zyne verschrikkingen. Gevoel van vroegere Heiligen, vooral van de eerste menschen. Deze zetten zich by 't graf, en wy horen hen bidden. De Doodsengel, door God nog gesterkt, aanbidt en nadert. Jesus laatste woorden, en zyn dood.
Verbazend moeilyk was ons de keuze, wat wy, by enen zo groten overvloed van treffende schoonheden, thands voor onze Lezers ter proeve zouden uitkiezen; eindlyk bepaalden wy ons by den droom van Portia, zo als zy dien aan Maria, de Moeder des Heren, in den zevenden Zang verhaalt; niet omdat wy deze episode juist houden voor de allerschoonste en treffendste, maar omdat zy toch, wy weten zelve niet te zeggen waarom, onder die plaatsen behoort, welken wy altyd in het oorspronglyke, en nu ook in deze overzetting, wel het meeste herlazen, en telkens met nieuwe bewondering en het aandoenlykst genoegen.

Socrates, ja gy kent hem wel niet, maar ik rille van vreugde 
Als ik hem noeme! het edelste leven, dat ooit nog geleefd wierdt, 
Heeft hy bekroond met een' dood, die zelfs dit leven verhoogde! 
Socrates, altyd heb ik den Wyzen bewonderd! ik heb zyn 
Afbeelding onöphoudend betracht; hem zag ik al droomend, 
Hoorde zyn' grooten naam: Ik, Socrates, dien gy bewondert, 
Koom tot u over van d'andere zyde der graven. Verleer, my 
Zoo te bewondren! De Godheid is niet hetgeen wy geloofden, 
Ik in de schaduw der strengere Wysheid, en gy by d'Altaaren. 
't Hoorde niet tot myn' last, u de Godheid volkomen t'ontwikklen. 
Ziet ik geleide u slechts tot den eersten stap in den Voorhof 
Haares Tempels. Veelligt, dat in deeze dagen der wondren, 
Nu de verhevenste daad deezes Aardbols geschiedt, dat een beetre 

{==136==} {>>pagina-aanduiding<<}

Hoogere geest genaakt, en u dieper in 't Heiligdom invoert. 
Zoo veel mag ik u zeggen, uw hart verdient die belooning: 
Socrates lydt niet meer van de boozen! Elysium is niet, 
Noch de Rechters der sombre Rivier, Dat waren maar prenten, 
Zwakke, doolende trekken. Dáár vonnist een andere Rechter, 
Lichten andere Zonnen, dan die in Elysiums dalen! 
Ziet het getal, het telt, en de weegschaal weegt, en de maat meet 
Alle daaden! Hoe krimpen alsdan de hoogste der deugden 
Klein in elkaâr! hoe vliegt haar bestaan gelyk stof in de luchtweg! 
Eenige worden beloond, de meeste worden vergeeven! 
My verwierf d'oprechtheid myns harten vergiffenis. Boven, 
Portia, o daar boven, de Lykbus voorby, hoe verschilt het 
Van ons denkbeeld! Uw schrikkelyk Rome is een hoogere Mieren 
Hoop, en een enkle oprechte meêdogende traane 
Aan eene Waereld gelyk. Verdien, ze te weenen. 't Geen deeze 
Heilige Waereld der Geesten op 't ernstigst nu viert; en het geen my 
Zelve niet wierdt ontvouwd, en ik slechts van verre bewonder, 
Is: de grootste der Menschen, indien hy een Mensch is, hy lydt nu, 
Lydt nu meer dan een Sterveling leedt, wordt ten diepsten gehoorzaam 
Aan de Godheid! voleindt daar door de grootste der deugden! 
En dit alles geschiedt om der Menschen wille. Uw ooge 
Heeft hem gezien. Pilatus is het, welke den daader 
Vonnist van deeze daaden. En nooit nog had, zo zyn bloed stroomt, 
't Bloed der onschuld luider geroepen. Hier zweeg de Verschyning. 
Maar zy riep, terwyl zy verdween, my na uit de verte: 
Zie! Ik zag. En 'er waren rondom my graven, die open 
Beefden; 'er hingen digt aan die graven, van alle de Heemlen, 
Zwaare wolken om laag; die scheurden zich op tot haar hoogste 
Spitse; en een Man, dien bloed ontstroomde, ging deeze wolken, 
Daar zy zich openden, in; ontelbaare Menschen verspreidden 
Zich op de graven, en zagen met open verlangende armen 
Deezen bloedenden na, die de wolken, waar z' opgingen, intradt. 
Veele derzelven bloededen ook. De breede landsdouwen 
Dronken hun bloed en beefden. Ik zag de lydenden lyden! 
Maar zy leeden met hoogheid, en waren betere Menschen, 
Dan de Menschen rondom ons. Thans kwam een storm my bedreigen, 
Zweefde op my aan met geweld, en omkleedde de velden met schaduw. 
Toen ontwaakte ik. Zy zweeg. Zoo stuit een laatste gedachte, 
Als zy, te dicht by de diepten des Heeren, plotsling terug beeft. 
Zoo bleef Portia staan, enz. 

Wy zien van dezen voortreflyken arbeid des Heren meerman het vervolg met verlangen te gemoed, en wenschen onze Landgenoten by herhaling met dit uitmuntend geschenk geluk.





{==137==} {>>pagina-aanduiding<<}

Hollands Arkadia, of Wandelingen in de Omstreeken van Haarlem. Door A. Loosjes Pz. II Stukken. Met Plaaten. Te Haarlem, by A. Loosjes Pz., 1805. In gr. 8vo. 532 bl.

‘Onze Natie heeft zins lange meêr of min smaak betoond in zodanige geschriften, als men met den naam van Arkadia's bestempelt. Van het bemind Volksboek heemskerk's Batavische Arkadia tot de Eerbaare Proefkuschjes van Vaderlandsch Naif in Arkadische Vryeryen toe, door j. le francq van berkhey 1782 uitgegeeven - heeft onze Natie zich zeer genegen getoond, voor die soort van schryswyze.’ - Zoo schreef de kundige en werkzaame loosjes in 't begin zyns Voorberichts, en, in zoo verre onze kennis toereikt, met zeer veel reden. Indien wy den smaak van anderen naar onzen eigen eenigzins mogen beoordeelen, mag de leezing van de gemelde Opstellen onder de meest veraangenaamende en de meest wegsleepende wel gerangschikt worden. In het onderhoudende, in het afwisselende, in het gezellige, mogen wy ons dus uitdrukken, van die schryswyze, ligt, misschien, de grond dier voorkeuze. Eene streelende vergenoeging, diensvolgens, was het voor ons, wien het leezen van zoo menig dor Geschrift ter taake valt, toen het veel nuttigs en aangenaams beloovend Werk, dat thans voor ons ligt, ons in handen viel, en gordden wy ons spoedig ter leezinge aan: te meer, daar de Heer loosjes, zyn plan opgeevende, schryft: ‘Ik heb gepoogd, om, onder dit misschien niet geheel onaangenaam bekleedsel (van Wandelingen), den geest myner Landgenoten op te wekken tot de bespiegeling en beoefening van de Schoonheden der Natuur - tot het waardeeren van de Oudheden des Vaderlands - tot eene edele nieuwsgierigheid na deszeifs belangryke Geschiedenis - tot eene billyke hoogachting voor onze voortreflyke Voorvaders en sommigen onzer Tydgenoten - tot eene grootere liefde voor de voortbrengselen van onzen Geboortegrond - en tot het vormen van verdraagzaame, opgehelderde en den beschaafden mensch alzins betamende Gevoelens over onderscheide
onderwerpen.’ Een voortreffelyk plan, indedaad! Heeft de Heer loosjes daaraan beantwoord? Hoewel wy ons oordeel wel om een beter willen geeven, en ondanks onze hoogagting voor des Heeren loosjes kunde en werkzaamheid, is het ons voorgekomen, dat de gesprekken, zomtyds, wat mager gestoffeerd zyn, en dagelyksche redewisselingen te veel gronds beslaan in een Werk, ten bovengemelden oogmerke aangelegd. Gaarne erkennen wy, dat, wanneer een mensch of tien, jong en oud, althans eenigzins bejaard, tot eene wan-
{==138==} {>>pagina-aanduiding<<}
deling voor een geheelen dag te zamen optrekken, hunne discoursen niet altyd even belangryk zyn kunnen. Maar de Auteur hadt het immers in zyne hand, een minder woelig tooneel te openen, en, in dat geval, de spreekende persoonen iets meer ter zaake dienende te laaten asdoen. Ten naavolgenswaardigen modél zou westerhoven, in zynen de Schepper verheerlykt in zyne schepzelen, hier hebben kunnen dienen, die een zeer klein gezelschap insgelyks de omstreeken van Haarlem doet bewandelen. Reden vonden wy, onder andere, niet, waarom de Heer loosjes aan den Leydschen Student justus, een waaren Zotskap, onder de wandelaars eene plaats vergnnd hebbe.
Zie hier hunne naamen: willem en dorothea, ongehuwden, doch die het oog op elkander hebben, en nu en dan zich afzonderen, om den eersten gelegenheid te geeven, by de andere den vryer te speelen; karel, Broeder van dorothea, met zyne jeugdige Echtgenoote susanna, en hun Zoontje frederik; voorts cornelis en agatha, Broeder en Zuster, en de reeds genoemde Student; en eindelyk antonie, een bedaagd Vryer, en adriaan, een aankoomende Jongeling. Deeze doen vier Wandelingen van een geheelen dag: de eerste, de Groote Houtpoort uit, langs den Wagenweg, door den Aardenhout na Zandvoort, en van daar 's naamiddags langs de Kolk over Overveen terug; de tweede, over Heemstede na Hillegom, en op de wederreize over Bennebroek en de Geleerde Man, langs de Mannepadslaan, na de Leydsche Vaart, langs welke een Jacht het gezelschap t'huiswaarts voerde; de derde, door de Kennemer of Nieuwepoort, voorby het Huis te Kleef, over de Zandpoort, 's Prinsenbosch, voorby het Huis te Brederode, het Dorp Bloemendaal, Overveen, over de Leydsche Vaart, door het Hout, tot aan het Zuider-Buiten-spaarne, alwaar het gezelschap door de Moeder van dorothea, die, op deeze wandeling, aan willem het jawoord hadt geschonken, op haaren zestigsten verjaardag wierdt opgewagt; op de vierde en laatste wandeling treedt het gezelschap ter Spaarnewouderpoort uit, bezoekt Spaarnewoude,
Spaarndam, gaat van daar, langs den Slaaperdyk, over Velzen, na de Beverwyk, alwaar het gezelschap met de Moeder van dorothea, en gerard, Oom van willem, wordt vermeerderd, en, naa 'er gemiddagmaald te hebben, met twee rydtuigen van Heere gerard na Haarlem terugkeert.
Behalven de Vignetten, verbeeldende 't een het zoogenaamde Graf van rousseau, versieren dit Werk, behalven de zindelyke typografische uitvoering, vier fraaie Plaaten: de Nieuwe Brouwerskolk, het Slot van Heemstede, Duin en Daal, en een Gezigt op de Beverwyk; en voorts nog, aan het einde der tweede wandelinge, het welgelykende Shiloueth van wylen hermina christina bicker, Dochter van wylen den kundi-
{==139==} {>>pagina-aanduiding<<}
gen Rotterdamschen Artz, l. bicker, die haaren Vader, als drenkeling uit het water opgehaald, door hem met ontblooten boezem te verwarmen, als uit den dood in het leeven terugriep. Nog ontmoet men in dit Werk eenige Muziekstukken, gecomponeerd door freubel, een van welke ten opschrift draagt: Frank van borselen en jacoba van beyeren, onder den Moerbezieboom in het Schuttershof te Goes, naa het eindigen van een Schutters-spel, waarin Graavin jacoba den Vogel geschoten had. Van den Heere loosjes, die even vaardig in gebonden als ongebonden styl de pen voert, was natuurlyk te verwagten, dat hy zyn prosaisch Werk met dichtregelen zou doorvlegten. Zy zyn deels, doch wel voor 't minst, van elders overgenomen, deels van eigen maakzel. Onder de laatste meenen wy te mogen plaatzen de Naavolging der Eerste Elegie der Rusticatio Manpadica van den Amsterdamschen Hoogleeraar d.j. van lennep. Daar dit Werk voor een doorloopend Uittrekzel onvatbaar is, willen wy met de algemeene aanmerking eindigen, dat de vierde of laatste Wandeling by ons den voorrang verdient, als in zaaklykheid de overigen merkelyk te boven gaande.

Herman van Unna en Ida, of Tafereelen uit de Geschiedenis der geheime Gerichtshoven ten tyden der XIV en XV Eeuw, door Veit Weber. II Deelen. Uit het Hoogduitsch vertaald. In den Haage, by de Erven van I. van Cleef en B. Scheurleer Jun., 1804. In gr. 8vo. Te zamen 620 bl.

De Geschiedenis in ene Roman is het voorname, waarom zy door de meeste Lezers wordt gezocht; en echter is deze slechts het voertuig, waarvan zich de Dichter bedient, om nuttige kundigheden en goede lessen in het verstand en hart zyner Lezeren ingang te doen vinden. Somtyds, derhalven, bedroeft, maar somtyds ook verheugt zich de Menschenvriend, wanneer hy onze jonge lieden zodanige Geschriften ziet in de hand nemen, al naar mate hy niet alleen daar voorof nadeel voor de zedelykheid van verwacht, maar al naar mate ook hy zodanig ene lecture voor tydwinst in een ledig uur of voor tydverlies houden moet. Zy, die ene Roman lezen alleen om te weten hoe alles uitkomt, vinden waarschynlyk in deze Boekdelen geen zonderling behagen; hierin heeft de Vertaler gelyk; zy zullen dezelve niet ten twedemaal lezen; - zy, die het kunstmatige kunnen beoordelen, en welkers hart daarenboven voor aandoenlyk medegevoel vatbaar is, vinden hier meerder voedsel; ook dit stemmen wy toe; en het is al mede waar, dat men by het lezen dezer Geschiedenis stof zal vinden om zich gelukkig te achten, dat men niet in die barbaarsche Eeuwen geboren werd, waartoe dit

{==140==} {>>pagina-aanduiding<<}
Verhaal behoort, al ware het dan ook dat men met den staat der zaken in onzen meer verlichten leeftyd zich anders niet volkomen te vreden hield. Daarenboven kan, naar onze gedachte, zodanig Geschrift ook nog deze nuttigheid hebben, dat de lust worde opgewekt om zich enige meerdere moeite te geven, ten einde niet zo geheelenal onkundig te zyn in de geschiedenissen en zeden van den vroegeren tyd, als thands by velen onzer jonge lieden het geval is; en daardoor zou dan deze Roman het ‘niets dan Romans lezen’ kragtdadig tegenwerken, hetgeen indedaad niet dan voordelig wezen zou. Dit willen wy wenschen, terwyl wy den Vertaler vooral ook danken voor de moeite, die hy zich heeft gegeven, om ons enigzins in te lichten ten opzichte dier geheime Gerichtshoven, die in de Middeleeuwen zo veel gezags hadden; hy geeft hier wel maar weinig, maar ook dit weinige is welkom by hem, die niets genoegzaam wist van zodanige werken der duisternis in den eigenlyken zin, en waaromtrend het wel altyd nog duister genoeg zal blyven.
Een scelet van de Roman te geven, zou hoegenaamd gene nuttigheid hebben; liever willen wy iets ter proeve afschryven.
‘De Keizerin werd zwak, enz. Eindelyk verloste zy van eene doode Princes.
Ik weet niet of het toen ten tyde iets ongewoons was in zyne liefste hoop bedrogen te worden, dan of dit den Vorsten alleen nooit wedervoer; dit is waar, dat dit voorval zo veel schrik veroorzaakte, als of nimmer op deeze waereld iets dergelyks gezien ware. De personen, die hier deel aan namen; en wie was daar van uitgesloten? wie nam geen deel in sophia? vormden zich in twee partyen. De eene daarvan hield zich bezig met de voorbeduiding, de andere met de oorzaaken deezer gebeurtenis, terwyl verre de meesten dagten aan de gevolgen.
De leere der voortekenen was toen een gewichtig geloofsartikel: en ik zoude niemand hebben willen aanraaden hun te wederspreeken, die op het doode kind van sophia alle de comeeten, hemelsteekenen en zeldzaame voortbrengzels der natuur, deeze laatste tien jaaren verschenen, ten voorbeduiding deeden strekken. Zy, die 'er zich op toelegden, de oorzaak deezer teleurstelling eens geheelen volks te doorgronden, verstonden nog minder spotterny dan hunne vrienden van de eerste ordening; en het zoude by hen een hoog verraad geweest zyn, zo men had willen vermoeden, dat de ontydige reis, en de domme geneesheeren der Keizerin, hier wel iets toe konden gedaan hebben; als ook dat zy door gedienstige brieven van Praag vernam, dat susanna, die men haar had wysgemaakt voor altoos te zyn afgedankt, weder verscheenen was, en openlyk aan wenzels zyde wandelde, in de keizerlyke kamers gebood, als in haar

{==141==} {>>pagina-aanduiding<<}
eigen huis, en niet weinig hoopte, dat sophia haare verlossing met den dood zoude betaalen.
Dingen van deezen aart betekenden niets by onze vernuften; hunne onderzoekingen drongen dieper dóór. Toovery, toovery, had dit ongeluk voortgebragt. Het zwaard der gerechtigheid moest hier spoedig getrokken worden, opdat het kwaad niet verder ging, en zich, misschien, aan de geheiligde persoon der Keizerin vergreep, die nog tusschen leven en dood kwynde. Het geheel gevolg der Keizerin, ook de Vorstin von ratibor, werden gevangen. Ida alleen bleef gerust in haare kamer, en konde over niets klaagen, dan dat men haar belette haare geliefde Keizerin in haare zwakheid by te blyven, die geduurig haar naam noemde, en riep dat zy zonder haare ida niet leeven of sterven kon.
Het onderzoek ging spoedig en streng voort. De Hertog van beijeren en de Graaf von wirtemberg, presidenten des gerechtshofs, beminden de edele lyderes te vuurig, waren te goede christenen, dan dat zy, waar men toovery vermoedde, zagtzinnig zouden geweest zyn. Dan, hoe streng 'er onderzoek gedaan wierd, zo werden alle dames na het eerste verhoor vrygesproken. Ja zelfs de Vorstin von ratibor ontfing geen het minste verwyt, als of zy voor de Keizerin niet genoeg zoude gezorgd hebben; ofschoon zy haar de bovengemelde brieven had laaten leezen. Men wist van zulke brieven, en dat sophia, die geleezen hebbende, in flaauwte gevallen was, met groote moeite, na heftige stuipen, tot zich zelve was gebragt, en van dat uur tot aan haare verlossing aan den oever des doods had gelegen. Doch daarvan werd niet in 't geringste gesproken. Het onderzoek ging over bovennatuurlyke kunsten, die sophia en haar kind om het leven gebragt hadden, en daarvan vond men by de onschuldige dames geen het minste bewys.
Ida bejammerde haare medezusters, ook maar op het minste verdagt te zyn van zaaken, aan welke zy, als alle haare tydgenooten, met hart en ziel vast geloofde. Haar dagt dat zy zulk een vermoeden zou bestorven hebben. Zy schatte zich gelukkig, alleen uitgezonderd te zyn geweest; en hoopte, nu zy hoorde, dat haare Vorstin zelve door de Opperhofmeestres werd opgewagt, ook wel rasch deze tedergeliefde te zien.
Eens op een morgen had zy zich ten vollen aangekleed, om, zo zy ten hove geroepen werd, gereed te zyn, toen haare dienstmaagd intrad, met een gelaat, waarop de levendigste ontzetting, ja wanhoop uitgedrukt stonden; zy droeg een stuk papier, dat zy haare meestres scheen te willen overhandigen, doch voor zy dit doen konde, zonk zy onmagtig ter aarde. Ida vloog toe om haar te helpen, maar toen zy op het papier het woord ida las, overwon haare nieuwsgierigheid het medelyden, en zy zoude het volgende geleezen hebben,

{==142==} {>>pagina-aanduiding<<}
Indien zy by den eersten regel niet buiten kennis naast haare dienstmaagd gevallen was.
Oordeel, waarde Lezer, oordeel zelf, en plaats u in dien tyd der domste en wreedste onkunde.

Aan ida munster.’

‘Ida, ida, toverheks, moordenares, schuldig aan hoog verraad! verschyn; wy, de geheime wrekers Gods, roepen u binnen drie dagen voor Gods gericht! - verschyn! verschyn!’ enz.

De Lezer merkt, dat deze Roman althands iets meer nog is dan een dor verhaal.

Theödore van der Linden, door Hendrik Stilling. II Deelen. Uit het Hoogduitsch. Te Arnhem, by J. Troost. In 8vo. Te zamen 609 bl.

Wy houden den Heer j.p. klein voor enen zo bevoegden rechter over dit soort van Geschriften, dat wy ook reeds vooraf zyn gunstig oordeel over dit Werkje wel zouden durven onderschryven. Men kan hier, zegt hy, onder een aantal goede leefregels, leeren, hoe een godsdienstig geduld de onspoeden van dit leven leenigt; hoe het ons in staat kan stellen om de krachten van den geest te versterken, en, door verdubbelde inspanning, tot het opsporen van redding bekwaam te maken; hoe hetzelve eindelyk het bestanddeel wordt der zalige bewustheid van wel geleefd te hebben. - Wie zich, op deze waereld, geheel en al ondergeschikt aan den wil der Voorzienigheid gedraagt, zal ook, zoo als hier geleerd wordt, ondervinden, dat dezelve, by alle hare wonderbare leidingen en zware beproevingen, de geschiktste oogenblikken juist weet te treffen, waarin wy verkwikking behoeven, en de menschlyke kracht, zonder hulp, zou bezwyken. En wy onderschryven dit zyn gunstig oordeel, nadat wy het Werkje gelezen hebben, ook nog van harte gaarne. Dan, ofschoon wy onszelven niet behoeven te rangschikken onder die genen, voor welken hy zelfs Raphaëls penceel onvermogend houdt, of welken hy beleefdelyk verzendt naar den schildwacht te Gibraltar, zo lopen wy toch met dit Geschrift van stilling by ver of na zo hoog niet, als met de meeste van zyne andere ons bekende Geschriften; in welke wy (dit houde hy ons ten goede, al moeten wy dan ook naar Gibraltar!) zelfs zeer veel meer van den Dweper vinden, dan juist in het Werkje, dat thands voor ons ligt; terwyl wy deze gelegenheid zeer gaarne waarnemen, om onze hoogachting voor
stilling (Professor jung eigenlyk) te betuigen, en te verzekeren, dat hy, zelfs by alle zyne dwepe-
{==143==} {>>pagina-aanduiding<<}
tyen, een uitnemend leerzaam Schryver is, die ons altyd roert en treft, altyd zeer veel voedsel geeft voor verstand en hart, altyd ons medesleept, en dien wy zyne dweperyen, wanneer wy weder tot onszelven terugkomen, nog altyd zeer gemaklyk en gaarne kunnen vergeven. Wat deze zyne Theödore betreft, de Voorredenaar schreef, zegt hy, gene Recensie, maar slechts ene Voorrede; had hy het eerste moeten doen, zo vermoeden wy byna, dat hy even zo verlegen geweest zou zyn als wy. Gaarne wilden wy het Werkje aanpryzen; gaarne zagen wy het in vele handen; want het bevat zeer veel goeds: dan als Roman heeft het zeer weinig verdienste; het is hier en daar veel te kort, hier en daar veel te lang gerekt, geweldig overdreven, en in meer dan één opzicht onwaarschynlyk. De kinderen van Diederik van der Linden, een zonderling soort van koopman en boer, worden op zo zonderling ene wyze gevormd en bevorderd tot het spelen van een' groten en gewichtigen rol in Rheinau, en alles neemt zulk enen gang, dat de Lezer zich dikwils ook by de ernstigste gebeurtenissen van lachen naauwlyks onthouden kan, en wy voor ons byna zeggen zouden, (zo onmenschkundig komen ons sommige byzonderheden voor) jung is in deze Theödore geen stilling meer; hoewel, wy herhalen het gaarne, zeer veel uitmuntends ons den echten stilling, den lieven dweper, en echten kenner van het menschlyk hart en den weg tot hetzelve, telkens wederom herkennen doet. En hiermede verwyzen wy onze Lezers naar het Werk zelve.

Handboek voor jonge Dogters uit den Burgerstand, of Aanwyzing tot die schoolsche zoo wel als huishoudlyke kundigheden en bekwaamheden, welken haar, als Meisje, Echtgenote, en Huismoeder, betamen en versieren. Vry gevolgd naar het Hoogduitsch, van C.P. Funke, Opziener der Vorstlyke Kweekschool tot Schoolmeesters te Dessau. Te Zutphen, by H.C.A. Thieme, 1804. In 8vo. 330 bl.

‘Van twintig Huwlyken verdienen naauwlyks drie den naam van middenmatig gelukkige, en doorgaans zyn de Vrouwen de oorzaak van het ongeluk. In hogere standen intusschen zyn de Mans de meest schuldige, in de lagere zyn Vrouw en Man doorgaans even schuldig; maar in de middenstanden,’ (daar zit dan wel het grootste kwaad!) ‘zyn het de Vrouwtjes.’ Wy laten deze gewaagde stellingen voor rekening van den Schryver, maar willen onze Schonen uit den middenstand doen opmerken, dat hy haar waarlyk (hoe zeer de schyn tegen hem zy) een zeer vereerend compliment maakt. Het hapert by haar toch, naar

{==144==} {>>pagina-aanduiding<<}
zyne gedachte, slechts aan de vereischte kundigheden en oefening; en, welk een vooruitzicht! zy zyn in dezen geholpen door zulk een Boekje, als zy thands ontfangen van zyne hand, waarin de meesten voorzeker slechts weinig vinden zullen, het geen haar niet zeer veel uitgebreider en beter bekend was: zo dat zy geheel dit Geschrift nagenoeg als ene Lofreden op haar kunnen aanmerken.
Het Werkje is in twee Afdelingen gesplitst. De eerste bevat, in het kort bestek van 134 bl., de Schoolsche kennis naar de behoeften van Jonge Dogters uit den Burgerstand. En hier hebben wy nu zo veel over Aardrykskunde en Geschiedenis, - de Hemelligchamen, - Luchtverschynselen, - Voortbrengselen van Natuur en Kunst, - en dan nog Iets over den Mensch; - zo veel over dat alles, als wy aannemen, een Meisje, dat maar niet volkomen zot is, in een paar avonden te leren, al had zy 'er ook nooit iets over gelezen of gehoord. De twede Afdeling bevat de Huishoudlyke Kundigheden en Bekwaamheden, welken in eene Jonge Dogter uit den Burgerstand vereischt worden; en in het byzonder vinden wy dan hier ook nog de Pligten van eene Echtgenote, - van eene Vrouw des Huizes, - van eene Vrouw omtrend hare Dienstboden, - van eene Moeder, - van eene Huismoeder als Oppasster van Kranken. Behalven hetgeen nagenoeg ieder Burger-meisje op een Brei- of Naai-school heeft geleerd, en by hare Moeder in de Keuken en de Ziekenkamer heeft gezien, [en soortgelyke schrandere aanmerkingen, als b.v. de volgende: ‘een feestgewaad in de keuken te dragen, enkel om dat men te gemaklyk is, om zich een paar malen te verkleeden, is onverandwoordlyk.’] zal ene of andere Burger-moeder onze Jonge-meisjes en Vrouwen uit den middenstand, in enen enkelen winter-avond, omtrend alles, wat hier voorkomt, zeer gemaklyk onderrichten. Zo dat wy in de daad nu hope hebben, dat, binnen weinige dagen, van de twintig Huwlyken nu voor het minst wel zeventien den naam van gelukkig zullen verdienen, en wy alzo de Gouden Eeuw te gemoed zien; want van de schone Sexe hebben wy ene te goede gedachte, dan dat wy
enigzins zouden twyfelen, of zy zullen zich ene zo gemaklyke en goede gelegenheid met allen spoed ten nutte maken; waartoe het Aanhangsel, behelzende de Afschildering van eene voorbeeldige Vrouw, haar, is 't nood, nog krachtig kan opwekken.





{==145==} {>>pagina-aanduiding<<}

Algemeene Vaderlandsche Letter-oefeningen.

Een Woord van Liefde aan mijne Protestantsche Medeburgers en Landgenooten, ter gelegenheid van den Overgang des Eerwaardigen Heere A. Réhn, uit de Gemeenschap der Doopsgezinden, bij welke zijn Eerwaarde weleer openbaar Leeraar was, tot die van de Roomsch-Catholijke Kerk. Gedaan binnen Amsterdam, op den 3 October 1804. Door M. Glasbergen, Lz. Pastoor van Helder en Huisduinen. Gedrukt voor Rekening van den Autheur, en alom te bekomen. 1805. In gr. 8vo. 102 bl.

De gelegenheid, op den tijtel vermeld, geeft den Eerw. glasbergen aanleiding, om, ‘met uitsluiting van alle bijzondere Godsdienstige geschilpunten, die de Belijders van 't Euangelie onderling van elkander verwijderen, met volkomen verbanning van alle hatelijk- en onbetamelijkheden, alleen op den toon van ware Kristelijke liefde, de Protestanten tot nadenken te brengen op den Godsdienst, welken zij belijden, en op den Catholijken Godsdienst, tegen welken zij allen zich aankanten.’
Ten dien einde splitst de Schrijver dit Stuk in V Hoofddeelen, waarvan het eerste ten doel heeft aan te tonen, ‘van hoe veel belang het zij, dat iemand met volkomen zekerheid overtuigd zij, dat hij al dat gene kenne en volledig wete, het welk God tot 's menschen zaligheid veropenbaard heeft.’ (De Schrijver meent geopenbaard. Hij gebruikt dit woord overal, gelijk ook de Eerw. réhn in zijne Brieven. Veropenbaren is niet alleen geheel ongebruiklijk; maar ver geeft ook doorgaands aan de woorden eenen zin, die, hier toegepast, onvoegzaam zoude zijn; zoo als spelen, verspelen - gebruiken, verbruiken, enz.)
In dit Hoofddeel beweert de Eerw. glasbergen, te recht, de ongenoegzaamheid van het gevoelen veler zoo-
{==146==} {>>pagina-aanduiding<<}
genaamde verdraagzamen, volgens 't welk ons in den oordeelsdag niet zal gevraagd worden, wat wij geloofd, maar wat wij gedaan hebben: de reden, echter, welke hij 'er van geeft, zal ongetwijffeld door velen geagt worden weinig te stroken met de redelijke verdraagzaamheid, waarop de Eerw. glasbergen zich beroemt: Ging die stelling door, zegt hij, ‘dan zou de Hemel zoo wel openstaan voor den Heiden, Jood, Mahometaan, als voor de deelgenoten des Euangeliums; zoo wel voor de leerlingen van Xocrates (Socrates), Plato, Zoroaster, of eenig ander Wijsgeer, als voor den leerling van Christus; zoo wel voor den Jesus verlochenenden Ariaan of Sociniaan, als voor den rechtzinnigen Gelovigen.’ Waarom 'er niet maar bijgevoegd, zoo wel voor den dwalenden Gereformeerde, Lutheraan, Remonstrant en Doopsgezinde, als voor den ootmoedigen eerbiediger van het gezag der Roomsche Kerke!
Op deze wijze moesten wij reeds op den voorgrond stuiten, in een Geschrift, welks Schrijver zich wil doen kennen voor geen blind navolger eener Secte, maar voor een verlicht en gemoedlijk leerling van Jesus en zijne Apostelen, en die ook blijken geeft van eene bekwaamheid en studie, die men niet zoo algemeen onder de Roomsche Geestelijkheid aantreft. - Ja, de Protestanten zijn voorzeker, over het geheel, bevooroordeeld, en te zeer met hun eigen leerbegrip ingenomen; maar hoe straalt het evenzeer door, ook in dit Geschrift, dat de Roomschgezinden, in het algemeen, de Onfeilbaarheid der Kerke, als eene bewezen zaak, vooruitstellen, allen, die daaraan twijffelen, zonder verder onderzoek, veroordelen, de dwalingen van sommige heethoofden onder de Protestanten als wapenen ter hunner verdediging opvatten, en daarmede tegen den Protestantschen Grondregel schermen, even als sommige Deisten, bij gebrek van betere wapenen, den Kristelijken Godsdienst bestrijden, door zich op de ondervinding te beroepen, volgens welke het bij vele Kristenbelijders zeer slecht, zoo ten aanzien der kennis, als met betrekking tot de betragting, gesteld is.
Men zal dan niet volstaan kunnen met alleen te doen; men moet ook geloven. Men mag alzoo niet onverschillig zijn omtrent de Euangelische kennis, noch zich vergenoegen met hetgeen men, in de jeugd, deswegen heeft aangeleerd. Om nu tot deze kennis te geraken, zegt

{==147==} {>>pagina-aanduiding<<}
de een: raadpleeg met den Bijbel, als het onfeilbaar richtsnoer - en dus spreken de Protestanten; maar de Roomschgezinde zegt: ‘gij moet vooraf den weg van Kerkelijk gezag aandoen, en daar zal u verder gewezen worden, hoe gij door Schriftuur en Overlevering met volkomen zekerheid op den groten weg van volledige kennis der Openbaring wandelt.’ Dit wordt in het twede Hoofddeel opgegeven; en in het derde onderzocht, ‘of de weg, door de Protestanten aangewezen, namelijk de H. Schriftuur, den mensch tot de volledige kennis der Goddelijke Openbaring brengt.’ Tot dit onderzoek wordt de weg gebaand door voorlopige aanmerkingen, welker eerste herinnert aan de waarheid: De mensch is verstandig, maar ook zwak; de twede aan het betoon van billijk gezag door Christus, die niet als Wijsgeer, maar als gezaghebbende leerde; en de derde aan de ondervinding: Waren de menschen ten tijde van Jesus verstandig en zwak, zij zijn het ook nu. Waaruit dan dit besluit getrokken wordt: Der menschen behoefte eischte, dat zij, ten tijde van Jesus, door gezag geleid werden; en die zelfde behoefte heeft nog plaats: derhalven, enz. Deze sluitreden gaat goed, indien maar gezorgd worde, dat 'er die redeneerkundige misslag buiten blijve, waaraan eene sluitreden onderhevig wordt, zoo dra zij een argument van vier termen bevat. Dit zal zij bevatten, zoo dra men, voor het gezag van Jesus, het gezag der Roomsche Kerke in de plaats stelt, 't welk de Protestanten als twee zeer verschillende dingen beschouwen. Recensent gelooft met den Schrijver, dat de lere van Jesus, juist als gezaghebbende lere, geschikt was, en nog is, en altijd zal blijven, voor het menschdom, op de gronden, welken de Schrijver aangeeft; maar juist
op die zelfde gronden verwerpt hij alles, wat in het Godsdienstige naar gezag zweemt, en van het gezag des éénigen Meesters onderscheiden is. - Gelooft dan Recensent niet in het gezag der Apostelen? - Allezints, als daartoe door den Geest van Christus toegerust. - Wel nu, zegt de Schrijver, dat zelfde gezag van Christus, den Apostelen gegeven, is van hun op de Kerke overgegaan; zoo dat het gezag der Kerke eigentlijk niets anders is dan dat der Apostelen, dan dat van Jesus Christus zelven. - Als dit kan bewezen worden, geeft Recensent zich gewonnen. Dit had hij ook verwacht met dugtige

{==148==} {>>pagina-aanduiding<<}
argumenten gestaafd te zullen vinden, in een Geschrift van een verlicht Roomsch Pastoor, die zijne Protestantsche Mede - burger en Landgenoten tot nadenken wil brengen, en tot eerbiediging van het gezag der Roomsche Kerke bewegen. - Nu, wij zullen zien, wat 'er geleverd worde!
In het derde Hoofddeel zoekt de Schrijver dan vooreerst (na de voorlopige aanmerkingen) te betogen, ‘dat, zal de H. Schriftuur alleen de eenige weg zijn om ter volledige kennis der Openbaring van God te komen, 1o. dezelve alles daartoe volledig moet bevatten, en 2o in dezelve alles zoo duidelijk uitgedrukt zijn, dat die kennis ook door lieden van gering verstand en bekwaamheden kan achterhaald en gevonden worden.’
De eerste stelling wordt aldus uiteengezet: ‘Het is niet onmogelijk, dat 'er buiten de H.S. Goddelijke Openbaringen bestonden; - 't zou strafbaar zijn, zoo dezelve bestaande, en men die kunnende weten, dezelve echter niet wist. - In de H.S. staat niet uitdrukkelijk: Elk voor ons noodzakelijk deel der Goddelijke Openbaring vinden wij in de H.S. volledig vervat. Men zou wel,’ zegt de Schrijver, ‘texten kunnen aanvoeren, welke de waarheid der bovengenoemde stelling, volgens eene gezonde Uitlegkunde, bewijzen; maar deze Uitlegkunde, hoe gezond zij moge wezen, gepaard zelfs met de uitmuntendste Taalkunde, Godgeleerdheid, en al wat daartoe verder kan behoren, blijft echter altijd menschelijk, daar wij intusschen eene onfeilbare Godspraak behoeven. Nergends geeft de Schriftuur zoo eene onfeilbare Godspraak ter hand, weshalven wij door de Schriftuur alleen niet kunnen verzekerd worden, dat alles te weten, dat God ter zaligheid veropenbaard heeft.’ - De Schrijver volgt ongetwijffeld eene zonderlinge Redeneerkunde. Wat hij door die onfeilbare Godspraak meent, is niet helder. Wij verbeelden ons, dat daarmede het gezag der Kerke bedoeld is: maar dan wordt hier hetzelve reeds als betoogd aangenomen. Meent hij 'er alleen mede een' klaren Schriftuurtext, dan wordt 'er te veel en dus niets bewezen. - De Eerw. glasbergen stemt toe, dat 'er Texten in de H.S. voorhanden zijn, die, naar de gezondste Uitlegkunde, door elk moeten opgevat worden, als bewyzende de

{==149==} {>>pagina-aanduiding<<}
waarheid: ‘In de H.S. is alles, wat ter zaligheid nodig is, geöpenbaard.’ En echter kunnen wij (volgens glasbergen) niet weten, dat deze Texten dit bewijzen, in weerwil van alle gezonde Uitlegkunde! 'Er moet eene onfeilbare Godspraak zijn, die ons daar van vergewist! - Hebben wij, b.v., ook zulk eene Godspraak nodig, bij de gezonde Uitlegkunde, om de taal der H.S. te verstaan: Alle schepzel Gods is goed, met dankzegging genomen zijnde. - Verwerpt de ongoddelijke en oudwijfsche fabelen, en oefent uzelven in de Godzaligheid; want de lichamelijke oefening is tot weinig nut, maar de Godzaligheid is tot alle dingen nut, enz. (1 Tim. IV:4-8.)? Moeten wij hier eene onfeilbare Godspraak hebben, om te weten, dat Ap. Paulus zich hier verzet tegen dezulken, die het Huwelijk verboden, onthouding van Spijzen voorschreven, enz. (vs. 3.)? - Juist de Godspraak der Roomsche Kerke heeft, ook in dezen, menschelijke leringen ingevoerd, voor welke de Kristenen, zonder verdere Godspraak, alleen volgens eene gezonde Uitlegkunde, zich moeten wachten, overeenkomstig de Apostolische voorschriften. Zie onder anderen Coloss. II:20-23.
‘Wat zult gij zeggen,’ dus gaat de Schrijver voort, ‘als ik aantoon, dat de H.S., wel verre van u te verzekeren, dat de gehele Openbaring in haar alleen volledig bevat is, u integendeel duidelijk aantone, dat 'er buiten haar merkelijke zaken zijn, tot geloof en zeden behorende, als van God veropenbaard, die met dezelfde naauwgezetheid moeten aangenomen en beleden worden, als die genen, welken de H. Geest door de pen der gewijde Schrijvers heeft doen optekenen?’ Hiertoe worden bijgebragt Joan. XVI:12, 13. Hand. I:3. Joan. XXI:25 en 2 Thess. II:15. - Volgens onze Uitlegkunde bewijzen deze texten niets meer, dan dat 'er door Jesus en de Apostelen meer gesproken dan 'er is te boek gesteld, meer gedaan dan 'er beschreven is, ook nuttig voor de toenmalige hoorders; zonder dat daaruit volgt, dat, hetgeen door Jesus en de Apostelen gesproken werd, openbaringen behelsde, die, door overlevering, aan de gelovigen in alle tijden moesten bekend gemaakt worden. Het zou ook gepast geweest zijn, indien de Schrijver in dit stuk ons iets had medegedeeld van de wijze dier overlevering, van den inhoud derzelve, en van de manier, waarop zij

{==150==} {>>pagina-aanduiding<<}
door de Kerk gebezigd wordt ter nodige verlichting enz.
De twede stelling poogt hij aldus te ontzenuwen: ‘De Geleerden liggen overhoop; de een gelooft dit, de ander weder iets anders. De Eenvoudigen kunnen, aan 't geen tot goed verstand der H.S. vereischt wordt, niet voldoen. Derhalven, wijl de H.S. zoo min klaar als volledig is, is de Protestantsche Grondregel te verwerpen.’ Evenwel, de Eerw. glasbergen wil ook niet voorbijzien, 't geen ter goedmaking van den weg, door de Protestanten bewandeld, kan bijgebragt worden. - Het beroep op Ps. XVIII:8 en 2 Tim. III:16, 17 is bij hem van minder belang (en wij moeten zulks met hem erkennen) dan eene sluitreden uit zeker Doopsgezind Leerboekje, in 1697 uitgegeven: De Overleveringen moesten hetzelfde, als de H.S., of wat anders leren; leerden ze hetzelfde, zoo waren ze in het algemeen ter zaligheid niet absolut noodzakelijk; leerden ze wat anders, dat streed tegen de waarschuwing van Paulus, Gal. I:8. - Laten wij het repliek van den Schrijver eens toetzen: ‘Hoewel ook de Overlevering volmaakt hetzelfde leerde, niet omtrent eenige, maar zelfs omtrent alle beschreven geloofswaarheden, zoo volgt daar nog in het geheel niet uit, dat zij volstrekt of absolut niet noodzakelijk zij. Immers hoe zal iemand van de echtheid en onvervalschtheid der H.S. verzekerd worden zonder overlevering?’ Maar wat doet dit hier ter zake? In de bovengemelde sluitreden wordt immers alleen gesproken van den inhoud der H.S., en niet van de authenticiteit der Boeken. ‘En ofschoon (dus gaat de Eerw. glasbergen voort) de Overlevering ook iets meer leert, gelijk zij werkelijk in sommige zaken doet,’ [waarom heeft de Schrijver dit niet met een en ander voorbeeld opgehelderd?] ‘zoo strijdt dit geenzints tegen de verkeerd bijgebragte
woorden, Gal. I:8. Integendeel, juist de waarschuwing, daar vermeld, strekt ter bevestiging der Overlevering. Want de Gelovigen worden daar vermaand, om zich op het allernaauwkeurigst te houden niet slechts aan het geen hij hun geschreven, maar het geen hij hun verkondigd had.’ - Zekerlijk aan het geen hij, te weten apostel paulus, hun verkondigd, dat is, bij monde overgeleverd had. Krachtig bewijs,

{==151==} {>>pagina-aanduiding<<}
derhalven, voor de Overlevering, door de Roomsche Kerk geëerbiedigd; als 't maar klaar genoeg blijkt, dat die juist dezelfde verkondiging bevat, toen door Apostel Paulus aan de Galatiërs gedaan! Daarenboven wordt hier nog bijgebragt, dat de Protestanten zich willen behelpen met te beweren, dat de H. Geest de geloofswaarheden der H. Schrifture den Lezer bekend maakt; waaruit dan zou moeten volgen, dat Luther, Calvyn, Menno, en alle Hoofden der Hervorminge, het ook in alles ééns zouden moeten wezen; terwijl echter de Verschillen het tegendeel bewijzen. Eindelijk wordt de Lezer gewezen op het Protestantsch Sijnode van Charenton, gehouden in 1644, en 't geen daar tegen de Independenten besloten werd; alsmede op het Sijnode van Dordrecht, waar de Remonstranten gedoemd werden; voorts op het Plakaat van 1694. Maar dit zijn alle bewijzen, die, zullen ze iets betogen, alleen de averechtsche begrippen der Protestanten, en de ongetrouwheid aan den Grondregel, aanduiden, zonder de waardij van den Grondregel zelven in het minst te krenken.
Ons bestek gedoogt niet, hier uiteen te zetten, in hoe verre zelfs de ongeoeffendste Protestant alles, wat in de H.S. gelezen wordt, moet verstaan; ook zal dit niet nodig zijn, daar toch de Eerw. glasbergen, als hij zien wil, wel in staat zal zijn om Openbaring van H. Schrift te onderkennen. Dan wij willen eens toegeven, dat het wenschelijk kon geagt worden, dat een onfeilbare Uitlegger alle de duistere gezegden der H.S. gezaghebbend verklaarde, al ware het dan maar ter afsnijding van alle nodeloze twistredenen; maar deze wensch is niet genoeg om daaruit te besluiten, ‘'er is waarlijk zulk eene onfeilbare Godspraak.’ En zien wij op het geen in de Roomsche Kerk is ingevoerd; slaan wij vooral het oog op de duistere Midden-eeuwen; dan moeten wij, uit de heerschende domheid enz., besluiten, dat die Godspraak, zoo dezelve 'er geweest zij, ter verlichting weinig nut gesticht heeft.
In het vierde Hoofddeel wordt onderzocht, ‘of de weg, dien de Catholijken aanwijzen, om onfeilbaar zeker tot die volledige kennis te geraken, namelijk een onfeilbaar Kerkgezag, zich grondende op de H.S. en Overlevering, de ware en echte weg zij.’ Dat deze de ware en echte weg is, wordt betoogd op eene wijze, die ons wederom van 's mans uitleg- en oor-
{==152==} {>>pagina-aanduiding<<}
deelkunde gene hoge denkbeelden geeft. ‘Deze weg,’ zegt hij, ‘is de ware weg, om dat Kristus zelf dien heeft aangewezen.’ - Alle andere argumenten hadden wij kunnen missen, indien dit waarheid was. Wij zullen des Schrijvers redenering geheel mededelen. ‘Kristus zelf heeft dezen weg aangewezen. Want nadat Hij het gezag voor de Joodsche Kerk, de bewaarderesse der Goddelijke Openbaring ten tijde des O. Verbonds, bij Matth. XXIII:2 en 3 met deze duidelijke woorden zoo hoog had aanbevolen: De Schriftgeleerden en Phariseërs zijn op den stoel van Moses gezeten: daarom al wat zij u gebieden, onderhoudt en doet dat: maar doet niet naar hunne werken: zoo beveelt Hij hetzelfde ontzag voor de Kerk der Nieuwe Wet, die Hij was komen stichten, en op deze oude volgen moest.’ - Maar wat bewijst dit nu voor het bedoeld gezag der Kerke, in het verklaren en doen kennen der Euangelische geloofswaarheden? Jesus wil, dat zijne leerlingen, zoo lang de Wet van Moses, staande den Joodschen Burgerstaat, gezag had, dezelve zouden opvolgen, en de Phariseërs, voor zoo verre zij op den stoel van Moses zaten, of die Wet handhaafden, eerbiedigen - terwijl Jesus evenzeer tegen de Overleveringen, die zij bij de Wet voegden, ijverde, als tegen hunne schijndeugd en overheersching; zeggende daarom in dat zelfde Hoofdstuk, vs. 8. Gij zult niet Rabbi genaamd worden; want
één is uw Meester, Kristus, en gij zijt allen Broeders. - Dit gezag moet natuurlijk in de ruimste mate aan de Wet of de uitspraken van Kristus, aan zijne Lere en Geboden toegekend worden: maar waar heeft Jesus gezegd, dat Hij, buiten zijne Apostelen, en zulke Leeraars, die, ten hunnen tijde, met de buitengewone gaven des H. Geestes bedeeld werden, aan de Gemeente, of liever aan één of meer Hoofden der Gemeente, een gezag heeft toegekend, en onfeilbaarheid in 't bewaren en verkondigen der Overleveringen, en in 't verklaren der Heilige Lere, als gewijde orakels? - Het ware te wenschen geweest, dat de Eerw. glasbergen hiervoor getuigenissen had aangevoerd; maar naar dezelve zoeken wij vruchteloos. Met het woord Kerk of Gemeente wordt vervolgens gespeeld, en hetgeen 't bestuur der Zeden betreft, ten aanzien van wangedrag of scheurmaking, verward met hetgeen, waartoe de Hierarchie

{==153==} {>>pagina-aanduiding<<}
gewoon is zich uit te strekken. Immers op de gemelde woorden doet de Schrijver volgen: - ‘die Kerk, waar van Hij verzekert, dat de Poorten der Helle, dat is de dwaling en ongerechtigheid, tegen haar niet zouden vermogen; - die Kerk, aan welke Hij den H. Geest beloofd heeft, met verzekering, dat deze haar alle waarheid zoude leren, en bij welke Hij, achtervolgens zijne belofte, tot aan het einde der waereld zal blijven; - die Kerk, eindelijk, van welke de H. Paulus betuigt, 1 Tim. III:15, dat zij is de Kerk van den levenden God, de Pijlaar en vaste stijl der waarheid, en dit wel op deze krachtige en uitdrukkelijke wijze: Die u hoort, hoort mij; en die u versmaadt, versmaadt mij. Die de Kerk niet hoort, houdt hem als een Heiden en Tollenaar.’ - 't Is waarlijk eene zonderlinge wijze van schriftverklaren, deze, in het N.V. verspreide, gezegden op bovengemelde manier tot zijn hoofddoel te verbruiken, en ten grondslage des menschelijken gezags te leggen; daar het gezag, in die gezegden verondersteld, of aan de Apostelen in het bijzonder, of aan den Euangelischen Godsdienst wordt toegekend, 't welk zich handhaven zal onder het bestuur van Kristus, die zelf beloofd heeft zijne Kerk te zullen beschermen, zoo dat het geweld der duisternis dezelve niet zal overweldigen, en wiens Apostel Petrus de Ouderlingen vermaant (1 Petr. V:2 env.) Weidt de Kudde Gods, die onder u is, hebbende opzigt daarover, niet uit bedwang, maar gewillig; niet om vuil gewin, maar met een volvaardig gemoed; niet als heerschappij voerende over het Erfdeel (des Heren), maar als voorbeelden der
Kudde geworden zijnde - waarschuwende vervolgens (2 Brief II:3.) tegen valsche Leeraars, die van de gelovigen, door gierigheid, met gemaakte woorden, een koopmanschap maken zouden, enz.
De overige bewijsgronden zijn deze: ‘Het gezag der Kerke is overeenkomstig 's menschen behoeften als zwakke en redelijke schepzelen; - het eindigt alle geschillen; - het bragt den mensch tot de kennis der waarheid, van 't begin des Christendoms af; anders zou de eisch van onderwerping aan 't gezag der Kerke wreed en onrechtvaardig geweest zijn; 't welk van de ware Kerk niet kan gezegd worden; - geduurende 18 eeuwen is de echtheid en juistheid van dezen weg gebleken: de Protestanten verketteren

{==154==} {>>pagina-aanduiding<<}
elkander; de Catholijken hebben de veropenbaring nog nimmer ergens in geschonden of veranderd; - deze weg wordt door de handelwijze der Bestrijderen ondanks zich zelven erkend, waarvan de Decreten der Concilien ten betoge strekken.’ - Hoe veel wordt hier weder als bewezen verondersteld, 't welk nog moest voldongen worden! hoe veel aan Kerkelijk gezag toegekend, 't welk Kristus alleen toekomt en zich voorbehouden heeft, voor wiens rechtbank alleen, de Kristenen verschijnen zullen; terwijl Ap. Paulus op dien grond verbiedt, dat de een den ander in zaken des geloofs zal oordelen, daar zij allen mededienstknechten zijn, en zich anders een werk zouden aanmatigen, waardoor zij hunnen verheerlijkten Meester en Heer de Kroon, als 't ware, van het hoofd zouden nemen. - En wat de Verschillen onder de Protestanten betreft, deze zijn zeer natuurlijk, bij vrij onderzoek; dezelve kunnen ter verlichting medewerken, en met verdraagzaamheid bestaan; terwijl Hierarchie, door domheid, zekerlijk eenstemmigheid kan werken - doch eene eenstemmigheid, die 's menschen geest verlaagt, en rechtstreeks strijdig is met het hoofddoel der Kristelijke Lere; - ja ware dat Kerkelijk gezag zoo heilzaam als rechtmatig geweest, gelijk de Eerw. glasbergen beweert, dan voorzeker zouden die misbruiken nimmer in de Roomsche Kerk ontstaan zijn, welke aanleiding tot de Hervorming gegeven hebben; en ook dan ware onbekend gebleven de naam van jansenist, welke, zoo wij wel onderricht zijn, door den Eerw. glasbergen en zijn Bekeerling réhn gedragen wordt.
‘Het blijkt dan middagklaar (naar 't oordeel van den Eerw. glasbergen) dat de weg, door de Catholijken aangewezen, om tot de volledige kennis van 't geen God ter zaligheid veropenbaard heeft te komen, de echte is, namelijk een onfeilbaar Kerkgezag, zich grondende op Schriftuur en Overlevering.’ - Wij willen den Lezer tot het Geschrift zelve verwijzen, en den Schrijver ter lecture bevelen de Verhandelingen over den Protestantschen Grondregel, te vinden in het XIde Deel der Werken, door teyler's Godgeleerd Genootschap uitgegeven.
Na hetgeen te voren verhandeld, en vooral wegens de onveranderlijkheid en eenstemmigheid in de Catholijke Kerk gezegd is, ten bewijze van 't heilzame eens

{==155==} {>>pagina-aanduiding<<}
onfeilbaren Kerkgezags, ziet men vreemd op, bl. 57 te lezen: ‘Het zou 'er nu op aankomen, duidelijk te tonen, welke Kerk of Godsdienstig Genootschap met zoo een onfeilbaar gezag bekleed is.’ Het betoog, zegt de Schrijver, loopt buiten zijn plan, schoon anders niets gemakkelijker zoude wezen. Wij stemmen geredelijk toe, dat 'er, volgens zijn Eerws. Redeneerkunde, niets ligter is. Wij zijn daarom ook geenzints verwonderd, voorts als eene onbetwistbare waarheid weder aangenomen te zien, dat deze gene andere dan de Kerk zijn kan, bij welke zijn Eerw. Pastoor is. Deze is als eene stad, zegt hij, op een berg liggende - en soortgelijke uitspraken meer, die elkeen, zoo hij slechts op zijn Eerws. gezaghebbende uitspraken vertrouwt, moeten overtuigen en verstommen. - Wat, eindelijk, de gevolgen betreft, welke door den Eerw. glasbergen uit het verhandelde ten Besluite getrokken worden, deze zullen bijval vinden bij de genen, die zich met de praemissen kunnen vereenigen.
Over het geheel draagt dit Stuk meerdere kenmerken van goeden Stijl, dan van gezonde Redeneerkunde. Het woord van Liefde wordt wel eens wat op scherpen toon uitgedrukt, wanneer de ijver bij den Schrijver ontgloeit; b.v. bl. 54. ‘Gij (Protestanten) verkondigt eene leer, die te voren onbekend was. Men kan u het heiloos tijdperk uwes oorsprongs en nieuwigheid aantonen. Gij zijt thans: maar gisteren waart gij 'er nog niet. Wij waren vóór u; wat komt gij ons dan in het bezit des voorvaderlijken geloofs storen? Agttien eeuwen rolden voorbij; pogingen bij menigte en van allerleijen aart werden aangewend door de Helsche Magten, om ons geloof te verbasteren en te vernielen,’ enz.
Gelijk de Eerw. glasbergen den Heer réhn, wegens zijnen stap, tegen het vermoeden van ligtzinnigheid verdedigt, en denzelven wil beschouwd hebben als gedaan enkel uit godsdienstige beweegredenen - zoo wil zijn Eerw. ook van zichzelven afgeweerd hebben alle verdenking van dwepende ijverzucht, onverdraagzaamheid, en overdrevene begeerte om Proselieten te maken. - Wij kunnen ons ligt verbeelden, dat beiden ten dezen opzigte miskend worden door andersdenkende blinde ijveraars. Wij willen geenzints

{==156==} {>>pagina-aanduiding<<}
iemand hunner van onedele bedoelingen verdenken, veel liever de plegtige betuigingen des Eerw. glasbergen ten dezen opzigte geloven. Aan eenzijdigheid of afgunst moet zijn Eerw. ook geenzints de bovengemelde aanmerkingen op zijn geschrijf toekennen. Wij oordeelden dezelve te mogen maken, wijl zijn Eerw. optreedt als iets belangrijks voor den dag brengende, waardoor de Protestantsche Grondregel ondermijnd, en het verworpen onfeilbaar gewaand gezag der Kerke zoude gestevigd worden. Had zijn Eerw. eenvoudig een Verhaal geleverd van den stap, door réhn gedaan, benevens de Brieven, die 'er nu ook bijgevoegd zijn, wij zouden de moeite tot eene Beoordeling, als nu gegeven wordt, ons niet getroost hebben. Wij kennen het zedelijk gedrag van beide de Heren even weinig als hunne personen. Wij vertrouwen deswegen alles goeds in alle oprechtheid, naar den aart der Kristelijke Liefde. Of de zucht tot proselietmaking den Eerw. glasbergen bezield hebbe, 't welk menschelijk zoude zijn, laten wij voor zijne eigene verantwoording. Indien oprechte, zuivere bedoelingen en overtuiging hem in dit alles bestuurd hebben, dan zal hij zich wegens 't gelukkig slagen mogen verheugen, en dan ook geenzints de kitteling der eerzucht behoeven, die anders ontstaan mogt op de gedachte van niet alleen een Protestant, maar wel een Predikant bekeerd te hebben! Bij verstandig nadenken zoude zijn Eerw. ten dezen aanzien ook zeer weinig kunnen oogsten, alzoo, het zedelijk karakter onbesproken zijnde, de bekwaamheden, echter, van den Eerw. réhn, zoo als ons gezegd is, bij dezulken, die hem personeel kennen, niet zeer hoog geroemd worden. Vandaar wordt vrij algemeen gedacht, dat, zoo weinig de Protestanten en de Doopsgezinden in den man, als
zoodanig, verliezen, de Roomsch-Catholijken niet veel bij hem zullen winnen; tenzij men stelle, dat zijn Eerw., door verdere beproeving en voorbereiding enz., waardoor hij nu schijnt geöeffend te worden, nog eens een verlicht en bekwaam Herder worde in de Kerk, waarin hij zich nu begeven heeft. Wij wenschen, dat die Heer steeds moge bezield blijven door die vreugde, welke hem reeds vroeg vervulde, blijkens zijnen Brief aan den Eerw. glasbergen van den 11 Nov. 1803, welke, nevens een an-
{==157==} {>>pagina-aanduiding<<}
deren van 3 Nov. des zelfden jaars, ons de aanleiding meldt van 's mans verandering in denkwijze, en ons het daarop gevolgd onderzoek in 't algemeen bericht; welke Brieven door twee Antwoorden van den Eerw. glasbergen vereerd werden. Eene broederlijke verkering met elkander legde den grond der vriendschap tusschen de beide Heren. Eens werd eene zamenkomst, waarbij ook anderen tegenwoordig waren, besloten met eenige aanmerkingen van den Eerw. glasbergen, welke op den Eerw. réhn den diepsten indruk maakten, en het besluit deden geboren worden om den R.C. Godsdienst te onderzoeken. Te meer gaande werd de lust tot dit onderzoek, om het vertrouwen, in glasbergen gesteld, en door de verlegenheid, waarin zich réhn bevond, wijl, zijns inziens, dagelijks moeilijker wordt voor den Kristen, de vraag: wat is waarheid? te beantwoorden. Van tijd tot tijd zag réhn de Protestanten meer en meer verschillen. In Duitschland was hij dikwerf getuige van de ongehoordste stellingen. Bij zijne komst in Holland vond hij de Twistschriften tusschen Prof. heringa en bonnet. ‘Ja,’ dacht hij, ‘zou die Hoogleeraar dan niet de minste gelegenheid gegeven hebben,
om onder zulke beschuldigingen te geraken? Zou een van herrewerden zoo wreed en ondankbaar zijn, anderzints zijn ouden Leermeester te beschuldigen?’ En dit zelfde moet hij ten opzigte van bonnet vragen. (Bl. 97.) Hij vreesde dus, dat 'er wat achter school; dat 'er donderwolken zamenpakken, die tot een vreeslijk onweder dreigen uit te barsten. ‘Wat middel om dit te voorkomen en af te leiden? - Daarenboven, hoe weinig blijft elk Godsdienstig Genootschap zich gelijk! - Waar is bij de Doopsgezinden spoor van de oude Leer, door menno simonsz. voorgedragen?’ - Dikwijls dacht réhn aldus: ‘Of de R.C. Kerk had ongelijk, met de leerstellingen der Hervormers te veroordelen; en dan moesten de Protestanten behoedzaam zijn om nu tot dezelfde dwalingen niet te vervallen; - of de R.C. Kerk had gelijk in hen te veroordelen; en dan moesten die leerstukken, van welken wij thans terug gekomen zijn, en waar over wij 't thans met haar eens zijn, ons overtuigen, dat zij in 't geen, waarin wij 't nog niet eens zijn, ook gelijk kan hebben; ons

{==158==} {>>pagina-aanduiding<<}
overhalen om (NB.) bij voorraad eerbiedig na hare stem te luisteren, tot dat meer opgchelderde tijden ook daarin het licht der waarheid met helderer glans bij haar zal doen uitschijnen.’ - Hieruit verbeeldt zich réhn zijnen Vriend te horen afleiden: ‘Ergo hebben de Hervormers de Schriftuur verkeerd verstaan in 't geen zij thans afkeuren; ergo is de Schriftuur alleen niet de Regel des Geloofs.’ - ‘En waarlijk,’ schrijft réhn, ‘ik moet dit toestemmen! - Nog meer.’ [En met het aanvoeren dezer reden, met welke wij ook allen bijgebragt zullen hebben, en waaruit dan ook genoegzaam de bekwaamheid van den goeden réhn en de triumph van den Eerw. glasbergen kan beöordeeld worden, eindigen wij ons reeds al te breedsprakig Verslag.] ‘Slegts korten tijd ben ik in bediening, en reeds ondervind ik in de ruimste mate de krachteloosheid en ongenoegzaamheid van mijne magt als Leeraar. Het stuit mij vreeslijk, dat een ieder zich die magt maar aanmatigt. En van een anderen kant gevoel ik de kracht der vraag, mij eens gedaan: Wat zijt gij meerder dan ik? - Honderdmaal vind ik mij blootgesteld aan de beknibbelingen van Neuswijzen, Vrouwen zelve niet uitgezonderd. - Komt het 'er op aan om de Kerkelijke tucht te doen gelden, gelukkig, als hij, dien het geldt, de ootmoedigheid heeft van zich te onderwerpen; maar is hij halstarrig, door wien zal de Leeraar geruggesteund worden? - Maak hier uit de rampzaligheid van mijnen toestand op; dat dit u overtuige van de brandende verlangens, waarmede ik reikhalzend uitzie om rust voor mijn geweeten te vinden.’ enz.







{==159==} {>>pagina-aanduiding<<}

Memoria Diderici Adriani Walraven: oratione funebri celebrata ab Henrico Constantino Cras, a.d. XII Novembris MDCCCIV. Ex Tijpographia civitatis Amstelaedamensis. In 8vo. f.m. 52 pp.

Ter voldoening aan 't verlangen van Heeren Curatoren van het Amsterdamsche Athenaeum, verlevendigt de Hoogleeraar cras, de oude, waarlijk loflijke, maar sedert lang bijna in onbruik geraakte gewoonte, om de gedachtenis van afgestorvene Hoogleeraars door Lijkredenen te helpen vereeuwigen. Van alle, in hun vak, verdienstelijke Mannen kan niet altijd, naar waarheid, evenveel gezegd, alle verdiensten kunnen niet evenzeer geroemd worden. Dit maakte, in vroegere jaren, toen over elken Hoogleeraar eene Lijkrede moest gehouden worden, wel eens de uitvoering moeielijk, of ook wel minder vereerend, dan zoodanige gelegenheid scheen te vereischen. Walraven was de man niet, die door nieuwe ontdekkingen of verbeteringen, van 't geen vóór hem, in de Oostersche Letterkunde, waarin hij bijna vijfentwintig jaren openbaar onderwijs gaf, of andere takken van geleerdheid, gedaan is, schitterde. 'Er zijn, behalven eene Academische Dissertatie (*) en twee Redevoeringen (†), gene door hem uitgegevene Schriften voorhanden, waarover men konde uitweiden. 't Heeft echter den Hoogleeraar cras aan gene stof ontbroken, om de gedachtenis van zijnen voortreffelijken Ambtgenoot, op eene hem vereerende wijze, te vieren. Hij leert ons walraven kennen, als een man van uitmuntenden aanleg, en groote bekwaamheid voor de onderscheidene posten, die hij met roem bekleed heeft, en van een bij uitstek braaf en deugdzaam karacter. - In de Oostersche talen heeft hij den grooten
schroeder tot Leermeester gehad, die hem onder zij-
{==160==} {>>pagina-aanduiding<<}
ne voornaamste leerlingen telde, en wiens vertrouwelijke vriendschap, door geleerde briefwisseling van tijd tot tijd onderhouden, hij tot diens dood toe genoot. De beroemde scheidius ontving, door zijn onderwijs, allereerst smaak in de beoefening der Oostersche talen, door wien naderhand ook de jongste (h.a.) schultens voor zijn roemrijke loopbaan wierd voorbereid. In 1760 werd hem reeds 't Hoogleeraarambt in de Godgeleerdheid en Oostersche Letterkunde te Duisburg aan den Rhijn aangeboden; maar hij verkoos liever in zijn Vaderland te blijven. In 1779 deed men hier te lande zijnen verdiensten eerst behoorlijk recht wedervaren, toen hij aan 't Amsterdamsche Athenaeum werd geplaatst, alwaar hij sedert den post van Hoogleeraar in de Oostersche Talen en Joodsche Oudheden, met geen' minderen roem, dan zijne voorgangers, bekleed heeft. - Tot dien tijd toe had hij 't Gereformeerd Kerkgenootschap, als Leeraar, in vier Gemeenten, (Randwyk, Warmond, Elburg en Harderwijk) met lof gediend. Te Amsterdam, daar velen hem sedert lang begeerd, doch anderen, niet met de beste oogmerken, zoo 't schijnt, geweerd hadden, werd hem, zes jaren later, met toevoeging van den titel van Hoogleeraar in de heilige Uitlegkunde, ook de nieuwe, voor hem zeer vereerende, post van Prediker bij 't Athenaeum opgedragen, volgends welken hij elfmaal 's jaars, in iedere Kerk eens, moest prediken. De Heer cras spreekt met veel ophef van de groote verdiensten van walraven, als Schriftverklaarder op den Kanzel. De Leidsche Hoogleeraar j.j. schultens zou, hem eens te Amsterdam hebbende hooren prediken, bij 't uitgaan hoofdzakelijk gezegd hebben: ‘nu zie ik, dat gij waarlijk, zoo als ik meermalen van u had hooren zeggen, een geheele maand noodig hebt, om eene Kerkelijke Redevoering over een
stof van belang te vervaardigen.’ Zoo uitgewerkt, en grondig, en juist waren 's Mans Leerredenen, die hij ook, met buitengemeene deftigheid, nadruk en warmte, moet uitgesproken hebben. Ofschoon 't hem deswegens niet ontbrak aan toejuiching van een zeer aanzienelijk deel der Gemeente, deed hem echter de moeielijkheid der tijden, en eenig opgevat misnoegen bij sommigen, over zijne mogelijk al te rondborstige, doch altijd zuivere vaderlandsliefde kenmerkende wijze van spreken, in 1792 te rade worden, om dezen

{==161==} {>>pagina-aanduiding<<}
post neêr te leggen, zonder dat men hem naderhand heeft kunnen bewegen, om denzelven weder te hervatten. - Als Mensch en Burger wordt de Hoogleeraar, in deze Lofrede, inzonderheid geroemd. Bij een deftig, doch te gelijk innemend voorkomen, zag men in hem, ten allen tijde, de grootste openhartigheid met stipte eerlijkheid, vrolijke deelneming in de onschuldige genoegens van het gezellige leven met verstandige godvruchtigheid, gepaard gaan. Ongelukkigen, op de edelmoedigste wijze, te helpen, elk volvaardig ten dienste te staan, en alle de plichten van een recht Vaderlander, met onverzettelijke standvastigheid, zonder aanzien des persoons, te vervullen, dit rekende hij voor zich de grootste eer, en hierin, ja men mag wel zeggen, in al wat braaf en losselijk is, muntede hij zo zeer uit, dat men hem onder de beminnelijkste en eerbiedwaardigste menschen van zijnen tijd moet rangschikken.
Dit alles, en wat men hier verder, tot roem van walraven, kan lezen, vermeldt ons een Man, wiens lofspraak nog al iets afdoet, in zuiver Latijn, zo als men het van zulken welsprekenden Lofredenaar zou verwachten.




H. Hana Prolusio Scholastica habita d. XXI Septembris, A. CIƆIƆCCCIV. Ex Tijpogr. civit. Amst. In 8vo. f.m. 22 pp.

De betrekking, waarin de Amsterdamsche Latynsche School tot den braven walraven gestaan heeft: zijnde de Professor, sedert 1800, Curator, of wel, gelijk men het daar noemt, Visitator der Scholen geweest: deze naauwe betrekking, tot den overledenen Hoogleeraar, gaf den Rector hana geene ongepaste aanleiding, om de uitgestrekte verdiensten van dien waardigen man, die zich ook, als Schoolbestierder, wakker moet gekweten hebben, bij gelegenheid eener gewoone Schoolplechtigheid, met dankbaren eerbied openlijk te roemen. Niet denkende, dat 'er, bij 't Athenaeum, eene opzettelijke Lijkrede zou gehouden worden, volvoerde hij dit, reeds in September des voorledenen Jaars, met algemeene toejuiching.
Meestal dezelfde hoofdpunten, die den voornamen inhoud der Redevoering van den Hoogleeraar cras

{==162==} {>>pagina-aanduiding<<}
uitmaken, komen ook, in deze korte, fraai geschrevene Gedachtenisrede, te berde. Van sommigen, als van de hem bijzonder eigene sterkte en kalmte van ziel, die hem, ook in 't zwaarste lijden, nimmer begaf, en die hij, vooral op zijn sterfbed, in hoogen graad, met voorbeeldige godvruchtigheid heeft aan den dag gelegd, wordt zelfs nog een weinig uitvoeriger gesproken. Vooraf gaat een schoon Latijnsch Vers van onzen uitmuntenden Vaderlandschen Dichter, jeronimo de bosch.

Vraagen en Antwoorden over den Godsdienst, gevolgd na (naar) de Vraagen over denzelven, tot Onderwijs der Jeugd geschikt door de Leeraaren der Christelijke Doopsgezinde Gemeente te Harlingen. Te Haarlem, bij A. Loosjes, Pz. 1805. In 8vo. 293 bl.

Aan Opstellen, en meer of min waardige Geschriften, zo voor het aankomend Geslachte, als ten dienste van den Gemeenen Man, vervaardigd, ontbreekt het voorzeker in onze dagen den Vaderlande niet: en schoon wij met hartelijk genoegen ontwaaren, welk een aanzienlijk voordeel de Nationaale Opvoeding, en Beschaaving der laagere Volksklasse, van gezegden voorraad ontleenen moge; bekruipt ons echter wel eens de vreeze, of niet de vordering in wezenlijke Kundigheden en Geleerde Weetenschappen daarbij lijden moet, dat ervaaren Mannen zich al te volvaardig leenen om roem te behaalen op het ligtere eerespoor, zonder te willen dingen naar den hoogeren lof, dien wij aan doorwrochte Werken alleen mogen toezwaarien. Wat hier van zij, met dankzegging en goedkeuring ontvangen wij dit Boekje, dat voor ons ligt, en, om zijnen belangrijken inhoud, bevallige voordragt, en gezonde denkwijze over den Godsdienst, even zeer als wegens de duidelijkheid der behandelde stoffen, waardoor het bij uitstek doel treft, alle aanspraak heeft op onze aanprijzing. De Eerw. hoekstra, Leeraar bij de Doopsgezinden te Harlingen, die zich in het Voorbericht als de Schrijver van dit Werkje kennen leert, treedt ten deezen op het spoor van wijlen den Eerw. joannes stinstra, zijnen Voorganger in het Beroep, dat hij thans bekleedt. Van deezen is het bekend, dat hij voornaa-
{==163==} {>>pagina-aanduiding<<}
melijk de hand had in de uitgaave der Vraagen (*) op den Titel aangeduid, en bij welke, in stede van Antwoorden, talrijke Aanhaalingen, uit de meest geachte Schrijvers, ten nutte der leergierige Jeugd, waren gevoegd. Buiten den kleeneren kring der Doopsgezinden, en onder veele Leeraaren van andere Hervormde Kerkgenootschappen, ontmoetede die verzameling van Godsdienstige en Zedekundige Stellingen, zedert lange,
een gunstig onthaal, en wierd zij met vrucht, als een Handboek en Wegwijzer, bij het opstellen van Christelijke Leerredenen, dikwerf gebezigd. Wij gewaagen hierom te liever van dit Boekje des Eerw. hoekstra, naar zulk een geacht model vervaardigd, dan toch naar zijn bijzonder doel gericht, en op eenen nieuwen leest geschoeid. De moeielijkheid voor de Jeugd, om eigene Antwoorden te schrijven en op te stellen over de waarheden van den Redelijken en Geöpenbaarden Godsdienst, maakte zeker eene voorbereidende oefening, en gepaste handleiding, tot zulk eene oefening van het oordeel, en ontwikkeling der denkbeelden, geenzins overbodig voor Kinderen, die men tot die hoogere taak wenscht op te voeren. De omslagtigheid voor anderen, wien het, bij dagelijks handenwerk en bezigheden, aan tijd en aanleg ontbreekt, om zich te leenen tot een uitvoerig onderzoek van den geheelen omvang der Christelijke Godsdienstleere, vorderde niet minder, met deezen eenen korteren weg in te slaan. Hierom was het dan, dat de Eerw. hoekstra zelve de pen opvattede, den leiddraad van de voormaals uitgegeeven Vraagen hoofdzaakelijk in zijn Opstel volgde, de Onderwerpen door duidelijke Antwoorden toelichtede, alzo de Jeugd op het spoor bragt tot dieper nadenken, en de eenvoudigen, of mingeöefenden, tevens in staat stelde, om, bij het gebruik van zijn Werkje, zich bekwaam te maaken tot het doen eener Christelijke Geloofsbelijdenis. Eenvoudigheid, en leevendigheid van stijl, merkt zijn Eerw. te recht aan, was in zijn Opstel een voornaam vereischte, 't welk hij, onzes oordeels, met lof vervuld heeft, door het afgetrokkene eener diepe Wijsbegeerte voor zijnen Leerling te verhelderen en te ver-
{==164==} {>>pagina-aanduiding<<}
aangenaamen door klaare en welgekoozen vergelijkingen. Daar alzo 's Mans arbeid, door zulk eene verhandeling der Godsdienstleere, eigenaardig aan den eenen kant moest uitloopen, ofschoon hij zich tot de grondtrekken der voor hem
liggende Vraagen alleen bepaald had; wierd het te meer noodig, dat hij zijn eigen bestek volgde, en zich op bekorten van zaaken toelag. Met genoegen zien wij dus, dat in zijn Werkje het meest diepzinnige wierd weggelaaten, dat versleeten Kerkgeschillen, en weinig aangelegen stukken van Godgeleerdheid, geheel uitvielen, en zelfs die deelen der Zedekunde zijn voorbijgegaan, waarin de Gemeene Man schaars eenig belang heeft, en waarvoor de kinderlijke jaaren geenzins de vereischte rijpheid aanbieden. Doch schoon wij over het geheel en naar waarheid zeggen mogen, dat hoekstra, ook wanneer hij van zijn geleide afwijkt, en anderen koers zet, eenen stevigen en welberaamden tred houde; niet ongaarne, evenwel, zouden wij eene en andere vraagen, vooral van toepasselijken inhoud, beäntwoord aangetroffen hebben in zijn Werkje. Ten voorbeelde zij het genoeg, Vr. 75, 80, en 81, uit de grootere verzameling te noemen, die de leeringen tot onderwerp hebben, af te leiden uit de kennis der Goddelijke Volmaaktheden en Deugden, waarvan hoekstra in Les 16-18 geene melding maakt. Te liever opperen wij deeze bedenking, omdat wij het afleiden van gevolgen, en toepassen van beweezen waarheden, ruim zo nuttig achten voor den Leerling, als een gepast betoog derzelven, 't welk anders, bij de onbedachtzaamheid der kindsche jaaren, of de onervaarenis van mingeöefende verstanden, dikwerf geringen indruk op het harte achterlaat. Hierom, zo, naar onzen wensch, een herdruk van dit Vraagboekje noodig worden mogte, zouden wij verlangen, dat zijn Eerw. deezen gegeeven wenk tot deszelfs verbetering aanwendde. Intusschen, schoon hoekstra oorsprongelijk deezen arbeid ten dienste zijner Gemeente heeft ingericht, en, in eenen ruimeren zin, voor zijn Kerkgenootschap schreef, hoopen wij toch, dat deszelfs gebruik zich binnen dien kleeneren kring niet bepaalen moge. En zo waarlijk de tijden, zedert de uitgaave van de
Vraagen over den Godsdienst, door zijne Voorgangers tot één geheel gebragt en verbeterd, ten goede gewend en van vooroordeelen gezuiverd zijn; durven wij ons vleien, dat dit Stukje,

{==165==} {>>pagina-aanduiding<<}
niet minder dan deezen, opgang maaken zal; en prijzen wij hetzelve die Christenen, welke voorstanders zijn van redelijke begrippen omtrent Godsdienst en Zedeleer, volmondig aan, als geschikt tot een huisselijk, ja ook meer algemeen, onderwijs der Kinderen en minbedreevenen. Het is zo, vermits hoekstra, als gezegd is, ook ten dienste van deezen onder zijne Gemeente en Geloofsgenooten de pen voerde, konde hij niet af, zijne gevoelens omtrent den Doop en het Avondmaal, ten slotte van zijne Lessen, daar bij te voegen. Dan te bejammeren zoude het zijn, wanneer hierom, van andersdenkende Medechristenen, het Werkje, als gevaarlijk voor hunne Kerkleere, getekend, en ter zijde geschooven wierde. Zulks verdient 's Mans poogen en zijne bescheidenheid niet. Weshalven wij, om dergelijk een vooroordeel, zo veel in ons is, te stuiten, uit het slot der 131 Lesse, waar over den Doop der Bejaarden gehandeld wordt, dit weinige, ter proeve zijner schrijfwijze, gekoozen hebben:
‘V. Zegt de Zaligmaaker toch niet: laat de kinderkens tot mij komen?
A. De Zaligmaaker zegt wel; laat de kinderkens tot mij komen; maar voegt 'er niet bij; “en gedoopt worden.” Van doopen wordt bij die gelegenheid niet gesproken.
V. Wat bedoelde dan Jesus bij die gelegenheid?
A. Hij wilde, door het omhelzen en zegenen dier kinderen, een bewijs geeven, hoe hoog hij de schuldelooze onnozelheid, eenvoudigheid en oprechtheid waardeerde, en hoe noodzaakelijk zulke hoedanigheden in zijne leerlingen vereischt wierden. (Marc. X:14-16. Luc. XVIII:16, 17.)
V. Is de Kinderdoop niet al oud?
A. Men vindt de eerste spooren van den Kinderdoop, 200 Jaaren na de tijden der Apostelen, of daaromtrent.
V. Hoe moet men zich in dit geschil gedraagen?
A. Men moet ieder in dit stuk naar zijne eigene overtuiging laaten handelen, zonder het hem kwalijk te nemen, daar toch ook van eene dwaaling omtrent een plegtig bedrijf onze zaligheid niet zal afhangen.’
Aan het einde van dit Werkje, waarop wij ons niet onthouden mogten eenigzins langer stil te staan, vindt men weinige Gebeden toegevoegd, die tot stichting der Eenvoudigen, of Kinderen, bijzonder geschikt zijn, en daartoe in rechten stijl opgesteld.


{==166==} {>>pagina-aanduiding<<}

Kort en zaaklijk Onderwijs, voor hen die zig door een onmaatig mingenot, of door de zelfbevlekking, hunne gezondheid benomen hebben; met aanwijzing der Remédiën, waarméde men de kwaalen, die uit beiden voordspruiten, moet voorkomen en geneezen: door Philip Friederich Sicherer: met Privilégie van zijne Roomsch-Keizerlijke Majesteit: uit het Hoogduitsch vertaald, en met eenige aanmerkingen en waarneemingen verrijkt, door den Vertaaler. Te Amsteldam, bij J.B. Elwe. 1804. In 8vo. 248 bl.

Ongetwijfeld zal het den Lezer vrij vreemd toeschijnen, op het Titelblad van dit kort en zakelijk Onderwijs te lezen: met Privilegie van zijne Roomsch-Keizerlijke Majesteit. Wij willen ten minsten niet ontveinzen, dat wij ons in het eerste oogenblik dit Privilegie niet wisten te verklaren. Deze twijfel wierdt echter reeds op de twede bladzijde weggenomen; men vindt aldaar een Extract uit dit Keizerlijk Privilegie, ingevolge van welk wijlen Keizer joseph II, in het Jaar 1776, aan den Heer sicherer een Octrooi verleend, of eigenlijk vernieuwd heeft, om de Kwakzalverij te helpen bevorderen, of, met andere woorden, om, bij uitsluiting, alleen het recht te hebben, de Engelsche Artsenijen, als het vruchtbaarmakend Poeder, de krachtgevende Tinctuur, en de balsamieke Pillen, in het Duitsche Rijk enz. te mogen verkopen. - Deze opheldering gaf ons intusschen geen zeer gunstig denkbeeld van den inhoud; en, na dat wij ons de moeite getroost hebben om dit Boekje te doorlezen, zijn wij ook in onze mening niet bedrogen geworden. Te vergeefs, immers, hebben wij in hetzelve eenig nieuw of opmerkenswaardig denkbeeld gezocht, noch eenige aanmerking aangetroffen (hetgeen, trouwens, in 's mans kraam niet te pas kwam) omtrent de in dezen zoo nodige voorzorgen, van welke een gedeelte zelfs reeds in de vroegste jaren diende in het oog gehouden te worden, ten einde dit kwaad bij rijpere jaren voor te komen, en waaronder voornamelijk behoort de oplettendheid op den Leefregel, de Kleedij, de algemene behandeling der jonge Kinderen door Minnen en Kindermeiden, ja zelfs op de gewone ligchaamlijke bestraffingen derzelven. -
{==167==} {>>pagina-aanduiding<<}
Van dit alles vindt men hier intusschen niets. Na dat de Schrijver, in de eerste elf §§en, het oogmerk van zijn geschrijf te kennen geeft, (welke dan ook vanhier beter tot eene Inleiding of Voorrede geschikt waren) houdt hij zich, van de
twaalfde § af, hoofdzaaklijk bezig met eene zeer gerekte en langdradige beschrijving van het gewicht van het semen virile, en de gevolgen van deszelfs verspilling; waarbij echter menige gewaagde en verouderde Phijsiologische en Pathologische stelling te berde gebragt wordt; onder anderen wordt 'er nog gesproken van eene verhitte lever en nieren en verkoude hersenen, hart en maag! - Nu volgt, § 59, de Geneeswijze, bij welke, behalven eenige bijgevoegde bijzondere voorschriften, die juist ook geen kenmerk van den waren Practicus dragen (*), de gemelde geheime middelen de hoofdrol spelen, zonder dat men, natuurlijk, eenige inlichting krijge omtrent derzelver zamenstelling; het welk besloten wordt met een elftal Waarnemingen, of zoogenoemde Brieven van verschillende Lijders, die (mede zeer natuurlijk!) opgevuld zijn met loftuitingen omtrent de gemelde middelen en den Heer sicherer zelven.
Wij kunnen, derhalven, dit geheel niet anders beschouwen dan als eene poging om die Arcana op eene quasi geleerde wijze aan den man te brengen; zoodat, onzes achtens, dit Werkje zeer wel onvertaald had kunnen blijven, en wel bijzonder, daar 'er zedert 1776, of nog vroeger, wanneer hetzelve schijnt samengesteld te zijn, een groot aantal veel betere Schriften over dit onderwerp is in het licht gekomen, die wij zelfs te bekend achten om ze te noemen. - De Vertaling is

{==168==} {>>pagina-aanduiding<<}
ook allerslordigst uitgevallen. De Vertaler schijnt zulks zelf gevoeld te hebben, en tracht zich gedeeltelijk daarmede te verontschuldigen, dat geen zinstorende fouten het Boekje ontsieren; dan ook hieromtrent wordt men op veelvuldige plaatzen van het tegenovergestelde overtuigd, tot bevestiging waarvan men slechts de vertaling van zommige Recepten behoeft in te zien (*).
Het ontbreekt dit Stukje ook niet aan aanmerkingen en bijvoegselen van den Vertaler, die echter, voor het grootste gedeelte, zaken behelzen, welke hier weinig te pas komen; wie zoude, b.v., in een Geschrift over de genezing van Onanisten, eene lofspraak van hippocrates en galenus, of eene uitvoerige beschrijving van de vaste en vloeibare delen van ons ligchaam, gezocht hebben?
De Vertaler heeft 'er eindelijk nog dertien eigene Waarnemingen bijgevoegd, die, schoon ze op zich zelven juist niet veel nieuws behelzen, evenwel blijken

{==169==} {>>pagina-aanduiding<<}
dragen, dat hij, in de verbeterde wijze van practizeren, den Heer sicherer merkelijk vooruit is. Dan het meest van alles heeft het voorschrift en de daar bijgevoegde aanmerking op bladz. 207 onze aandacht tot zich getrokken, alwaar de Vertaler een Recept opgeeft, met welk hij zegt, menschen, die van dolle beesten gebeten waren, genezen te hebben; hetgeen indedaad, zoo zich zulks bevestigde, van meerder belang zoude wezen, om het meer omstandig te beschrijven, dan deze gehele Vertaling.

De Tandmeester voor alle Standen, of Verhandeling over de noodzaaklijkheid der zorgvuldigheid, voor de Tanden en het Tandvleesch, en de middelen om ze in welstand te behouden, volgends Alexander von der Maeszen, Tandmeester aan het Hof te Weimar. Naar den Tweeden Druk, uit het Hoogduitsch vertaald. Te Zutphen, bij H.C.A. Thieme, 1804. In gr. 8vo. 71 bl.

Zoo wij ons niet bedriegen, is dit Stukje, 't welk eigenlijk in de Fransche taal opgesteld en in het Hoogduitsch vertaald is (*), deszelfs oorsprong aan dezelfde bedoeling, als het hier voorgaande, verschuldigd; wijl het hoofdoogmerk schijnt geweest te zijn, om een zeker geheim antiscorbutiek opiat, een elixir en een poeijer voor de tanden en het tandvleesch aan te prijzen; het welk echter de Vertaler hier wijslijk agterwege heeft gelaten, om dit Geschrift niet het aanzien te geven van eene geleerde Kwakzalver-cedul. Wij willen intusschen gaarne erkennen, dat wij hier en daar eenige zeer juiste en goede aanmerkingen hebben aangetroffen; daarentegen bevat dit Stukje ook een aantal zaken, die den deskundigen uit betere Schriften reeds lang en uitvoeriger bekend waren, en voor den gemenen man van weinig of geen nut zijn, wijl ze onmiddelijk

{==170==} {>>pagina-aanduiding<<}
met het wetenschappelijke der kunst in verband staan. De Vertaling is vrij wel uitgevallen; alleenlijk vragen wij, of 'er niet in het voorschrift op bladz. 29 een drukfout ingeslopen is; aldaar wordt een conserf of opiat opgegeven, volgens 't welk twee grein Mijrrhe, Room van Wijnsteen en Cochenille, van ieder anderhalf grein, en een grein Kruidnagelen met agt lood Honing vermengd worden.




J.D. Meijer, Essai sur la Question: l'Appreciation morale d'une action peut elle entrer en consideration, quand il s'agit d'etablir et d'appliquer une Loi penale? et si elle y entre; jusqu'a quel point peut elle y entrer? Amsterdam, chez J.J. Geijler & Comp. 1804. 8vo. 132 pag.

Dat is:
Mr. j.d. meijer, Proeve over de Vrage: Moet men de zedelijke waardering eener daad, bij het maken en toepassen van Strafwetten, in aanmerking nemen? en zo ja; in hoe verre? enz.
De Koninglijke Maatschappij der Wetenschappen te Berlijn had, in hare wijsgerige afdeeling, de bovenstaande Prijsvraag voor het Jaar 1803 voorgesteld. Een-en-twintig Antwoorden zijn op dezelve ingekomen, doch daaronder slegts zeventien vóór of op den bepaalden tijd. De overigen konden derhalve in geene aanmerking komen; schoon de Maatschappij, over geen der behoorlijk ingekomen Stukken volkomen te vreden zijnde, hartelijk haar leedwezen betuigde, dat dit lot ook de Verhandeling, die voor ons ligt, getroffen had: ten duidelijken bewijze, hoeveel aanspraak dezelve op den uitgeloofden prijs zoude gemaakt hebben, indien de wetten hare bekroning hadden toegelaten.
Wij kunnen het niet ontveinzen, dat dit getuigenis van zulk eene Maatschappij in eene der Hoofdsteden van het thans op zijne beschaving en wijsbegeerte zoo trotsche Duitschland, over het werk van een' Nederlander, ook ons in het te laat inzenden dezer Verhandeling, waartoe, volgens des Schrijvers getuigenis, huisselijke betrekkingen en de dood eener tedergeliefde Moeder aanleiding gegeven hebben, hartelijk deel heeft doen nemen; daat ongetwijfeld de algemeene verachting on-
{==171==} {>>pagina-aanduiding<<}
zer Nederlandsche geleerdheid zonderling bij zodanig eene bekroning boven zo veele andere, meestal Duitsche Stukken, zoude afgestoken hebben.
De Schrijver dezer Verhandeling, thans Practiseerend Advocaat te Amsterdam, is onzen Landgenoten reeds bekend, als een uitmuntend Leerling van den voortreflijken, en door het Amsterdamsch Athenaeum nooit genoeg geprezen, Hoogleeraar h.c. cras; onder wiens voorzitting hij reeds in het Jaar 1795, door het uitgeven en verdedigen zijner Verhandeling de quaestione utrum pacta majorum obligent posteros, genoeg bewees, hoe zeer hij de wijsgerige behandeling der Rechtsgeleerdheid op haren waren prijs had leren stellen.
Veel liep 'er derhalve samen, om ons deze Verhandeling met vooringenomenheid te doen in handen nemen; doch wij kunnen gerust verklaren, dat wij, ook zonder die vooringenomenheid, de Verhandeling met genoegen doorlezen zouden hebben; en, zo wij eenige aanmerking moesten maken, zoude het alleen die zijn, dat de geleerde Schrijver niet eenigzins meer op de nieuwste vorderingen in de wijsgerige beoefening der Lijfstraffelijke Rechtsgeleerdheid, en vooral op het nieuwe Leerstelzel van den schranderen feuerbach over dit zelfde onderwerp, gelet heeft, die, gelijk bekend is, hierin een geheel andere weg is ingeslagen, en, hoe zeer hij ook, naar ons inzien, door de heerschende zugt voor nieuwheid en oorsprongelijkheid, wat te ver van het spoor gebracht is, echter wel verdiend had, dat men hem met eene opzetlijke wederlegging verwaardigde.
De Schrijver verdeelt zijn onderzoek in zes Asdeelingen. In de twee eerste bepaalt hij den staat des geschils; terwijl hij in de vier overige de Vraag zelve beantwoordt.
Wij geloven, dat de Schrijver, wat den staat des geschils betreft, volkomen het oogmerk der Maatschappij getroffen heeft, waarop het toch hier voornaamlijk aankwam; schoon wij tevens overtuigd zijn, dat, om al het nut uit dit onderwerp te trekken, dat men 'er uit trekken kon, de Vraag algemeener had kunnen en behoren voorgesteld en behandeld te worden. Zo als dezelve hier behandeld wordt, komt zij hierop neêr: Behoort de Wet en de Rechter den meerderen of minderen graad van zedelijke slegtheid in

{==172==} {>>pagina-aanduiding<<}
aanmerking te nemen, die bij het plegen van dezelfde daad kan plaats hebben?
De Schrijver merkt te recht in het algemeen op, dat heineccius, puffendorff en anderen de leer der zedelijke waardering en der toerekening van eene daad niet genoeg hebben onderscheiden; doch wij twijfelen echter, of dit onderscheid in dit onderzoek, zo als de zaak hier behandeld wordt, wel zoo groot is, als de Schrijver schijnt te willen. Immers misdaad is ook hier opzetlijke overtreding van de wet; de leer der toerekening houdt zich bezig met het berekenen van de bijzondere graden van opzetlijkheid; en het zijn juist deze zelfde graden, waaraan de Schrijver hier het min of meer zedelijke der daden toetst, daar hij in den loop der Verhandeling alleen van onderwerplijke (subjective) zedelijkheid spreekt, waarvan wij ten minsten de waardering naauwlijks van de leer der toerekening kunnen afzonderen. - Wij zijn overtuigd, dat ook dit onderzoek veel zou gewonnen hebben, wanneer men zich meer over het onderscheid der wijsgerige, zedekundige en rechtsgeleerde beginselen van de leer der straffen en beloningen, en vooral over het onderscheid der zedelijke en rechtsgeleerde toerekening, bekommerde.
De Schrijver beantwoordt vervolgens, in de derde Afdeeling, de Vraag bevestigend; en de bewijzen, die hij daarvoor uit den aart der lijfstraffelijke wetgeving, de natuur der misdaad, en de ongerijmdheid van het tegenovergestelde bijbrengt, zijn inderdaad lezenswaardig.
Daar echter die invloed niet onbegrensd zijn kan, daar de graad van zedelijkheid bijna in ieder voorkomend geval onderscheiden is, en derhalve door het onbepaald aannemen van dien invloed alle wetten nutteloos zouden worden, maakt de Schrijver vervolgens onderscheid tusschen de innerlijke waardering der zedelijkheid eener daad, waarbij alles, en dus ook de voorafgaande richtingen van ons denk- en wilvermogen in aanmerking komen, en de uiterlijke, waarbij men zich alleen over de uiterlijke omstandigheden, waaronder eene daad gepleegd is, bekommert: welke laatste hij hier alleen in aanmerking wil genomen hebben; gelijk hij dit vervolgens in de vierde Afdeeling nader aandringt, en in de vijfde met onderscheiden voorbeelden bevestigt; schoon hij, ein-
{==173==} {>>pagina-aanduiding<<}
delijk, in de zesde Afdeeling, te recht betoogt, dat de wet dit alleen in het algemeen doen kan, daar het onmogelijk is, hierbij alle omstandigheden van voren te bepalen, en dus de toepassing daarvan aan den rechter moet worden overgelaten; waarmede wij ons insgelijks volkomen vereenigen, daar wij inderdaad niet zonder meesmuilen in het ontwerp van een nieuw Lijfstraffelijk Wetboek voor Beijeren, door den anders uitmuntenden kleinschrodt, van heele, halve en quart straffen lazen.
Ziet hier, Lezers, een kort verslag dezer uitmuntende Verhandeling, die den Schrijver, zo wel als de School, waaraan hij zijne vorming te danken heeft, tot eer strekt. Wij eindigen deze beoordeeling met den hartelijken wensch, dat de geleerde Schrijver ons van tijd tot tijd op meer dergelijke proeven onthalen mag.

A. Brouwer, Dissertatio Juridica Inauguralis, de litterarum cambialium acceptatione. Groningae, apud J.J. Homkes et H. Eekhoff H. Fil. In 8vo. f.m. 154 pp.

Eene weluitgewerkte bijdrage tot de studie van het Hedendaagsche Recht, over het aannemen van Wisselbrieven. Na eenige korte algemeene aanmerkingen over het Wisselrecht, wordt in drie onderscheidene Afdeelingen gehandeld, eerst over hetgene, dat de aanneming van Wisselbrieven voorafgaat, daarna over deze aanneming zelve, en over de verschillende wijzen, waarop dit kan geschieden, en eindelijk over hetgeen 'er dan, naar rechten, op volgt.
Wij wenschen de Amsterdamsche Pleitzaal, bij welke deze jonge Rechtsgeleerde zijnen dienst schijnt te zullen gaan aanbieden, geluk met dezen welonderwezenen Voedsterling der Groningsche Hoogeschool, en den doorkundigen Hoogleeraar van twist, die den beroemden Leijdschen Professor van der keessel, weleer zijn Leermeester, met ter tijd, ook in dit vak, zal kunnen op zijde komen, met zulken fiksen Leerling.





{==174==} {>>pagina-aanduiding<<}

Verhandeling over de Nederduitsche Spelling, ter bevordering van eenparigheid in dezelve, door Matthijs Siegenbeek, Hoogleeraar in de Nederduitsche Letterkunde te Leijden. Uitgegeven in naam en op last van het Staatsbewind der Bataafsche Republiek. Te Amsterdam, bij J. Allart. 1804. In gr. 8vo. 386 bladz.

Al te lang bleef onze moedertaal, die in rijkdom van geheel eigen woordenschat alle hedendaagsche talen van Europa onbetwistbaar overtreft en voor geene derzelven in kracht en schoonheid onderdoet, verstoken van die eenparigheid in spelling, welke de beschaafdste talen van Europa reeds voorlang hadden aangenomen. Hare beminnaars gevoelden wel eet onwelvoegelijke hiervan, maar waren niet in staat hetzelve weg te nemen, niet slechts, omdat zij tegenstrijdige regelen voorsloegen, om die eenparigheid te bevorderen, maar ook, omdat deze eenparigheid, in vele opzigten, willekeurige bepalingen en onderscheidingen vorderde, welke een hooger gezag behoefden dan dat van bijzondere Schrijvers. Voortreflijk was, voor weinige jaren, de poging der zeer verdienstelijke Maatschappij: tot nut van het algemeen, om alle Letterkundige Genootschappen en keurige Nederduitsche Schrijvers uit te noodigen, niet slechts tot eene opgave van derzelver onderscheidene spelling omtrent de voornaamste punten van verschil, maar tevens tot eene vrijwillige onderschikking naar die vaststellingen, welken een twaalstal verzamelaars en beöordeelaars van al het ingezondene zoude opmaken. Edelmoedig was de overgave van al het ingekomene, door die zelfde Maatschappij, aan de kort daarna opgerichte Bataafsche Maatschappij van Taal- en Dichtkunde, als door haren aanleg bijzonderlijk geroepen tot die taak, wier eerste ontginning altijd tot roem der Maatschappij tot nut van het algemeen zal verstrekken. Gelukkig bevond zich ten dien zelfden tijde een Agentschap van Opvoeding in de Republiek belast met de invoering eener algemeene spelling, en gaarne vereenigde zich de Heer van der palm, in dat Agentschap geplaatst, met de gelastigden der Maatschappij tot overleg der beste wijze, om zijnen last te vervullen en haar oogmerk te bereiken. Eene Nederduitsche
Spraak-
{==175==} {>>pagina-aanduiding<<}
kunst door den Heer p. weiland, reeds door zijn Taalkundig Woordenboek en zijne Inleiding tot hetzelve vermaard, en eene Verhandeling over de Nederduitsche Spelling door den Heer m. siegenbeek, door zijn Hoogleeraarschap in de Nederduitsche Letterkunde daartoe alzins bevoegd, waren de middelen, welken bij dat overleg, op voordragt van den Agent, werden gekozen. Dit Agentschap zelf werd wel vernietigd, maar gelukkiglijk leed daarbij de genomen maatregel niets; beide de Schrijvers vervolgden de aangenomene taak, en nu reeds ziet de Verhandeling over de Spelling het licht, goedgekeurd door de Bataafsche Maatschappij van Taal- en Dichtkunde, goedgekeurd tevens door de, als herlevende, Maatschappij van Nederlandsche Letterkunde te Leijden, en door beiden, nog steeds met overleg en medewerking van den Heer van der palm, na het vernietigd Agentschap in den Raad van Binnenlandsche Zaken gezeten, aangeboden aan dezen Raad, die dezelve aan het Staatsbewind heeft voorgedragen. De uitgave dezer Verhandeling in naam en op last van dat Bewind, - het besluit tot aanneming der spelling, in dezelve bepaald, in alle gedrukte stukken door deszelfs onderhoorige Collegien uit te geven, - de uitnoodiging van het Wetgevende Ligchaam, de Nationale Rekenkamer, het Nationale Geregtshof, het Syndicaat en van de Departementale Bestuuren tot gelijke besluiten - en het voorschrift dier spelling voor alle onderwijsboeken, van 's Lands wege voor de Scholen uit te geven, met derzelver aanbeveling aan alle Schoolopzieners, maken het veelvermogend zegel uit des openbaren gezags, door het Staatsbewind aan dit gansche Werk gehecht. Alzoo verschijnt dan eindelijk, het geen zoo lang gewenscht is, en wel op eene wijze, welke men zich nooit volkomener had kunnen voorstellen, nadat, namelijk, alle Letterkundige
Genootschappen en keurige Schrijvers derzelver spelling met de gronden daarvoor hebben opgegeven, nadat aan eenen bevoegden man het opmaken der slotzom uit alle bedenkingen, gronden en gewoonten is aanbevolen, nadat twee Taalkundige Maatschappijen zich volkomen met deze slotzom vereenigd hebben, nadat het Hoogstgezag die spelling tot eenen regel gesteld heeft, voor zoo ver derzelver invoering afhangt van het Burgerlijke Bewind. Over deze verschijning moet zich elk verblijden, wien de eer zijner moedertale

{==176==} {>>pagina-aanduiding<<}
aan het harte ligt, of die zich, schoon met minderen ijver voor hare zuiverheid, zelfs bij gebrek aan alle lief hebberij voor eigenlijke letterkunde, gaarne echter eenen vasten voet gesteld ziet, op welken hij kan afgaan in het spellen. Onwaarschijnlijk is het wel, dat de gronden, bij deze spelling aangenomen, aan allen zullen behagen, niet slechts, omdat schier ieder zich op dezelven zal verwezen vinden, om van zijne aangenomene spelling in een of ander opzigt af te wijken, maar ook, omdat alle gronden zelve aan allen niet even beslissende zullen voorkomen: maar wenschelijk is het toch, dat elk nu zijne eigene spelling met hare gronden onderschikke naar deze; zich daarbij het ongemak der veranderingen en het offer van eigen begrip, ten algemeenen beste der moedertale, getroostende. In plaats van alle de aangevoerde gronden voor deze spelling naauwziftend te onderzoeken, acht Recensent het ten minsten raadzamer, de bepalingen der spelling zelve uit deze Verhandeling op te geven, zonder daardoor te willen gehouden worden, als achtede hij derzelver gronden onbestand voor zulk een onderzoek. De beide Taalkundige Maatschappijen moeten verheven geacht worden boven de verdenking van blinde goedkeuring, en Recensent vond zich voor zich zelven verpligt, de gegrondheid van verre de meeste, voor deze spelling aangevoerde, redenen te erkennen; hij had slechts hier en daar den toon een weinig lager begeerd omtrent andersdenkenden.
De Verhandeling heeft twee Afdeelingen; de eerste is over de algemeene regelen der spelling, de laatste over de geschilpunten in de spelling der Nederduitsche Taal. In de eerste wordt de regel: schrijf, zoo als gij spreekt, ongenoegzaam verklaard, en uit dien hoofde het achtgeven op de afleiding der woorden aanbevolen, maar met bijzonderen aandrang op de bewaring der welluidendheid en op den eerbied voor het algemeen gebruik. - De regel, die het gebruik van vreemde Letterteekens verbiedt, wordt, ten aanzien van woorden uit vreemde talen, beperkt. - De invoering van zorgvuldige onderscheiding tusschen gelijkluidende, doch verschillend beteekenende woorden, wordt als onnoodig in het verband der rede, en ontoereikende, om alle zulke woorden, ja, om de meesten derzelven te onderscheiden, afgekeurd. - De zoogenaamde wet der spaarzaamheid, om, zonder aanmerking van eenige beginzelen, niet meer letters te

{==177==} {>>pagina-aanduiding<<}
gebruiken, dan 'er noodig zijn, om de woorden op het gezigt te kennen, wordt als taalbedervende verworpen. - Het gezag der oudheid, eindelijk, wordt met zekere bepalingen erkend.
In de tweede Afdeeling worden deze algemeene regelen van spelling toegepast op de bijzondere geschilpunten in die der Nederduitsche taal. Belangrijk is de geschiedenis van de klinkletters ij en y, na welke de y alleen behouden wordt in woorden, die uit de Grieksche taal askomstig zijn, doch de ij voor het echte Nederduitsche klankteeken verklaard. - De verlenging der a door e, of door verdubbeling, is het volgende geschilpunt, het welk ten voordeele van de verdubbeling beslist wordt. - De enkele en dubbele vokaalspelling houdt den Hoogleeraar, met zeer veel reden, zeer lang bezig. De dubbele vokaalspelling geldt eeniglijk in de zacht-lange e en o, en wordt alzoo door het gehoor alleen bepaald, als in heelen (genezen) en helen (verbergen), in hoopen (opstapelen) en hopen (wenschen); bij de a en u komt geene verdubbeling te pas, behalven wanneer de lettergreep door eenen medeklinker besloten wordt. - Het onderscheid tusschen de ei en ij wordt voorts beweerd. - De ie wordt als tweeklank verdedigd. - Het verschil tusschen ai en aai, au en aauw, eu en eeu wordt duidelijk door het gehoor bevestigd. - Na de tweeklanken komen in aanmerking de onderling verwantschapte medeklinkers b en p, d en t, g en ch, v en f, z en s. - Ambt of ampt is het eenige woord, waarin de b en p worden
verwisseld; het eerste wordt hier aangenomen. - De d en niet de t wordt als sluitletter aangenomen in woorden, wier meervoud de d behoudt; de dt komt te pas in den tweeden en derden persoon van den tegenwoordigen en den tweeden van den onvolmaakt voorledenen tijd der aantoonende wijze in de werkwoorden op den uitgaande. - Bij deze gelegenheid wordt mits, mitsgaders, voorts, voortaan, antwoord en rondom aangeprezen. - In woorden, wier meervoud de g heeft, of die dezelve om hunne duidelijke afkomst vereischen, behoudt de g hare plaats; anders gebruikt men de ch. - De g worde voorts in k verwisseld in eenige bijvoegelijke naamwoorden op lijk uitgaande, als aanvankelijk, oorspronkelijk. - De f is een sluitletter, wiens hardheid door de zachte v midden in de woorden wordt vervangen. - Op gelijke wijze wordt de harde s, als sluitletter altijd te gebruiken, midden in de woorden liefst vervangen

{==178==} {>>pagina-aanduiding<<}
door de zachte z, behalven waar de scherpte der uitspraak duidelijk de s ook in het midden vordert. - De onderlinge verwisseling van eenige andere letteren, zoo klinkers als medeklinkers, heeft aanmerkelijken invloed op de spelling van zommige woorden. - De veelvuldige verwisseling van a in o maakt overtallig voor overtollig onvoegzaam; die van e in i maakt het verschelen en onverschelig voor verschillen en onverschillig verwerpelijk. - Het onderscheid tusschen hen en hun, welk laatste behouden wordt, vindt afkeuring, even als heur en haar. - De verwisseling van de d en w maakt het eenvoudig, meervoudig verkiezelijk boven het eenvouwig, meervouwig, doch het eenvouwdig geheel verwerpelijk; - die der f en ch maakt gracht verkiezelijk boven graft, hecht, een handvatzel, boven heft; - die der g in i doet leide van leggen schrijven en niet legde; - die der n in l pleit voor middelste, middelmaat, in plaats van middenste en middenmaat. - In vleijen, zaaijen, gooijen en dergelijken worde de j behouden. - Lagchen, pragchen, ligchaam worden aanbevolen. - De dubbele s, daarentegen, in woorden op
sem uitgaande, wordt verworpen. - De in s eindigende naamwoorden behouden in het meervoud de enkele s, ten zij waar de klankvorming naar de uitspraak dit uitdruklijk anders vordert, als in bes, bessen; alzoo ook in de werkwoorden van dezelven afgeleid, ten zij de uitspraak de zachte z vereischt. - Het schrijven van aart, ontaarten, aartig, opdat deze woorden niet gelijkluidenden blijven met aarde en de daarvan afgeleide woorden, wordt afgekeurd; - zoo ook de onderscheiding tusschen agt, een getal, en achtgeven, opmerken; men schrijve daarom acht en tachtig. - De onderscheidingen tusschen hart en hert, ligt en licht, nog en noch, schoon even willekeurig, worden, om derzelver algemeenheid, behouden. - Gebrekkig wordt hersteld in plaats van gebrekig, goddeloos in plaats van godeloos; van daag, des daags en hedendaagsch in plaats van van dag, des dags en hedendagsch; ik kom, gij komt, hij komt in plaats van ik koom, gij koomt, hij koomt. - Weleer wordt aanbevolen voor wijleer; lezenaar wordt verworpen voor lessenaar; insgelijks wordt hersteld voor eensgelijks, zedeleer voor zedenleer, aartsvaders voor eerstvaders, lantaren voor lamptaren; eindelijk wordt het schrijven van
likdoren en likteeken aanbevolen. - Men moet thans, althans, niet thands, althands, en nogtans, niet nogthands

{==179==} {>>pagina-aanduiding<<}
of nogthans, schrijven. - De d moet weggeworpen uit doorgaands, volgends enz., de r uit schierlijk; in geenszius blijve de s. - Men schrijve Amsterdam, niet Amsteldam; regter en slinker zijde, niet regte en slinke zijde; in der daad, met der daad, niet in de daad, met de daad; daarenboven, niet daarteboven. - In de bijwoorden vergeess, dagelijks heeft men genoeg aan de s; in de bijvoegelijke naamwoorden vergeefsche, dagelijksche behoeft men de sch. - Men schrijve voorts beslissen, kussen, bruisen, blusschen. - De welluidendheid vordert de inlassching van t en te in verbindtenis, beeldtenis, bekentenis, gesteltenis, gebeurtenis. Uit mijnentwil worde de t verworpen; ook schrijve men ordelijk, gezamenlijk, openlijk, wezenlijk. - De d worde hersteld in de meeste woorden, waar uit dezelve verworpen was, als in hoorder, zuurder, zwaarder, huurder, klaarder, vruchtbaarder. - De invoeging van de e in ambtenaar, geheimenis, kostelijk, noodzakelijk en dergelijken wordt sterk aanbevolen. -
Woorden, uit vreemde talen ontleend, moeten, zoo veel mogelijk, geschreven worden met onze taaleigene letters, en alzoo klasse, profeet, karakter, en niet classe, propheet, character, met uitzondering echter van eenigen, bij voorbeeld van Christus, Christen. De eigenlijke vreemde naamwoorden zelve moeten naar de Latijnsche spelling worden geschreven, met uitzondering van de tweeklanken ae en oe, welke wij niet hebben, en ook in geval van taaleigene verkortingen der eigennamen; en dus Egypte, Cesar, Cresus, Codrus, Jacobus, Constantinus, maar ook Jakob en Konstantijn. - Eene bijlage, waarin onderzoek geschiedt omtrent eenige woorden, waarin de harde e en o twijfelachtig zijn, volgt op deze Verhandeling; waaragter een woordenlijkst is gevoegd ter aanwijzing van de spelling, wel zeer dienstbaar bij het dagelijksch gebruik van dit boek, doch eerlang door den Schrijver zelven, gelijk wij vernemen, zullende vervangen worden door eene algemeene en volledige woordenlijst ten behoeve der genen, die nu deze spelling verkiezen of verpligt zijn te volgen. - De tweede druk dezer Verhandeling is reeds van de pers gekomen.


{==180==} {>>pagina-aanduiding<<}

Herinneringen uit Parijs. Door A. von Kotzebue. II Deelen. Amsterdam, bij Gartman, Smit en Holtrop. 1804. In gr. 8vo.

(Vervolg en slot van bl. 133.)

Poogingen tot het bevorderen van Huwlijken, betitelt kotzebue eene volgende Afdeeling; - van Ontugt, zouden wij het noemen. Immers onder de zeven Advertentien, welke hij ons uit de Fransche Couranten te leezen geeft, van Vrouwen zoo wel als van Mannen, die een deelgenoot des leevens zoeken, is 'er slegts ééne, die van eene wettige verbintenis gewaagt. Zie hier, Leezer! een paar van die Annonces, waarin het woord marier, gelijk in de andere, wel voorzigtig ontdoken is. ‘Een Man van 38 jaaren, zijn eigen meester, welbemiddeld enz. verlangt eene Vrouw te vinden, die eenig vermogen heeft, en gezelschap met hem maaken wille (veuille faire societé avec lui.)’ - ‘Eene jonge Weduwe, in alle opzichten belangrijk, zoo wel wat het charakter als ook haare ligchaamlijke gestalte aanbelangt (tant pour le charactère que pour le physique) wel opgevoed, wenscht... een enkel persoon gezelschap te houden.’ Dat pour le physique kondigt niet duister de meening van deeze gezelschapzoekster aan. - Gaarne zou nu de Heer kotzebue zijnen Leezer ook berichten, hoe dergelijke Verbintenissen uitvallen; maar - dit laaten de Heeren en Dames niet in de Couranten zetten!
Met de Meisjes van Plaisier, aan welke eene andere Afdeeling is gewijd, willen wij niet te doen hebben. Minder lastig zijn ze thans, dan vóór de Revolutie; doch het is zaak, haar niet met onbeleefdheid af te wijzen. Wat is de Fransche politesse toch een kostelijk ding! Zoo verre hebben wij het nog niet gebragt. - De volgende Anecdote verscheurde ons het hart. ‘Ik ontmoette,’ leezen wij, ‘eens in de Tuinen van het Palais roijal een Meisjen van omtrent 12 jaaren; 't was in de schemering; het aartig Kind ging met nedergeslagene oogen, en het viel mij in 't geheel niet in, haar in die classe te plaatsen; maar eene oudachtige zwaarlijvige Vrouw, die omtrent tien schreeden agter haar ging, hield mij staande, wees met den vinger op het Meisjen, en zeide: Voila Monsieur, ma petite debutante!’ - -
Het Palais roijal heeft eene groote menigte afdeelingen, waarvan eene den Schrijver bijzonder merkwaardig was, wijl de geheele roman van een ligtmis zich daarin laat speelen. ‘Hoog boven, op de derde verdieping, is eene lombard of leenhuis, waar de ligtmis, tegen goed pand, de beurs kan

{==181==} {>>pagina-aanduiding<<}
vullen. Van daar gaat men eenen trap laager, en vindt een speelhuis, waar men hem het geld weder afneemt. Nu heeft hij maar eenen halven trap af te gaan, om zijne gezondheid bij een meisjen van plaisier kwijt te worden; wanneer hij van haar gaat, zoo verwacht hem eene nieuwe geleidster, de vertwijffeling; met deeze begeeft hij zich de trappen volkomen af naar de zich in het parterre bevindende winkels, waar men dolken, pistoolen en dergelijken verkoopt; daar kan hij dan zijnen laatsten penning besteeden, en zich, zonder verdere omstandigheid, voor den kop schieten.’
Als Duitscher kan onze Schrijver het niet verkroppen, dat zelfs de Meisjes geheel vrij en als zonder erg medepraaten van de afschuwlijkste ziekten. ‘De Vrouwen,’ zegt hij, ‘moeten 'er een geöeffend oog hebben, om den Jongeling aan te zien, wat hem scheelt; zelfs plaagen zij een' zoodanigen, en zeggen: Il s'est brulé! - - Heilige Schaamte! Kapellen hebt gij hier en daar in Parijs nog, maar Tempels niet.’
Een tegengift tegen alle Vrouwlijke verleiding vond kotzebue in het physisch en pathologisch Kabinet van Prof. bertrand, in het zelfde Palais roijal; welks bezigtiging hij allen Jongelingen ernstig aanbeveelt.
Met Madame recamier bezogt hij het voormaalig verblijf van rousseau in het Dal van Montmorency, thans door den ouden gretry bewoond. Hij betrad de kamer van den beroemden Man: tafel, kandelaar, inktkooker, waren hier belangrijke voorwerpen; 't was rousseau, die ze gebruikte! ‘Eene Duif vloog de kamer rond; zij was zoo tam, zoo goedaartig - wij deeden het venster vruchtloos voor haar open. Gaarne zoude ik de Zielsverhuizing geloofd hebben.’
In het doorrijden van het Steedje St. Denis, bezogten zij de ruïnen van de overoude Abtdij, de Begraafplaatzen der voormaalige Fransche Koningen, thans een Koornmagazijn. Een oud Poortier wees hun met aandoening de verwoeste Grafsteden, waar elk hunner had gelegen; want alle de Lijken moesten, op bevel van robespierre, verbrand worden: zij zijn het echter niet; de eerwaardige Grijsaard had de gebeenten, in eenen stillen nacht, naar een klein grasperk, omtrent 100 passen van de Abtdij, weeten te vervoeren, waar nu op een plekje, 't welk men kon omvatten, het overschot van meer dan 40 Koningen en Helden, allen door elkander, lag begraaven: een geheim, den ouden Man dusverre alleen bekend. Hendrik de IV, Leezer! dien hij het eerst naar beneden heeft geworpen, ligt onderaan!!
De Konstkamer der Oudheden zullen wij met kotzebue niet binnentreeden; de Parijsche Nieuwspost met hem niet leezen.

{==182==} {>>pagina-aanduiding<<}
Ook de Crimineele Justitie krijgt haar aandeel. De Inborst der Parijzenaaren levert grappige Contrasten op. ‘De Omwenteling, benevens alle daaruit voortgesproten gevolgen, zijn de Franschen hartelijk moede, en de meesten wenschen den goeden ouden tijd wederom.’ - De oude Familichoogmoed en zugt voor adelijke geboorte herleeft weder bij dezelfde Franschen, die, nog voor weinig jaaren, met hem, die zo iets durfde uiten, oogenbliklijk naar den Lantaarnpaal zouden gewandeld hebben!
Gezelschappen zijn 'er in Parijs - doch zonder waare gezelligheid. Het éénige weezenlijke vermaak is, dat men zomwijlen, doch alleen in de eerste Huizen, Dichters en eerste Tooneelspeelers de schoonste stukken voortreflijk declameeren, of de beste Zangers hoort musiceeren. Intusschen zijn die Huizen, waarin echte Fransche welleevendheid de Gezelligheid als gekluisterd houdt, slegts uitzonderingen op de algemeene woede om groote Cirkels te vormen.
David, gérard en isabey zien wij in hunne Werkplaatzen: de eerste laat zijn Schilderstuk, de Sabynsche Vrouwen, voor geld zien, en dit zou hem reeds 60,000 Livres hebben aangebragt. De Moeder van den te vroeg gestorven drouais, eene bemiddelde Vrouw, laat den Vreemdeling gaarne zijnen Marius zien, vertoond op het oogenblik dat de Cimbriër binnentreedt om hem te vermoorden.
Onder het opschrift Zienswaardigheden heeft men veele korte aanteekeningen over veelvuldige onderwerpen. Wij kunnen slegts hier en daar iets aanstippen. Van de beruchte Bastille zijn nog muuren, gragten en eenige poorten voorhanden; doch op de geheele binnenste ruimte staat tegenwoordig brandhout opeengestapeld. - Zeer wordt het Hotel Dieu en het Vondelingshuis geroemd; ook het Weeshuis, waar, van de 1100 Kinderen, reeds 600 op eene nuttige wijze worden werkzaam gehouden, een gedeelte tot Soldaaten opgekweekt, en deezen staan ook reeds op schildwacht met snaphaan en zijdgeweer; de meesten zien 'er gezond en vergenoegd uit; zindelijk- en luchtigheid heerscht overal. - Van het nieuw voortreflijk Instituut, het Huis der heilige Perine, in de straat Chaillot, gaven wij onlangs een uitvoerig en belangrijk verslag (*). - In het Prytaneum kwam de gevoelige kotzebue juist op den tijd, dat de Weduwen van gesneuvelde Militairen haare Zoonen, die als Kweekelingen in dit Huis worden aangenomen, bezoeken; hij geeft daarvan eene aandoenlijke schets. Hij zag ook eene menigte Meisjes, die haare Broeders bezogten, doch daaronder geene, die sterk was aangedaan; en grondt daarop deeze eenig-
{==183==} {>>pagina-aanduiding<<}
zins wonderspreukige stelling: ‘Broeder- en Zusterliefde is een werk der gewoonte, niet der Natuur.’ - In het voormaalig Palais Luxembourg zag onze Reiziger een heerlijke marmeren groep van een' nog leevenden Kunstenaar, Amor en Psyche, door delaistre te Rome vervaardigd. ‘Ik denk,’ is daarop zijne naïve aanmerking, ‘dat 'er, om zoo beroemd te worden als menig Grieksch en
Romeinsch kunstwerk, aan deeze groep niet anders ontbreekt dan de dood van derzelver maaker en een ouderdom van eenige honderd jaaren!’ - De ongemeen gunstige beschrijving van het Hotel der Invaliden is waarlijk treffend; men vindt 'er alles, wat tot gemak en vermaak van deeze eerwaardige klasse kan verstrekken, tot zelfs eene voortreslijke Bibliotheek, ‘zo als 'er in menige Duitsche residentie geen Vorstlijke gevonden wordt.’ Waarlijk! roept kotzebue uit, wanneer men één uur in het Paleis heeft rondgewandeld, krijgt men zelf lust om zich een been te laaten afschieten. Wij moeten evenwel bekennen, dat ons dit wat al te sterk, en een weinig dichterlijk voorkomt! - De Kruidtuin beviel den Schrijver in 't geheel niet: bij de heerlyke Stookhuizen in Schônbrunn schijnen deeze slegts armzalige hutten; men kruipt gebukt onder allerlei struiken rond, waar door een morsige Tuinmansknecht den weg toont, en is blijde zich weder in de open lucht te bevinden, waar nog de beroemde Cederboom, welks kruin geduurende de Omwenteling een kanonkogel wegnam, te zien is. Des te bezienswaardiger is de ‘op deeze waereld eenige’ Galerij der Natuurlijke Historie, welke dagelyks voor niet voor elk openstaat. - De beroemde cuvier heeft een eigen ontleedkundig Kabinet, hier geroemd en in eenige bijzonderheden beschreeven. Minder scheen hij met het Leerstelzel van gall ingenomen, dan kotzebue zelf, die zich deswegen dus uitlaat: ‘Wie hetzelve slechts eenmaal door hemzelven heeft hooren voordraagen, die werd, in weerwil van zich zelven, door de klaarheid van zijne voor oogen liggende bewijzen weggesleept.’ - Cuvier is met een Werk bezig, over de versteende Beenderen, welks verschijning duizenden met verlangen
te gemoet zien.
De gewaande Dauphin is eene merkwaardige Bijdrage tot de Geschiedenis der Fransche Omwentelinge; dezelve is vrij uitvoerig en voor geen uittrekzel vatbaar.
Lucien bonaparte en diens Kunstgalerij krijgen grooten lof. Hem was inzonderheid de eigenaar belangrijk door zijn huislijk gedrag, zijn kind op den arm draagende en met hetzelve speelende, eenvoudig in kleeding en manieren. Met geestdrift roemt hij den Marcus Sextus van den jongen, doch zieklijken Schilder guérin.
Van de prachtige Nationaale Bibliotheek zegt kotzebue

{==184==} {>>pagina-aanduiding<<}
niets anders, dan dat zij reeds vóór 13 jaaren over de 300,000 banden telde, en zints dien tijd nog zeer aanmerklijk vermeerderd werd; iets meer van de Galerij der Manuscripten, waarin niet minder dan 84,000 voorhanden zijn.
Eene openbaare Zitting van het Instituut der Doofstommen, in welke de beroemde sicard, toen pas van eene ziekte hersteld, bij de vijf uuren het woord voerde, wordt beschreeven, met de onbegrijplijke vatbaarheid en vlugheid van eenige Kweekelingen.
Omtrent het Fransch Tooneel kunnen wij, door reichardt des ten vollen verzadigd, kort zijn. - Op meer dan 18 Tooneelen wordt in Parijs dagelijks gespeeld. De Fransche manier van Treurspeelen bevalt hem juist daarom niet, wijl 't eene manier is: wie 'er één Treurspel gezien heeft, heeft ze alle gezien. Mad. duchenois, behalven dat zij veel leelijker is, dan het eener Actrice geöorloosd is te zijn, heeft een soort van gezang in het declameeren, en dan rust zij, zoo sterk zij kan, op verscheide lettergreepen in elken regel en rekt deeze geweldig uit; daarbij is alles bestudeerd; zij schijnt altijd voor den spiegel te staan; geen enkele toon komt uit het hart, of is door de natuur ingeädemd. Mad. george, haare mededingster, is eene majestueuse schoonheid; groot en sterk, en echter eerst 17 jaar oud: zij speelt goed en schreeuwt veel minder, en hier en daar schenkt haar de natuur aandoenlijke toonen. - De Broedertwist werd zoo fraai vertoond, als de Schrijver zelf het nimmer gezien had of verwachtte weder te zullen zien. - Het gezang in de groote Opera (dit zegt ook reichardt) gelijkt meestendeels naar een geschreeuw; en de Schrijver voorspelt, dat men Mlle. maillard zeker eens dood van het tooneel zal wegdraagen: Orchest, Chooren, Decoraties, het werktuiglijke en de Dans worden nergens zoo volmaakt gevonden; men houdt ook doorgaans een dertig Repetitiën van een nieuw Stuk. - Duport, een jonge Dansser, overtrest thans vestris reeds; jammer dat hij in hetzelfde gebrek vervalt, van elk oogenblik tours de force te pas te willen brengen, waarbij hij zich 40 à 50 maal op
één been kan omdraaijen. - Op alle de Tooneelen had kotzebue vrije entrée; iets, dat hem in Duitschland, bij de vertooning van zijne eigen Stukken, niet mogt gebeuren. - - Dan wij zouden kor; zijn; maar het Boek sleept ons mede.
Eindelyk deelt ons de Heer kotzebue, van bl. 170-226, nog eenig Mengelwerk mede, bij wijze van Aantekeningen uit zijn Zakboekje, waarin veele meer en min belangrijke bijzonderheden; bij voorbeeld: de Tooneelschrijvers krijgen, zo lang zij leeven niet alleen, maar zelfs hunne Ersgenaamen nog tien jaaren na hunnen dood, van een derde gedeeste van de ontvang bij de vertooning hunner Stukken het

{==185==} {>>pagina-aanduiding<<}
zevende deel; dit krijgen zij van elk Tooneel geheel Frankrijk door: en zulks op meer dan 100 Schouwburgen, waarop de Groote Natie boogen kan, toegepast, kan de Autheur van een Volkbehaagend Stuk, in de twee eerste jaaren, op veertigduizend Livres rekenen! - Madame molé, de Vertaalster van Menschenhaat en Berouw, heeft daardoor reeds een Capitaal van 60,000 Livres gewonnen, en nog dagelijks word: dat Stuk druk gespeeld; terwijl 't den Schrijver zelf slegts 400 Gl. heeft opgebragt! Dit is in de daad zeer aanmerkelijk. - Zo zou daleyrac, alleen van zijne vroegere Operas, jaarlijks een Inkomen van meer dan 12,000 Gl. genieten! - Arme homsz en zoo veele anderen, die aan het Tooneel uwe talenten wijddet!!
Het Magdalena-Kerkhof, de begraafplaats van den ongelukkigen Koning, thans aan een' Slotenmaaker verkocht, die 'er een Tuin van gemaakt heeft, kon de Schrijver, tot zijnen spijt, niet te zien krijgen.
Met genoegen hebben wij, in het hoofdzaaklijke, eene overeenkomst met de berichten van reichardt opgemerkt, welke, gevoegd bij de inwendige blijkbaarheid, der oprechtheid en waarheidsliefde van beiden eene bijkomende verzekering geeft. In ééne bijzonderheid, echter, vonden wij eene lijnrechte strijdigheid, welke wij, ten besluite van alles, onzen Leezeren nog zullen mededeelen. ‘Moeder en Dochter,’ zegt kotzebue, IIde D. bl. 206, ‘zijn thans volstrekt op dezelfde wijze gekleed, spreeken elkander met gij aan,’ enz. - Reichardt, IIde D. bl. 263, zegt, ter gelegenheid van zijn bezoek bij eene braave ouderwetsche Familie, die hem geheel vergeeten deed, dat hij in Parijs was: ‘Zij noemden zich ook allen onderling gij, dat ik hier, tusschen Ouders en Kinderen, nog niet gehoord had.’ - Dit mogen nu die Heeren zamen vereffenen - wij voor ons zien daartoe geen kans.





Aanmerkingen van een Zee-officier, op het Verhaal der verrichtingen met 's Lands Vloot, voor, in en na den Zeestag van den XIden October 1797; te vinden in de Geschiedenis van den jongst-geëindigden Oorlog enz. door C. van der Aa, V Deel, XVII Boek, uitgegeeven in December 1804. Amsterdam, bij W. Holtrop. 1805. In gr. 8vo. 53 bl.

Een Zee-officier, die zijnen naam niet meldt, doch uit zijne wijze van schrijven naauwkeurig onderrigt schijnt te wezen, vat hier de pen op tegen het verhaal van den Heere cornelis van der aa, wegens den vermaarden Zeeslag van October 1797, onder den Vice-Admiraal de winter. Hoedanig de Krijgsman over den Historieschrijver denke, is op te maaken uit de woorden, met welke hij aanvangt:

{==186==} {>>pagina-aanduiding<<}
‘De wezenlijke waarde eener beschrijving van gebeurenissen en daadzaaken bestaat daarin, dat dezelve onpartijdig, naar waarheid, en duidelijk zijn voorgedraagen; dat de Stukken, Rapporten en Berigten, welken de Schrijver bezigt, om het verhaal te zamen te stellen, door hem getrouwelijk gevolgd zijn geworden; dat noch de zin, noch de opgaave in dezelven vervat, in het verhaal verkeerdelijk worden toegepast; en eindelijk, dat wanneer de Schrijver zig het beoordeelen van eenige daadzaak veroorloove, hij dan ten minsten eenige bevatting en kunde doe blijken van de zaak, welke hij beoordeelt.’ 't Zijn deze vereischten, aan welke de Zee-officier des Heeren van der aa's verslag gaat toetzen; met dat gevolg, dat, naar 's Mans oordeel, zo niet alle, immers de meesten derzelven hem ontbroken hebben. Om dit te doen zien, volgt hij het verhaal voet voor voet, om deszelfs onwaarheid of onduidelijkheid in de hoofdzaaken aan te toonen. Eene zaaklijke overneeming gedoogt ons bestek niet. In 't algemeen dunkt ons te mogen aanmerken, dat een Man van kunde, oordeel en bescheidenheid hier de pen gevoerd heeft, bij wien een hard woord, dat hem nu en dan ontvalt, op rekening moet gesteld worden van zijnen spijt over den ongelukkig uitgevallen Zeeslag, die, schrijft hij, ware de Bevelhebber van 's Lands Vloot naauwkeurig in zijne ordres en meening gehoorzaamd en opgevolgd geworden, een geheel anderen uitslag zou gehad hebben, en waardig geweest zijn, door eenen Historieschrijver, zoo vermaard als brandt, op het papier gebragt te worden. Hij eindigt met de aanmerking, dat alwie zijn verslag onpartijdig beoordeelt, zich meer zal verwonderen over de beledigende wijze, waarop de Admiraal de winter door c. van der aa wordt ten toon gesteld, dan wel over het Besluit der Eerste Nationaale Vergaderinge, volgens 't welk, bij Egmond in de Duinen, een Gedenkteeken zou worden opgericht, om op
hetzelve de naamen dier dapperen te graveeren, die voor de eere van 's Lands Vlag hun leven hadden opgeofferd.

Afbeeldingen van de Kleeding, Zeden en Gewoonten in de Bataafsche Republiek, met den aanvang der XIXde Eeuw. Cahier I-III. Te Amsterdam, bij E. Maaskamp. In gr. 4to.

Ofschoon de aankondiging van een eigenlijk gezegd Prentof Kunst-werk kan geacht worden minder te voegen in een Werk, welks aanleg alleen de vermelding van Letter- of Boek-werken schijnt te vorderen; maken wij echter gene zwarigheid in eene enkele afwijking van den gewonen regel, eensdeels wijl meermalen ons de beöordeling ter take viel van Werken, die, hoe verdienstelijk in zichzelven, in zeke-
{==187==} {>>pagina-aanduiding<<}
ren zin aan de Platen hun aanwezen zijn verschuldigd, anderdeels en vooral uit eene hartelijke zucht ter bekendmakinge en aanbevelinge der vruchten van Vaderlandschen kunstijver en verdiensten, om 't even van welk eenen aart.
Tot den hoogsten lof en de strelendste aanmoediging is voorzeker de onderneming geregtigd, waarvan wij thans eenig verslag zullen doen. Aan het hoofd dezes Werks is eene Inleiding of Voorasspraak geplaatst, zoo zeer geschikt om het ongemene en belangrijke van het Plan des kunstlievenden Uitgevers te doen kennen, en daarenboven in zulk een fiksen trant gesteld, dat wij ons niet kunnen wederhouden, dezelve over te nemen; waarna wij de Afbeeldingen zelve een weinig nader zullen beschouwen.
‘De Bataafsche Republiek,’ zoo luidt die Inleiding, ‘wier kleene plek gronds zinds de vroegste tijden het oog van geheel Europa tot zich trok, - wier belangrijke naam steeds de opmerking van alle waerelddeelen wekte, - en wier algemeene handel gemeenschap heeft met het gantsche min of meer beschaafde menschdom, - blijft altijd het voorwerp der oplettende beschouwing voor elken waereldburger, die met haare natuurlijke, staatkundige en zedenlijke geschiedenis eenigzins bekend is geworden. Een grond, ontwoekerd aan de zee en tegen haare woede reeds eeuwen lang verdeedigd, - een land, in het oog der reizigers des zomers als een hos in boomgaarden en grasperken verdeeld, des winters als een kleene Archipel, in welken zich de Steden als zoo veele eilanden boven de vlakte der overstroomingen verheffen, - een Staat, door lange worstelingen der burgerlijke vrijheid en eindlooze opofferingen voor derzelver belangen zeldzaam, - een Volk, door veelerleijen staatsgeschil en heftigen kerktwist geduuriglijk verdeeld, en echter nooit verscheurd, - eene Natie, der Natuure in allen opzicht maar soberlijk verplicht en door haar tot eigene werkzaamheid gedwongen, maar ook door eigene werkzaamheid zoo groot in alle Wetenschap en Kunst, als eenig Volk der Aarde, veel grooter dan alle de troetelkinderen der Natuur - zou dit alles de Bataafsche Republiek niet aanhoudend stellen ten belangrijksten voorwerpe der oordeelkundige opmerking? Het oordeel der Buitenlanders over dit Volk mag verschillend, ja uiterst tegenstrijdig, zijn: de schaamtlooze lasteraar zoo wel, als de vleijende lofredenaar van deszelfs aard en zeden, vereenigen zich daarin echter, dat zij dat Volk hunne geestdrift waardig achten. 'Er is dan ook genoegzaam gezorgd in allerleije vakken voor de voldoening van den weetlust, door de naauwkeurigste Plaatsbeschrijvingen, de onpartijdigste Geschiedenissen, de kunstmaatigste verklaaringen der Natuur en
haare voordbrengzels, en de uitvoerigste afbeeldingen van Planten. Dieren en Insecten dezer streeken. Slechts één vak is nog overig gebleeven, het welk hoogstbelangrijk is en het welk

{==188==} {>>pagina-aanduiding<<}
nog geheel onbeärbeid ligt. Hetzelve betreft de Kleederdragt dezer Natie, met eene juiste uitdrukking tevens van de Gewoonten, Zeden en Charakters, die met dezelve in naauw verband staan. Het spreekwoord toch: de kleederen maaken den man, mag dikwijls worden omgekeerd, daar het de kleeding meermaalen is, uit welke de schrandere opmerker den mensch leert kennen; zoodat in veele gevallen, waar de kleeding geen opzetlijk masker wordt, de man gezegd kan worden zijne kleeding te maaken, in wier sneê, kleur en sluiting hij maar al te duidlijk zijn charakter bloot ligt. Dit vak, altijd belangrijk, wordt het te meer op eene kleene plek gronds, die grooter verscheidenheid hier in oplevert, dan schier alle waerelddeelen buiten Europa, en zich in de oogen van den menschenkenner zoo charakteristiek, als volstrekt eenig ander Volk, vertoont. Amsterdam alleen levert in deszelfs onderscheidene wijken schier zoo veele onderscheidene Costumes uit. Elke Stad van Holland heeft haare eigene. De onderscheidene Gewesten der Republiek schijnen door bijzondere volkeren bewoond. De visschers- en de boeren-dorpen, de handel- en de binnen-steden, de eilanden en de kusten hebben allen niet slechts haare eigene, geheel charakteristieke zeden, in houding en in kleeding der bewooners blijkbaar: maar zelfs kenmerkt zich overal elke stand door geheel bijzondere manieren. Geen Reiziger bezogt ooit dezen grond, zonder dit terstond op te merken en te bewonderen; geen beoefenaar der menschenkennis in dit zelfde land kan deze verscheidenheid doordenken, zonder den wensch te gevoelen, van ze eenmaal door naauwkeurige afbeeldingen zich te kunnen vertegenwoordigen. - Die wensch kwam den Uitgever e. maaskamp reeds zeer dikwijls voor, en menigmaal vond hij zich verplicht, den Reiziger, die hem naar eenig Costuumboek dezer Republiek vroeg, af te wijzen met het andwoord, dat
iet dergelijks nog niet aanwezig was.’ Hij vond zich opgewekt, aan de vervulling van dit vak zelf de hand te slaan; in de uitvoering waarvan hij, van binnen- en buiten 's lands, dezelfde zoo wel verdiende bemoediging mogt erlangen, die hij, naar eigen dankbaar getuigenis, meermalen ondervond. Immers zien thans reeds drie Afleveringen het licht, elke van vier Nommers of Platen, terwijl elke Plaat altijd twee werkende Beelden in verschillende Costumes voorstelt; en het gemaakt bestek, zich eerst tot vier Cahiers bepalende, heeft zich nu tot vijf uitgebreid; waartoe het niet aan Voorwerpen zal ontbreken.
Wij hebben hier dan, in de eerste plaats, eene Burger-vrouw en Dochter, naar de Kerk gaande; waarvan, echter, eigenlijk alleen de Moeder ten voorwerp van echt Hollandschen tooi kan strekken; terwijl de jonge Jufferschap, zints lang, met het palladium der Hollandsche jufferlijke zedigheid, het Rijglijf namelijk, (anderzins, wat den welstand des lichaams be-
{==189==} {>>pagina-aanduiding<<}
treft, wij moeten het erkennen, hoogst nadelig) allen kleederbedwang van vroegere dagen, doch daarmede ook allen bijzonder kenmerkend onderscheid, heeft afgelegd: doch wij weerhouden onze pen. - De twede Plaat vertoont eene Vischvrouw, die eenen Ambachtsman aanhoudt, terwijl zij zegt: Hoor eens, baasje! leg 'er nog een stuiver op. 't Is mijn handgift. - De derde een Aanspreker, die eener Tappers-vrouw zijn maak bekend! doet horen. - De vierde eene Dienstmaagd, haar pintje nemende van een Melkmeisje. - De vijfde eene Moeder en ongehuwde Dochter van de Broedergemeente te Seist; de eene breit, doch is daarbij geheel gehoor, terwijl de andere hare stem met het klavier schijnt te paren, bij het spelen van een stichtelijk Lied. - De zesde een Broeder der zelfde Gemeente, die aan eene Alkmaarsche Jongedochter een naaldenkoker laat zien, met zijn droog: Daar is niet aan af te dingen: het is de gezette prijs; hun gewone antwoord op elke beknibbelende vraag. - De zevende een Friesche Schipper, of Schipper Oom, zoo als hij hier genoemd wordt, met Aaltje Moeij, zijne Vrouw; zij
zijn ter Kerk geweest; Vader draagt de stoof, en Moeder zegt: Et wier kood ine Tjerke, Heit! - De agtste twee Bewooners van het Eiland Schokland, Man en Vrouw, in hunnen bonten opschik, bezig met een Vischnet te stoppen. - De negende eene Scheveningsche Vrouw, visch aanbiedende aan een aartig Haagsch Meisje; doch welk laatste wederom weinig characteristieks vertoont. - De tiende eene Vrouw en Jongedochter van Hindelopen, de eerste in eene prikslede gezeten, de andere mede in haar zondagspak, met de schaats in de hand, terwijl zij met bevreemding vraagt: Herre goe! zel ji so klijd nei Mokaerum to pikjen? - De elfde eene Friesche Dame in haren besten tooi, nog met de grote muts, en eene Boeren-meid, die hare versche boter vent; de twee uiterste standen dus der Vrouwen in Friesland. - De twaalfde en laatste een Geldersche Boer en Boerin, van 't melken komende.
De Afbeeldingen zijn door j. pieneman, onder directie van den beroemden kuijper, ter plaatze zelve naar het leven getekend en fraai gekleurd, zommige zelfs met gelijkende Portretten, naar bijzonder characteriseerende Voorwerpen, en door l. portman gegraveerd; weshalven dezelven niet slegts Kleeding en Bedrijf natuurlijk voorstellen, maar ook elks eigenaartig Character sprekend uitdrukken; zoo dat de geestige inventie ons vaak in een hartelijken lach van genoegelijke verrassing deed uitvallen. De bijgevoegde Beschrijvingen of Verklaringen, in Nederduitsch en Fransch, hebben mede hare verdiensten, en zijn, zoo wel als de Platen, op best velin-papier gedrukt.
Het vierde Cahier zal de Bewooners van Walcheren, Schouwen, Zuid-beveland en de Meijerij voorstellen; het vijfde of

{==190==} {>>pagina-aanduiding<<}
laatste de nog overige gapingen aanvullen, en daarbij een fraaie Allegorische Tijtelplaat, door gemelden j. kuijper geördonneerd en getekend, worden afgeleverd.

Beelden-galerij der Heimwee-kranken. Een Leesboek voor Lijdenden. Van Ulysses van Salis, den Ouden. Uit het Hoogduitsch. IIIde en laatste Deel. Te Haarlem, bij J.L. Augustini. In gr. 8vo. 215 bl.

‘Heb de goedheid en teeken den prijs van het kleed, van die schoone prenten en het geen gij mij verder wilde geven, op uw memorieboek aan, en leg gij dat geld voor mij weg, tot dat ik bij u thuis kome; dan zal ik wijzer zijn dan nu, en het zóó weeten aan te wenden, dat ik 'er een duurzaam genoegen bij wezenlijk geluk in vinde. - Hier in het school wil ik alleen leeren en mij vormen laaten; de vruchten van mijn vlijt zal ik genieten als ik thuis ben, en aan aanmoediging, om verder mijnen plicht te doen, ontbreekt het mij hier niet. Eene zoo ontwijfelbare hope op een toekomstig genot is eene veel eenpariger, veel bestendiger aanmoediging, dan een kort voorbijgaand genot zelve.’ Zo antwoordt hier een Zoon aan zijnen Vader, die zijne beurs reeds in de hand had, om aan alle de verlangens van zijnen lieveling te voldoen. - Waarlijk ene uitmuntende les voor den Christen, die dikwils de vergelding, ook reeds in dit leven beloofd, niet ontvangt, en dan wel eens moedloos wordt. Dit is de geest van No. 1.
Uitvoeriger is het 2de Stuk. Twee Vrienden nemen te samen in het vreemde land de te huisreize aan; houden ieder afzonderlijk hun dagboek, en, te huis gekomen, vergelijken zij hunne aantekeningen. Hoe verschilden deze Vrienden! waarvan de een het Vaderland steeds in het oog had, allen spoed maakte, wien alzo de gedachte, dat hij bij iederen voetstap hetzelve steeds nader kwam, altijd moed en vreugde gaf; terwijl de ander, op genot en gemak gezet, vooral lettede op ieder bezwarend ongemak en de vele teleurstellingen, en gewis nooit ware te huis gekomen zonder zijnen voordvarenden moedigen Vriend. Hoe lopen hunne aantekeningen, hunne gewaarwordingen, en het genot ook op hunne reis uiteen! Wij lazen dit verhaal vooral met genoegen; terwijl ons de aanmerkingen van den Schoolmeester onder den text (die door den Vertaler en Uitgever enigzins vermeerderd zijn) doorgaans al mede bevielen.
No. 3 is slechts een Fragment. ‘Slechts zijne lievelingen herhaalt God met zoo veel langmoedigheid, met een zoo lang uitgerekt geduld, die groote lesse: Dat zij tijdlij-
{==191==} {>>pagina-aanduiding<<}
ke verganglijke dingen niet tot hun hoogste goed - tot het doel hunner wenschen - tot het voorwerp hunner vereering maaken moeten. Dat zij bij de noodwendigheden der reize, en bij het reisgezelschap, de plaats hunner bestemming - hun waare thuis - niet vergeeten moeten. Dat bij al hun poogen om zichzelfs en andere door hunne kunde en vlijt - door hunnen handel en wandel nuttig te worden, nog altijd dit moet komen, dat zij de wijsheid en liefde van Hem, die, terwijl zij schikkingen des harten maaken, hun lot regelt en hunnen gang richt, voor de aandacht en in het harte hebben, zóó dat zij elk oogenblik hunnes levens, oprecht en uit den grond der ziele, zeggen kunnen: Heer! uwe wille geschiede!’ is hier de hoofdles. Een Grijsaard verhaalt aan enen ongelukkigen zijne levensgeschiedenis: zijne beste ontwerpen, waardoor hij zijn tijdlijk geluk meende te grondvesten, werden zestienmaal verijdeld. Intusschen bragt de Schrijver dit verhaal slechts tot de vierde bijzonderheid. Het bleef dus fragment.
Het overige in dit Deel zijn Gedichten, allen in den geest van het Werk, die door den Wel Eerw. rutgers, Predikant te Haarlem, zijn overgezet; en dit was ene, wij geloven het gaarne, niet zeer gemaklijke taak. Dezelve, intusschen, hebben ons enigzins beter dan die in het vorig Deel behaagd, hoewel wij de overbrenging daarvan ook aan dezelfde hand te danken hadden. Den bezitteren en beminnaren van de vorige Delen zal voorzeker dit laatste ook welkom zijn; en wij betuigen nogmaals gaarne, dat het ons in meer dan één opzicht ook voldoet, hoezeer wij alles alzo niet gaarne zouden onderschrijven.
In het Voorbericht van den Hoogduitschen Uitgever carel ulysses van salis, des Schrijvers Zoon, ontvangen wij wel gene volledige Levensbeschrijving, waarop bij het eerste Deel hope gegeven was, maar toch enige, en wel vrij uitvoerige, Fragmenten, die niet alle voor onzen Nederlandschen Lezer even belangrijk zijn. Wij verdenken het hart van den man, dien wij uit dit Geschrift als een gemoedlijk Christen kennen, waarlijk niet; doch wat zijne staatkundige verrichtingen en daar uit voordgevloeide lotgevallen betreft, houden wij ons voor gene bevoegde rechters; en, om dit te kunnen zijn, zou ons, bij de lezing van het hier aangetekende, nog al ene en andere vraag beäntwoord, ene en andere bijzonderheid opgehelderd moeten worden. Zo zal het ook den Lezer gaan.


{==192==} {>>pagina-aanduiding<<}

Edelina, eene Nederlandsche Geschiedenis. Te Leijden, bij P.H. Trap. 1804. In gr. 8vo. 279 bl.

Al wederom ene Roman, en wel zodanig ene, waarvan wij de lezing veroorloven kunnen aan de liefhebbers van dit soort van geschriften, en waarin men zo alles bijeen vindt, (Ridder- en Spook-geschiedenissen uitgezonderd) waarmede men ene Roman gewoonlijk versiert. Ene vondelinge, ene schaking, gespannene strikken voor de onschuld, die echter het lieve meisje gelukkig ontkomt, gedwarsboomde liefde, hevige ziekte uit liefde, en eindelijk wedergevondene ouders en een gelukkig huwlijk. Ten overvloede ook nog een wenk, dat men gene Roman leest, maar ene ware Geschiedenis. Wat verlangt men nog meer? Hier en daar perst de geschiedenis onze meisjes ook wel een traan uit het oog. Indedaad wij verlangen nog iets meer, en vonden ook meer: zeer edele menschen, zeer goede voorbeelden, en uitmuntende lessen. Zodat, wanneer men dan toch gaarne Romans wil lezen, men ook deze gerust kan in de hand nemen, en zijnen smaak zonder enige schade voldoen.
Ziet hier een enkel woord van edelina's waardigen pleegvader, waaruit men den man enigzins kennen kan: ‘Mijn kind! gij gaat tot een verhevener stand over, dan waarin gij zijt opgevoed. Gedraag u overeenkomstig denzelven, maar bezoetel u met deszelfs gebreken niet. Vergeet nimmer God of uwen pligt. Wij allen zijn aan de wijze en goede Voorzienigheid onbetaalbaren dank schuldig, doch gij inzonderheid! zonder Haar, waart gij welligt in de bitterste armoede gestort, zonder opvoeding, zonder beginseien van deugd, een prooi voor de misdaad en ellende geworden. - Den zoeten naam van vader of moeder zoudt gij nimmer op uwe lippen hebben durven nemen. - Uwe ouders zouden u, of nimmer gevonden, of met u, de schande gevonden hebben. - Ach, edelina! de Voorzienigheid heeft altijd zoo trouw voor u gewaakt! wees haar dan altoos dankbaar! De zucht tot erkentenis zal u getrouw aan de deugd maaken, en gij zult gelukkig zijn. - Wij zien met blijdschap den stond te gemoet, dat wij u, hier namaals, voor den troon des Opperrichters zullen wedervinden, om dan, te samen, zuivere danktoonen aan te heffen.’





{==193==} {>>pagina-aanduiding<<}

Algemeene Vaderlandsche Letter-oefeningen.

Sermons sur divers Textes, &c. Dat is: Leerredenen over verscheiden Texten der Heilige Schriftuure. Door wijlen Jaques-Renaud Boullier, Leeraar (bij de Walsche Gemeente) te Amsterdam. IIIde en IVde Deel. Te Amsterdam, bij J.J. Geijler en Comp. 1804. In gr. 8vo. 378 en 509 bl.

Tot geen gering genoegen dier veelen, bij welke de naagedagtenis van wijlen den Eerw. boullier nog in zegening wordt bewaard, zijn de Uitgeevers van de twee voorgaande te raade geworden, op dezelve nog twee Deelen Leerredenen van den welschrijvenden en welzeggenden Redenaar te laaten volgen. Onze gedagten over de wijze van behandelinge bij eene vroegere gelegenheid reeds gezegd hebbende, agten wij het noodeloos, zulks hier te herhaalen. Dit kunnen wij niet nalaaten, 'er nevens te voegen, dat, overlaaden als de waereld met Leerredenen meer en meer wordt, het ons altijd aangenaam is, dat onder het menigvuldig kaf, van tijd tot tijd, goede tarwe wordt gestrooid; en, zoo om stijl en taal, als om zaaken, moeten des Heeren boullier's Leerredenen onder de laatste, met zeer veel regt, gerangschikt worden.
Negenëntwintig is het getal der Leerredenen, veertien in het Derde en vijftien in het Vierde Deel, welke hier zijn afgegeeven. Naa de Opschriften vermeld te hebben, zullen wij, tot stichtend vermaak onzer Nederduitsche Leezeren, iets ter proeve vertaald mededeelen. Over de onopmerkzaamheid op het woord van God, Luk. VIII:18. (twee Leerredenen.) Over de noodzaakelijkheid van vorderinge in het goede, Filipp. III:13, 14. (twee Leerredenen.) Over de moeilijkheden der Zaligheid, Luk. XIII:24. (twee Leerredenen.) Over den bermhartigen Samaritaan, Luk. X:30-35. Over het leeven van den H. Geest, Gal. V:25. Over de overwinning van het kwaa-
{==194==} {>>pagina-aanduiding<<}
de, Rom. XII:21. Over den lijdzaamen en den trotschen Geest, Pred. VII:8. Voorbereiding tot het Heilig Avondmaal, Psalm XIX:13. Het zelfde Onderwerp, Luk. XIX:10. Bij de Bediening van het Heilig Avondmaal, Jes. LV:1. Het zelfde Onderwerp, Luk. XX:19. Over den Dood van jezus christus, vergeleeken met dien van socrates, Matth. XXVII:54. Leerrede op Kersdag, Luk. II:1-7. Leerrede op den tweeden Kersdag, of het Lied der Engelen, Luk. II:13, 14. Op den eersten Zondag van het Lijden. Voorzegging van den Val van Petrus, Matth. XXVI:30-35. Op den voormiddag des derden Zondags van het Lijden. Jezus christus voor herodes, Luk. XXIII:6-12. Op den avond des vierden Zondags van het Lijden. De Vrouwen, die het Kruis volgen, Luk. XXIII:27. Op den naamiddag van Paasch-Zondag. Maria bij het Graf, Joan. XX:11-17. Op den
avond van Paasch-Zondag. De Discipelen van Emmaus, Luk. XXIV:13-31. Over de Waarheid der Opstandinge van jezus christus, Hand. II:32. (twee Leerredenen.) Op Hemelvaartsdag, Hand. I:10, 11. Op den Zondag van Pinxter. De gevolgen der predikinge van den H. Petrus, Hand. II:37. Over de Vaderlandsliefde. Op den Biddag van 14 Februarij 1781. Ps. CXXII:6, 7. Op den Biddag van 27 Februarij 1782. Jerem. II:19 21. Vermaaning en Gebed. Op Woensdag 5 Februarij 1783. 2 Thessal. III:16.
Uit de eerste Leerrede des vierden Deels, bevattende eene Vergelijking tusschen den Dood van jezus christus en dien van socrates, willen wij nu eenige trekken overneemen, met weglaatingen en bekortingen, uit hoofde der bepaaldheid onzes besteks. Naa een tafereel te hebben opgehangen van socrates, door zijnen geheelen leevensloop, zints zijne opvoeding tot dat hij den doodlijken giftbeker dronk, gaat de Eerw. boullier voort, ter vermelding van de omstandigheden, welke het sterven van christus verzelden, en, boven dat van den Atheenschen Wijsgeer, verzwaarden. 't Geen den Redenaar hier vooreerst onder de opmerking valt, is het verraad van Judas. ‘Socrates wordt openlijk beschuldigd door lieden, welke hij als zijne vijanden kent, die 'er openlijk voor uit komen, die in het aangezigt van 't heelal 'er voor durven bekend staan; en met hoe groote schande deeze bekentenis hem ook bedekke, niets bevat deeze omstandigheid, dat eenen

{==195==} {>>pagina-aanduiding<<}
Wijze moet verbaazen; niets, 't welk hij niet moet verwagten; niets, 't welk eene groote ziel niet kan verduwen. - Jezus christus wordt snood verraaden, voor geld verkogt, aan zijne vijanden overgeleverd; door wien? door zijnen leerling; door zijnen vriend; door den medgezel zijner werkzaamheden en den getuige zijner deugden; door eenen man, die met zijne Apostelen in de zoetigheden zijnes omgangs en zijnes vertrouwens, en in de onwaardeerbaare vrugten zijner onderwijzingen deelde; door eenen man, welken, hoe trouwloos hij ook ware, jezus chsistus met eene plaats aan zijne tafel verwaardigde; die met zijne medeleerlingen deel heeft aan dien treffenden maaltijd, aan welken die goddelijke Zaligmaaker het tafereel zijnes doods bij voorraad voor hun ophangt; aan de gewijde zinnebeelden, bestemd om het geheugen daar van in alle eeuwen te doen voortduuren.’ ... ‘Jezus christus wordt in ketenen geslagen, en als een boosdoener voor den Opperpriester gevoerd; en dit aandoenlijk schouwspel der in boeien geklonkene deugd, zoo geschikt om het medelijden en den moed in de minst gevoelige harten aan te vuuren, dooft dien der discipelen uit. Allen verlaaten hem en vlugten: en hoe veel vergroot zulk een verlaaten de akeligheid zijnes toestands niet! - Socrates voor zijne regters, socrates in de gevangenis, socrates tot aan zijnen jongsten snik, is van eene menigte getrouwe vrienden omringd, die wedijveren, om hem alle vriendschapsdiensten te bewijzen, zoo streelende voor hem, die ze uitoeffent, als voor hem, die ze ontvangt. Niets anders ziet hij rondom zich heen, dan getroffene harten; dan oogen in traanen zwemmende; dan handen, die het zich tot eene eere rekenen, zijne ketenen op te heffen, en haar gewigt te verminderen. Niets anders hoort socrates dan goedwillige toonen des mededogens, der belangneeminge en des gevoels;
de vriendschap stort in zijne ziel dien heilzaamen balzem, zoo geschikt om de bitterheden des tegenspoeds te temperen. In één woord, alwat hem omringt, biedt hem niets dan vertroostende beelden aan. - Jezus christus, te midden zijner vijanden alléén, aan zich zelven en alle de akeligheden van zijn lot overgelaaten, heeft niet een éénigen vriend, die hem voor zijnen regter durft verzellen.’ ... Jezus en socrates, staande elk voor zijnen regter, is het

{==196==} {>>pagina-aanduiding<<}
derde punt van vergelijkinge, insgelijks ten voordeele des Zaligmaakers afloopende. Vervolgens tot het laatste punt, het sterven, overgaande: ‘Welk een onmeetelijk verschil,’ roept de Heer boullier, ‘in de omstandigheden des doods van socrates en dien van jezus christus! - Socrates wordt ter dood veroordeeld; doch geenerlei smart verzwaart zijne veroordeeling, geenerlei akeligheid vergrootdezelve, geenerlei smaad gaat daarmede gepaard. De gevangenis staat voor zijne vrienden en zijne leerlingen open; zijne deugd ontvangt aldaar de hulde der voornaamste burgers; alwat hem omringt, draagt het merk van den eerbied, welken dezelve inboezemt; en zijn beul zelf volvoert niet dan schreiende het gevloekt bevel zijner overheid. - De Zoon van God wordt aan de spotternijen van het slegtste graauw ten beste gegeeven; hij is de speelbal hunner eerelooze uitjouwingen; zijn lichaam wordt met roeden vaneen gescheurd; zijn gewijd hoofd gudst van bloed; zijn aangezigt wordt met speekzel bemorst en met vuistslagen geteisterd; de lijdingen, welke hij verduurt, zijn het voorwerp hunner godlooze spotternijen; en het volmaakt vertrouwen op God, de verwonderlijke kloekmoedigheid, welke hij tegen die diepe vernederingen overstelt, zet slegts de woede dier onmenschen nog sterker aan, en vermenigvuldigt de mishandelingen, met welke hij belaaden is.’ Vervolgens laat boullier, onder andere, zich aldus hooren: ‘Ziet daar ons het gedenkwaardig voorval genaderd, 't welk op het dienstwerk en den roem van jezus christus het zegel moet drukken: en om daar van de algeheele grootheid volkomen te voelen, laaten wij de tijden en de plaatzen zamenvoegen; verbeeldtu, voor een oogenblik, aanschouwers te zijn van den dood van socrates en van dien van jezus christus; verplaatst u na Athenen in de gevangenis, en op
Kalvarie aan den voet van het Kruis; en, den uitgang dier beide mannen koelzinnig toetzende, meet, om zoo te spreeken, den graad van standvastigheid en grootmoedigheid, door beiden ten toon gespreid, en spreekt over de meerderheid het vonnis uit. De Grieksche Wijsgeer, te midden der zaligheden eens belangrijksten gespreks met zijne vrienden, drinkt het vergif, 't welk voor hem bereid was; het werkt slegts langzaam en zonder pijn; de dood stroomt ongevoelig door zijne aderen; zonder

{==197==} {>>pagina-aanduiding<<}
angst voelt hij diens voortgang, en hij houdt niet op met spreeken, dan wanneer het vergif, het hart genaderd, de bronnen des leevens zagtjes koomt verdroogen. Bezat zulk een dood iet verschrikkelijks voor eenen Wijze? en was 'er, om dien te trotseeren, eene meer dan menschelijke standvastigheid noodig? Hoort socrates zelven.’ Hier meldt de Redenaar 's Wijsgeeren jongste gesprek, door xenophon geboekt, inhoudende, hoe hem, uit hoofde zijnes gevorderden ouderdoms, bij een langer leeven, niet dan onäangenaamheden te wagten waren. Hierop vervolgt de Heer boullier aldus: ‘Zodanig is het oogpunt, waaruit socrates den dood beschouwt; verre van hem het beeld der smarte voor te stellen, levert, integendeel, dezelve daar tegen een behoedmiddel op. In waarheid is de dood in zijn oog een natuurlijke weldaad, omdat dezelve in dat toekomstige, waarheen zijne wenschen strekten, hem deedt overgaan, langs een korten, zagten en gemaklijken weg, en die, eigenlijk gesproken, niets anders dan een zagte slaap is. - Hoe laat zich deeze dood met dien van jezus christus vergelijken? Alle deszelfs verschriklijkheden vertoonen zich bij voorraad aan zijne verbeelding, en zijne straffe neemt eenen aanvang in den hof Gethsemané. De angst van zijn hart bewerkt in zijne zintuigen de zonderlingste omwentelingen; een bloedzweet stroomt langs zijn aangezigt en druipt van zijn geheiligd voorhoofd neder; zijne ziel is geheel bedroefd tot stervens toe ... Vader, roept hij, indien 't mogelijk zij, laat deezen drinkbeker van mij voorbijgaan! Maar ... wordt straks van de diepste onderwerping gevolgd: Niet mijne, maar uwe wil geschiede! Die verwonderlijke onderwerping volgt hem op Kalvarie: hij zelve draagt derwaarts het werktuig zijner straffe; schandvlekkende ...
haatelijke ... wreede straffe.’ Vervolgens al het verzwaarende des lijdens van jezus christus, met even veel waarheids als welspreekendheids, vermeld hebbende, nevens 's Heilands bede: Vader! vergeef het hun: want zij weeten niet wat zij doen, besluit boullier aldus: ‘Treffende woorden, niets behalven dezelve verlang ik, om mij te overreeden om een Christen te worden! Neen! ik heb niet noodig dat de zon verduistert, dat de aarde schudt, dat de rotzen scheuren, dat de graven geopend worden, dat de dooden opstaan. In uw Kruis, ô jezus! vind ik

{==198==} {>>pagina-aanduiding<<}
alwat mijn verstand en mijn hart kunnen verlangen, om mijn geloof onverwrikbaar te maaken. Vijanden van mijnen Zaligmaaker, vernieuwt tegen hem alle de woede der Jooden; kruizigt van nieuws den Zoon van God; treedt zijn bloed met voeten; schendt zijne deugd; spot met zijne lijdingen; schiet op zijn Kruis alle de pijlen der spotternije, der godslasteringe en der ontheiliginge ... neen, nooit zult gij mij overtuigen, dat leugen en bedrog met de verhevenste deugden zich zamenpaaren; neen, nooit zullen alle uwe ijdele drogredenen dien diepen indruk, dat betoog van geest en kragt verzwakken, door de laatste toonen van jezus christus in mijn hart gewrogt. Want, welke is de taal der waarheid, indien die der verhevenste deugd het niet zij? welk is het kenmerk van den waaren Godsdienst, indien de vuurigste liefde het niet zij? en waar zal ik het beeld des hemels zoeken, indien ik het aan het Kruis miskenne?’




Het Leven van Paulus den Apostel, in Kerkelijke Redenvoeringen, uitgesproken in de Hervormde Gemeenten van Breda en Amsterdam, door Petrus Haack, enz. IIIden Deels 1ste en 2de Stuk. Te Altona, bij J. Schultz. In gr. 8vo. Te zamen 622 bl. behalven het Voorbericht van LXII bl.

De Eerw. haack, thans in den dienst zijner vorige Amsterdamsche Gemeente hersteld, brengt met dit Deel de uitgave zijner Kerkelijke Redevoeringen, over het Leven van Paulus, waarvan wij meermaalen verslag gedaan hebben, ten einde. De zes Leerredenen van het derden Deels eerste Stuk gaan over de navolgende onderwerpen. (1) Het heilrijk gevolg der (van den) vrede met God, waardoor een Christen, zelfs in de verdrukkingen, roemen kan in de hoop der heerlijkheid Gods. Rom. V:2, 3a. (2) Het zuchtend schepsel onder de dienstbaarheid der verderfenis, hoopende op de vrijheid der heerlijkheid der kinderen Gods. Rom. VIII:19-23. (3) Naspeuring van de rede, waarom de bediening van het heerlijk Euangelie geen meerder vrucht doet, geen heilzaamer gevolg heeft op het hart der menschen. 2 Cor. IV:3, 4. (4). Paulus de Apostel, door de kracht van Christus roemende

{==199==} {>>pagina-aanduiding<<}
in zijne zwakheden. 2 Cor. XII:7-10. (5) Het Godverheerlijkend leven van een verzekerd Christen, die door het geloof zich verheugt in de liefde van zijnen Godlijken Verlosser. Gal. II:20. (6) Het ootmoedig en geloovig gebed van den Apostel Paulus, ten goede van de Ephesische Gemeente. Eph. III:14-16. (Afscheidsrede van de Gemeente van Breda, 15 Nov. 1789. Waarom juist deze, en gene andere stoffen uit de Brieven van Paulus gekozen zijn, en waarom in deze orde, wordt niet gemeld. Zij bevatten onderscheidene bijdraagen tot regt verstand van de wijze en godvruchtige gevoelens van dien Apostel, en worden als zoodanige, ieder op zich zelven, in den smaakeloozen, uit de vorige Deelen genoeg bekenden, preektrant van den Eerw. haack, behandeld. 't Is eveneens gelegen met de overigen, die 't laatste Stuk uitmaaken, waarmede dit Werk wordt besloten. (1) De luisterrijke grootheid van den Zoon van God, zoo als in Hem alle volheid woont. Col. I:15-18. (2) De gronden van troost en blijdschap voor de bedroefde Thessalonicensen, treurende over hunne afgestorvene vrienden. 1 Thess. IV:14-18. (3) Gods onveranderlijke trouw, in het bewaaren van zijne Kerk, en des Christens verplichting tot een heilig leven. 2 Tim. II:19. (4) De plichten van eenen getrouwen Euangeliedienaar. 2 Tim. IV:1-3. (5) De roem van Paulus den Apostel over den Godlijken bijstand, in een dreigend doodsgevaar, en zijne Godverheerlijkende hoop op het hemelsch Koningrijk. 2 Tim. IV:17, 18.
Het beste van dit Deel, en van het geheele Werk, is ons toegescheenen het leezenswaardig Voorbericht over den oorsprong en opkomst der Gereformeerde Hoog- en Nederduitsche Gemeente te Altona, Hamburg en op den Hamburgerberg. Men vindt hier nog al deze en gene niet algemeen bekende bijzonderheden, die over de geschiedenis der Kerkhervorming, en derzelver gevolgen, ook voor het Bataafsch Gemeenebest, eenig meerder licht verspreiden.


{==200==} {>>pagina-aanduiding<<}

Christelijk Magazijn, enz. IIIden Deels 2de Stuk. Te Hoorn, bij J. Breebaart. In gr. 8vo. 112 bl.

Het derden Deels tweede Stuk van dit loflijk Magazijn bevat, (1) Een uitvoerig stuk, over de betrekking, waarin het verhaal, aangaande de wachters bij het graf van Jesus, staat tot de waarheid van zijne opstanding. - Hier wordt op de bedenkingen, door stroth, in het Repertorium van eichhorn, Th. IX, paulus, in zijne Kommentarie over het N.T., en afzonderlijke Verhandeling over dit verhaal, en ruswurm, in augusti's Theologische Monatschrift, tegen de waarheid van dit verhaal, met goede redenen geäntwoord.
(2) Onderzoek omtrent de leere van den Apostel Paulus, wegens den staat der ziele na den dood, naar aanleiding van Phil. I:23. - 'Er zal uit deze plaats in 't geheel niet volgen, 't geen 'er veelal uit afgeleid wordt, dat 'er een tusschenstaat van geluk te wachten is, tusschen den dood en de opstanding. Het zelfde wordt beweerd, omtrent de woorden van den Zaligmaker tot den kwaaddoener aan het kruis, Heden zult gij met mij in het paradijs zijn, Luc. XXIII:43. - Deze Verhandeling verdient opmerking.
(3) Beäntwoording der vrage: wat leert ons de geschiedenis van den invloed, welken Jesus Leer gehad heeft op de Joden; en wat op zijne Discipelen? - De Leer van Jesus had op zijne Discipelen een beteren invloed, dan op het gros der Joden; niet, om dat hunne begrippen daarvan aanvankelijk zoo veel meer opgehelderd waren, maar, om dat zij, in hunne beginselen, minder trotsch en bedorven, hunne ooren niet gesloten hadden voor de waarheid, maar met een geopend oor en hart zich aan zijn onderwijs hadden overgegeven. - Goede, maar niet onbekende aanmerkingen, over het regte oogpunt, waaruit men dat verschil dient te verklaren.
(4) Verhandeling over de vraag: is het lijden en sterven van Jesus alleen een gevolg van zijne komst en openbaar leven, of was dit opgesloten in het plan der Voorzienigheid? van denzelfden Schrijver, die zich met de letter R. teekent, van wien men, in het eersten Deels derde

{==201==} {>>pagina-aanduiding<<}
Stukjen, eene Verhandeling heeft over de vraag: in welken zin wordt de dood van Christus een offer genoemd voor de zonde? - In deeze Verhandeling wordt beweerd, dat noch de leer, noch het voorbeeld, noch de dood, opstanding en verheerlijking van Jesus, hoofddoel bij zijne zending, maar alleen middel, ter bereiking van Gods doelwit, geweest is, te weten de verheerlijking zijner volmaaktheden, door de gelukzaligheid zijner redelijke schepselen op aarde; maar dat evenwel zijn dood zoo wel doel, als middel, geweest is. - Eene geschikte bijdrage, ter beöordeeling van het moeielijk geschilstuk over de oogmerken van 's Heilands dood.
(5) Anecdote van een ongenoemden Leeraar, die, over de echtbreuk predikende, Gods kinderen, die zich aan die zonde mogten schuldig gemaakt hebben, op zijne wijze, met de vergevende en reinigende kracht van het bloed van Jesus Christus trachtte te troosten.




Het stilstaan der Zonne ten tijde van Josua opgehelderd uit het beloop der Geschiedenisse door Joh. van Eijk, voorheen Predikant te Muiden. Te Amsteldam, bij L. van Hulst, 1805. In gr. 8vo. 41 bl.

Voor ettelijke jaren gaf de Eerw. van eijk eenige lezenswaardige Overdenkingen in het licht, onder den titel, Ledige uuren besteed tot nuttige overdenking. Hierbij wil hij nu ook nog deze 15de Overdenking, schoon om redenen afzonderlijk gedrukt, gevoegd hebben. De stos is niet gemakkelijk. De arbeid, door den kundigen Schrijver daaraan op nieuw besteed, verdient des te meer lof, om dat hij zich, bij het vrijmoedig onderzoek naar de waare meening van den heiligen Geschiedschrijver, over den uitslag van dit onderzoek voor leerstellige begrippen niet zoo zeer heeft bekommerd, en geen zwaarigheid maakt, om het gebeurde, ten tijde van Josua, waarin men een der grootste wonderen meent ontdekt te hebben, zoo te verklaren, dat er niets vreemds in overblijve.
De Eerw. van eijk is van oordeel, dat het Hebr. woord, door stilstaan verduitscht, hier de meer gewoone beteekenis moet behouden van zwijgen, zich stil houden, en het andere, door blijven staan uitgedrukt, den zin heeft van in denzelfden stand blijven, en dat dus het

{==202==} {>>pagina-aanduiding<<}
gebed van Josua alleenlijk dezen wensch, met verbloemde spreekwijzen, hoofdzakelijk uitdrukt, dat hij van het onweer mogt bevrijd blijven, dat zijne vijanden trof. In denzelfden zin verstaat hij dan ook de aanteekening van den Geschiedschrijver, omtrent de verhooring van het gebedene: En de Zon zweeg, of hield zich stil, en de Maan bleef in denzelfden stand, tot dat het volk zich aan zijne vijanden gewroken had. Is dit niet geschreven in het boek des oprechten? De Zon nu bleef in denzelfden stand in het midden des hemels, en haastte niet onder te gaan, omtrent eenen volkomenen dag. Dit alleen is 'er dan van de zaak geweest: terwijl het onweer reeds op de vijanden, welken Josua op de hielen volgde, was losgebarsten, bleef deze, tot hiertoe, niet alleen van dat vernielende geweld bevrijd; maar, daar hij de donkerheid, die hun bedekte, te gemoet trok, bleef alsnog de lucht boven zijn leger onbewolkt, en bescheen hem de Zon in het zuidoosten, met onbenevelde straalen. Hoe nu evenwel met deze vooronderstelling ook het gezegde omtrent de Maan zamenhange, bekennen wij niet regt te vatten. De Eerw. van eijk heeft zich daarover niet duidelijk verklaard. Zoo lang de Zon in het zuidoosten scheen, kwam de dienst van het maanlicht niet te pas. Westwaarts was de lucht door 't onweer zwaar bewolkt; hoe strookt daarmede, dat Josua's leger door de heldere zonnestraalen, tot aan het opkomen der Maan, wierd begunstigd?




Over de zorg der Ouders voor het welzijn hunner Kinderen; naar aanleiding van het Gebed, eener (eenes) Oversten der Sijnagoge, aan Jesus, voor de behoudenis van zijn twaalfjaarig Dogtertje, Matth. IX:18. Door Petrus Schouten, Roomsch Priester en Pastoor te Alkmaar. Te Amsterdam, bij P. van Buuren. In gr. 8vo. 16 bl.

Men ziet met genoegen, dat ook in de Roomsche Kerk van tijd tot tijd, hier en daar, met meer smaak en oordeel wordt gepredikt. De Roomsche Priester en Pastoor schouten is, in ons Vaderland, een van die bekwaame Mannen, van welken men veel goeds, tot opklaring hunner Geloofsgenooten, mag verwachten. Deze door hem uitgegevene Leerrede on-
{==203==} {>>pagina-aanduiding<<}
derscheidt zich van den gewoonen slenter. Men vindt hier niets van die laage en laffe beuzelarij, waarmede de zoogenaamde Predikatien in dat Kerkgenootschap tot hiertoe veelal, op de belagchelijkste wijze, opgevuld geweest zijn, maar zuivere Godsdienstleer, duidelijk onderricht omtrent aangelegene Christenplichten, en gepaste opwekkingen tot derzelver getrouwe betrachting, in een bevattelijken stijl en geschikte orde.
In het gedrag van dien braven Oversten, die Jesus zoo ernstig bad om de herstelling van zijne geliefde Dochter, ziet schouten eenen, voor de behoudenis van zijn Kind, ijvrig zorgenden Vader; eenen Vader, wiens gedrag hierin de juiste gelegenheid aanbiedt, om in alle Ouders den ijver aan te vuuren, tot het volgen van zijn voorbeeld, in de schuldige zorg, voor het welzijn hunner Kinderen, waar te nemen: eene zorg, die hij te recht oordeelt tweeledig te moeten zijn, met opzicht namelijk tot hun tijdelijk en eeuwig welzijn. - Hun tijdelijk welzijn vereischt behoorlijke zorg voor het voedsel, voor de gezondheid, voor de beveiliging en de onderwijzing derzelven. Over alle deze bijzonderheden wordt onderscheidentlijk gehandeld. Tot de noodige zorg voor de gezondheid der Kinderen brengt de Prediker ook het gebruikmaken van dat gezegend behoedmiddel tegen de zoogenaamde Kinderziekte, het welk Gods liefderijke voorzienigheid heeft doen ontdekken, in de inënting der Koepokken, die hij deswegens met klemmende drangredenen aanprijst, ook aan behoeftigen, die 'er zich, ook te Alkmaar, zonder eenige onkosten van kunnen bedienen. - Niet minder ernstig drukt hij den Ouderen hunne duure verplichting, om ook voor het eeuwig welzijn hunner Kinderen te zorgen, op het hart. Zij moeten hen van jongs af opvoeden in de vreeze des Heeren, hen, zoo haast zij behoorlijke vatbaarheid hebben, naar hun vermogen, zelve onderwijzen, en door geschikte Leeraars laten onderwijzen in de waarheid der Christelijke leering, en voorts, door hun eigen voorbeeld, aansporen, om zich op de bevordering van zaligmakende kennis, en de onderhouding van Gods geboden, met allen ijver toe te leggen. - Hoe veel meer nut is van zulke stichtelijke Preeken, dan van al dat geschrijf over de Onfeilbaarheid der Kerke, en den aankleeve van die, te wachten!





{==204==} {>>pagina-aanduiding<<}

Handboek van een zamenstel der Scheikunde, of beschouwende en beoeffenende Grondbeginzelen deezer Wetenschap. Naar het Fransch van E.J.B. Bouillon la Grange, Hoogleeraar in de Natuur- en Scheikunde te Parijs, vrij en eenigzins verkort gevolgd, door J.S. Swaan, Apothecar. Met Plaaten. Te Rotterdam, bij Cornel en van Baalen, 1804. In gr. 8vo. 374 bl.

Het Scheikundig Handboek van bouillon la grange is een dier Werken over de Scheikunde, die thans, in Frankrijk, veel opgang maaken. Ook is hetzelve voortreffelijk ingericht, en bevat eene naauwkeurige beschrijving der gewigtigste ontdekkingen en bewerkingen, die tot deeze Wetenschap behooren. In Frankrijk heeft dit Werk zo veel aftrek gehad, dat daarvan reeds drie drukken het licht zien; 't geen den Heer swaan bewoogen heeft, daarvan eene vrij sterk verkorte Vertaaling te onderneemen, zodanig, dat het geheele Werk, waarvan thans het eerste Deel het licht ziet, 3 of 400 bladzijden minder zal beloopen, dan zo men het oorsprongelijk stuk woordelijk had vertaald. Men heeft zulks verkoozen, uit vreeze, dat het Werk anderzins te kostbaar zou uitvallen. Dan mogelijk heeft men zich daar mede meer nadeel, dan voordeel, toegebragt. Het Werk van den Franschen Schrijver, hoe voortreffelijk ook, was vooral niet te uitvoerig, om den naam van een Scheikundig Handboek te verdienen; zo dat de verkorting daar van niet weinig van deszelfs waardije beneemt. Wanneer het geheele Werk ten einde is, zal het met een algemeen Register worden beslooten; doch desniettegenstaande zou de Schrijver niet kwaalijk hebben gedaan, met een korten Inhoud van dit Deel voor of achter te plaatzen, en boven de bladzijden, of op den rand, de stoffen te melden, over welke gehandeld wordt, om met een opslag van het oog te kunnen zien, waar men iets zoeken moet.
In dit eerste Deel komen voor, eene korte Geschiedenis der Konst; de nieuwe Maaten en Gewigten; de noodzaakelijkste vereischten eener scheikundige Werkplaats, benevens de daar in noodige Werktuigen; eenige algemeene Bewerkingen en Handgreepen: eindelijk de scheikundige eigenschappen, waar te neemen in de

{==205==} {>>pagina-aanduiding<<}
lichaamen in 't algemeen, in de warmtestof, in de lucht, in de verbrandbaare lichaamen, in de gebrande of zuure lichaamen, en in de voor zoutwording vatbaare grondstoffen, zuiver en vereenigd met gebrande lichaamen; waarmede dit Deel ten einde loopt.
Zie hier, tot eene proeve van het geheel, de wijze van het afdeelen eener Klok in graaden. ‘Men vult een lange, naauwe kristallen Klok, in de Waterbak van den Luchttoestel, zorgende voor deze bewerking eene vaste plaats te hebben, ten einde het waterpas van het plankje, waar op de Klok rust, steeds hetzelfde blijve: men neemt dan een fles, met eene naauwe opening, die boordevol 6 oncen, 3 wichtjens, 61 grein water bevat, het geen overeenstemt met een omtrek van 10 vierkante duimen: zo men niet juist zodanig eene fles bij der hand heeft, neemt men een grootere, waarin zo veel ondereen gesmolten wasch en hars gegooten wordt, tot zij juist de opgegeevene hoeveelheid water bevatten kan: men doet vervolgens de in deze laatste fles bevatte lucht in de Klok overgaan, die men wil afdeelen, en tekent naauwkeurig de plaats, tot welke het water gedaald is. Men herhaalt dit nog eens, geeft op nieuw een teken, en gaat daar mede voort, tot dat de Klok geheel van water ontledigd is: het is van belang, te zorgen, dat de fles, de Klok, en, zoo veel mogelijk, ook het water der kuip, in denzelfden staat van warmte gehouden worden. Men schrijft vervolgens de van 10 tot 10 duimen op de Klok gemaakte afdeelingen met de punt van een Diamant over.
Men kan, op dezelfde wijze, kristallen buizen, voor de Kwik, afmeeten, en verdeelt die van duim tot duim, en zelfs tot tiende gedeelten van duimen toe: de fles, die tot afmeeting dient, moet juist 8 eneen, 6 wichtjens, 25 greinen Kwik houden, het welk met het gewigt van een vierkante duim overeenstemt.’





{==206==} {>>pagina-aanduiding<<}

Dissertatio Chirurgica Inauguralis, &c. Dat is: Verhandeling, over het stempen der Bloedstortingen, door Samuel Tresling, van Leeuwarden, aan de Groninger Hooge Schoole, tot het bekomen der Doctorale Waardigheid in de Geneeskunde, verdeedigd, op den XVI van Zomermaand 1804. Te Groningen, bij A. Groenewolt. In gr. 8vo. 128 bl.

In deeze Verhandeling vinden wij, met groote naauwkeurigheid, verzameld het beste van 't geen, bij de verschillende Schrijvers over de Heelkunde, met betrekking tot het stempen der Bloedstortingen, is te vinden. Dan de verdienstelijke Schrijver derzelve heeft het hierbij niet gelaaten, maar verschillende duistere en betwiste Hoofdstukken, in de leere van de stemping der Bloedstortingen, met belangrijke Proeven, op levende Dieren genomen, opgehelderd, 't geen zijne Verhandeling zeer lezenswaardig maakt. Onder anderen vinden wij in dit Stukje eene bevestigende Proeve, in het geschil, of de afgesneeden Zenuwen al of niet, met de herstelling haarer vermogens, geneezen kunnen worden, welke wij hier, van wegen de belangrijkheid der zaak, vertaald zullen mededeelen.
‘Op den XXIII Febr. (zegt de Schrijver) sneed ik in een grooten Hond, uit de Dijezenuw, een stuk, ter lengte van een halven duim; waar na het Dier, losgelaaten zijnde, op zijn poot niet wel loopen kon, maar denzelven echter eenigzins bewoog, zijnde voorts vrolijk, gelijk vóór de Konstbewerking, terwijl de beweging ook allengskens wederkeerde. Zo ras de beledigde poot wederom dezelfde vetheid had bekomen, als de gezonde, oordeelden wij de zenuwwonde geneezen te zijn; waarom wij op den XVIII van Bloeimaand, dus veertien weeken na de volbragte Konstbewerking, het Dier aan een nieuw onderzoek onderwierpen. Na het openen van het vel en het vetvlies, op dat de plaats, daar de Zenuw was afgesneeden geweest, onder ons gezicht zou komen, vonden wij de beide einden der afgesneeden Zenuwe, met eene tusschen beiden geplaatste zelfstandigheid, wederom vereenigd. Na dat wij de Zenuw van alle nabuurige deelen, met groote voorzich-
{==207==} {>>pagina-aanduiding<<}
tigheid, met het mes afgescheiden, en alle haare zijdtakken hadden afgesneeden, op een grooten afstand, zo boven als beneden de geneezene plaats, prikkelden wij dezelve met den Metaalprikkel, eerst beneden de aangedaane plaats, vervolgens boven, en eindelijk op de plaats zelve, alwaar zich de nieuwe zelfstandigheid vertoonde; wanneer wij, de proeven bij herhaaling neemende, steeds dezelfde uitwerkingen van de Galvanische vloeistof ondervonden, en 'er ons inzonderheid over verwonderden, dat het Dier steeds de grootste tekens van gevoeligheid gaf, wanneer de Metaalprikkel op de herboorene zelfstandigheid werkte. Ondertusschen waren wij met deeze Proeven, tot het ontdekken der waarheid genomen, nog niet voldaan; waarom wij ook met andere Prikkels het nieuw gebooren gedeelte hebben aangedaan. Wij hebben, naamelijk, de Zenuw, boven en beneden het aangedaane deel, met een tang te zamen gedrukt, en ondervonden, dat het Dier door eene geweldige pijn wierd aangedaan. Vervolgens de op nieuw voortgebragte zelfstandigheid
naauwkeurig beschouwende, hebben wij dezelve ten vollen gelijk aan eene Zenuwe bevonden, doch overgegaan in een olijfvormig lichaam, iets dikker dan het overige der Zenuw. Op dat 'er eindelijk, in deeze Proef, geenerlei zweem van twijffel zou overblijven, heb ik het herbooren gedeelte in Salpeterzuur ingedompeld, waar door, binnen weinig dagen, het celwijzig weefzel is opgevreeten, zo dat 'er, op den bodem van het glas, niets overbleef dan eene papachtige stoffe, zeer gelijkende naar eene Zenuw, doch zo week, dat dezelve, wanneer het glas geschud wierd, zich in een aantal brokjes verdeelde, die echter, door het Salpeterzuur, niet konden ontbonden worden. Wanneer ik eindelijk, met een gezond stuk Zenuw, dezelfde Proef in het werk stelde, nam ik volkomen gelijke uitkomsten waar.’

Heilzaame Raad in eene allerbelangrijkste zaak, aan Ouders, Echtgenooten, Huwbaren en elk, wien het heil van het Menschdom ter harte gaat, opgedraagen door ***. Alom te bekomen. In gr. 8vo. 54 bl.

Wel mag het onderwerp, welk in dit kort, doch veelbevattend Geschrift wordt behandeld, eene

{==208==} {>>pagina-aanduiding<<}
allerbelangrijkste zaak heeten! 't Is de bevrediging der Geslachtsdrift, die, naar maate zij overeenkomstig of strijdig met haare bedoeling worde aangewend, de zoetste vreugde of de heilloosste gevolgen voortbrengt. ‘Aangelokt door eene schijnvreugd,’ zoo schetst, onder andere, de Schrijver die gevolgen, ‘laat hij (de mensch) inzonderheid de neiging door de hand des weldaadigen Scheppers, hem zoo diep ingedrukt; de neiging, voor de instandhouding van het menschdom zoo onöntbeerlijk; de neiging tot het andere geslacht te vroegtijdig bij zich ontwaaken; voldoet aan dezelve, op eene verfoeilijke of onmaatige wijs; woedt tegen zich zelven, en tegen geheel het menschen-geslacht; vermeerdert het getal van ongelukkige aardbewooners; sloopt zijne gezondheid; bluscht het vuur zijner ziel uit; verstompt zijne vermogens; vernielt zijne krachten, en schenkt zich zelven, vooräl daar door, den beker van ellende en droefheid, tot aan den rand toe, vol.’ 't Was uit overweeging van deeze en andere jammerzalige gevolgen van een in schijn aangenaam genot, doch in de daad doodlijk woeden tegen zich zelven en tegen zijn eigen geluk, dat de Schrijver van deeze bladen tot het opvatten en voeren van de pen daar tegen te raade wierdt. Hij verkoos zijnen naam te verbergen. Doch hij zij wie hij zij, een Man moet hij weezen, (of hij kon aldus niet schrijven) wien voor deugd en menschengeluk het hart klopt, die de Jeugd voor den Sirenenzang waarschuwt, en haar de klippen, op welke zeer veelen aan ziel en lichaam schipbreuk hebben geleeden, tragt te doen vermijden. De form, in welke hij zijne gedagten giet, is deeze. Vader reinhart, die, het grootste gedeelte zijns leevens, op de beschaaving van het verstand en de vorming van het hart van jonge lieden zich hadt toegelegd, bevondt zich in het geval, dat een goed getal kweekelingen zijn leerschool zou verlaaten. Met een beklemd gemoed zag
hij hen de wijde waereld intreeden, om aan de omringende gevaaren aldaar te worden blootgesteld. Van hier, dat hij op eene plegtige wijze van hun afscheid nam, en, in de gedaante eener Redevoeringe, over de rechtmaatige bevrediging der Geslachtsdrift hen onderhieldt. Vooraf maakt reinhart eenige algemeene aanmerkingen over het welvoegelijke en betaamelijke eener verstan-
{==209==} {>>pagina-aanduiding<<}
dige involginge van deeze drift, als zijnde het eene groote en voor den mensch zeer vereerende gedagte, ‘dat het oneindig verheven Wezen zich van hem wil bedienen, om aan de menschlijke maatschappij nuttige leden te bezorgen, en de zalige gewesten met gelukkige bewooners te vervullen; - dat Hij, die Aanbiddenswaardige, ons, geringe schepselen, tot vaders, moeders, verzorgers en opvoeders van zijne menschen, van zijne kinderen, maaken wil.’ Thans een tafereel hebbende opgehangen van de onheilen, welke eene vroegtijdige voldoening aan de Geslagtsdrift buiten het huwelijk naasleept, raadt hij, egter, een al te vroegtijdig huwelijk af, en is van oordeel, dat, over 't geheel genomen, de ouderdom van 25 jaaren voor het mannelijk, en die van 19 jaaren voor het ander geslagt, daar toe de meest geschikte leeftijd is. In het huwelijk zelf wil hij, dat, zoo wel als buiten hetzelve, kuischheid en maatigheid zorgvuldig moeten worden onderhouden en aangekweekt. Ter zaake dienende en zeer verstandig, zoo wel als het waare genoegen des huwelijksgenots bevorderende, zijn de onderrigtingen, hier voorgedraagen, en daarom ook, met regt, eenigzins uitvoerig. De leefregels, ten aanzien van het gebruik van spijze en drank, daar nevens gevoegd, verdienen insgelijks opmerking; gelijk ook de voorschriften, raakende het gedrag, door den Man te houden, wanneer de Vrouw kenmerken vertoont, eerlang moeder te zullen worden. Het gewigt deezer raadgeevingen drukt Vader reinhart zijnen Kweekelingen op het hart, van
den eenen kant door de voordeelen, aan eene verstandige opvolginge, en van de andere zijde, en wel voornaamelijk, door de nadeelen, aan het verwaarloozen van dezelve verknogt. Bij wijze van Naarede volgen nu nog eenige lessen, raakende het gedrag, vóór het huwelijk te houden, om ziel en lichaam onbevlekt te bewaaren, om zich tot eene gelukkige echtsvereeniging voor te bereiden. - Agter het Geschrift volgen eenige Aanteekeningen en Bijvoegzels, in welke het hier en daar gestelde verder ontwikkeld, of tot gedrukte Schriften overgeweezen wordt.
Soortgelijke Schriften, als 't geen wij thans voor ons hebben, zijn 'er meer voorhanden. Hebben dezelve doel getroffen? Dat hoopen wij! Dit, egter, verhindert niet, dat de ongenoemde Schrijver lof verdient,

{==210==} {>>pagina-aanduiding<<}
niet slegts om zijn goed oogmerk, maar ook om de uitvoering, die ons dunkt boven zommigen den voorrang te verdienen om haare beknoptheid en zaaklijkheid, die veelen, vijanden van uitgebreide lektuure, dit Geschrift te gereeder zal doen in de hand neemen. Mogt onze wensch, dat dit gebeure, en het bestreeden kwaad bij veelen overwonnen worde, vervuld worden!




Huiszittend Leeven, bevattende eenige Mengelstoffen over afzonderlijke en, voorheen, weinig of niet bewerkte Onderwerpen, betreklijk tot de Letter-, Historie- en Oudheidkunde van Nederland, door Mr. Henrik van Wijn. Iste Deel, IVde Stuk. Te Amsterdam, bij J. Allart. In gr. 8vo. 200 bladz. (*)

Dit vierde Stukjen van het Huiszittend Leeven des kundigen en arbeidzaamen Heeren van wijn bevat drie Verhandelingen.
    De eerste is eigenlijk een Brief van den Heere van lijnden van blitterswijk aan den Schrijver des Werks, over den toenaam magusanus, macusanus of mascusanus, die op drie altaarsteenen (†), en op eenige penningen van den Keizer postumus, aan hercules wordt gegeven. Verscheiden gissingen over den oorsprong en betekenis van deezen naam, welken sommigen heel uit het Hebreeuwsch of Phoenicisch willen afleiden, worden hier verworpen en met den Heere van wijn (‡) geoordeeld, dat het woord eenen Germanischen of Celtischen oorsprong heeft, en wel ‘dat de bijnaam plaatslijk is, en uit deze Landen moet herkomstig wezen (§).’ De vraag is alleenlijk, welke plaats men te verstaan hebbe.

{==211==} {>>pagina-aanduiding<<}

    Postumus, die in de verwarringen, waarin het Roomsche Rijk, na de gevangenis en dood van valerianus (*), verviel, in Gallie tot Keizer werd uitgeroepen, en, in eene regeering van acht of tien jaaren, door beleid en dapperheid de vervallen zaaken grootlijks herstelde, verscheiden overwinningen op de Germaanen behaalde, en de grenzen des Rijks met nieuwe sterkten bevestigde, heeft, niet onwaarschijnelijk, ‘de gedachtenis hiervan willen vereeuwigen door middel van penningen, bestempeld met de naamen der Landen of Plaatzen, daar hij den vijand verslagen had, volgens een gebruik... aan de eerzucht der Keizers... niet ongewoon.’ - Hercules was eene bij de inwoonders deezer Landen, nadat zij gemeenschap met de Romeinen hadden gekregen, bekende Godheid (†). Maar van welke plaats is dan de toenaam macusanus of magusanus ontleend? Twee worden genoemd; de eene Mecusa, eene plaats door anonymus ravennas (‡) gemeld als gelegen in Francia Rhenensis, niet verre van den Moezel; de andere Mahusenham of Mahusenheim, oudtijds nabij den Rhijn gelegen, en genoemd in eene opgaave van de goederen der Utrechtsche Kerke, te vinden in het Charterboek van mieris. Dat van eene deezer
plaatzen de naam genomen zij, wordt te waarschijnelijker, dewijl nergens anders dan hier te lande steenen met dit opschrift gevonden zijn.
De tweede Verhandeling is van den Heere van wijn zelven, en heeft tot opschrift: Iets nopens de Vernieling der Egmondsche Abtdije en Boekerije: alsmede eene nadere opgaave van het overoude Handschrift van willeramus, aldaar berust hebbende. Zij is verre de grootste van de drie, welke in dit Stukjen voorkomen, als beslaande, met eene korte Bijlaage, 160 bladzijden. In drie Afdeelingen zoude men haar kunnen onderscheiden, welker eerste, van bl. 357 tot bl. 423, betreft de Vernieling der Abtdije en Boekerije. De Schrijver beklaagt hier het
    
{==212==} {>>pagina-aanduiding<<}
niet volkomen flaagen zijner poogingen om het rechte bescheid te krijgen van die vernielinge, inzonderheid der Boekerije, waaromtrent men zelfs niets aantreft bij hadrianus junius, in deszelfs Batavia, niettegenstaande hij in deeze tijden leefde, en tot de Abtdij eene vrij naauwe betrekking had (*): het zij eenige staatkundige of andere reden hem deed zwijgen, het zij de laatste hand aan zijn Werk ontbreeke, waaraan men evenwel het voorbijgaan van deeze gebeurtenis bezwaarlijk kan toeschrijven. Hetgeen de Hr. van wijn heeft kunnen ontdekken, bestaat hoofdzaaklijk hierin. De Abtdij leed zekerlijk, in de Spaansche beroerten, den eersten aanstoot van de afgedankte soldaaten des Heeren van brederode, wanneer zij, in het Jaar 1567, van voor Amsterdam na Noordholland trokken, te Medenblik scheep gingen en na het Kleefsche vluchtten. Maar schoon zij de Abtdij van een gedeelte haarer sieraaden en kostbaarheden beroofden, en de Kloosterlingen mishandelden (†), misschien ook de Boekerij beschadigden, valsch is het, dat zij de laatste geheel zouden vernield, of het gebouw in brand hebben gestoken, en nog minder kan men zulks den Spanjaarden te last leggen (‡). Dat alles afdoet, het blijkt uit nog voorhanden zijnde rekeningen van dierick van teijlingen, toenmaaligen Rentmeester der Abtdije, dat de veroorzaakte schade geenen invloed had op de leevenswijze der Monniken, en dat nog naderhand aanzienlijke persoonaadjen aldaar onthaald zijn (§). Zelfs schijnt de Abtdij
    van het Jaar 1567 tot 1572 van buiten niets geleden te hebben, schoon zij door den Haarlemschen Bisschop, die tevens Abt was, nicolaas van nieuweland, deerlijk wierd uitgemergeld (**). Maar in het laatstgemelde Jaar moest zij eerst veel uitstaan van ongebonden krijgsvolk der Staaten, welken, en zelfs willem de I, nog geen gezachs genoeg hadden om den moedwil van eenige woeste Bevelhebberen en derzelven onderhoorige manschap te beten-
{==213==} {>>pagina-aanduiding<<}
gelen. Zij geraakte hierdoor in eenen jammerlijken roestand (*), en werd beroofd van veele kostbaarheden, Boeken en Papieren, waarvan, buiten twijffel, een groot gedeelte onherstelbaar verloren is. Veel werd, evenwel, door beter denkenden geborgen, en wel mag men vertrouwen, dat zodanigen onder de Kloosterlingen, welken eenige zucht hadden voor geleerdheid en weetenschappen, hun best zullen gedaan hebben om het nog overgeblevene in veiligheid te brengen, aan de bewaaringe van goede vrienden te vertrouwen, of somtijds wech te schenken, zo als het geval met het Handschrift van willeramus schijnt geweest te zijn (†). De Monniken bleeven echter nog in de Abtdije, ten minsten tot den 18den Februarij 1573, na welken tijd den Schrijver geene laatere blijken daaromtrent zijn voorgekomen (‡). In den Zomer van het gemelde Jaar, na het overgaan van Haarlem, werd het gebouw grootendeels afgebroken, en de bouwstoffen gebruikt, zo tot het opwerpen van schansen, als tot versterking van Alkmaar, tot dat het overgeblevene in de maand Junij of Julij, op eenige puinhoopen na, geheel vernield wierd. - Als eene tweede Afdeeling deezer Verhandelinge mogen wij beschouwen hetgeen de Schrijver, van bladz. 423 tot bl. 465, zegt van het gebouw der Abtdije en der Kerke daartoe
behoorende, en van de slooping van derzelver laatste geraamte, nadat den 18den van Wintermaand des Jaars 1798 een der twee nog overgebleven torens was ingestort, hetgeen den tegenwoordigen Heer der Egmonden, s.j.t. tinne, deed besluiten, tot voorkoming van ongelukken, ook het overige te doen opruimen, ‘doch niet, dan nadat, alvoorens, van al hetgeen kon geagt worden ten deezen van eenig belang voor de weetgierige Nakoomelingschap te zijn, juiste afteekeuingen zouden zijn genomen (§).’ De Schrijver, die reeds gesproken had van eenige sieraaden der Abtdije, en vooral van eene allerkostbaarste gouden, met edelgesteenten versierde, Altaartafel, door dirk den IIden en deszelfs Vrouwe hildegarde aan de Abtdije vereerd, eenmaal voor 700 dukaaten verpand, maar

{==214==} {>>pagina-aanduiding<<}
door den Abt willem van mathenes, omtrent het midden der XVde Eeuwe, weder gelost, doch naderhand in de XVIde Eeuwe, onzeker wanneer, of op welke wijze, te zoek geraakt (*). - De Schrijver geeft vervolgens eene afbeelding en beschrijving van eenen Steen, die boven den voornaamsten ingang der Abtdijkerke plag te staan, en bij de laatste slooping van het overblijfsel des gebouws zorgvuldiglijk bewaard is. Op dien steen vertoont zich Apostel petrus, en ter wederzijde van denzelven ziet men Graaf dirk den V, met zijne Moeder petronella kuielende, alles verzeld met opschrifren in Latijnsche versen, in den smaak dier tijden. Doch hier dient men den Heer van wijn zelven te leezen (†). - De derde Afdeeling begint op bladz. 465 en behelst het overige der Verhandelinge. Zij heeft tot haar onderwerp het beroemde Handschrift van willerammus, Abt van Ebersperg, ‘bevattende deszelfs Latijnsche en Frank-Duitsche Vertaaling van salomons Hooglied, welëer behoord hebbende aan de Egmondsche Boekerije, doch nu aan die van 's Lands Hoogeschoole te Leiden,’ hetgeen de Curatoren dier Schoole den Heere van wijn gunstiglijk eenigen tijd ter beschouwinge hadden toegestaan. De Schrijver geeft, in twee Plaaten, verscheiden proeven van de wijze, waarop dit keurlijke stuk geschreven is, en toont, zo klaar als de natuur van dergelijke zaaken gedoogt, dat het exemplaar moet vervaardigd zijn niet lang na het midden der XIde Eeuwe, en dus kort nadat het Werk door willerammus was opgesteld. Het maaksel der Letteren en de tijd, wanneer het aan de Abtdije gekomen is, wijzen dit uit. Het werd in het Jaar 1572, dus kort voor de verwoesting der
    Abtdije, door Heer jacobus blondelius geschonken aan Mr. pieter meerhout, Rector te Alkmaar. (‡) Blondelius was een voorftander van geleerdheid, met welken ook hadrianus junius briefwisseling hield, een vriend van meerhout en in het Jaar 1573 Prior der Abtdije. In sommige oude rekeningen wordt hij ook Broeder jacob van Aelst, of jacob blondelius van aelst, genoemd (§). Ach-
{==215==} {>>pagina-aanduiding<<}
ter de Verhandeling is eene Bijlaage: ‘Houdende zo de verschillende Leezingen op den Kant, als de Invullingen, uit andere Codices, in
den Tekst, van het, in de Boekerij der Leidsche Hoogeschoole berustend, Frank-Duitsch HS. van willerammus: in vergelijking gebragt met, en ter ophelderinge dienende van, de bekende uitgaave van merula.’
De derde Verhandeling, de kortste van alle, heeft tot titel: Steen van Bennenbroek: steen genaamd van velleda. Zij zal ons niet lang ophouden. De Hr. van wijn, welke met den eerstgemelden steen zo hoog niet loopt als alkemade, geeft ondertusschen zijnen tweevoudigen wensch te kennen, dat onze Vaderlandsche gronden meer mogen doorzocht, doch ook in het opmaaken van besluiten over de gevonden voorwerpen met omzichtigheid gehandeld worden. Zo schijnt hem de zogenaamde steen van velleda eerder een gedeelte der historie van susanna te vertoonen, welke, gelijk andere Schriftuurlijke Historien, meermaalen op dergelijke steenen werd afgebeeld.
Wij moeten eindigen, maar willen dit niet doen, zonder den Heere van wijn te danken voor deeze nieuwe vrucht van zijnen letterarbeid, en onzen wensch te betuigen, dat hij nog langen tijd lust en krachten moge behouden, om de Liefhebbers der Vaderlandsche Geschiedenissen en Oudheden te onthaalen op de voortbrengselen van zijn doorkneed oordeel, grondige kundigheden en uitgebreide beleezenheid.





{==216==} {>>pagina-aanduiding<<}

Het oorspronglijk Schilderij van Karel van Egmond, Hertoge van Gelre en Grave van Zutphen, uitgelegd door G. van Hasselt. Te Haarlem, bij A. Loosjes Pz. In gr. fol. 35 bl.

Groot, zeer groot, pleeg, in ons Vaderland, het getal kenneren en minnaaren van Oudheden, en bovenal die deezes Lands, te weezen: veele Werken strekken daarvan tot onwraakbaare bewijzen. Dat getal is zedert geweldig afgenomen, en bepaalt zich nu tot weinigen, die zich daadlijk op dat vak toeleggen, of een belangrijk deel neemen in 't geen deswegen aan het licht gebragt en geschreeven wordt. Onder die weinige arbeiders in het oude munt gewis de Heer van hasselt uit: de Werken, door hem van tijd tot tijd in 't licht gezonden, draagen des het volledigste getuigenis; het geen wij hier voor ons hebben, is eene nieuwe staaving.
Van alle de geschilderde Beeldtenissen deezes in 's Lands Geschiedenisse zo bekenden Hertogs, in diens tijd en zelfs op zijne eigene bestelling vervaardigd, is 'er geen een meer voorhanden, buiten het oorspronglijke, waar van wij hier eene gekleurde Aftekening, die zeer keurig is uitgevoerd, aantreffen, met eene Uitlegging van den Oudheidkundigen van hasselt.
Geen wonder, dat van de veelvuldige brooze, op glas geschilderde Afbeeldingen, aan eenige Kerken van zijne Landen, misschien ook aan Dorp-kerken, geschonken, niets noemenswaardigs is overgebleeven. Zij verdweenen, even als zo veele andere Vaderlandsche Gedenkstukken, zonder ooit aan de Naakomelingschap bekend te kunnen worden. - ‘Eene overdenking daar van,’ schrijft de oudheidminnende van hasselt, ‘en het herdenken aan 't geen, in deeze laatste jaaren, ons Gelderland te beurte viel; de slegting van haar oudst en aanzienlijkst gebouw, het aanzienlijkst gebouw van ons geheel Gemeenebest; de verscheuring en roof van zo veele zeldzaame boeken; mijne eigene ondervindingen, de plundering van mijn oud Basrelief uit het Klooster van Munnikhuizen, van mijn Romeinsche vloer van drieënzeventig zeer groote en kleinere baksteenen, welke bij elkander in het Neder-
{==217==} {>>pagina-aanduiding<<}
rijksche Walt gevonden, ieder het opffrift van eene Legioen, en daar onder onbekende Legioenen, te leezen gaven, maar mij nu vrugteloos .... Legiones redde doen uitroepen;’ - deeze overweegingen spoorden hem aan, om bij het ontvangen van het Schilderstuk, de Asbeelding diens Hertogs schenkende, terstond voor de bekendmaaking daar van te zorgen; en, schoon de zugt voor Vaderlandsche Oudheden tegenwoordig, in ons Land, op verre na zo niet opgewekt is als bij andere Volken, vertrouwt hij, dat mijn Heer de Baron l.a. van ittersum, die het Schilderstuk hem ten geschenke zondt, den openbaaren dank deswegen zo gunstig zal ontvangen, als het van Hem geschonken werd aan den Vervaardiger van de thans in 't licht gezondene Asbeelding, gepaard met eene breedvoerige Beschrijving en Uitlegging van alle de bijzonderheden, in dezelve voorkomende.
Naa een algemeen berigt, den ouderdom, echtheid en herkomst deezer Schilderije betreffende, en dat de Prent diens Hertogs in het Geldersch Historiewerk van j.j. pontanus, schoon in zommige opzigten verschillende van het hier opgehangen stuk, desniettemin gewisse kenmerken draagt dat zij daarnaar gesneeden werd, treedt hij tot de ontvouwing van 't geen hier den oogen gebooden wordt.
In de eerste plaats handelt hij over 's Vorsten Gelaat - het Hoofddekzel - de Cieraaden daar aan toegegevoegd - de Kleeding - en de vier Ringen, aan 's Vorsten handen te zien, en wel twee aan ieder hand. Deeze worden, wat de plaatzing enz. betreft, beschreeven. De hier bijgevoegde aanmerking, over het draagen van onderscheidene Steenen in die Ringen, willen wij hier afschrijven, tot een staal van de ophelderende schrijfwijze des Heeren van hasselt, die elk deel der Kleederdragt uit de Oudheid opheldert, doormengd met aanhaalingen, welke het gelaat, bij het leezen van oudheidkundige bijzonderheden, ontfronzen. - ‘De onderscheidene Steenen werden,’ merkt hij op, ‘veelligt meer om eene andere reden, dan om derzelver waardije, welke nu ten minsten gering zou zijn, gedraagen. Van vroeger, en nog lang na karels verscheiden, werden veele en de wonderbaarlijkste eigenschappen aan de edele gesteenten toegeweezen. Het

{==218==} {>>pagina-aanduiding<<}
draagen van een Hijacint weerde de pest af; de Robijn alle leverkwaalen; de Saphier genas oogontsteekingen; door een Opaal werd het gift kragtloos gemaakt; voor den Smaragd weeken de vuilaartigste koortzen; door den Topaas werd het geheugen versterkt. Met één woord, in ieder steen meende men de heilzaamste vermogens te bezitten. - En zou onzen Hertog van gelder ook daarom het gebruik van ringen, met onderscheidene gesteenten, niet wel hebben behaagd? kloekmoedigheid en bijgeloof vereenigden zich meermaalen in onbezorgde karakters: en hij was althans bijgeloovig, en gaf zelfs aan de schoone woorden van een gelukzoeker gehoor, van door zijn drinkbaar goud wederom tot een veertigjaarigen ouderdom en sterkte te zullen geraaken.’ - Onze Oudheidkundige bewijst hier met de stukken, hoe twee Alchijmisten aan karel's Hof met onderscheiding bejegend werden.
De Bloemen in 's Vorsten rechterhand ontgaan de opmerking niet, en geeven aanleiding tot oudheidkundige bijzonderheden, deeze geschenken van flora betreffende. - De Tafel, voor den Vorst geplaatst, doet, daar men hem zittend beschouwt, 't een en ander oudheidkundigs over de Sitten en Stoelen bijbrengen. - Het verschiet, door een open venster in de Schilderij te zien, op een geestlijk Gebouw, doet van hasselt over de Glasvensteren spreeken, en de vier daar loopende Monniken hem iets zeggen over onzen karel, dien men den dollen Hertog heette, en wien naging, dat de Bedienaars der Altaaren en de Geestlijke Staat bij hem in weinig aanziens waren; dan hij toont, dat deezen daarin mishebben, door bewijsstukken van karel's eerbied voor den Godsdienst, in die tijden, bij te brengen. Voorts vergelijkt van hasselt de beschreeve Afbeelding met die op 's Hertogs Praalgraf. Het Lijstwerk der Schilderije en de daar onder te leezene Regels worden toegelicht.
Wij sluiten dit Verslag met de eigene woorden des Heeren van hasselt: ‘De Leezer zie, of het, Je vous expliquerai a fond toutes ces curiositez, niet de juiste Kritike voor deeze bladen zij!’


{==219==} {>>pagina-aanduiding<<}

Ik ben ook te Parijs geweest. Naar het Hoogduitsch. II Deeltjes. In den Hage, bij J. Immerzeel, Jun. In 8vo. Te zamen 223 bl.

Wij zijn ook te Parijs geweest, met deezen Zwitser, doch zittende in onzen armstoel, bij een goed vuur, op een der koudste dagen van den verstreeken Winter. Wij vonden alzins reden om ons te verheugen, dat de Schrijver aan den wensch zijner Vrienden, dat ook het Eerste Deel, slegts voor Vrienden geschreeven, gedrukt mogt worden, het oor geleend hebbe.
Het Eerste Deel betreft Parijs niet, maar behelst de Reis derwaards, waar op hij niet verzuimt zijn dubbel oogmerk te volvoeren, om Menschen en Menschenkunst te zien; terwijl het gezelschap zijner Reisgenooten, en die hij aantrof, alsmede de Reisontmoetingen, hem gelegenheid geeven om aanmerkingen te maaken, welke hij in een bevalligen stijl inkleedt, en alzins betoont een Man van beleezenheid en letteren te zijn, die zulks ongedwongen te pas brengt.
Hij ondernam deeze Reis in Meijmaand des Jaars 1801: eene tijdsvermelding, welke niet moet vergeeten, maar de geheele reis door in 't oog gehouden worden. Hij deedt dezelve niet, gelijk hij verklaart ‘om de wereld, maar om zichzelven te onderrichten;’ uit dien hoofde is hij zelve somwijlen een voorwerp van waarneeming geweest. ‘Daarom, voegt hij 'er bij, zullen mijne Vrienden het mij wel ten goede houden, als Ik somtijds van persoonlijke belangen gewag maak, of, tegen mijne gewoonte, zo dikwijls van mijzelven spreek. Ondertusschen ben ik overtuigd, dat hij, die naar waarheid van zichzelven spreekt, en oprechtlijk de indrukken afmaalt, welke de hem ontmoetende zaaken, hoe gering die ook schijnen, op hem zelven maaken, onder zijnen eigen naam van duizend anderen spreekt, en het Mutato nomine de te gerust als een spiegel aan vriend en vijand mag vertoonen. - Het is daarom niet altijd ijdelheld, van zichzelven te spreeken, en menig een mag het gerustlijk waagen, zijn eigen Ik een oogenblik ten voorwerp van opmerkzaamheid te maaken, zo hij daarbij meer zelfverlochening aan den dag legt, en minder om goedkeuring vleit,

{==220==} {>>pagina-aanduiding<<}
dan een ander, die geen woord van zichzelven spreekt, en slechts koningen en vorsten onderricht!’ - Veelmaalen bespeurden wij in onzen Reiziger den geest van montaigne.
Het doortrekken van een gedeelte zijns Lands baarde hem onaangenaame herinneringen, door het aanschouwen van de overblijfzels des Oorlogs en van de losbandigheid der Soldaaten. ‘Nog zag men,’ zo drukt hij zich uit, ‘de krijgsmans-hutten aan de heuvelen, en op het aangezigt des armen landmans meende ik nog het zweet van kwelling en ongemak, en op zijne wangen de traanen des kommers te ontdekken. Ook de overblijfzels van afgebrande bruggen en verwoeste huizen te Wettingen wekten geene blijde herinneringen, en het was mij onaangenaam, de Officieren (zijne Reisgenooten) van de schandvlek der menschheid, den krijg, te hooren spreeken.’
's Reizigers denkbeelden over de Omwenteling in zijn Vaderland, welke nu en dan voorkomen, en blijk draagen, dat hij geen ledig aanschouwer van het toen voorgevallene geweest is, vinden wij in de woorden, op de even aangehaalde volgende, uitgedrukt. - ‘'Er is zeker weêr reeds wat hersteld; van veel, echter, is nog herstel te hoopen, en van het meeste te wenschen. Ook hapert het in mijn radeloos Vaderland noch aan hoop, noch aan wenschen; het slimste is maar, dat elk zijne eigene heeft; de mijne bepaalen zich, post tot discrimina rerum, enkel tot twee punten, naamlijk tot de eendragt, het voorwerp van overeenstemming zij dan ook wat het wille, en tot de verwijdering der vreemde troepen, die zeker de uitwendige rust van den staat schijnen te behoeden, maar voor de inwendige rust en het geluk der ingezetenen min dienstig zijn. Zo de eendragt maar eens daar was, zoude het met de verwijdering der troepen ook wel gaan. Maar dit zijn juist de ergste gevolgen van eene omwenteling, dat daarbij de oogen der menschen niet open maar toe gaan, en vriend en vijand derzelve, gelijk Pharao bij de omwenteling van Moses, in plaats van elkander te naderen, steeds verstokter worden. De eenen willen liever de tien plaagen van Egijpte verdraagen, dan zich naar de tekenen der tijden schikken; de anderen weder leggen het daarop toe, veertig jaaren in eene woestijn te leeven.’

{==221==} {>>pagina-aanduiding<<}

Zeer verheugde zich de Reiziger, toen hij uit Zwitserland was, over het voordeel, dat hij, te gelijk met zijn Vaderland, ook de staatkundige gesprekken, die hij altijd rondsom zich hoorde, ontvlooden was, en nu een tijdlang zonder zorgen voor zichzelven leeven kon, hetwelk t'huis niet kon geschieden: want niemand babbelde 'er meer over dan de Zwitser, die 't van onds gewoon was, zelf meer of min aandeels in staatszaaken hebbende, en dus zo veel te meer belang in alle nieuwe gebeurtenissen stellen moest. Het doorreizen van den Elzas en de verdere streeken, na Parijs leidende, leverde reisontmoetingen op, welke onze Reiziger op een leevendigen en hem eigenen trant verhaalt.
Met het Tweede Deel komt de Reiziger te Parijs, het hoofdvoorwerp van zijne wenschen. Hoe veel zag, hoe veel merkte hij daar op; hoe veel beschrijft hij met een vrije pen, altoos binnen de paalen der bescheidenheid blijvende. Hij neemt Menschen waar, en zegt 'er zijn gevoelen over. Hij ziet Gebouwen, en beoordeelt ze; als ook Kunststukken van veelerleien aart. Wij kunnen uit veele staalen van mensch-beschrijving alleen het volgende onzen Leezeren leveren. Hij bevondt zich op het Terrasse des Feuillans. ‘Het geen hier aan alles leven gaf, en steeds weder op nieuw mijne oplettenheid trok, was de stroomende menigte menschen van allen ouderdom en stand, die zich inzonderheid tusschen de groote vijvers en den uitgang van den hof opeendrong. Van het terras, dat men daar aantreft, kon ik mij niet verzadigen aan het vloeiende schouwspel. Welke geheel andere tranten van gedrag, van ligchaamshouding, gaan, stilstaan, spreeken en lagchen, dan op de openbaare wandelwegen in mijn lief, eerbaar, ik zou bijna zeggen stijs Vaderland, wanneer het niet eenigzins hoonend scheen! Hoe vrij en ongedwongen gaat men hier voort, zonder zich de gebaarden van een ampt of rang te geeven! Men bemerkt geene hooge Staatspersoonen, met eene geoefende langzaame beweeging, en het vernis van vaderlandsche zorg op het aangezicht, of eerbiedige groeten vorderende blikken; geene Geleerden, die met nedergeslagene oogen schijnen te willen denken, of die in zoete ijdelheid de goedkeuring hunner schriften in de gebaarden der voorbijgangers opzoeken. Ook de jonge lieden, die in nieuwmodische dragt pronken, hebben niets van den vorme-
{==222==} {>>pagina-aanduiding<<}
lijken omtrek, of het gedwongene en de kwalijk geplaatste vrolijkheid van veelen van de onzen, die, met samengezochte vederen opgepronkt, uit vreemde landen komen t'huis vliegen. Hier vindt men niet dat onbarmhartig begaapen der voorbijgangers, niet dien onbedwingbaaren blik der nieuwsgierigheid, die aan ieder vreemd
mensch en ieder gewaad naar de mode kleeft. De voornaame zo wel als de gemeene burger, zelfs de bedelaar, gaat zeker, en zonder zich met anderen te meeten, zijnen weg, zeker niet onbemerkt, maar onbegaapt, onbespot ten minsten.
Of ook het schoone geslacht eenig uitwendig voorrecht (want ik spreek slechts van het geen ik van het Terrasse des Feuillans beneden mij zag) geniet, waag ik niet te beslissen. Teder en blank is het vel der Françaisen, en bevallig haar leest; zagt is haar blik, en haare tanden zijn paerelen. Dit vinden wij echter ook bij ons, schoon niet zo algemeen, dat mogelijk alleen daaraan toe te schrijven is, dat men niet zo veele vrouwen op de openbaare plaatzen aantreft. Ook bij ons zag ik even zo kostbaar gekleede Dames; doch de Parijzerinnen schijnen het voordeelig draagen van 't gewaad, dat sierlijk en gemakkelijk opvatten van 't zelve, waardoor het ligchaam eene zo bevallige gedaante erlangt, beter te verstaan. Niettegenstaande 'er echter, naar het algemeen gevoelen, oneindig meer lokzucht (gelijk de taalzuiveraars zeggen hebben wij de zaak, dan dienen wij ook het woord te hebben) hier heerschen mag, dan elders, moet men toch bijna het tegendeel gelooven, daar men zo weinig van den ontijdigen blos, of van de kinderlijk rondsom ziende kwelling en schreeuwende naïfheid ziet: want zelfs de natuurlijkheid schijnen de Franschen zich door oefening volmaaktlijk eigen gemaakt te hebben. Of nogthans die reine en stille bevalligheid, welke der edele vrouwelijke ziele eigen is, die alleen de waare standhoudende beminnelijkheid uitmaakt, en zonder welke alle uiterlijke aanlokselen slechts eene voorbijgaande werking doen, alhier zo t'huis hoort, als daar, waar men niet zo veel wandelt, - dit te beslissen, zou eene nadere bekendheid met het vrouwelijk geslacht vereischen.’
Alle plaatzen van openbaare verlustiging werden door onzen Reiziger bezogt, en derzelver beschrijving is

{==223==} {>>pagina-aanduiding<<}
met aanmerkingen, op zijnen onderhoudenden en leerzaamen trant, doorvlogten; 't geen eene groote verscheidenheid aan anders dorre berigten bijzet. Men treede met hem de Champs Elysees in - - doch wij mogen hem, afschrijvende, niet volgen, even min als in alle de overige deelen van het lustig en woelig Parijs; anderzins zouden wij met hem vertoeven in het Musee central des Arts, waar zijn kunstkeurig oog de geziene Schilderstukken en Antieken beoordeelt. - Kerken, van hem bezogt, geeven hem gelegenheid om over den toenmaaligen staat des openbaaren Godsdiensts te spreeken. - Kunstvertooningen geeven zijner penne stoffe om 'er over uit te weiden. - De Opera verschaft eene verwisseling van schrijfstoffe, en laat hij zich in 't breede daarover uit. Hij noemt dezelve onder anderen ‘de schoole der ligchaamlijke bevalligheid, waar de lugtige Franschman het ideaal vindt van zijn bekoorend vermogen over het ligchaam, waardoor hij zich zo zeer boven andere Natien verheeven gevoelt. Uit deezen hof plukt de verfijnde Parijzer-wereld de bloemen der gratiën, en strooit derzelver zaaden in den ontvangbaaren schoot der Provintien, ja in verafgelegen Lauden, op welker vreemden bodem zij echter zeldzaam tot de inheemsche volheid gedijen.’ - Een en ander Theäter wordt door hem bezogt, en de uitvoering der stukken beoordeeld. - Verscheide tusschenkomende ontmoetingen geeven hem veelvuldige gelegenheden, om over Parijs, en inzonderheid de Inwooners, zijne opmerkingen mede te deelen.
Dan genoeg hebben wij van deeze twee kleine Boekdeeltjes gezegd, om onze Leezers begeerig te maaken na 't geen zij verder in dezelve zullen aantreffen.




De Verdienste der Vrouwen. Gevolgd naar het Fransche van Legouvé, door B. Nieuwenhuizen. In den Hage, bij J. Immerzeel, Jun. 1804. In gr. 8vo. 106 bl.

Zo iets vermogende is, het oordeel van Recensenten, ondanks hunzelven, voor in te neemen met een Stuk, dat voor hun ligt, moet zulks de Zedigheid zijn van den Schrijver, de toewijding van zijne pen, of lier, aan de zaak der Deugd, en bovenal ook het Onderwerp van zijne Gezangen. In alle deeze opzichten prijst zich de Hr. nieuwen-
{==224==} {>>pagina-aanduiding<<}
huizen en zijn Dichtwerk bij ons aan; en heeft hij dus niet anders, het zij van onze onzijdigheid voor hem, het zij van onze onwillige toegenegenheid voor zijn Lofdicht op de Verdienste der Vrouwen, te verwachten, dan dat wij hetzelve met alle hartelijkheid zullen aanbeveelen bij onze bevallige Leezeressen en de Sexe in het algemeen, ‘wier gunst hij te recht waardeert boven schitterende eerlauwrieren.’ - Zedigheid was altoos bij ons eene wellekome gemoedsgestalte, en een bekoorend cieraad in het oog der Zanggodinnen. Horatius, die bevoegde Keurmeester van het behaagelijke in de Dichtkunst, prees, niet minder dan cicero ten aanzien der Welspreekendheid, een' destigen en gepasten, maar geenzins hoogen toon, of praalenden aanhef, vooral ter Inleidinge, aan; en nimmer ook vonden wij een welgevallen in weidsche en veelbeloovende Titels. Het behaagde ons daarom in den Hr. nieuwenhuizen, dat hij zijn Stukje eene Navolging noemde naar het Fransche van legouvé; ofschoon hij, getuige zijn Voorbericht, wezenlijke aanspraak heeft op oorsprongelijk vernuft en gevestigden kunstsmaak; ofschoon hij in veelen, en onzes inziens niet zonder goede redenen, van zijnen Voorganger afweek; de orde en schikking van deszelfs Dichtstuk, Le Merite des Femmes, verbeterde; nieuwe denkbeelden en voorbeelden, met achterlaating van al wat op Frankrijk toepasselijk was, uit de Vaderlandsche Geschiedenissen ontleende, en het Werk, om kort te gaan, derwijze
verarbeidde, dat hij drie vierde althans van zijne Navolging, of Verkleeding in eenen Nederlandschen tooi, aan zich moge toeëigenen. Onbekend met het Fransche van legouvé, stellen wij dit op gezach van nieuwenhuizen ter neder, wien wij beleedigen zouden met onzen twijfel omtrent de waarheid van deeze zijne opgaave, hoezeer zij ons, buiten eigene vergelijking van beide de Stukken, maar ten deele blijken mogt. Maar komen wij ter zaake. Hij bezingt de verdiensten der Vrouwen, en richt zich vooral tegen den laster der Mannen, bij wien dezelve te zeer miskend, bespot, voor beuzelaarij aangezien, en ook beleedigd worden; en het behaagde ons, dat hij vandaar zijnen aanloop nam tot het Gedicht, dat aan de voortreffelijkheid en deugden der Sexe bestendig hulde doet, in eenen zachten en bevalligen stijl. Zo dikwerf verlaagde zich de Dichtkunst met de wanverdiensten en ijdelheid der Schoonen te vleien, met aan haare zwakheden, dartelheid en ondeugden te wierooken, of leende zij haaren ontheiligden veder om het hart onzer Levensgezellinnen te verbasteren, ja bezoedeide zij zich almede met de gebreken van het Vrouwelijk Geslacht op het scherpste en boven waarheid te hekelen, - dat wij ons verblijdden, haare gaaven, in deezen aanvang der Eeuwe, van onzen Dichter besteed te vinden tot

{==225==} {>>pagina-aanduiding<<}
een waardiger en beter doel. Alleen het jammert ons, indien hij, op zijne beurt, in het prijzen van geheel de Sexe, kwaalijk maat hield, en derzelver kennelijke en erkende feilen te zeer in den duister liet; daar het ons toeschijnt, dat hij, door meerdere invlechting deezer schaduwen van het Vrouwelijk Character, haare uitsteekende en wezenlijke verdiensten, of verlichte zijde, in voller dag had mogen stellen. - Hoe het zij, zijn Werk is een doorgaand Lofdicht, geheel der Zedelijkheid geheiligd, en levert ons een Tafereel, dermaate verschillende van de overgedreeven schilderijen, door eenen pope en boileau bevoorens opgehangen, dat men bezwaarlijk zich diets maakt, in beiden één onderwerp, de Vrouwen, voor zich te hebben. Zie hier den hoofdzaakelijken Inhoud, naar 's Mans opgaave, in IV rustpunten, of Afdeelingen, onderscheiden. ‘In de eerste beschouwt hij de ligchaamsvolmaaktheden der Sexe, haare schoonheid, bevalligheid, enz.; - in de tweede haare verdiensten door het vervullen haarer plichten in de onderscheidene betrekkingen, waarin zij geplaatst zijn; - in de derde haare zielsvolmaaktheden, haare talenten en bekwaamheden; en eindelijk in de vierde haare deugden en haare voortreffelijkheid in de Maatschappij.’
Gaarne zouden wij veele trekken uit dit Dichtstuk overneemen; maar even zeer als het belang der zeden en de bekoorlijkheid van het onderwerp ons daar toe nodigen, gebiedt ons de maate van ons bestek, tot weinigen ons te bepaalen, die ter proeve dienen moeten, en daarom moeielijk te kiezen zijn. - Voorzeker mag en behoort men in deeze dagen, waarin losbandigheid en ontucht te zeer zijn heerschende, en het huwelijk en deszelfs genoegens meermaalen gelasterd en miskend worden, deezen arbeid van nieuwenhuizen der Jeugd en beide de Sexen in ons Vaderland ter leezinge op het dringendst aan te beveelen, en deezen zijnen wenk met gezetten ernst te leezen, daar hij dus (bl. 5) tegen de verleiding en den lasteraar der Vrouwen zich verzet.

't Is waar, dat de ondeugd vaak haar glansrijke eer verduistert, 
Maar wordt uw strenge deugd door 't misdrijf nooit ontluisterd? 
Door eigenliefde blind, ontdekt ge uw zwakheid niet, 
Daar te in de beste Vrouw een reeks gebreken ziet; 
En, snoodaart! gij alleen zijt de oorzaak dier gebreken: 
Eerst poogt ge een' ijdlen waan in 't argloos hart te ontsteeken, 
En wijl uw valsche tong haar teedre zinnen vleit, 
Wordt zij door uwe list van 't pad der deugd geleid. 
Hoe menig zwakke deern, en weerlooze offerande, 
Strekt haar' verleider meer dan haar geslacht tot schande. 
Gij spant de onnozelheid en onschuld strik bij strik, 
Slegts om 't genot van één wellustig oogenblik. 

{==226==} {>>pagina-aanduiding<<}

En waarom doet de liefde u zo veel jamm'ren vreezen? 
Het huwlijk wordt een hel en 't kon een hemel wezen. 
Ach! 't is om dat uw hart, door vuige (*) drift verkloekt, 
Slegts schoonheid zonder deugd, goud zonder braaf heid zoekt. 

Maar genoeg om eene smaak te geeven van het geheel, bijzonder ook van de tweede Afdeeling, ten eenenmaal berekend om huisselijk geluk en de verdiensten eener braave Echtgenoote en Moeder op hoogen prijs te leeren schatten. Daar, intusschen, doet het ons leed, dat de Dichter, de tederheid eener Moeder prijzende, die, met lijfsgevaar en verlies van haare schoonheid, eenen zuigeling oppast, door de Kinderziekte aangegreepen, echter de gelegenheid verzuimde van het nut der Inenting, met naame door Koepokken, met nadruk aan te prijzen als eenen uitgemaakten Pligt voor rechtschapene en kinderlievende Moeders. Daar bevreemdde het ons almede, eene plaats (op bl. 27) aan te treffen, die ons toeschijnt ligtelijk misduid te kunnen worden van eene overgedreeven en kwaalijk begreepen Tederhartigheid. De Leezer oordeele.

Welras vereischt het knaapje, in 't vorderen (†) der jaaren, 
Geieerder meesters om zijn oordeel op te klaaren, 
Wier ernst in 't jeugdig hart een sombre vrees verspreidt; 
Hun toorn bestraft gestreng elke onoplettenheid, 
Bij hen is geen gennê, voor 't minst verzuim, te hoopen; 
Hij poogt vergeefs zijn straf met traanen af te koopen, 
Vliedt eindlijk aan het hart, dat hem zo teêr bemint: 
De moeder blijst altoos de toevlucht van haar kind. 
Zij stilt zijn schreiën met het zachtste mededoogen, 
En wischt de traantjes uit zijn roodbekreeten oogen; 
Zij geeft hem speelgoed, en gewenschte lekkernij. 
De droefheid van de jeugd, hoe groot, is ras voorbij. 

Dat zulks maar al te veel het geval is bij tederhartige, doch weinig beraaden Ouders, of Moeders, heeft bij ons geen twijfel, althans nu de geest eener zachte opvoeding eene wijze tucht welligt te zeer ondermijnt. Wat ons aangaat, echter, wij zouden liever in het daargesteld geval, waar toch het kind niet geheel onschuldig ons voorkomt, in stede van speelgoed en gewenschte lekkernij, eene koele onverschilligheid, en

{==227==} {>>pagina-aanduiding<<}
ernstig onderzoek omtrent den Meester, aanraaden aan eene braave en verstandige Moeder. De Heer nieuwenhuizen duide ons deeze Aanmerking ten goede, gelijk wij zulks van zijne Zedelijkheid niet anders verwachten.
Niet weinig, intusschen, draagt het bij tot de waarde van dit Dichtstuk, dat hetzelve, vooral in beide de laatste Afdeelingen, doorweeven en verfraaid is door eene losse en welgekoozen invlechting van een aantal leezenswaardige Verhaalen en beroemde Toonheelden van Vrouwelijke Verdienste en Deugden, waartoe de Aloude, en gelukkig ook onze Vaderlandsche Geschiedenissen, bekwaamen voorraad leverden, zonder dat wij echter dit onderwerp, met naame omtrent de Dichteressen, voor uitgeput houden door onzen waardigen Losdichter der Sexe. Hij weidt uit over de voortbrengsels van het vernuft eener a.m. schuurmans, l.w. van merken, j.c. de lannoij, en Mej. wolff en deken, van de laatsten slechts als Schrijfsters der Sara Burgerhart en Willem Leevend melding maakende. Hij gewaagt van de nog leevende m.p. elter, geb. woesthoven; voorts van onze vermaarde j.c. ziesenis, geb. wattier, als schitterende deeze op het Tooneel. - Hij wraakt, van onze Dichteres van merken spreekende, in het voorbijgaan den huidigen smaak voor het Drama, met dit krachtig (en in eene Aantekening nader omschreeven) verwijt:

Thans moog barbaarsche smaak met valsche glansen straalen, 
Uw kunst, de waare kunst, zal eindlijk zegepraalen. 

Hij rangschikt onder onze Heldinnen en groote Vrouwen eene maria van lalain, kenau hasselaar, en de onsterfelijke Gade van Nederlands verbannen Luister, maria van reigersbergen; en opdat ten deezen, ook voor minkundigen, niets ontbreeken zoude aan zijnen arbeid, licht hij deeze Naamen en andere deelen van zijn Werkje toe, door weinige korte Aantekeningen, ten slotte daar bij gevoegd. - Niet het minste, voorzeker, geviel ons de Heer nieuwenhuizen in deeze, de laatste Afdeelingen van zijn Lofdicht; en onthouden wij ons des geenzins, eene der schoonste plaatzen daaruit den Leezeren mede te deelen: zij is deeze (bl. 64.)

Op 't oostpunt waar de Whaal zich met den Maasstroom paart, 
Daar ligt een aadlijk slot, sints langen tijd vermaard, 
Een oud en sterk kasteel, waar menig staatsgevangen 
Zich door partijhaat in den wreedsten boei zag prangen, 
Tot dat zijn slavernij geslaakt wierd door den dood: 
't Orakel van zijne eeuw, de schrandre huig de groot, 
Verbannen op dit slot, nog in den bloei zijns levens, 
Vond hier een schandlijk loon voor kunde en braafheid revens; 

{==228==} {>>pagina-aanduiding<<}

Zijn gaê verzeld' hem op het Loevesteinsche slot, 
Deelde in zijn schuldloos leed, en lenigde zijn lot, 
Bleef haaren echtgenoot getrouwen bijstand bieden, 
Hielp hem zijn' kerker, door de kloekste list, ontvlieden, 
En, eedle zegepraal van 't vrouwelijk beleid, 
Zij zelv' bleef gijslaares voor zijne veiligheid! - 
ô Reigersberg! uw roem, door hugo's roem geweeven, 
Zal eeuwig in de ziel van alle braaven leeven; 
Uw list schonk aan Minerv' den hoeksteen van haare eer, 
Aan Themis haaren zoon, Apol zijn' liefling weêr. 

Wij leggen hiermede onze pen neder, de Sexe gelukwenschende met haaren achtenswaardigen Vereerder, dien wij wenschen, dat bij haar, en ook bij haare wezenlijke en deugdminnende Vrienden in ons Vaderland, een gunstig onthaal ontmoeten moge. Dit ontwapent ons ten eenenmaal om als Kunstbeoordeelaars met ontijdige strengheid op te treeden, schoon wij ook het eene en andere nog in dit Werkje zouden mogen wraaken, waaraan, onzes bedunkens, de laatste hand der Beschaaving, het nonum prematur in annum, ontbreekt. Trouwens zulks belijdt de Dichter zelf niet onduidelijk in het Voorbericht, waar hij zich van het onvolmaakte van zijnen arbeid genoegzaam kundig toont, om, voor het gebrekkige in dit voortbrengsel van zijne snipperuuren, een vijgenblad te zoeken in de gewigtiger bezigheden zijns levens. Wij onthouden ons hierop te antwoorden, en meenen geen ongunstig oordeel over deeze dichterlijke pooging uit te spreeken, wanneer wij den regel van voltaire op den geachten Schrijver toepassen:

Tel brille au second rang, qui s'éclipse au premier. 

En is het dat wij eenig verder onthaal van de aangenaame vruchten van zijn vernuft mogen te gemoet zien, dan is het onze wensch en raad, dat hij dezelve, in zijne oogenblikken van uitspanning, geheel doe rijpen, ten einde hij ook den fijnsten smaak vergaste van keuriger Leezers en Leezeressen, dien het toch, blijkens de boven gedachte en meerdere Naamen, waarop onze Nederlandsche Zangberg roem draagt, aan geene gerechten ontbreekt om den weetlust te verzadigen en ook te verkwikken.




Tafereelen uit het Huiselijk Leven. Naar het Hoogduitsch. Door E.M. Overdorp, Geb. Post. IIde Deel. Te Amsterdam, bij J. Allart, 1804. In gr. 8vo. 403 bl.

Bij dit Tweede en laatste Deel deezes bevalligen Werks bericht ons de Vertaalster, dat deszelfs Schrijver is g.w.c. starke. - Ook hier vinden wij dezelfde aangenaame verscheidenheid als in het voorige Deel. Elk der 26 Tafereelen heeft

{==229==} {>>pagina-aanduiding<<}
zijne bijzondere waarde, en allen eene gewigtige zedelijke strekking. Aandoenlijk, en verrassend tevens, is veelal de ontknooping; en 'er heerscht in de meesten zeker zagt en waar gevoel, en eene warmte, welke ons het gemis van avontuurlijke vindingen rijkelijk vergoedt. Alles is hier uit de Natuur en het Huiselijk Leeven ontleend; het Boek beantwoordt alzo ten vollen aan deszelfs Titel, en levert, voor den zuiveren en nog niet verwenden smaak, een niet minder aangenaam dan nuttig onderhoud op. Menschkundig en naïf zijn veele Character-tekeningen; schilderagtig, en der Natuure als 't ware ontstolen, de inleidende plaats- en natuur-beschrijvingen. De Leezer oordeele.
‘Midden uit haar kamertje zag de goede Hanna daken en tuinen, en ook den boom voor haar huis, met een schemerend winterkleed overtogen; van de takken diens booms schuddeden krassende kraajen, als zij zich even beweegden, sijn stuivend sneeuw af; lange ijskegels hingen, van de lage strodaken, als flonkerend kristal, tot over de vensters af; de bloemen, die op den middag aan de glazen gesmolten waren, bloeiden tegen den avond met meer sieraad weder op, en de vragtwagens wierden op de straat piepend en knarsend heengesleept. Voor haar venster verzamelden zich goudvinkjes, meezen en muschjes, welken zij dagelijks eenige broodkruimels toewierp; terwijl zij hare vriendelijke ogen verkwikte aan het bont gewemel en het verhaast genot der hongerige vogelen.’
‘Het was een van die schone lentedagen, door welker lieflijkheid men zich zoo gelukkig en bezield gevoelt, dat men de sterkste schilderijen der dichters voor zwakke schaduwen moet houden. Een frisch zagt koeltje waaide ons zoo versterkend tegen, dat wij ons ligter en als opgeheven gevoelden: de bladeren der kersenbloeisemen ritselden, en tuimelden digt, als sneeuwvlokken, al draajende en zwevende op den grond. De perenbomen bukten zich onder hunnen witten last; de appelbomen gloeiden van hoogrode knoppen, tusschen welken maar hier en daar een witter bloeisem zich opendeed; vogels zongen van verre en van nabij; en een aantal glanzende bloemen ademden ons hunne welriekende geuren, met den versterkenden reuk der jonge takjes, toe,’ enz.
‘Rood als een kolengloed viel de morgenglans van eenen vrolijken dag, in den aslopenden zomer, door de vensters van het vertrekje, in 't welk de brave Predikant van Willstad nog in een' rustigen gezonden slaap nederlag; de kleene ruiten van het glasvenster, met de gehele ramen, maalden zich op den grond en aan den wand, op welkers vurig licht de schaduw van enkelde bladen, en der violieren van het bloemenbed, voor het venster, zagtjes trilden; en drie overoude, regt over het bed staande schilderijen, schenen, door dat vriendelijk licht bestraald, te lagchen.’

{==230==} {>>pagina-aanduiding<<}

Liever, dan over ieder der bijzondere Stukjes ons gevoelen te zeggen, of van eenigen derzelven een dor geraamte te geeven, willen wij onze Leezers onthaalen op een geheel Tafereel, en kiezen daartoe dat, hetwelk ten opschrift heeft:

Willing's dochter.

Het was kermis in Rodau. Bij zulk eene landelijke markt zijn, zoo als men weet, alle lieden van het dorp, en deszelfs bezoekers, beter dan gewoonlijk gekleed; alsdan wandelt men, van bezigheden ontslagen, heen en weêr in een' gestadigen drang: voorbij de kramen wemelt een bont gedruis en gesnap van eene menigte toeschouwers, en weinig kopers. Men bereidt zich vreugde en verdriet; 'er wordt veel gesproken, genoeg gegeten, en meer dan genoeg gedronken; in de herbergen krielt het van boeren en handwerkers, en ten laatsten vindt niet zelden de verbindende wondheeler daar ook zijn werk; de kamers van Predikanten en Schouten zijn met opgeklede manlijke en vrouwlijke gestalten, met gesprekken en verhalen, die uit verscheiden kleene kringen verward door elkander ruischen, met het geklapper van kopjes, het geklingel der glazen, met luid geroep en schaterend gelach, met tabaksrook, en allerlei schertserijen, vervuld. Zoo was het te Rodau.
Een groot gezelschap van Predikanten, en andere bekenden uit de nabuurschap, en onder hen ook de Schout van het dorp, met zijne vrouw, hadden zich in de Pastorij verzameld, wijl men in het betimmerde ambtshuis niet zoo goed, als hier, de plegtigheid van dien dag waarnemen kon. Tot zoo lang het gewoel der menschen wat verminderde, zouden allen dáár blijven, en dan allen bij den ambtman een kostlijk avondmaal genieten. Zoo was de afspraak.
In het raam van een open venster zag des ambtmans vrouw, met eenige vriendinnen, en den edelen jongen Prediker van een niet ver van daar gelegen dorpje, op de geruisvolle menschendrommen neder. ‘ô Ziet eens welk een wonder!’ riep schielijk des ambtmans vrouw: ‘daar komt Dominé Willing met zijne dochter aan! - dat is wat raars!’ - Schielijk zag de jongman op; herkende zoo aanstonds, met een kloppend hart, het meisje, dat hij nog een paar maal gezien had, en hoorde, van de telkens herhaalde uitlatingen van verwondering over de aankomst, niets, tot zich eindelijk de volgende oordeelvellingen daar onder vermengden: ‘Het meisje ziet 'er waarlijk wèl uit; maar wat is een schoon gelaat, als men zoo is als zij?’ ‘Waaröm?’ viel de jongeling in: ‘schoon is zij:’ en verder zweeg hij verlegen stil. ‘ô Ja,’ antwoordde de vrouw: ‘haar figuur is onverbeterlijk, en haar gezicht zeer fijn gevormd; maar wat bleek: ‘Dat gestadig zorgen,’ viel des ambtmans vrouw in; ‘dat onrustig begeren en bezui-
{==231==} {>>pagina-aanduiding<<}
nigen, in 't kort, de ziekte van gierigheid, zal de frissche verw wel voor altijd van hare wangen verjagen.’
De Predikant schrikte: de uiterlijke bevalligheid van het meisje, hare zagte bescheiden zedigheid, en hare verstandige gesprekken, hadden den, zedert kort in die buurt wonenden man, bij de weinige gelegenheid die hij had om haar te ontmoeten, zóó ingenomen, dat hij haar heimelijk tot zijne echtgenote wenschte. Haar gedrag jegens hem, en zijn herhaald onderzoek, maakten 't hem waarschijnlijk, dat haar hart en hare hand nog vrij waren. Hoe moest het hem smerten, de al meer gehoorde beöordeling van hare overdreven karigheid (die hem tot dus verre van verderen voordgang had te rug gehouden) door eene vrouw te horen bevestigen, die hij wel als wat praatächtig en voorbarig, doch niet als eene lasterende kwaadspreekster, kende!
Hoe leed zijn hart, als die zelfde vrouw verder zeide: ‘Ik zou 'er geen woord van spreken; wijl men niet altijd weten kan, of de omstandigheden niet wel grote spaarzaamheid vorderen, als maar haar goede vader daar zoo niet onder leed; - doch dit is te erg: de man heeft eene vrij voordelige plaats; zij is zijn éénig kind, en hij moet zich van de moeder, en vooral van de dochter, zoo zien beknibbelen. Zij geven hem zelden meer dan eenige stuivers in zijn' zak; - hij is vrolijk en lustig, opgeruimd en aangenaam in gezelschap; hij bemint omgang en mededeling; doch, buiten weinige vertrouwde bekenden, komt niemand bij hen, en zij bezoeken ook niemand. Komen zij ergens, zoo blijven zij nooit ten eten, om niet weder gasten te moeten hebben: als' de avond maar nadert, dan drijft en dringt men tot heengaan; dan is 'er t'huis nog zoo veel te doen, - zoo lang tot de vader hoed en stok opneemt. Ik heb den ouden man dikwils hartlijk beklaagd: men ziet het hem zoo regt aan, dat hij gaarne blijven zou, en aan een' niet karig bezetten disch zijn hart wel eens zou willen ophalen; - doch hij moet voord; daaröm begrijp ik het niet, hoe hij het heden heeft kunnen doorzerten, om hier op de kermis te komen.’
De jonge Dominé beproefde verscheiden keren iets tot ontschuldiging voord te brengen. ‘Nu, gij zult het zelf wel zien!’ kreeg hij tot antwoord: ‘Willing's dorp is geen uur van hier; wij hebben den langsten dag, en den gantschen nacht door maneschijn: om tien uren behoeven zij eerst van hier te vertrekken: - ja, wij zullen ons rijdtuig aan den ouden man aanbieden; maar gij zult zien dat de dochter het niet zal toegeven, dat haar vader het avondmaal met ons nuttigt; - doch, als het eenigsints mogelijk is, zal zij nu haren zin eens niet hebben.’
Daarmede stond zij op; riep haren man op zijde, en fluisterde hem, - met eene onbezonnenheid, met welke somwijl

{==232==} {>>pagina-aanduiding<<}
een anders niet slegt gezind mensch eene voor slegt gehoudene denkt te ergeren of te bestraffen, - aanslagen in, die de ligtzinnige al te gedwee aannam, en vervolgens met eenige bekenden ten uitvoer bragt.
Even daarnaa kwam Willing met zijne dochter. - De zagte blos, die zich bij den aanblik van het talrijk gezelschap op het aangezicht der jongvrouw verspreidde, gaf haar onbeschrijflijk veel bevalligheid, en niemand kon naalaaten, hare edele gestalte, haar sprekend en innemend oog, en de gehele fijnheid harer vorm, te bewonderen en op nieuw te beschouwen; terwijl de jonge Predikant met de innigste deelneming aan haar hing: - doch hoe meer men den vader, die voor een' huislijken lijder gehouden wierd, met welkom-groeten, met vragen, en met aanbiedingen overlaadde, des te merkbaarder was de bijna kunstige koelheid, met welke de dochter behandeld wierd: weinig vragen, en bespiedende en veröordelende blikken, vielen haar alleen toe.
'Er wierd van huislijke dingen gesproken: met de warmte van eene deskundige wilde zij deel aan het gesprek nemen; doch 'er wierden aanmerkingen, zoo als men altijd kan aanvoeren, gemaakt: ‘Dat men 't niet altijd zoo naauw op 't zuinigst moest overleggen.’ Zij zweeg, getroffen, en vreesde wezentlijk voor een zoo gemengd gezelschap te veel huishoudelijk gesproken te hebben. Doch, zonder agterdogt, gevoelde zij geen onbillijkheid; maar eenigsints minächting. Minachting grijpt den genen, welke zich achtenswaardig gevoelt, aan het hart, zoo dat het sterker dan gewoonlijk klopt; daarom zal hij, die van 't gezelschap verschoven wordt, om zijne eigene waarde vol te houden, voor zich zelven, en voor hen die hem horen, zich altijd wel kort, maar buitengewoon levendig, welsprekend en aantrekkend mededelen. Zoo onderhield zij dan ook alleen den jongen Dominé, met zulk een zuiver gevoel, zulk een juist oordeel, en zulk een treffend verstand, dat hare woorden hem nog meer betoverden dan de bevalligheid harer gebaarden, in welken hij, tot zijn' troost, geen een' trek van koude, zoo als men bij eene gierige altijd waarneemt, ontdekken konde. Alleen hare zedige, en fijn elkander roerende lippen, herinnerden hem aan de, uit verscheiden waarnemingen overeild gemaakte opmerking: ‘Dat een gesloten mond een gesloten hart tekent.’ - En even als een zieke, vol levenslust en levenskragt, schielijk vreest, en schielijk weêr moed vat, zoo wisselden kommer en hoop zich in den, door het vermogen der liefde gekluisterden, jongeling telkens af.
De jongvrouw trok een breiwerk uit haar' zak, en begon knap en ieverig haare naalden te roeren. ‘Ei! ei!’ riep een' stem, tamelijk stekelig: ‘hoe ieverig! op een kermis komt geen werk te pas: de kasten zullen tog wel vol worden.’

{==233==} {>>pagina-aanduiding<<}
Met een ligt te vinden voorwendsel verliet zij de kamer, en trok, alleen van den diepgeroerden Predikant gezien, haar' zakdoek te voorschijn, droogde schielijk hare ogen af, keerde ras met een opgehelderd en vrolijk gezicht op hare plaats weder, en breide rustig en stil voord.
Haar verëerder gevoelde even zoo zeer de zagtheid, met welke zij leed, als de standvastigheid, door welke zij zich, van eene welvoeglijke en aangename bezigheid, door verkleenenden spot niet liet afhouden, met een aangenaam welbehagen; tot hij kort daarnaa weêr niet wist, wat hij van haar denken moest: zij trad met haren vader, die haar juist naderde, ter zijde, en zeide hem niet luid, maar ook niet geheimvol, zoo dat men het horen konde: ‘Ik zal nu maar die twee bezoeken in het dorp afdoen, en de boodschappen van moeder uitvoeren: daar zal wel een uur mede heen gaan; dan is het omtrent half zeven, en dan gaan wij aanstonds heen; niet waar, lieve beste vader!?’
'Er wierden vriendelijk dringende en hevige tegenwerpingen daartegen gemaakt, bij welken zij zich op verschillende wijze vertoonde; geen woord, geen blik, ontging den jongen Dominé: hij wist niet, of hij meer de aartigheid, of de voorbereid schijnende handigheid, waarmede zij vele gewigtig schijnende ontschuldigingen voordroeg, - of de eerbied, met welke zij haar' vader aan hoognodige bezigheden herïnnerde, - of de merkbare onrust, met welke zij het begerig en lagchend stilzwijgen van den vader zag, - of hare eigen, zigtbaar bestreden besluitloosheid, - of de vastheid van hare neiging, die zich telkens zoo sterk vertoonde, en met welke zij het huis verliet, - bewonderen moest.
Toen zij weg was, begon de ambtman, van een' schielijk zich vormenden kring ondersteund, Willing met onweêrstaanlijke nodigingen te bestormen: ‘Wij hebben elkander in zoo lang niet gesproken; men moet zich tog niet geheel van menschen onttrekken; thans zij wij eens eindelijk met alle onze bekenden te samen, die den avond bij ons zullen doorbrengen: wij houden ons voor beledigd en versmaad, wanneer gij uw besluit volhoudt: - 't geloop der menschen is gedaan; 'er is nu niet veel meer te zien; wij, mannen, gaan voorüit naar ons huis, en de vrouwen komen tegen agt uren bij ons. Het is alles tot een vertrouwlijk avondmaal aangelegd: moet gij dezen nacht t'huis zijn, dan laten wij u en uwe dochter met den wagen brengen. 'Er zijn lieden genoeg uit uw dorp hier, door welken wij uwe vrouw berigt zullen geven, en als uw dochter volstrekt niet blijven kan, dan heeft zij aan deze gezelschap. - Gij kunt niet weg.’ - Zoo omtrent sprak men, en zoo sprak men telkens weêr: de oude man haspelde eerst wat tegen; doch wierd wederlegd: zijn tegenstand wierd zwakker; hij nam het gezegde ter harte, lachte, en zweeg;

{==234==} {>>pagina-aanduiding<<}
hij liet zich dankbaar de hand schudden, op de schouders kloppen, en wierd van den ambtman, en zijn manlijk gezelschap, als in triumph weggevoerd: alleen de jonge Predikant, en de huisheer, bleven bij des ambtmans vrouw, en bij de overige vrouwen, in de Pastorij zitten.
Op den bepaalden tijd kwam Willing's dochter weder. Haar zigtbaar verbleken bij 't berigt van de verwijdering haars vaders, - haar schielijk vragen, ‘of hij ras zou wederkeren?’ - de angst, met welken zij hare handschoenen wreef, toen zij van haar laat naar huis rijden hoorde, - verscheiden gezegden, welken de bestrijding van haar besluit, om haar' vader naar te gaan en af te halen, ontdekten, - en haar herhaald heengaan en uitzien, of hij nog niet kwam, - dit alles verwekte verscheiden leden van 't gezelschap eene kleene valsche blijdschap, en opmerkingen over het miskende meisje; terwijl de jongman op eene geheel andere wijs met haar gevoelde. Hij vroeg haar naar de reden van hare onrust, en haar antwoord toonde, dat zij iets verborg; zoo zeer als haar edel spreken en gedrag genoeg toonden, dat zij van zich zelve niets behoefde te verbergen. - Al dikwils was zij voor de deur van 't huis geweest: toen zij allengs toebereidselen gewaar wierd, om de voorüitgeganen te volgen, sneide zij op nieuw naar buiten; haar verëerder volgde haar van verre: eensklaps ziet hij haar doodsbleek, met omhoog geheven handen, eene schrede agterwaards waggelen, en schoot toe.
Zie! daar was haar vader op de straat: - welk een gezicht! - hoe zeer onder de verhevenheid van menschlijke zelsbeheersching, als onder de waarde van zijn ambt en zijne jaren neêrgezonken, - half dronken, en tuimelend: van het vrolijk nodigend gezelschap, van den kostlijken wijn, en van de neiging verleid, had hij schielijk en niet matig genoten; hij had, in eene donkere herïnnering aan de wagtende dochter, ongemerkt de kamer verlaten, en den weg naar de Pastorij genomen, op welken hij eerst de kracht der bedwelming gewaar wierd. ‘Help mij! - ô, Hemel! gij hebt het nu tog gezien!’ riep de dochter: ‘'er zijn maar weinig menschen op straat, en ik zie, God dank! niemand van onze gemeente: als het maar niemand uit ons dorp gewaar wordt! - ach! help mij hem aanstonds naar het priëel in den tuin brengen!’ - Moedig en stil geleidden zij beiden hem op de bank: - met een smekend oog verzogt zij om verschonende te rug houding van allen toeloop, en eene gerugtloze bezorging van een' wagen.
Minder zagt, maar niet minder beminnenswaardig dan voorheen, zeide zij: ‘Daar ziet gij nu mijne en mijner moeders heden zoo dikwils niet aangenaam gehekelde gierigheid: - waaröm zal ik u langer de oorzaak van mijne bekommering verbergen, daar gij derzelver gegrondheid zelve ziet? Een en ander soortgelijk toneel (het laatste nog vóór drie jaren)

{==235==} {>>pagina-aanduiding<<}
heeft ons bewogen, grote gezelschappen zoo veel mogelijk te vermijden, en mijn vader liever, door de zorgvuldigste oppassing, aan zijn huis te verbinden: - denk daaröm niet (bij deze tranen, bid ik u, geef mij de hand daaröp! denk daaröm niet) slegt van mijnen vader; hij is de braafste, trouwste, liefdevolste man; anderen hebben weêr andere gebreken; maar alleen in het geruis van een vrolijk gezelschap, bij een glas wijn, vergeet hij zich ligt.’
De jonge man vervulde hare bede op het naauwkeurigst; vertelde alles aan des ambtmans vrouw, met verzoek om haren wagen: getroffen, en met eene warme hartlijkheid, bad zij het meisje om vergeving, die haar dezelve met eene omärming gaf: de koets wierd besteld aan de agterdeur der Pastorij, en de jonge Dominé geleidde vader en dochter tot in hun dorp. Schaamte voor zijn kind, en verlegenheid over de zwakheid, van welke de jongeling getuige was, - dit alles hielp den roes van den ouden man zoo ver verstroojen, dat de gehele samenhang van 't gebeurde aan de bekommerde moeder kon onttrokken worden, en dat de avond voor allen, bijzonder voor den jongen Predikant, welke de nodiging om hier te vernagten gaarne aannam, nog heel vrolijk wierd.
En deze vond zoo weinig sporen van lage gierigheid, bemerkte overäl in dit huis zoo veel voetstappen van orde, deftigheid en aanzien, verheugde zich zoo innig over de vrolijke vernuftige werkzaamheid, en over zoo veel proeven van edele gezindheden, dat hij den volgenden morgen waagde, de ouders van het meisje om de hand der uitmuntende jong vrouw zonder bedenken te vragen. Een zagt ja, 't welk die bevallige met gloejende wangen lispelde, - een met vogtige ogen uitgesproken zegen der moeder, die den jongman reeds een paar maal bij zich zelve als een' echtgenoot voor hare dochter gewenscht, en hem nu van harte lief gekregen had, - eene trouwhartige omärming, - en naderhand eene plegtige belofte des vaders, dat hij voor het toekomende voor onägtsaamheid op zijne neiging zich ernstig gewaarschouwd zou houden, - knoopte en versierde het voor een geheel schoon leven gesloten verbond.

De twee rijke Landlieden, of de Geschiedenis van Thomas Roemlust. Eene Bijdrage tot de Volkslecture. Uit het Engelsch vertaald en uitgegeven onder de Zinspreuk: Voor Christendom en Zeden. Te Haarlem, bij J.L. Augustini, 1804. In 8vo. 202 bl.

Een boeksken van leerzaamen inhoud en heilzaame strekkinge, 't welk, in de rechte handen vallende, veel nuts en goeds zal kunnen stigten. Het vertoont de leevens- en denkwijze van twee Vrienden: deugdlief en roemlust, beiden Landlieden; den eenen een man van godsdienstige be

{==236==} {>>pagina-aanduiding<<}
ginzelen, en een daarmede overeenkomstig gedrag; den anderen van zulke beginzelen ontbloot, en, hoewel hij, in zijnen dagelijkschen wandel, aan geene grove ongeregeldheden zich schuldig maakte, in geld winnen en het maaken van vertooning in de waereld zijn hoogsten wellust stellende. Deugdlief, de Vriend zijner jeugd, en, ondanks hunne verschillende denkwijze, hem steeds genegen, tragt hem van de losheid des gronds, op welken hij stondt, te overtuigen, en, ondanks zijne gerustheid, hem te doen gevoelen, hoe hij aan de overtreeding van zijnen pligt, in veele opzigten, zich schuldig maakte. Deugdlief moge, bij zommige Leezers, onder het vermoeden vallen van zijn stuk te overdrijven; zijne redekavelingen en raadgeevingen, algemeen gevolgd wordende, zouden veel goeds kunnen voortbrengen. Het nadeel van mangel aan godsdienstige grondbeginzelen, en van het streeven na weelde en pragt, vertoonde zich, op eene treffende wijze, in roemlust's twee Dogters, die, overeenkomstig haares Vaders gemoedsneigingen opgevoed, beiden in haar huwelijk hoogst ongelukkig wierden; van welke de eene vroeg overleedt, doch de andere, van haare verkeerdheden inzigt gekreegen hebbende, tot den weg van godsvrugt en deugd terugkeerde. Het verhaal der leevensbeteringe deezer Dogter is opmerkelijk. Alleenlijk is het ons bedenkelijk voorgekomen, of ook niet hieromtrent iet overdreevens plaats hebbe. Met dat alles, en ondanks eenige andere aanmerkingen, welke onder het leezen ons zijn ingevallen, mogen wij dit boeksken, als leerzaam, stigtelijk, en de goede zaak van den Godsdienst bevorderende, met volle ruimte aanprijzen. De Vertaaling is vrijwel uitgevallen.

Handboek van Welgemanierdheid en Zedelijkheid, in Karakterschetsen. Vooral ten dienste der Jongelingschap. Naar het Hoogduitsch vrij gevolgd. Van C.P. Funke, Opziener der Vorstlijke Kweekschool tot Schoolmeesters te Dessau. In II Deelen. Iste Deel. Te Zutphen, bij H.C.A. Thieme, 1804. In gr. 8vo. 152 bl.

Wij vinden hier de tekening van 27 karakters, den kinderen allen (het laatste alleen uitgezonderd) ter waarschuwing; de karakters zyn opzetlijk een weinig overdreven; en wij houden het boekje ter voorlezing aan jonge lieden bij uitnemendheid geschikt. Een verstandig opvoeder heeft bij hetzelve overvloedige gelegenheid om op de gelijkvormigheid aan zodanige voorbeelden bij zijne kweeklingen te wenken, en geschiedt dit enigzins spotachtig en met wijze voorzichtigheid, zo laat het voorzeker iets goeds na, en de jonge lieden nemen zich ongetwijfeld dan ook voor elkanderen, buiten het oog van den leermeester, in acht. Wij durven dit werkje alzo met vertrouwen aanprijzen.


{==237==} {>>pagina-aanduiding<<}

Algemeene Vaderlandsche Letter-oefeningen.

Pontius Pilatus. Of de Bijbel in 't klein, en de Mensch in 't groot. Door J.C. Lavater, Diacon aan de St. Pieterskerk te Zurich. Uit het Hoogduitsch. Iste Deel. Te Hoorn, bij J. Breebaart. In gr. 8vo. 351 bl.

Dit jaar hebben wij onze Letteroefeningen geopend met de beöordeeling der Nagelaatene Werken van wijlen den beroemden lavater, uit wiens pen ook dit Stuk gevloeid is. Wat 'er in het algemeen omtrent dien Schrijver toen van ons wierd aangemerkt, geldt mede aangaande deezen zijnen arbeid, en verzoeken wij dus onze Leezers aan zich te herinneren. Reeds de Titel vertoont den zonderlingen Man, en zo doet geheel dit Boek. Na deszelfs leezing bevinden wij ons nog buiten staat, den zin en de reden van dien Titel met volle klaarheid uit te drukken; en wij twijfelen geenszins, of anderen, die het Werk in handen neemen, zullen zich in gelijke onzekerheid bevinden omtrent deszelfs eigenlijken aanleg. Alleen dit is blijkbaar, dat pontius pilatus, of liever de terechtstelling van christus voor deezen Romeinschen Landvoogd, wij zeggen niet de scheering en inslag, maar de leiddraad is van lavater's aanmerkingen en bespiegelingen. - Vreemd, geheimzinnig, en dikwerf vergezocht, zijn de meeste zaaken, ons hier medegedeeld, en doorgaans gevat in bewoordingen, naar eigen dunk verkoozen. Ten deezen veroorlofde zich de vermaarde Man, (wiens Nagedachtenis wij eeren) hoezeer met de uiterste braafheid des harten, onzes erachtens, te groote vrijheden: ook achten wij zijnen pontius pilatus, ofschoon ginds en elders niet ongeschikt tot voorlichting van het gezond verstand en opbouw van redelijke Godsdienstkennis, veelmeer nogtans geschreeven tot stichting van geloovige en tot vroomen ernst gestem-
{==238==} {>>pagina-aanduiding<<}
de harten. Het Ongeloof, vreezen wij, zal van Hem, eerder in zijne dwaalingen bevestigd, dan overtuigd, terugkomen, ondanks zijne hartelijke bedoeling van het tegendeel.
Alvoorens nadere opgaave te doen van den inhoud des Boeks, ontveinzen wij onze bevreemding niet, dat wij aan het einde van zekere Afdeelingen, en op zeven onderscheiden plaatzen, als een oordeel des Schrijvers, nagenoeg in gelijke bewoordingen, aantroffen zijne betuiging, ‘dat hij het ter nedergestelde, regel voor regel, woord voor woord, had nageleezen, en niets daarin gevonden, het welk tegen de Waarheid, of tegen het oogmerk van dit Boek zoude strijdig zijn.’ O! welk eene naauwkeurigheid en heilige schroom, zal de Mijstieke Vroome uitroepen: welk eene pedanterij en praal met zijn Αυτοςἐϩα of meesterlijk gezag, zegt daarentegen een meer scherpziend Wijsgeer. - Wij voor ons zouden de oprechtheid van eenen lavater evenzeer geloofd hebben zonder zulke herinneringen. Dan ter zaake. Onder de bijzonderheden, die wij in tallooze menigte in dit Werk zouden mogen opmerken, verdient nog deeze genoemd te worden, dat ons de Schrijver, wiens vernuft en braafheid wij evenzeer en met vollen ernst prijzen, verpligt heeft, met eene Recensie van het geheele Eerste Deel aan deszelfs slot daarbij te voegen. Dit, wij erkennen zulks gaarne, heeft ons, bij zo zonderling een Stuk, veel moeite bespaard, om daarover een onzijdig oordeel te strijken; en vermits wij over het geheel bevinden, dat lavater in het toetzen van zijn Werk uitneemend geslaagd is, vermeenen wij geenen beteren weg te kunnen inslaan, dan zo wij den Schrijver vergunnen, zijne eigene zaak in ons Maandwerk te bepleiten, en dit alleen ons voorbehouden, om eene en andere onzer bedenkingen, met korte woorden, onder zijne Recensie te stellen.
‘Pontius pilatus, of de Bijbel in 't klein, en de Mensch in 't groot. Eerste Deel. - Wat mag wel het oogmerk van den Schrijver zijn? - Den Bijbel, - het Euangelie, - christus, de Menschheid, zoo als hij die groote voorwerpen beschouwt, - aan menschen, die met hem eenstemmig gevoelen (Sijmpathiseeren), tot onderwijs, versterking en vreugde, voor te stellen! -
Het boek, van het begin tot aan het eind, achter

{==239==} {>>pagina-aanduiding<<}
elkanderen schielijk doorgelezen, - of stukswijze beschouwd, is in éénen geest, - dien van eerbied voor den Bijbel, - vereering van christus (*), - en gevoel van de waarde der Menschelijke Natuur geschreeven. - Naar de opgave van den Schrijver moet het zijn - “een Magazijn van Menschelijke, Christelijke, Dichterlijke, Zedelijke waarnemingen en gevoelens.” - “(Maar, ja,
(individuëele) eigene gevoelens en gewaarwordingen) - over den mensch” - (Daarvan hebben wij, in het volgende Deel, nog meer te wachten.) - “Eene schildering van de Verhevenheid en Laagheid, - van de waarde en het diep verval der menschelijke Natuur.” - “Een Menschenboek, - een Geschrift, tot Schande en Eer van ons Geslacht; - leesbaar voor Christenen, - Nietchristenen (†), -
{==240==} {>>pagina-aanduiding<<}
Onchristenen en - Antichristen; - voor Koudbloedigen, Warmbloedigen, Dweeperachtigen,” - (ô Ja! voor dezen inzonderheid (*)! - “voor Wijsgeeren,” (Dit begrijp ik niet - of, het moest nog komen (†)), “voor Dichterlijke en niet Dich-
{==241==} {>>pagina-aanduiding<<}
terlijke menschen!” somtijds met kinderlijke eenvoudigheid, - somtijds met bijtend zout, somtijds in een vrolijken luim geschreeven. - Uitstappen en Invoegselen, - onverwagte wendingen, - en het bijsleepen van vergezochte denkbeelden, treft men overvloedig en menigmaal aan (*). Nu eens verheft zich de Schrijver met eene Dichterlijke vlugt: - dan weder schept hij behagen in het platste prosa. - Pontius pilatus maakt zekerlijk wel de hoofdpersoon uit; - aan hem is alles wel, en somtijds zonderling genoeg, - vastgeknoopt: - doch men ziet zeer duidelijk, - dat de geheele Geschiedenis den Schrijver, als 't ware, tot een heerlijk, en zeer ruim vat verstrekken moest, om daarin zijne gedachten en gewaarwordingen van allerleiën aart (†) neder te
leggen. - En, men moet erkennen, dat het hem somtijds gelukt is, - dingen, welke men hier volstrekt niet zoeken zoude, als aan zekere plaatsen te verbinden, zoo dat zij schijnen kunnen, daar uit opgegroeid te zijn. - Het Geheel heeft eene zekere orde; - en toch bevindt men zich bijna altijd in eene soort van Doolhof, waarin toch elke voornaame dreeven en zijlaan haar Nommer heeft (hebben). - Een Bijbel in 't klein is het in de daad. - Geheele Geschiedenissen, Tiraden, -
{==242==} {>>pagina-aanduiding<<}
halve Kapittels, - Versen, - Spreekwijzen, - Woorden en voornaame aanzichten der Schrift (*) worden, op allerleië wijzen, te pas gebragt, en zoo te samen gesteld, dat het oogmerk van den Schrijver, om den Bijbel den menschen dierbaar (†) te maaken, in het geheel niet miskend kan worden.
Het geen vooräf gezonden wordt, en uit zeven Schriftuurplaatsen bestaat, - laat ons terstond den geest van het geheel overzien.
    De Voorreden toont het oogmerk zoo duidelijk aan, dat geen Beöordeelaar van dit Werk hetzelve duidelijker zal kunnen voorstellen (‡).
Het IVde stuk bericht ons de Aanleiding tot dit Geschrift.
En het Vde, eene Aanmerking voor Geleerde Lezers, is bijna spotächtig, maar toch goedhartig (§).
Het VI Hoofdstuk, over pilatus zelven, laat reeds aanstonds klaar genoeg bemerken, wat men te

{==243==} {>>pagina-aanduiding<<}
verwachten hebbe, en dat de Schrijver lust heeft, om het zinbeeldige (Sijmbolische), algemeene en Goddelijke dezer Geschiedenis op te spooren.
Daarop volgen Plaatsen uit Gewijde en Ongewijde Schrijveren, welke pilatus betreffen. - De geheele Lijdensgeschiedenis des Heeren, voor zoo ver pilatus 'er eenige betrekking op heeft. - Daar na Aanmerkingen daarover, welker hoofdsom deze is: - “Deze Geschiedenis kan niet verdicht zijn.” (*) - Een denkbeeld, het welk zich, het geheele Werk door, geduurig van nieuws, als een Wijsvinger, verheft.
Het VII Hoofdstuk over het Toneelmatige, (Dramatische) der Bijbelsche Geschiedenis over het algemeen, en der Lijdensgeschiedenis in 't bijzonder, - treft weder openbaar en onmiddelijk het groote hoofddoel van den Schrijver, - “om namelijk den Bijbel, - den God des Bijbels, - de Geschiedenis des Bijbels, - de Menschheid, het onderwerp des Bijbels en der geheele Natuur, zijnen Lezeren recht eerwaardig te maaken.” - Ons ten minsten heeft dit Hoofdstuk in het geloof aan de Bijbelsche Waarheid gesterkt en met den geest der Bijbelsche Geschiedenis meer bekend gemaakt (†).
In het Tweede Boek komt de Schrijver nader bij de eigenlijke Geschiedenis. - Hij begint bij het Gevangennemen en binden van den Heer; - laat ons

{==244==} {>>pagina-aanduiding<<}
nog eenen ernstigen blik werpen op de(n) belangrijkste(n) aller nachten, en - neemt ons alsdan, met zich, bij de hand, terwijl hij den Heer van kajafas naar pilatus begeleidt. - Hier wordt veel, - gelijk men welligt zeggen zal, - al te Dichterlijk geschilderd; - dikwijls tot in de kleinste bijzonderheden (details) toe, uitgewerkt. - Nu eens laat de Schrijver ons in het slaapvertrek, - dan eens in het hart van pilatus een' blik werpen. - Ook van pilatus Huisvrouw worden hier eenige Dichterlijke wenken gegeven (*).
Over den gebondenen toestand van jesus komen Aanmerkingen voor, welke menig eenen Lezer door de ziel zullen gaan, en welke, zoo als het ons toeschijnt, niemand, ten zij de Ligtzinnigheid in eigen persoon, bespotten kan. - Inzonderheid worden wij op den tijd, wanneer dat gebeurt, opmerkzaam gemaakt.
De Aanmerkingen bl. 150-152, over de woorden: “Oordeelt hem naar Uwe Wet!” - en die, welke in het VIIIste Hoofdstuk, over de beschuldigingen tegen jesus ingebragt, voorkomen, aangaande het stuk van liegen, lasteren, en waarheidspreken, kwamen ons bijzonder gepast en ten hoogsten opmerkingwaardig voor.
In het IXde Hoofdstuk, over de Vraag: Zijt Gij de Koning der Jooden? heeft ons de Aanmerking over het Incognito van allen, aan welke men zich bezondigt, vooral getroffen. - Daar bij is ons voorgekomen, behartigenswaardig te zijn, het geen de Schrijver over het vragen zegt. - Wij zouden dit Hoofdstuk nog wel wat uitvoeriger willen hebben (†).

{==245==} {>>pagina-aanduiding<<}

Het Xde groote en wijdloopige Hoofdstuk over de Bijbelsche Vragen, het welk, op meer dan honderd bladzijden, grootstendeels alleen slechts vragen uit de Schrift behelst, welke onder verscheidene Opschriften verdeeld zijn, zal den minsten Lezeren behagen (*); zelfs aan zulken welligt niet, die anders in de wendingen en eigene gedachten van den Schrijver

{==246==} {>>pagina-aanduiding<<}
genoegen vonden. - Want het is een al te drooge en langwijlige Bijbel in 't klein. - Hier en daar zijn nog wel Vragen en Andwoorden ingevlochten, maar welke bezwaarlijk zoo veele aangenaame bewondering, als verwondering, verwekken zullen.
Het laatste Hoofdstuk, of het IIIde Boek, is voor het grootste gedeelte niet anders, dan eene ernstige Parodie, Toepassing, Uitbreiding der Vraag: “Zijt Gij de Koning der Jooden?” - Welke, uit het gezichtspunt van den Schrijver bezien, voor zijn doel berekend is, - maar voorzeker zeer veelen Lezeren zoo aanstootelijk, onbeduidend en tegen de borst zijn moet, als dezelven aangenaam en onderhoudend zijn zullen voor hun, die met paulus zeggen, denken, gelooven en gevoelen: - “Niemand kan een ander fundament leggen, dan het geen gelegd is, namelijk jesus christus.”
Ziet hier het Oordeel van den Hr. lavater, en tevens het onze, over dit Eerste Deel van zijnen pontius pilatus; een Werk, reeds in den Jaare 1782 van den vermaarden Man vervaardigd, en dat men den lof niet weigeren kan van beide zijn vindingrijk vernuft en gezetten ernst voor de zaak der Deugd en van den Godsdienst op het blijkbaarst aan den dag te leggen. Daar evenwel het belangrijk onderwerp, het geen de grondslag is van deezen arbeid des geachten Mans, niet in dien smaak van Beredeneerde Uitlegkunde en striktere Bespiegeling behandeld is, die, gelijk wij hoopen en vertrouwen, aan onze Landgenooten beter gevallen zoude, kunnen wij niet zeggen bij ons een sterk verlangen ontwaar te worden naar de uitgaave van een ander Deel, hoe gemakkelijk het anders ook daar bij aan ons gemaakt ware om van hetzelve verslag te doen. Wij neemen dus afscheid met den wensch:

Claudite jam rivos, pueri! sat prata biberunt. 







{==247==} {>>pagina-aanduiding<<}

Hemelvreugd over Menschen Zaligheid, door Jesus geleerd, en, ter aanmoediging in de pogingen van het Nederlandsch Zendeling-Genootschap, nader overwogen in eene Redevoering bij de Algemeene Vergadering van dat Genootschap, gehouden te Rotterdam den 9 Aug. 1804, door P.G. Sprenger van Eijk, Predikant aldaar. Te Rotterdam, bij Cornel en van Baalen. In gr. 8vo. 41 bl.

't Schijnt een vast gebruik te worden, dat alle de Redevoeringen, bij de jaarlijksche Algemeene Vergadering van het Nederlandsch Zendeling-Genootschap gehouden, gelijk zulks ook in Engeland, geduurende verscheidene jaaren, geschied is, in druk verschijnen. Deze van den Rotterdamschen Predikant sprenger van eijk zal ook van de liefhebbers van deze soort van Leerredenen met genoegen ontvangen worden. De schoone Gelijkenis van het verloren schaap is ten texte gekozen, waarbij de Leeraar oordeelt, dat de goedkeurende blijdschap in den hemel over het gelukkig volbragt, schoon miskend, Euangeliewerk op aarde, de hoofdzaak is, die Jesus 'er mede wil leeren. Wij twijfelen, of dit grond heeft. In de toepassing, die de Zaligmaaker zelf van zijne voorstelling maakt, Ik zegge u, dat 'er alzoo blijdschap zal zijn in den hemel over eenen zondaar, die zich bekeert, meer dan over negenënnegentig rechtvaardigen, die de bekeering niet van nooden hebben, wordt althans van het gelukkig volbragt, schoon miskend, Euangeliewerk op aarde niet gesproken. Ondertusschen wordt hierop geheel het gebruik, welk, naar gelegenheid des tijds, van den text gemaakt wordt, gegrond. De algemeene Leer, die de Eerw. sprenger van eijk, ook voor volgende geslachten, 'er nu in vindt, is deze: (1) Als wij het spoor van Jesus en de Apostelen volgen, slaan de hemellingen ons met belangneeming gade. (2) Gelukt het ons, door de genade van Jesus, aan het heil van elendige zondaaren bevorderlijk te weezen, de hemellingen verblijden 'er zich over. Waaruit dan ook de navolgende vermaaningen afgeleid worden: (1) Jesus en zijne Apostelen, die zich aan de bekeering van Jooden en Heidenen zoo zeer lieten gelegen liggen, gingen ons voor; zouden wij hen niet

{==248==} {>>pagina-aanduiding<<}
volgen? (2) De hemellingen slaan dit ons werk met genoegen gade. Laat dit ons bemoedigen, maar ook opwekken, om dit op de regte wijze te doen. (3) Verheugen de hemellingen zich zoo uitermaate over de bekeering van eenen zondaar; dat wij dan ook dankbaar erkennen, 't gene God tot hiertoe door ons Genootschap deed, en door daaden toonen, dat de terechtbrenging van zondaaren onze harten verkwikt. - Als men des Predikers vooronderstelling aanneemt, loopt alles geleidelijk af. Maar in dier voege worden uit de gewijde Schriften wel eens plichtregels afgeleid, die bij nadenkende menschen geen verbindend gezag hebben.

Berichten van den Predikant Kicherer, aangaande zijne zending tot de Heidenen. Te Amsterdam, bij J. Allart, 1805. In gr. 8vo. 155 bl.

Men heeft veel hooren spreken over de terugkomst van den Zendeling kicherer uit Afrika, met drie bekeerde Hottentotten, waardoor het getal der vrienden en begunstigers van het Zendelingwerk, ook hier te lande, merkelijk is aangegroeid. En dit zal wel eene der voornaamste bedoelingen geweest zijn van deze ondernomene reis. Met soortgelijk oogmerk wordt ook, zoo 't schijnt, dit verhaal in 't licht gegeven. Het is door den Heer kicherer aan Directeuren van het Engelsche Zendelinggenootschap, op hun verzoek, toen hij onlangs in Engeland op zijne terugreis was, schriftelijk medegedeeld, en daarna door voornoemde Directeuren gemeen gemaakt. Men zal het ongetwijfeld vervolgends, ook in de Gedenkschriften der Londensche Maatschappij van Zendelingschap, waarvan reeds verscheidene Deelen, in 't Nederduitsch overgezet, voorhanden zijn, kunnen lezen. De voorname inhoud was uit de uitgegevene Stukken van dat Werk, en uit de Maandelijksche Berichten van het Rotterdamsche Zendelinggenootschap, reeds bekend. Men zal echter nog wel gaarne het een en ander, volgends de eigen opgave van kicherer, bijeen willen hebben. Men vindt in dit Boekjen eene beschrijving van de Boschjesmannen, en de wijze, waarop dit wilde volk, op een afstand van tusschen de vier- en vijfhonderd mijlen ten Noordoosten van de Kaap de Goede Hoop,

{==249==} {>>pagina-aanduiding<<}
door Broeder kicherer tot het Christendom wordt gelokt, en velen van hun werkelijk, uit den staat der grootste woestheid, tot belijdenis van het geloof der Hervormde Christenen gebragt zijn. De Berichten loopen van 's mans komst aan de Kaap, in Maart 1799, tot den tijd van zijn vertrek, in Januarij 1803. Het Werkjen is voorzien van twee Platen, waarvan de eene eene afbeelding van kicherer en de drie door hem medegebragte Hottentotten, maria, johannes en martha, bevat, de andere de verblijfplaats van dezen Zendeling aan de Zakrivier, met de daar aangelegde huizen, koornvelden, tuin enz. vertoont.
Wij zien met genoegen, dat 'er bij zulke ruwe, van Godsdienst en zedelijkheid geheel ontbloote menschen, zoo veel heeft kunnen gedaan worden, en bewonderen den ijver en moed van onzen Zendeling; maar bedroeven ons over de dweepachtige gevoelens, die deze lieden, te gelijk met den reinen Godsdienst van Jesus, ingeboezemd worden. Zoo wordt, bl. 132, als een bewijs van Gods liefde jegens deze eenvoudige verblinde menschen, verhaald, dat, toen het eens één van de Bootsuannaas niet gelukken wilde vuur te maken, door het gewoone middel, van twee stukken hout tegen elkanderen te wrijven, hem in de gedachten viel, dat hij eens tot Jesus zou bidden, dien hij had gehoord, dat de smeekingen van zijn volk vervullen kon, en dat toen, tot zijne groote verwondering, de volgende poging oogenblikkelijk wel gelukte. Welk voorval hem de noodzakelijkheid van den bevindelijken Godsdienst deed inzien; zoodat men mogt hopen, dat de vonk, die in zijne ziel begon te glimmen, nimmer weder zou uitgebluscht worden.
Wij willen ook nog de beschrijving van de wijze, waarop men bij deze bekeerlingen den Zondag viert, overnemen. ‘Op Zondag worden 'er geene wereldsche bezigheden verricht: van 's morgens tot 's avonds, wordt de tijd in openlijke of afzonderlijke Godsvereering doorgebragt. 'Er wordt niet gegeten, voor dat de laatste openbare kerkdienst verricht is. Ook vindt men geene menschen ledig loopen. De inwooners van onze Volkplanting hebben, op dezen dag, slechts één werk te verrichten. Dit werk bestaat in God te dienen. - Bij het einde van alle sabbathdagen is het altijd aandoenelijk, om te zien, hoe de gantsche Gemeente, dade-
{==250==} {>>pagina-aanduiding<<}
lijk na het eindigen van de Godsdienstoefening, zich over de velden en heuvelen verspreidt, om te overdenken, en God te danken, voor het gene zij gehoord en genoten hebben. Ik geef hun het voorbeeld, en zij volgen mij allen na. Waar ik ook gaa, ontmoete ik wandelaars, in eenzaame overdenkingen verdiept, of achter de boschjes, of tusschen de klippen of rotzen, op den grond neêrgeknield, hunne zielen in gebeden tot God uitstortende.’ - Hoe, dachten wij, dit lezende, moeten de Hottentotsche reisgenoten van Broeder kicherer, over de algemeene Zondagsviering van de Christenen in Engeland, en in de Bataafsche Republiek, van wier Godsdienstijver men hun in Afrika zoo veel verteld had, wel opgezien hebben!

Dissertatio Juridica inanguralis. De poenarum gravitate, et ratione quemadmodum minui mitigarique possint. Quam publico ac solemni examini submittit C.R. Vaillant. Lugd. Bat. 1805. In 8vo. pp. 79.

Het ontvangen van Academische proeven is ons altijd belangrijk. Zij zijn, als 't ware, de voortekenen van den aanstaanden bloei of het aanstaand verval der Letteren in een Land; en niet zelden laat zich uit den doorgaans daarin heerschenden geest de richting van het algemeen gevoelen voorspellen.
Niet minder aangenaam, dan belangrijk, is voor ons meestal deze ontvangst; daar het niet te ontkennen valt, dat wij van tijd tot tijd, van de onderscheidene Academien in ons Vaderland, stukken ontvangen, die den Leeraar en Leerling tot eer strekken, en, uit het bovengemelde oogpunt beschouwd, alles goeds voor de Wetenschappen doen hopen.
Onder die stukken behoort ongetwijfeld ook de thans voor ons liggende proeve. De jonge Schrijver doet zich in de Voorrede kennen als een leerling van de uitmuntende Hoogleeraars cras, wijttenbach, van der keessel en pestel; en de keuze en behandeling van zijn onderwerp zoo wel, als de stijl en taal, waarin deze proeve geschreven is, bewijzen, met hoe veel vrucht hij hunne lessen heeft bijgewoond.
Na eene korte inleiding over de vorderingen in de behandeling van het Lijfstraffelijk Recht, verdeelt de Schrij-
{==251==} {>>pagina-aanduiding<<}
ver deze Verhandeling in twee deelen. Het eerste deel is gewijd aan het betoog, dat niet alle strengheid en zwaarte van straffen doelmatig is; dat men zich ten onrechte in vroeger tijden verbeeldde, de misdaden des te zekerder voor te komen, naarmaate men de straffen verzwaarde; maar dat, integendeel, ook hier de Wetgever op het meer- of mindere nadeel der misdaad voor den Staat, op den geest zijner tijden, den aard der Inwoneren, en den trap van beschaving in een Land te letten heeft; - terwijl het tweede deel verslag geeft van de overige middelen, welke de Maatschappij, buiten straffen, in haare magt heeft, om misdaden voor te komen.
Het bestek van ons Maandwerk laat ons niet toe, dit alles in bijzonderheden te ontwikkelen; doch wij kunnen deze proeve gerust aan allen ter leezing aanbeveelen, die in de wijsgeerige behandeling van het Lijfstraffelijk Recht eenig belang stellen; terwijl wij dit verslag eindigen met den wensch, dat de jonge Schrijver in de loopbaan, welke hij zich voorstelt, de beloningen vinden moge, waarop zijne vlijt en zijne voor de Academische oefeningen zoo wel besteede tijd hem aanspraak geven.





Dissertatio Philosophica inauguralis. De causis, tam physicis, quam moralibus, quae indolem gentium informant. Quam publico ac solemni examini submittit W.L. van Oosterzee, Rotterodamensis. Die 1 Feb. 1805. Traj. ad Rhen. apud O.I. van Paddenburg et G. van Yzerworst. In 8vo. pp. 91.

Een vrij wel uitgewerkt Academisch proefstuk, over een onderwerp, dat, na al 't gene 'er door velen over gezegd is, nog wel eens nader verdiende behandeld te worden. De jonge Dr. heeft 'er wel niets nieuws over gezegd, maar, uit 't geen hem de beste, door hem geraadpleegde, Schrijvers hadden geleerd, vele bruikbaare gedachten en gegronde waarnemingen bijeenverzameld. Hij handelt over beide soorten van oorzaken van 't verschillend Volkskaracter onderscheidentlijk. Tot het eerste soort, de physische of natuurkundige oorzaken, brengt hij (1) de luchtsgesteldheid, zoo ten opzichte van den

{==252==} {>>pagina-aanduiding<<}
onderscheiden graad van koude en warmte, als van de zwaarte, zuiverheid, en meerdere of mindere vochtigheid, en de winden; (2) de gelegenheid van den bewoonden grond, die inwooners van verschillende geäartheid geeft, in de nabijheid van zeeën en rivieren, en op een merkelijken afstand van beiden, in bergachtige streken en op eenen effenen grond, in vruchtbaare en onvruchtbaare oorden; (3) het gewoone voedzel, waarvan men zich bedient. Tot het tweede, de zedelijke oorzaken, (1) de levenswijze, die zoo merkelijk verschilt, bij wilde en min of meer beschaafde volken, bij zwervende horden, en bij hun, die het meeste werk maken van den landbouw of koophandel; (2) de beoefening van kunsten en wetenschappen; (3) de regeringsvorm; (4) de wetten; (5) de Godsdienstbegrippen en Godsdienstoefeningen, (6) en wijze van opvoeding. - Men is, naar het oordeel van den Schrijver, hieromtrent tot twee uitersten vervallen, terwijl sommigen te veel aan physieke, anderen aan zedelijke oorzaken bijna alles toegeschreven hebben. Hij wil liever, met de meesten, den middelweg verkozen hebben, en stelt dus, met allen grond, vast, dat onderscheidene oorzaken, van beide hoofdsoorten, doorgaans samengaan en samenwerken, om 't karacter van verschillende volken te vormen. Dit had, naar evenredigheid van het overige meer bekende en algemeen toegestemde, uitvoeriger en naauwkeuriger moeten aangetoond worden; waarbij wij dan eene wijsgeerige vergelijking van de verschillende geäartheid, zeden, gewoonten en geheele levenswijze van onderscheidene volken zouden verlangd hebben. De Schrijver heeft goedgevonden, van zijne algemeene grondstellingen alleen de toepassing op een enkeld volk, dat zeer verre van ons af gelegen is, de bewooners van Hindostan in Oost-Indiën, te maken; waarover ook nog wel iets zou aan te merken vallen. Ondertusschen verdient de naarstigheid en goede aanleg van den Heer van oosterzee lof
en aanmoediging. In de Latiniteit zal hij zich, in gevalle hij in de taal der Geleerden meer schrijven wil, nog wat moeten oefenen.





{==253==} {>>pagina-aanduiding<<}

De Geestelijkheid ontmaskerd: in een oprecht en waarachtig verhaal der onderdrukkingen, geleden, bij Johan van Dalen; geboortig uit Zeeland, en Friesschen Candidaat; met de verisicatoire Stukken en Documenten daar agter gevoegd; ter beschaaming van de daar bij vermelde Predikers der Waarheid, Liefde en Verdraagsaamheid. Gedrukt voor Rekening van den Autheur, en alom te bekomen. 1805. In gr. 8vo. 63 bl.

Johan van dalen, uit Zeeland, eerst Tuinmansknecht, daarna Hovenier, vervolgends Boer op eene gepachte landhoeve, tot in Meij 1801, kon nu de begeerte, die hij zegt voorlang gehad te hebben, om eenmaal tot het Leeraars- en Predik-ambt te geraken, niet langer wederstaan. Hij begaf zich dan kort daarna, zonder tijd te nemen tot de vereischte voorbereiding in de Latijnsche taal, op reis naar Vriesland, met oogmerk, om, of te Franeker, of te Groningen, te gaan studeren. Hier vond hij weldra een deelnemend vriend en wegwijzer in den beruchten Predikant meijners, die hem raadde, zoo hij te Groningen, (gelijk te vreezen stond) bij mangel van aanbeveling, niet mogt slagen, alsdan zich liever naar Lingen te vervoegen. Bij den Groningschen Hoogleeraar abresch afgewezen, kreeg Lingen bij hem weldra de voorkeur, daar men, sedert een geruimen tijd, in het toelaten van zulken, die zich in de oude talen en geleerde wetenschappen niet geoefend hebben, nog al gemakkelijk geweest is: waaromtrent echter onlangs, zoo als wij met blijdschap uit eene openbare aankondiging gezien hebben, betere maatregels genomen zijn. Aan deze Hoogeschool vertoefd hebbende tot in Julij 1802, keerde hij nu genoeg geleerd, en van een voldoend getuigenis van den Theologiae Professor Primarius voorzien, naar Vriesland terug, in hope van aldaar, door de Classis van Bolswaard en Workum, tot den Predikdienst toegelaten te worden: 't geen hem ook, voornamelijk door de gedienstige hulp van Doadama, Predikant te Koudum, in zoo verre gelukte, dat hij, op diens voordracht, tegen de Kerkelijke Wet, in eene Classis contracta van 8 door hem willekeurig uitgekozene leden, reeds in Augustus van dat zelfde jaar geëxamineerd, en, met algemeene stemmen, onder het

{==254==} {>>pagina-aanduiding<<}
getal der Candidaten aangenomen wierd. Men wist dit ook, in de daaraan volgende volle Classis, door de meerderheid goedgekeurd en bekrachtigd te krijgen, met dat gevolg, dat van dalen, niet lang daarna, tot Leeraar bij de Gemeente van Nijega, in Vriesland, wierd beroepen. De minderheid, hierover verontwaardigd, liet dit geenszins met stilzwijgen voortgaan. De Predikanten visser van Warns en ferff van Molquern, beiden als kundige Leeraars uit hunne Schriften met lof bekend, trokken het harnas aan, en verzetteden zich, als Mannen van eer, tegen het besluit van hunne Classis. 't Ontbrak hun niet aan allerduchtigste bewijzen der onwettigheid en onvoegelijkheid van den gedaanen stap. Men besloot nogtans vol te houden; waarom de minderheid zich dan ook tot de zoogenaamde Friesche Kerkelijke Commissie schijnt vervoegd te hebben, door welke in September 1804 wierd besloten, de Classis van Bolswaard en Workum aan te schrijven, en quasi te gelasten, om het Candidatismus van van dalen te vernietigen. Intusschen was ook het beroep van Nijega geïmprobeerd, en bij de Classis van Walcheren besloten, hem in geenen deele tot den Predikdienst, dien hij in de nabijheid van Middelburg had willen waarnemen, toe te laten.
Zoo veel blijkt ons, van 't gebeurde met dezen j. van dalen, uit dit Lasterschrift, door een zijner Vrienden, ter verdediging van de handelingen der Classis ten zijnen voordeele, in de wereld gestoten. Men ziet daaruit middagklaar, dat het den man voornamelijk te doen is, om eene gemakkelijke kostwinning voor zich, voor zijne Vrouw en zeven Kinderen te verkrijgen; en welligt ontbreekt 't onder zijne voorstanders niet aan zulken, die, met deszelfs bekrompene omstandigheden begaan, het uit dien hoofde, in dit enkeld geval, met de Kerkelijke Wet niet zoo naauw wilden genomen hebben. Dit is nog wel eenigzins te verschoonen. Maar dat een duisterling, hij zij wie hij zij, om de zaak der Classis goed te maken, zich niet ontziet, om brave Leeraars, die tegen het insluipen van onbekwaame en ongeschikte lieden in hunne eerwaardige orde gewetenshalveijveren, bij hunne Gemeenten van onrechtzinnigheid verdacht te maken, en als schijnheilige vervolgers van een vroom man in het allerhatelijkst licht te vertoonen, dit is eene onverdedigbaare, regt helsche kunstgreep. Zoo-
{==255==} {>>pagina-aanduiding<<}
danig lot ondergaan, in dit Libel, niet alleen de jonge Predikanten visser en ferff, maar ook de Middelburgsche Predikanten drijfhout en henrij, en de Hoogleeraars krom en abresch. Wij twijfelen, of 's Mans Vrienden, door zoodanig Verdedigschrift, hun oogmerk wel zullen bereiken. 't Is althans te hopen, dat men zich elders niet zal laten verschalken, om dezen, en dergelijk slag van lieden, uit verkeerde barmhartigheid, in diervoege aan hun brood te helpen. Men moest van dalen raden, tot ploeg en spade terug te keeren, of elk ander bedrijf aan te vatten, waarbij hij zijn Christendom behoorlijk zou kunnen aan den dag leggen.




Zak-boek voor Practiserende Artzen, ter vermijding van Scheikundige en Pharmaceutische misslagen in het voorschrijven van Geneesmiddelen; door B. Tromsdorff, Hoogl. in de Chemie en Pharmacie te Erfurt. Benevens de Dissertatien van J.P. During, over zommige dwalingen, welke men in het voorschrijven der Geneesmiddelen moet vermijden. En S. Fockema, over de voornaamste Mercuriale Geneesmiddelen. Te Groningen, bij J. Oomkens. In gr. 8vo. Te zamen 300 bl.

De werkzame Oud-Apotheker b. tieboel, te Groningen, levert ons hier eene Vertaling van drie bijzondere lezenswaardige Stukjes. - Het eerste, 't welk het grootste gedeelte uitmaakt, bevat die van een Hoogduitsch Werkje van den met roem bekenden Scheikundigen tromsdorff, het welk, zoo als reeds uit den Titel blijkt, eigenlijk zal strekken, om vooral zulke Artzen, die buiten de gelegenheid geweest zijn, om de Chemische Pharmacie te bestudeeren, een' leiddraad aan de hand te geven, volgens welken zij zich in het voorschrijven van Geneesmiddelen te gedragen hebben, om de grove misslagen te vermijden, die zoo dikwerf, omtrent de Chemissche en Pharmaceutische regelen, daarbij begaan worden. - Ten dien einde vindt men alhier, na dat de Schrijver, in XXII§§en, een kort overzigt der ligchaamen van de drie Natuurrijken, met betrekking tot de Scheikunde, heeft laten voorafgaan, eene alphabetische lijst van een groot aantal Artsenijmiddelen uit alle drie de Natuurrijken; omtrent welken de Schrijver, zon-
{==256==} {>>pagina-aanduiding<<}
der zich in te laten in een onderzoek van derzelver geneeskundige krachten, noch van de gewone giften derzelven enz., hoofdzakelijk, in de eerste plaats, blijft stilstaan bij den geschiktsten vorm, in welken elk middel op zich zelve, naarmate van deszelfs innerlijke bestanddeelen, behoort voorgeschreven te worden; en waarop, in de twede plaats, eene uitvoerige opgave volgt van die ligchaamen, welke, in eene gewone temperatuur, zoodanig middel ontleden, of door hetzelve ontleed worden, en die derhalven niet te gelijk kunnen voorgeschreven worden; omtrent welk laatste de Schrijver inzonderheid uitvoerig geweest is bij de verschillende Zouten, bij ieder van welke men alle de onderscheide zuure, loogzoutige en de overige zoutsoorten vindt opgetekend, welke het eerste ontleden; desgelijks vindt men bij het artikel Water (Aqua) eene zeer fraaije en
leerzame tafel van de hoeveelheid zouten, welke, in eene gemiddelde temperatuur, in een once water opgelost worden; daarenboven heeft de Schrijver ook omtrent iederen bijzonderen vorm, in welken de Geneesmiddelen toegediend worden, eenige algemene regelen opgegeven. Van de nieuwe scheikundige benamingen, die echter, naar het schijnt, veelal door den Vertaler 'er bijgevoegd zijn, heeft hij geen gebruik willen maken, om dat hij daarvan eene verwarring vreest, die zeer gevaarlijk konde wezen.
Dit is de wezenlijke inhoud van dit Werkje, (waarbij de Vertaler hier en daar, tusschen [ ], eenige aanmerkingen gevoegd heeft) 't welk allezins aan het oogmerk voldoet, en des te meer opmerking verdient, dewijl, gelijk uit het Voorbericht blijkt, de meeste gezegden op proeven berusten, welke de Schrijver de moeite genomen heeft, daaromtrent werkstellig te maken. - Wij mogen echter eenige aanmerkingen niet terughouden, welke wij onder het lezen gemaakt hebben. In de eerste plaats scheen het ons toe, dat hier te veel middelen opgenomen zijn, die men thans met recht onder de obsoleta konde rekenen: bij eenige weinigen is zulks wel, of door den Schrijver, of door den Vertaler, aangemerkt; dan 'er blijven hier nog een aantal overig, die hier geen plaats verdienden, en omtrent welken niets wordt aangemerkt. Daarentegen misten wij eenige middelen, die toch het Geneeskundig burgerrecht verkregen hebben; als b.v., bij de Fabae, de Fabae pechurim,

{==257==} {>>pagina-aanduiding<<}
het semen Lycopodium, 't welk thans zoo wel in- als uitwendig wordt voorgeschreven; bij het liq. Anod. Min. Hoffm., het liq. Anod. composit., een zoogenoemd zenuwmiddel, dat alle oplettendheid verdient; zoo, eindelijk, had ook het semen sabadilli hier veel eerder eene plaats verdiend, dan het semen staphis agrioe. - Voorts zouden wij ons ook niet kunnen vereenigen met zommige aanmerkingen, welke hier, omtrent het een en ander middel, ter loops gemaakt worden. Zoo zegt de Schrijver b.v. bij de calx muriata, ‘dat dezelve bij ons nog weinig in gebruik is;’ waaromtrent wij liever gezien hadden, dat hij dit middel, 't welk in eene goede hand van zeer veel nut is, had aangeprezen. Zoo strookt het gezegde omtrent het extract. chamomilloe ook niet met de waarneemingen van collenbusch en zoo veele anderen omtrent dit middel. Eindelijk zal ook niet ieder practizeerende Arts onderschrijven, het geen de Schrijver omtrent het extract van Kina zegt, ‘dat hetzelve, door afkoking bereid, alle geneeskracht in zich heeft.’ Zoude de Kina door het afkoken gene vlugge deelen verliezen; en leert de ondervinding niet bovendien, dat men, bijzonder in hardnekkige tusschenpozende koortzen, het meest kan uitrichten met de eenvoudige poeder van Kina? - Dergelijke bedenkingen zouden hier misschien meer te maken zijn: dezelve kunnen echter niet opwegen tegen het nut van dit Werkje, 't welk door duidelijk- en zaaklijkheid de voorkeuze verdient boven andere van dien aart, en 't geen wij derhalven ieder Geneeskundigen gerustelijk durven aanprijzen.
Het tweede uit het Latijn vertaalde Stukje is de Inwijdings-Verhandeling van den Heer j.p. during, in het Jaar 1800 te Groningen verdedigd (*), die hier zeer wel geplaatst is, wijl ze in der daad als een Aanhangsel tot het voorgaande Stuk van den Heer tromsdorff mag aangemerkt worden. Even zoo als het derde Stukje, 't welk eene Vertaling is van de Inwijdings-Verhandeling van den Heer s. fockema, in het Jaar 1801 op gemelde Academie verdedigd (†). - Ons bestek,

{==258==} {>>pagina-aanduiding<<}
intusschen, niet toelatende om hier even zoo uitvoerig als wegens het eerste Stuk te zijn, zullen wij omtrent deze twee Verhandelingen alleen aanmerken, dat wij ze beide met het grootste genoegen gelezen hebben, en dat deze Verhandelingen, die der Groningsche Hoogeschole eer aandoen, de opmerking zelfs van bejaarde Geneesheeren verdienen. Inzonderheid beviel ons de wijze, op welke de Heer fockema onze Vaderlandsche Fabrieken in bescherming neemt, en dezelve tracht te verdedigen tegen de aantijgingen, aan welke dezelve buitenslands blootstaan.

Tafereel der Oude Geschiedenis; bevattende de vorderingen der Kunsten en Fraaije Wetenschappen. Door W. Rutherford, D.D. Uit het Engelsch vertaald. [In twee Deelen.] Iste Deel. Te Zutphen, by H.C.A. Thieme. In gr. 8vo. 490 bl.

Niets schijnt gemaklijker, dan een Kort-begrip der Geschiedenissen te vervaardigen. Veelvuldig is de stoffe, welke zich aanbiedt. Meer dan deeze bladzijde zouden wij kunnen vullen met de bloote Naamen der geenen, die deezen arbeid ondernamen. Dan bij derzelver beöordeeling zou het lot der meesten geen ander weezen, dan dat zij die schijnbaar gemaklijk te volbrengene taak zeer gebrekkig hebben afgewerkt. Deeze waarheid, op de ondervinding gebouwd, brengt eigenaartig te wege, dat een nieuw Werk, onder dusdanig eene gedaante zich aanbiedende, de verdenking van onvolkomenheid doet opwellen. Wij erkennen, dat, op het ontvangen des aangeduiden Boeks, dezelve bij ons boven kwam. Onregtmaatig, egter, zou het weezen, aan dezelve bot te vieren. De Titel ook schijnt iets meer, en onderscheiden van de veelvuldige Kort-begrippen der Oude Geschiedenis, aan te duiden. Deeze brengt ons een bepaald doel, waartoe dit Werk vervaardigd is, onder 't oog; en 't is dit bepaalder doel, 't welk dit Tafereel onderscheidt van veele andere soortgelijke Werken.
Het Voorbericht, hoe kort ook, stelt ons zulks onder 't oog. Het Werk is oorspronglijk tot onderwijs en verbetering der Jeugd verordend. Bovenal heeft de Heer rutherford 'er zich op toegelegd, om zijne stof-
{==259==} {>>pagina-aanduiding<<}
fe uit de egte bronnen te scheppen, om de grenzen van de Fabel van die der waare Geschiedenis te scheiden, en de menschlijke zaaken uit zulk een oogpunt te beschouwen, dat zij niet slegts mogen strekken om het verstand te verlichten, maar ook om het hart ter deugd te vormen, en beginzelen eener waare Godsvrugt in te boezemen.
Omtrent het meer bepaald oogmerk des Schrijvers, en waardoor hij zich van de meesten zijner Voorgangeren, in dit vak, onderscheidt, vinden wij vermeld, dat hij, zijns agtens, iets meer belangrijks hadt mede te deelen, dan een bloot verslag van gebeurde zaaken; en dat hij, door de vorderingen van menschlijke ontdekkingen, van fraaije Kunsten en Weetenschappen, met de reeks van geschiedkundige Gebeurtenissen aan een te schakelen, stoffe tot nadenken en verder onderzoek zou aan de hand geeven, 't welk niet alleen ten nutte van de jeugd, bij haare intrede in de wereld, kon dienstbaar zijn, maar ook belangrijk worden voor een ieder in 't algemeen.
Dus ingelicht, lazen wij dit Eerste Deel, en moeten bekennen, dat de Heer rutherford aan het voorgesteld doel volmaakt beantwoord, en ons een hoogschatbaar Werk geschonken heeft, 't geen wij onzen Leezeren nader moeten doen kennen.
Naa eene korte en zeer ter zaak dienende Inleiding, bevat dit Eerste Deel veertien Hoofddeelen. Bij de beknopte Landsbeschrijving van de oorden, waar wij de Volken aantreffen, en van de lotgevallen, dezelve oudtijds bejegend, geeft de Schrijver een kort en zaakrijk bericht, wegens de Kunsten, Weetenschappen, Regeeringsgesteltenis, Wetten, Zeden en Gewoonten, Godsdienst, Opkomst, Bloei en Ondergang van Egyptenaars, Assijriers of Babijloniers, Meden, Persen, tot aan de verovering van Indiën, door darius hijstaspes; van onderscheidene Asiatische Volken; voorts van Phoeniciers, Jooden en Grieken, tot aan het einde van den eersten Persischen Oorlog.
Alles wordt in eenen manlijken stijl voorgedraagen, die zich zomtijds tot het verheevene, doch niet boven de maate van den Geschiedenis-stijl, opheft, en ten blijke strekt, dat de Opsteller met veel gevoels zijn Werl vervaardigde. De overgangen van het een tot het an-
{==260==} {>>pagina-aanduiding<<}
der Volk zijn ongezogt, en op eene bevallige wijze schakelen zich hunne Geschiedenissen aaneen. Zomwijlen laat hij, naa een volgreeks van Volken, zich als op eene hoogte tot een algemeen overzigt verheffende, zich hooren. Zo sluit hij het VII H., over de Regeering, Wetten, Zeden, Gewoonten en Godsdienst van de Persen, op deezen trant: ‘Uit de geschiedenis van alle de Volken welke ik tot nu toe beschouwd heb, blijkt, dat de invloed van het bijgeloof en de magt van het priesterdom verbaazend groot geweest zijn. De Egyptische, Chaldeesche en Persische Priesters maakten eenen afzonderlijken stand van menschen uit, en hadden bijzondere belangen, van die der maatschappij onderscheiden. Alzo de weetenschappen in hunne handen ter bewaaring waren gesteld, en zij tevens bedienaars van den Godsdienst, raadgeevers van den Koning en de Godspraaken van het volk waren, wierd het misbruik van hunne magt veelvuldig en onvermijdelijk. Dat gezag, van den Hemel afdaalende, immers welk men voorgaf daar van afkomstig te zijn, welk het welzijn der maatschappij zo zeer bevordert, wanneer men het doet strekken tot onderschraaging der wetten, en tot bewaaring of hervorming der zeden van 't volk, wordt doodlijk en verderflijk, wanneer men het als een werktuig van menschlijke driften en baatzugtige oogmerken aanwendt.
De Persische Godsdienst wierd weldra, niettegenstaande zoroaster denzelven beschaafd hadt, door de Priesters bedorven, die, ter bereiking van staatkundige oogmerken, en om de grove bevattingen van de menigte in te volgen, denzelven met verscheiden kinderachtige en ongerijmde plegtigheden vermengden, welke deszelfs oorspronglijke eenvoudigheid en schoonheid ontsierden en deeden verlooren gaan. De Wijsgeeren der oudheid, welke de grondbeginzels van den waaren Godsdienst van valschen schijn wel wisten te onderscheiden, maakten zelden zwaarigheid om het volk in zijne neiging tot bijgeloof den ruimen teugel te vieren. Het was alleen aan dien Godsdienst, welke ons uit den Hemel geopenbaard is, en in de boeken van Godlijke ingeeving gevonden wordt, voorbehouden, om de aanbidding van eenen zuiveren Geest, in geest en waarheid, over de geheele uitgestrekte maatschappij en onder alle standen van menschen in den Staat vast te stel-
{==261==} {>>pagina-aanduiding<<}
len, om heiligheid en deugd, zuiverheid van hart, en oprechtheid van wandel, aan te beveelen, als de eenigste middelen om de Godheid te behaagen.’
Reeds in de Inleiding hadt rutherford zijne hoogagting voor de Geloofwaardigheid der Mosaische en andere Gewijde Schriften aan den dag gelegd, en in 't slot der aangetoogene plaats zijnen eerbied voor de Openbaaring laaten blijken. Te wagten was het derhalven, dat hij in het X H., over de Jooden handelende, dat Volk niet ter loops en met weinig onderscheidings zou behandelen, 't geen ons, in de Kort-begrippen der Algemeene Geschiedenissen van den laatsten tijd, te meermaalen voorkwam. Hij betuigt deswegen: ‘De Geschiedenis van dit zonderlinge Volk verdient onze aandacht in twee zeer verschillende en gewigtige opzigten; in zijne Burgerlijke en tevens in zijne Godsdienstige betrekking, als een Oostersch Volk, en als het Volk van god. Uit het eerste gezigtpunt beschouwen wij het in het zelfde licht als andere Natien, welke het voorwerp zijn van de Historische pen. Uit het tweede als de gunstelingen der Voorzienigheid, in wier handen die Openbaaring van den Hemel was toevertrouwd, welke eens de verst afgelegene Natien en de onbekendste hoeken van de aarde moest verlichten.’
Uit beide die oogpunten geeft hij der Jooden Geschiedenis op. Bij den aanvange van de beschouwing uit het laatstgemelde laat hij zich hooren: ‘Als wij de Jooden in een Godsdienstig licht beschouwen, opent zich eene verhevener orde van zaaken ter onzer bespiegeling. In de menigte van geschiedkundige verhaalen, welke de oudheid tot laatere tijden heeft overgebragt, zien wij, dat menschlijke staatkunde en heerschzugt de ondermaansche zaaken bestieren, en omwentelingen in de wereld te wege brengen; maar wij ontdekken nergens dien Almagtigen arm, waardoor alles, wat in 't Heelal bestaat, in beweeging gebragt en geregeerd wordt. - De Heilige Boeken leggen de geheime oogmerken der Voorzienigheid voor ons open, en ligten den sluier op, welke de raadslagen van de Almagt bedekt.’
Uitvoeriger, dan men anders in een Werk van die beknoptheid zou verwagt hebben, is rutherford over de Voorzeggingen van toekomstige gebeurtenissen, welke dezelve zodanig verkondigen, alsof zij reeds werklijk ge-
{==262==} {>>pagina-aanduiding<<}
beurd waren. Hij noemt dezelve Wonderwerken van eene verschillende soort met die, over welke hij voorheen gehandeld hadt. Hij voegt 'er nevens: ‘De Almagt van de Godheid wordt in geenen aan den dag gelegd, zijne Alweetendheid wordt in deezen beweezen. Den sluier, waarmede de toekomst bedekt is, op te ligten; de geschiedenis van toekomstige eeuwen open te leggen; den roem van Koningen, voor dat zij het aanweezen hadden, te voorzeggen, en den val van Koningrijken, voor dat zij den middag van hunnen luister bereikt hadden, aan te kondigen, - behoort alleen aan Hem, die het toekomstige even als het tegenwoordige doorziet, en aan die geenen, wien Hij kan goedvinden de verborgene geheimen van den Hemel te openbaaren.’
Vreemde Volken, zo wel als de Jooden, waren de voorwerpen van de Voorzeggingen der Propheeten. Zij beschouwden van verre de Omwentelingen, welke in de Koningrijken en Steden, rondsom hun, moesten plaats grijpen, en beschreeven de Geschiedenis van tijden, die nog in het duistere verborgen lagen, in dier voege, alsof zij de gebeurtenissen aanschouwd hadden, welke zij voorspelden. - Rutherford wendt hier het oog terug op die Volken, welker bedrijven hij in voorgaande Hoofddeelen geboekt hadt, en toont, hoe in de Godspraaken des Joodschen Volks bijzondere melding gemaakt wordt van derzelver verschillende lotgevallen, voorspoed en rampen; van het luisterrijk tijdperk, 't welk zij bereikten, en van derzelver val. - ‘Dit maakt,’ opdat wij des Schrijvers eigene woorden bezigen, ‘een glansrijk en treffend gedeelte uit in de Geschiedenis der Hebreeuwen; en dewijl het een bewijs oplevert van de Godlijke ingeeving der Heilige Boeken, kan het niet missen, of een omstandig verslag daarvan moet even belangrijk zijn voor den Godvrugtigen, als onderhoudend voor den weetgierigen navorscher.’
Hierop laat hij volgen eene schoone Vertaaling, met tusschengevlogtene aanmerkingen, en aanwijzingen van de vervullingen van deeze en geene der opmerkenswaardigste Voorzeggingen, tegen de Assijriers, nahum I, II en III; tegen de Chaldeën, jesaia XIII. XLV:1, 2; tegen Babel, jesaia XIII, XIV; tegen Tijrus, ezechiel XXVI, en tegen Egypte, ezechiel XXIX, XXX enz. Eindelijk toont hij, hoe, 't geen de Propheeten aangaande de Joodsche Natie zelve voorspeld hebben, niet

{==263==} {>>pagina-aanduiding<<}
minder verbaazend en wonderbaarlijk is, dan ten opzigte van de gemelde Volken. Het strekt, in den tegenwoordigen verstrooiden toestand, aan de geheele wereld tot getuigen der waarheid en Godlijkheid van den Godsdienst, aan hunne Vaderen geopenbaard.
‘Niets,’ dus besluit de Schrijver dit uitgewerkt Hoofddeel, ‘kan een wijsgeerig of een godvrugtig gemoed meer verbaazen, dan de beschouwing deezer lange reeks van Profetien, aangaande de oude Volken. Wij ontdekken 'er in, niet de wijsheid van den mensch, maar den raad van god. Wij zien het Hoogste Weezen zelve het boek zijner Godlijke raadsbesluiten openen, en de toekomst voor de wereld openleggen. Geene eigenschap van god is verbaazender en onbegrijplijker voor eindige weezens, dan zijne voorweetenschap van toekomstige zaaken. De geschiedenis van volgende Eeuwen vooraf te beschrijven; het karakter en de lotgevallen van Natien, die nog niet gebooren waren, op te tekenen; aan Vorsten, voor dat zij het licht zagen, hunne rol op het tooneel des leevens aan te wijzen; over pragtige Steden en bloeijende Koningrijken het richtsnoer der woestheid en het pasloot der ledigheid te trekken; de grenzen van het mogelijke te bepaalen, en met oppergezag te gebieden over de natuur, die nog niet in weezen is, - komt Hem alleen toe, die van eeuwigheid tot eeuwigheid bestaat en alles doorziet. - De zo menigvuldige, zo zeer verschillende, en zo naauwkeurig opgetekende gebeurtenissen, welke wij hebben aangestipt, en welker vervulling nog zo verre verwijderd was, konden alleen voorzien worden door de Alweetendheid van dat Weezen, door wiens Almagt zij vervuld zijn geworden. - Profetie is een steeds blijvend Wonderwerk op aarde: eene stem, welke uit den Hemel spreekt, en zijnen Maaker aan alle volken en leeftijden verkondigt.’
Gelijk de Schrijver met geene Aanhaalingen den voet der bladzijden gevuld, en 'er alleen bij gewigtige gevallen en in eenige bijzondere omstandigheden gebruik van gemaakt heeft, zo is de Vertaaler ook spaarzaam geweest met die te vermeerderen. Den Vertaaler komt de eere toe van een vloeibaaren en gekuischten stijl.
Nergens worden wij onderricht, wanneer rutherford dit zo aanprijzenswaardig Werk opstelde. Alleen vinden wij bl. 284, ter gelegenheid dat 'er van de Doode Zee en derzelver veroorzaakinge gesproken wordt,

{==264==} {>>pagina-aanduiding<<}
van de Aardbeeving te Lissabon in 't voorbijgaan gewag gemaakt, en beneden opgetekend: Dit wierd geschreeven in 1788.
Naa zo veel van dit Werk gezegd, naa zoo veel 'er ten voorbeelde uit ontleend te hebben, is het bijkans noodloos te melden, dat wij het Tweede en laatste Deel met verlangen wagten.

Verzameling van Verhooren, ondergaan door Pichegru, Moreau, Georges en anderen, betrokken in de Zamenzweering tegen den Eersten Consul, enz. IIIde en laatste Stuk der Memorie enz. over gezegde Zamenzweering. Te Amsterdam, bij J.A. Crajenschot en W. Holtrop. In gr. 8vo. 217 bl.

Van de beide Stukjes, waarop het tegenwoordige ten slot dient, hebben wij een vrij omstandig bericht gegeeven (*). Het geen thans voor ons ligt, laat, uit den aart der daarin voorkomende drie-en-dertig bijzondere Verhooren en Regtshandelingen, zulks niet toe.
Bij wijze van Aanhangzel vinden wij hier de echte stukken, betrekkelijk tot den Zelfmoord van den Oud-Generaal pichegru. De Nederduitsche Vertaaler plaatste dezelve, dewijl het Publiek is bezig gehouden met veelerlei bedenklijkheden omtrent dit zonderling geval. De zelfheid van den Persoon werd door eenigen in twijfel getrokken: geenen vielen in het begrip, alsof de dood van dien Oud-Generaal ook wel het werk van anderen, en niet van zijne eigene handen, geweest ware; meenende, dat het niet wel mogelijk was, dat iemand op deeze manier zichzelven zou verwurgen. De geregtlijke stukken, tot dit geval betrekkelijk, en den Zelfmoord bewijzende, worden hier in eenen bundel opgegeeven.


{==265==} {>>pagina-aanduiding<<}

Memorie, ter Verdediging van den Generaal Moreau, door deszelfs Advokaaten: Bonnet, Bellart en Perignon. Uit het Fransch. Te Amsterdam, bij M. Schalekamp. In gr. 8vo. 115 bl.

Strekten de drie Stukjes, welks laatste wij in het naastvoorgaande Artikel onzen Leezeren bekend maakten, om moreau als een Deelgenoot in de Zamenzweering tegen buonaparte te doen voorkomen, en wel als regterlijk van dit misdrijf overtuigd, - het ontbrak dien Generaal niet aan Verdeedigers; en vinden wij hier de Verdeediging zijner drie op den titel gemelde Advocaaten.
Deeze Verdeediging is met veel deelneemings en vuurs opgesteld. Naa eene opgave van de onwaarschijnlijkheid der schuld, uit het character van moreau ontleend, en aantooning, hoe de Beschuldigde in eene viermaandige Gevangenis kwijnde zonder verdeedigers te vinden, eene enkele kreet zijns Broeders hier van uitgezonderd, treeden de drie Advocaaten ter zijner verdeediging te voorschijn vol mannenmoed.
Het ontbreekt de Verdeedigers van den Generaal aan tijd, om de omstandigheden van moreau's openbaaren Leevenswandel af te schetzen. Ook is Frankrijk, ja geheel Europa, met dezelve bekend. Zij vergenoegen zich derhalven met de zulke dier omstandigheden voor den geest te brengen, welke met de beschuldiging, waarvan hij het voorwerp geworden was, in verband staan. - Men zal met veel genoegen leezen, wat hier ter ontschuldiging wordt bijgebragt, ook wat de bewuste niet vroegtijdig ontdekte Papieren betreft, en de volgende ontmoetingen tusschen pichegru en moreau.
Voorts gaan zij over om meer bijzonder de Bezwaaren, tegen moreau ingebragt, te overweegen. Als het eerste Bezwaar melden zij de Medepligtigheid, in het 4de Jaar, met pichegru, en ontleggen hetzelve. - Het tweede Bezwaar is de misdaadige verzoening en betrekking met pichegru in Engeland, door bemiddeling van den Abt david en van lajolais. Zeer veel lichts wordt hier verspreid over deeze in dit Geval zo zeer betrokkene Persoonen, en om moreau's onschuld te toonen. - Het derde Bezwaar bestaat in Beloften tot Herstel

{==266==} {>>pagina-aanduiding<<}
der Prinsen, door moreau gedaan; beloften, door de geruchten gestaafd, die daarvan in Londen geloopen hebben. De nietsbeduidenheid hiervan wordt bondig aangetoond. - Eindelijk komen zij aan het gewigtigste punt van het Bezwaar, - moreau's Bijeenkomsten met pichegru en met andere Medebeschuldigden te Parijs. Alle deeze zamenkomsten en gesprekken worden in 't breede ontvouwd, met bijzonderheden, elders niet te vinden, doormengd, die moreau's onschuld bepleiten. - Nog wordt, als een vijfde Bezwaar, overwoogen, dat de Generaal moreau de Zamenzweering niet heeft aangegeeven. Dit Bezwaar wordt uit den aart der zamenkomsten en gesprekken en der wetten opgeheeven.
‘Ten slotte deezer treurige Verdediging,’ betuigen de Vrijspreekers van moreau, ‘zij het ons vergund een gevoelen uit te drukken, welk ons zwaar op het hart gewoogen heeft, geduurende al den tijd, dat wij dezelve schreeven.
Moreau wordt beschuldigd zich meester te hebben willen maaken van het Oppergezag, en tegen den Keizer te hebben zamengespannen.
Neen! wij bezweeren zulks bij de eer en bij den roem, moreau is geenzins schuldig. Neen, moreau heeft geenzins kunnen willen ons weder in alle de ijslijkheden eener nieuwe omwenteling storten; hij, die maar al te overtuigend weet, welk een verslindend monster eene omwenteling is, daar zij hem zijnen Vader heeft ontrukt, terwijl de Zoon veldslag bij veldslag won. Neen, moreau heeft den ondergang niet kunnen verlangen van dit Land, alwaar zijn naam met zo veel luister leeft. Hij, zo zedig, zo geheel vrij van alle staatzugt, toen hij van alle middelen om te heerschen meester was, hij heeft geenzins begeerd te heerschen, toen hij de middelen daartoe niet meer in handen had. Hij, zo geheel vreemd van allen naijver omtrent die weinigbetekenende mededingers, welken averechtsche Bestuuren hem hebben voorgetrokken - hij heeft geen afgunst kunnen voeden tegen dat bevoorregt vernuft, welk door de Voorzienigheid gevormd scheen om de werkende oorzaak (regulateur) van een magtig Rijk te weezen, en voor welk men zonder oneer zwigten kan, zo lang de plaatzen, in rang, laager dan de zijne, nog schitterende zijn. Hoe! daar alle Vorsten van Europa na diens Bondgenootschap dingen; daar hij Staatendommen heeft gewrocht en Kroonen uitgedeeld; heeft men

{==267==} {>>pagina-aanduiding<<}
dan nog een oogenblik kunnen waanen, dat zich eenig denkbeeld van mededinging in het hart diens Mans heeft kunnen dringen, die, hoedanige ook zijne gevoelens, in het afgetrokkene, over de Regeeringsvorm van zijn Land mogen geweest zijn, geduurende twaalf jaaren meent getoond te hebben, dat hij getrouw was aan het Bestuur, door den wil des Volks daargesteld. Hij heeft aan joubert, aan scherer en aan dit Heldenvolk gehoorzaamd; hij konde het geenzins zich tot oneer rekenen, te gehoorzaamen aan deszelfs Opperhoofd.’

La Navigation, Poëme en huit Chants, avec des Notes Historiques et Géographiques. Par J. Esménard. II Tomes. A Paris, chez Giguet et Michaud. 1805. 8vo. 243 & 389 pag. l'Introduction LXXI pag.

Grooter eere, dan, voor zoo veel wij weeten, ooit eenig oorspronkelijk Vaderlandsch Schrijver, heeft de uitlandsche Dichter van dit Werk, van wegen de Regeering onzes Lands, genooten. Ten blijke van de goedkeuringe over den lof, met welken aldaar van den Scheepvaart der Nederlanderen gewaagd, en verder in den lof onzer Natie wordt uitgeweid, wierdt, van hooger hand, den Heere esménard een Gouden Eerepenning toegezonden. Eene streelende eere, inderdaad! welke, indien zij, op de zelfde of eenige andere wijze, bij voegzaame gelegenheid, ook aan inlanders te beurt viel, niet weinig zou bijdraagen om den bekenden Bataafschen letterlust aan te wakkeren. Schoon het niet in ons plan valt, uitlandsche Dichtstukken in ons Maandwerk aan te kondigen, hebben wij, egter, om den naam, welken dit Dichtstuk heeft gemaakt, voor ditmaal van dat plan wel willen afwijken.
In de Inleiding voor het Eerste Deel handelt de Heer esménard vooreerst over de Fransche Poëzij in 't algemeen, en over de onderscheidene soorten derzelve, door de Franschen beärbeid; en ontvouwt vervolgens het algemeen plan en de hoedanigheid van zijn Dichtstuk. Uit den aanhef van dit tweede gedeelte der Inleidinge zal de Leezer over de natuur des Werks eenigermaate kunnen oordeelen; weshalven wij 't hier overneemen. ‘De gang van den Scheepvaart onder alle bekende Volken, zelfs onder de half beschaafde Eilanden van den Stillen Oceaan, opent een tooneel, 't welk tot moeilijke bedenkingen aanleiding geeft. Welke ook de eerste beweegreden geweest zij, die de menschen heeft genoopt om de gevaaren der Zee te braveeren, hebzucht schijnt overal de tweede plaats te beklee-
{==268==} {>>pagina-aanduiding<<}
den; overal neemt de Koophandel deeze opkomende kunst te baat, en welhaast opent zij voor den Oorlog eene nieuwe loopbaan, geleerder misschien, doch niet minder heilloos voor het menschdom. Door dien algemeenen uitslag getroffen, hebben de Wijsgeeren geredentwist, of de Scheepvaart een heil of onheil zij. -
Dusdanige voorstellen der bespiegelende Wijsbegeerte, te moeilijker op te lossen, omdat men het omtrent de grondbeginzels bijkans nooit eens is, behooren niet tot de Dichtkunde. Maar dit groot tasereel van den Scheepvaart, nu eens handeldrijvende, dan oorlogvoerende, nu eens vreedzaam, dan op landverovering doelende, dagt mij, tot leiddraad van het plan van mijn Werk te moeten dienen, en zijnen gang bepaalen.
Mijn oogmerk was niet, gelijk zommigen voorgegeeven hebben het daar voor te moeten houden, de algemeene geschiedenis van den Scheepvaart in verzen te brengen, die, omtrent de vijftiende eeuw, bijkans de geschiedenis van het menschelijk geslagt is geworden. Alleenlijk heb ik getragt, de kindsheid der kunst te schilderen, en ben haaren voortgang gevolgd in de gedenkwaardigste tijden, tot aan het tijdstip der volmaaktheid, welke zij thans heeft bereikt. De groote gebeurtenissen, op welke de invloed des Scheepvaarts zich ligt liet bespeuren, de onsterflijke ontdekkingen, die deszelfs gebied hebben uitgebreid, heb ik eigenaartig op mijnen weg ontmoet. Mij dagt, dat het voorbijgaan van dezelve, om mij met verdichtzels te behelpen, een werk van vernuft noch vindinge zou geweest zijn. Doch, wanneer het der geschiedenisse aan daadzaaken mangelde, of wanneer de nutteloosheid van voorschriften haare dorheid zou vermeerderd hebben, heb ik geöordeeld, dat de dichtkunde het hulpmiddel der verzieringe niet moest verwaarloozen.’
Zodanig is het algemeen ontwerp deezes schoonen Dichtstuks, 't welk met deeze fraaie regels aanvangt:

Je chante les travaux de l'art audacieux 
Qui pour franchir les mers interrogea les cieux: 
Art puissant, qui de l'homme a doublé la patrie; 
Qui courba l'Océan sous sa noble industrie; 
Dans les plis d'une voile emprisonna les vents, 
Et, portant les mortels sur des châteaux mouvans 
Aux lieux où le soleil sembloit fuir sous les ondes, 
Agrandit la nature et réunit les mondes; 
Qui, sur les flots soumis à ses vastes desseins, 
Fit gronder le tonnerre allumé par nos mains; 
Mais qui, dans ses fureurs, entouré de victimes, 
Associa du moins le génie à ses crimes. 


{==269==} {>>pagina-aanduiding<<}

In zijne Zangen een geregelden tred houdende, worden eerst de oude Volken, Egyptenaars, Tyriers, Pheniciers, Grieken en Romeinen, vervolgens de laateren, Venetiaanen, Spanjaards, Portugeezen, Hollanders, Engelschen, enz. genoemd, en hunne voornaamste verrigtingen ter zee vermeld, en ten laatste ook de Ontdekkingsreizen, vooral in de voorgaande Eeuwe ondernomen. De Aanteekeningen, agter elken Zang geplaatst, zijn zeer uitgebreid, en zullen wel zoo goed als de helft van het geheele Werk beslaan.
Met eene gemengde aandoening van vermaak en smart lazen wij den zesden Zang, Holland, onder andere, ten onderwerp hebbende: vermaak, omdat dezelve ons aan den luister en het vermogen onzer Voorvaderen herinnerde; smart, van wegen de diepte der vernederinge, tot welke dit Land zedert is gedaald. Ter proeve willen wij een en ander staal overschrijven. Tot lof van de nijverheid der Bataaven, en hoe zij, door kragt daar van, aan hun eertijds afzigtig Gewest zijne tegenwoordige gedaante gegeeven hebben, luidt zijne taal:

J'en atteste tes champs et tes marais sauvages, 
Batave industrieux! quel dien vint sur tes plages 
De la mer mugissante enchaîner les fureurs? 
Quel art d'un sol impur dissipa les vapeurs, 
Et, de mille canaux affermissant la rive, 
Fit circuler leur onde épurée et captive? 
Qui remplit ces déserts d'un peuple courageux? 
Qui creusa ces bassins, et d'un limon fangeux, 
Où le roseau stérile osoit à peine éclore, 
Fit des ports à Neptune et des jardins à Flore? 

Hoe de Hollanders, door het aanleggen van Dijken en het bevestigen van Duinen, tegen het geweld der wateren zich hebben weeten te beveiligen, wordt aldus bezongen:

Mais avant que ce peuple, inconnu sur les eaux, 
Du sond de ses marais fit sortir des vaisseaux, 
Et sorcât d'admirer sa puissante industrie, 
Il lui fallut aux flots disputer sa patrie; 
Il sallut que le sol créé par ses efforts 
Vît le courroux des mers se briser sur ses bords. 
Souvent jusqu'au milieu de ses froids pâturages 
L'Océan mutiné se creusoit des rivages; 
Le Batave enchaîna ce monstre menaçant. 
Des arbustes unis par un lien vivant, 
Joignant au fond des eaux leurs flexibles racines, 
Et le sable entassé qui s'élève en collines 
Entre l'onde agitée et le sol affermi, 
Ont fermé la Hollande à son fier ennemi: 

{==270==} {>>pagina-aanduiding<<}

Des jones entrelacés, défiant la tempête, 
Repoussent l'Océan qui mugit et s'arrête. 
Le voyageur, frappé de ces hardis travaux, 
Sur sa tête alarmée entend gronder les flots, 
Tandis que, sous ses pieds, l'art trompant la nature 
Fait naitre autour de lui les fleurs et la verdure. 

Van den uitgebreiden Koophandel en Scheepvaart gewaagende, welke van Amsterdam op alle deelen der Aarde wordt gedreeven, is zijne taal, daar hij de talrijke Schepen die Stad doet verlaaten:

Les uns cherchent ces lieux, voisins de l'équateur, 
Où, des droits de Colomb perfide usurpateur, 
Et d'un prix immortel lui dérobant la gloire, 
Le grand nom d'Améric n'a pu tromper l'histoire. 
Les autres vers le Gange ont porté leurs drapeaux; 
Des Portugais surpris implacables rivaux, 
A ses vainqueurs plongés dans un lâche délire 
De l'Inde ensanglantée ils arrachent l'empire, 
Et dans l'Asie esclave, avides conquérans, 
Portent de nouveaux sers et de nouveaux tyrans. 
O des navigateurs redoutable science! 
Des arts et de la guerre invincible alliance! 
Par toi, d'un peuple obscur que dédaignoient ses rois 
Les monarques d'Asie ont adoré les lois; 
Le Surinam, l'Hydaspe, et les champs malabares, 
Les mers de l'Indostan, et ces îles barbares 
Où le Malais féroce enfouit ses trésors, 
Des cités du Batave ont vu couvrir leurs bords. 

Schilderagtig, bovenal, en vol van poëetisch vernuft, is de beschrijving, welke de Heer esménard van het vangen van den Walvisch doet. In de fraaiheid der plaatze zullen wij voor haare uitgebreidheid ligt verschooning vinden. De Dichter begint van het oogenblik, waarin de Walvisch door den Harpoenier, met zijn wapentuig, wordt aangevallen, en zet het bedrijf voort, tot dat het Zeegedrogt is afgemaakt, en na het Schip gesleept wordt. Zoo ras, aan zekere kenmerken, een Walvisch zich vertoont,

Sur les flots apaisés s'il voit l'eau jaillissante 
Que lance dans les airs, d'une haleine puissante, 
Le colosse animé que cherche sa fureur, 
A l'instant tout est prêt: sans trouble, sans terreur, 
Sur un esquif léger le nautonnier s'élance. 
Le bras levé, l'oeil sixe, il approche en silence, 
Mesure son effort, suit le monstre flottant, 
Et d'un fer imprévu le frappe en l'évitant. 

{==271==} {>>pagina-aanduiding<<}

Soudain la mer bouillonne, en sa masse ébranlée; 
Un sang épais se mêle à la vague troublée; 
D'un long mugissement l'abîme retentit; 
Dans des gouffres sans fonds le monstre s'engloutit; 
Mais sa fuite est cruelle, et'sa fureur est vaine: 
Un fil, au sein des flots poursuivant la baleine, 
Au Batave attentif rend tous ses mouvemens; 
Par l'excès de sa force elle aigrit ses tourmens; 
Rien ne peut les calmer: le fer infatigable, 
Image du remords qui poursuit le coupable, 
La perce, la déchire, et trompant son effort 
Ensonce dans ses flancs la douleur et la mort. 
Lasse ensin de lutter sous l'Océan qui gronde, 
De ses antres glacés sur l'écume de l'onde 
Elle remonte encore et vient chercher le jour; 
Le sil qui se replie annonce son retour: 
Aussitôt, dirigé par ce guide fidèle, 
L'intrépide pêcheur arrête sa nacelle 
Au lien même où le monstre, épuisé, haletant, 
Leve sa tête énorme et respire un instant: 
Il paroît; mille coups irritent sa vengeance: 
Terrible, il se ranime, et de sa queue immense 
Bat l'onde qui bouillonne et bondit dans les airs; 
Sa rage, en soulevant le vaste sein des mers, 
Exhale en tourbillons le souffle qui lui reste. 
Malheur au nautonnier, dans ce moment funeste, 
Si l'aviron léger n'emportoit ses canots 
Loin de l'orage affreux qui tourmente les flots! 
Tout s'éloigne; tout fuit: la baleine expirante 
Plonge, revient, surnage; et sa masse effrayante, 
Qui semble encor braver les ondes et les vents, 
D'un sang déjà glacé rougit les flots mouvans. 
Auprés de ses vaisseaux le Batave l'entraine. 





Mengelingen, door Mr. Willem Bilderdijk. In III Deelen. Te Amsterdam, bij J. Allart, 1804. In gr. 8vo.

(Vervolg.)

De meeste gedichten in het IIde Deel dezer Mengelingen zijn niet minder den grootsten onzer Dichteren waardig. Dat eenvoudige en natuurlijke, dat spreukrijke, den Ouden zoo gemeenzaam, welk een kracht geeft het hier boven dat bulderende van zommigen, die dan alleen meenen krachtig en verheven te zijn, wanneer alles vervuld is met akelige woorden, vol orkaanen, kolken, afgronden, enz. Dat zulke Dichters van bilderdijk leeren,

{==272==} {>>pagina-aanduiding<<}
het waare schoon door natuurlijke schilderingen ten toon te spreiden. Zij, die meer aan hedendaagsche dan aan oude Poëzij gewoon zijn, mogen dit eenvoudige laag en plat noemen, omdat de geduurige donders hun gehoor verdoofd, de blixems hun gezicht verduisterd hebben; wij zien hierin den man van smaak, die, doorsuld in de Grieksche en Latijnsche meesterstukken, dat spoor inslaat, 't welk hem is aangewezen, en vóór hem betreden, door hooft, vondel, de decker, de van harens en andere Sterren van de eerste grootte aan onzen dichterlijken Hemel.
Omtrent eene keuze uit dit Deel vinden wij ons verlegen. Hoe gaarne zouden wij veelen doen opmerken het meesterlijke, 't welk in den eersten Bruiloftszang gelegen is! de klimming is aldaar allerkunstigst; het dichtvuur, dat in het eerst, als flaauw en schier uitgedoofd, naauwlijks de aandagt tot zich trekt, wakkert allengskens op, erlangt nieuw voedzel, werpt vonken uit wijd en zijd, tot dat de vlam doorbrekende, en in krachten en snelheid toenemende, tot onze verbazing over alle beletzelen zegepraalt, en op het heerlijkst ons in de oogen schittert. Dit gedicht is als een water, eerst stil en zachtkens vloeijende, ras sterker stroomende; eindelijk het

Vloeit, als een onbetoombre vliet, 
Die, in bekrompen bedde omvangen, 
Langs de enge boorden die hem prangen, 
Met schuimend bruischen nederschiet. 
 
Hij bruischt en stuift met hel geklater, 
En rukt en spoelt in 't stortend water 
En over de oevers zwalpend nat, 
En struik en bloemen van heur stengen, 
Om d'oceaan voor tol te brengen, 
Wanneer hij hem in de armen spat. (*) 

Tot eene meer uitgebreide proeve uit dit Deel kiezen wij den

	Troostzang.
Niet altijd druipt het vochtig Zuien 
Van saamgepreste regenbuien; 
Niet altijd giert het buldrend Noord: 
Het meir laat eenmaal af van woelen; 
De Zomerbranding laat zich koelen; 
De kalmte drijft het onweêr voort. 

{==273==} {>>pagina-aanduiding<<}

Hoe lang dan zal, na zoo veel weken, 
Uw oog van staâge tranen leken, 
Uw hart nog bloeden, dierbre vrind? 
Hoe lang, hoe lang zult gij 't verscheien 
Der lieve Moeder nog beschreien, 
Die ge immers door geen' rouw herwint? 
 
ô Doe in 't eind dien storm bedaren: 
Stil, stil die opgeruide baren, 
Die zich verheffen in uw ziel. 
De weêrspoed moog den wijze treffen, 
Hij buigt, maar zal zich weêr verheffen: - 
Die neërzijgt, boog niet, maar hij viel. 
 
Zoo ziet men zwakke rozenstruiken 
Het hoofd in 't mulle zandbed duiken, 
Geknakt, ontworteld, uitgerukt. 
Maar de Eik staat pal, verduurt de slagen 
Van straffen wind en onweêrvlagen; 
Hij wordt geschud, maar niet verdrukt. 
 
Mijn Vriend! hoe groots, hoe billijk vloeien 
De tranen, die uw borst besproeien 
Uit Godbehaaglijke oudermin! 
Hoe billijk is die zucht van 't harte, 
Die 't diep gevoel toont van uw smarte, 
En welk een grootheid heeft zij in! 
 
Wat offer waar hier toe te brengen, 
Wat wijn op 't grafgesteent' te plengen, 
Zoo waardig aan het overschot, 
Als tranen, die zoo willig vlieten? - 
En, die dat offer mag genieten, 
ô God, hoe zalig is zijn lot! 
 
Mijn Vriend, met wellust, met vervoering, 
Zag ik die eerste zielsontroering, 
Die nog door uwen boezem woelt. - 
ô Oudermin, ô kinderplichten! - 
Ja, hier voor de eerste smart te zwichten, 
Wie wraakte 't immer, die gevoelt? 
 
Mijn hart nam deel in uwe plagen. 
En ach, hoe zoet is 't, leed te dragen 
Met hem, die zonder wroeging lijdt! 
Mijn oog zag op uw bleeke wangen 
Met vreugd de dankbre druppen hangen, 
Der Moederlijke zorg' gewijd. 

{==274==} {>>pagina-aanduiding<<}

En zou het niet? - Natuurgenoten, 
ô Houdt mijn hart zich ooit gesloten 
Wanneer het u in droefheid ziet? 
Zijn uwe rampen, uwe pijnen, 
Zijn uw genoegens niet de mijnen? 
Leef ik voor u, voor 't menschdom, niet? 
 
En gij, Godes der eedle zielen, 
Voor wie wij beide nederknielen, 
Gij, Vriendschap, zuster van de Min! 
Zoo immer harten samenstemmen, 
Het is daar uwe banden klemmen, 
En gij, gij sloot 'er de onzen in. 
 
Geen Vriendschap zal de droefheid smooren, 
De bange klacht ontijdig storen, 
Door wreedlijk opgedrongen troost. 
't Verkropte hart, van rouw bevangen, 
Mag aan heur' boezem lucht ontfangen 
In 't zuchtjen, dat het met haar loost. 
 
Maar eindlijk, 't is genoeg der smarte 
Gevierd, genoeg aan d'eisch van 't harte, 
Genoeg aan dien des plichts voldaan. 
Mocht Vriendschap in uw droefheid deelen, 
Zij wenscht die diepe wond te heelen, 
En biedt haar hand blijmoedig aan. 
 
Mijn Vriend, wat zijn de kundigheden, 
De door de kunst gekweekte reden, 
Zoo ze onze driften niet bestiert? 
Wat baatte u 't onvermoeibaar zwoegen 
En vroeg en rustloos letterploegen, 
Zoo ge aan uw' rouw ten offer wierdt? 
 
't Is tijd, na zoo veel kwijnend treuren 
Het hangend hoofd weêr op te beuren: 
Dit eischt mijn Vriendschap, dit uw plicht. 
Dit eischt die eigenste Ouderliefde, 
Die u met zoo veel teêrheid griefde: 
De Vader, wien ge aan 't harte ligt. 

Het IIIde Deel heeft mede alleruitstekendste verdiensten. De Arbeid, - Aan mijne Vrienden in Amsterdam, - Uitboezeming; deze en veele anderen munten uit door merg van zaken, schilderende woorden, vloeijenden dichttrant. Hoe aandagtiger men dezelve leest en herleest, hoe meerdere schoonheden zich aan onze oogen zullen vertonen. Dit is

{==275==} {>>pagina-aanduiding<<}
de toetssteen: waare kunststukken alleen zullen telkenreis ons meer behagen.
Wij betuigen onder die geenen te behoren, die zich niet kunnen vereenigen met des Dichters denkwijze omtrent de groot en oldenbarneveld (*), en hen voor het Forum externum en internum onschuldig en dus onstrafbaar te keuren.
Indien wij in deze Mengelingen iets verder zouden afkeuren, het zou de wijze zijn, waarop de vierde der Fabelen gesloten wordt. Twaalf Fabelen heeft men achter het IIIde Deel; en dit is het éénige prosa, dat in deze Mengelingen voorkomt. Het zeggen in de Voorreden voor deze Fabelen is aldaar, naar ons oordeel, volkomen bewezen, dat Fabelen meer geschikt zijn voor den ouderdom, dan voor de kindsheid.
Wij kiezen, tot eene proeve uit dit Deel, een gedeelte van het gedicht de Arbeid, waar hij van de werkeloosheid zegt:

Van daar die aangeschoten vleugelen, 
Die wij, die onze schuld, heur eigen beul en stras, 
Het al te trage sterflot gaf; 
Waar door het, in zijn vaart en woede niet te teugelen, 
Onaangemeld en onverwacht 
De deuren binnenstuist en war 'er voorkoomt slacht! 
Neen, 't menschdom kende kwaal noch krankte, 
Wanneer 't, in 't rokend zweet van 't blozend aangezicht, 
De Godheid voor zijn nooddruft dankte, 
En d'arbeid hield voor d'eersten plicht. 
Toen was 't ontwaken srisch, de slaap door de ijdle schimmen 
Der raauwe dampen niet ontrust, 
Die in de ontroetde hersens klimmen, 
Wen 't ingewand verslapte in werkelooze lust. 
Gezondheid strooide steeds heur rozen op de kaken, 
En blies genoegens in, en gaf ze smaak en duur. 
Het vrolijk tintlend Levensvuur 
Versmoorde niet in enge daken, 
Maar werd door vrije en zuivre lucht 
Gevoed, en van heur' aâm (verkwijnde 't) aangeblazen. 
De Grijsheid wist van ziekt' noch zucht, 
En hoorde met vermaak het dartle kinderrazen. 
Zij was een lieflijke avondstond, 
Die d'onbewolkten dag met zachten glans bepaalde, 
Geen kwelling voor zich-zelv'. Zij dacht en was gezond, 
En blonk van 't heldre licht, dat uit haar boezem straalde. 

{==276==} {>>pagina-aanduiding<<}

De kindsheid (Hemel, kan het zijn, 
En was onze eeuw gedoemd dien gruwel voort te brengen; 
Of kan uw goedheid dien gehengen 
Zoo lang gij bliksems voert!) bracht geen bedekt venijn 
Uit Moederlijke schoot, uit Vaderlijke lenden 
Ter wareld, dat het zoet van 't kostbre levenslicht 
Verwoestede, om (beklaaglijk wicht!) 
Een hatelijk bestaan in jamm'ren te volënden. 
De borst met reine Moedermelk 
Was geen vergifte tooverkelk, 
Die d'aart van 't teder kind verbasterde en verlaagde, 
En de ondeugd overgoot in 't bloed, 
Of 't lichaam met de ziel verknaagde, 
Die voor zijn voedsters euvlen boet. 
Gestadige oefning van zijn spieren, 
Die 't vezelweefsel rekt en spant, 
En 't bloed geregeld om doet zwieren, 
Geeft aan den Bouwman kracht, op 't immerzalig land, 
Aan de altijd wisselende vlagen 
Van weêr en winden blootgesteld, 
Kan hij de felle zon op 't gloeiend hoofd verdragen, 
En voelt niet dat de winter knelt. 
Zijn lichaam sluit zich toe voor schadelijke dampen 
En drinkt hun gift niet in door de al te weeke huid, 
Is machtig, met de lucht, die in hem dringt, te kampen, 
En drijft in 't heilzaam zweet bedorven sappen uit. 
Zijn zenuw wederstaat aan 't prikkelen, 
Doorvoed met wel gekleinsd, wel afgescheiden vocht, 
Dat zich uit zuiver bloed ontwikkelen, 
En tot zijn rijpheid komen mocht. 
Geen geest van aangezette wijnen 
Vervluchtigt 's levens sap in hart of hersenklier, 
En doet door steeds verhittend vier 
De spierkracht met den geest verdwijnen. 
Geen sluipende en verholen koorts 
Voert haar afgrijsselijke toorts 
Door 't zuchtend ingewand, in machtloosheid bezweken, 
Verstoort den zetel van 't verstand, 
Sloopt zin en zintuig door een' brand, 
Die eindloos smeult en kruipt, en weigert door te breken. 
Het hair vergrijst niet door een' ouderdom, vervroegd 
Door geestnitputting, zielsverkwijning, 
Die voren door het voorhoofd ploegt. 

Wij koesteren den hartelijken wensch, dat bilderdijk, die onzen dichterlijken roem nu handhaaft, en van wien de nakomelingschap zeker met lof zal gewagen, zoo ondankbaar uit zijn Vaderland, in de eerste hitte eener Staatsom-
{==277==} {>>pagina-aanduiding<<}
wenteling, geweerd, eerlang, uit liefde tot de kunst, moge herwaards genodigd worden, ten einde zijn licht hier schijne, en alzoo ons gezegde, in het begin onzer beöordeeling, worde gelogenstraft, dat ons Vaderland groote Vernusten dikwerf bij hun leven verwaarloost, na hun dood eerst hunne verdiensten naar waarde erkent.

...... incolumem odimus. 
Sublatum ex oculis quaerimus invidi. 
Quid tristes querimoniae? 
Si non ........ 


Mordaunt. Levens- en Character-schetsen; en Beschrijving van onderscheidene Gebruiken in verschillende Landen. Door John Moore. IIIde Deel, 1ste en 2de Stuk. Te Haarlem, bij A. Loosjes, Pz. In gr. 8vo. 381 bl. Waarbij gevoegd is: Kort Bericht wegens het Leven en de Schriften van den Autheur, 16 bl.

Het is gegaan zo als wij verwacht hadden: Mejuffrouw clifford was de onbekende Schone, en de Heer mordaunt is van zijnen tegenzin in het huwsijk door haar volkomen genezen. Het volgende schrijft hij, onder anderen, aan den Edelen Lord, zijnen ouderen Broeder: ‘Welke moeite gij u ook gegeeven hebt, om uit den weg te ruimen alle mijne bedenkingen tegen den gehuwden staat, in het bijzonder die, welke gegrond was op mijne ongelukkige stemming, om spoedig de walg te krijgen van alles wat mij eerst vermaakte; heb ik u intusschen zo veele blijken hiervan gegeeven, dat het mij geenzins zou bevreemden, indien uwe bezorgdheid voor mijn geluk u van tijd tot tijd eenige bekommering deswegen aanjoeg.
In de eerste plaats, trouwens, moet ik erkennen, dat geene redenen mijne vooringenomenheid tegen den gehuwden staat zouden overwonnen hebben, die niet ondersteund wierden door de bevalligheden van horatia; die gevoelde ik, indedaad, zo sterk, dat ik haar, tegen alle reden en gezond verstand aan, ten huwlijk zou gevraagd hebben, al ware ik verzekerd geweest, dat ik een maand na den trouwdag berouw zou hebben. Gij ziet, waardste Mijiord, welk een wonderlijk philosooph uw broeder is: - doch hoe smoorlijk verliefd ik toen op haar was, heb ik het genoegen van u thans te kunnen verzekeren, dat de drie maanden, zedert welke ik met haar gehuwd ben, slechts nieuwe hoogachting gevoegd hebben bij onverminderde genegenheid.

{==278==} {>>pagina-aanduiding<<}

Gij denkt dat drie maanden geenen langen proeftijd uitmaaken. Maar welke waarschijnlijkheid is 'er voor verandering, daar de bronnen van standvastigheid staag meerder worden? Ik kan u verklaaren, dat ik de waarde van deze bekoorlijke vrouw niet half gekend heb, toen ik eerst op haar verliefd wierd. Ik ontdekte zeker schoonheid, vrolijkheid, en eene gevoelige ziel, uit elken trek van haar gelaat afstraalende; ik ontdekte beschaafdheid zonder gedwongenheid, vrolijkheid zonder moedwil in alle haare manieren; ik hoorde waarneemingen van een gezond verstand, en aanmerkingen, die eenen fijnen smaak aanduidden, van haare lippen vloeijen; maar ik kon toen nog niet weeten, hoe uitgebreid zij is in goedwilligheid, hoe standvastig en vuurig in haare vriendschap.’ enz.
Zodat dan nu deze Roman naar gewoonte eindigt, met een gelukkig, ja met meer dan één gelukkig Huwlijk. Dit zij genoeg over de Geschiedenis in dit versierd Verhaal, hetwelk wij nogmaals, als een uitmuntend Leesboek, en als een der beste. Geschriften van dezen tijd, met alle gerustheid aanprijzen.
De Geschiedenis of Fabel van dezen Mordaunt ‘moet,’ zo wel als die van de andere soortgelijke Schriften van Doct. moore, ‘alleen aangemerkt worden als het doek, waarop deze kundige waarnemer van het Leven en de Zeden, met eenen keurigen smaak en sterke kleuren, zodanige zedelijke schilderstukken maalt, als tevens geschikt zijn, om de aandacht van zijn tijd en landgenoten op te wekken. - Men moet hem eer als een Zedekundig, dan als een Romanschrijver beschouwen - als een schrander moralist heeft hij de zwakheden zo gemeen in de waereld afgeschilderd en in een beiachlijk daglicht gesteld: de gemaakte gevoeligheid van de fatsoenlijke waereld; de afstootende ijdelheid van getitelde zotten; en de koude gevoelloosheid der grootheid; - als een weldaadig moralist heeft hij welspreekend en vuurig de zaak der lijdende menschheid bepleit, en zich een vijand der slavernij verklaard, die in onze volkplantingen plaats heeft; maar geheel anders dan die verblinde geestdrijvers, die, in een nabuurig land, zich de vrienden der zwarten genoemd hebben, heeft hij alleen beschermende wetten voor hun afgesmeekt en wijzelijk geraaden niet tot eene plotslinge maar trapswijze bevrijdinge; - als een verlicht moralist had hij altijd ten oogmerk in zijne onderscheidene voortbrengsels, de inscherping van deze zedeleer, dat oprechtheid, braafheid, ja een eenigzins onafhangiijkheid begeerende geest zelfs met grooter zekerheid tot aardschen voorspoed leidt, dan veinzerij, bedrog en een slaafsche geest; dat, afgezonderd derhalven van het geen zeer zeker in een' toekomenden staat zal plaats

{==279==} {>>pagina-aanduiding<<}
grijpen, niemand van een beschaasd verstand en een goed hart, over het geheel genomen, de drie laatstgenoemden tot gidsen van zijn levensgedrag verkiezen zal.’ enz.
Wij maken dit getuigenis, dat wij uit het Kort Bericht enz., op den Titel vermeld, overnamen, het onze, en kunnen ons niet breedvoerig bepalen bij den inhoud van dit zeer lezenswaardig Opstel, uit het welk john moore (die in Jan. 1802, in het 71 jaar van zijn leven, nog te vroeg gestorven is) inderdaad aan iederen Man van kunde, goeden smaak en braafheid, dierbaar worden moet; en verlangen zeer, dat aan de begeerte van den Schrijver dezer korte Levensschetse van den waardigen Man moge voldaan worden, en een of ander der Naastbestaanden of Boezemvrienden van den Overledenen het Publiek ene volledige Levensbeschrijving zal leveren, welke voorzeker, door vele belangrijke kleine bijzonderheden, zeer onderhoudend en leerzaam wezen zou.




Zedelijke Verhaalen. Door A. Loosjes, Pz. Met Plaaten. Te Haarlem, bij A. Loosjes, Pz. In gr. 8vo. 256 bl.

Dat de Heer adriaan loosjes, Pieterszoon, als Schrijver, zoo in gebondenen als ongebondenen stijl, onder de vernuftigsten en verstandigsten, als Boekdrukker onder de netsten en keurigsten, hier te Lande, een hoogen rang bekleedt, is, jaaren lang, door afdoende proeven, meermaalen gebleeken. Ook wij, wien voor de eere des Vaderlands het hart klopt, deeden 's Mans begaafdheden van meer dan ééne soort, en zijnen goeden smaak, onze hulde. Die hulde herhaalen wij naa het doorleezen van de thans voor ons liggende Zedelijke Verhaalen, zoo ter zaake hunner inwendige waarde, als om het loflijk en menschlievend oogmerk des Schrijvers, doelende op de aankweeking van Deugd en goede Zeden, de inboezeming van eenen weezenlijken afkeer van een slordig en zedeloos gedrag, en de bevordering van die Beschaasdheid, welke met den Christelijken Godsdienst zoo zeer in verband staat; en om alzoo zijnen Medeburgeren op het hart te drukken, ‘dat reeds op Aarde Godsdienst, Deugd en Geluk elkander als Hartsvriendinnen beminnen en omhelzen, bestraald door den hemelschen glans der Waarheid, die haar door den heiligen gordel der Goddelijke Orde, omstrengeld met het bevallig gebloemte der Vreugde, als onscheidbaare Zusters verbindt.’
Marinus van ierseke; sara houttuin; cornelia van der horst, zijn de opschriften der drie Verhaalen, in dit Deel begreepen; van dewelken het eerste voorstelt een eerlijken Zeeman, die als Kapitein van eenen Slaavenhaaler eenen togt na de Afrikaansche kust doet, met eene laading Negers, onder eene menschlievende behandeling van die ongelukkigen, na

{==280==} {>>pagina-aanduiding<<}
de Westindiën stevent, op de reize derwaarts schipbreuk lijdt, en eindelijk, van zijnen Knegt brandij verzeld, welken hij aan de kust van Afrika hadt gekogt, in zijne Geboortestad Vlissingen terugkeert. De trekken van opregtheid, braafheid, edelmoedigheid en dankbaarheid, vooral omtrent eene nagelaatene Dochter zijns Meesters, wiens zaaken in zijne afweezigheid verloopen waren, die het karakter van marinus, en ook dat zijns getrouwen brandij's, kenmerken, zullen dit Verhaal niet zonder aandoening doen leezen. - Zoo zeer nu dit Verhaal ter bemoediginge van de Deugd is ingericht, even zeer dient het volgende, om, in de lotgevallen van sara houttuin, een Zaandamsch Meisje, van ongemeene schoonheid, doch middelbaar fortuin, ten afschrik te verstrekken van ijdelzinnigheid; en vooral ook ter waarschuwinge van de Moeders, om, in zedigheid en ingetogenheid, haare Dochteren met een goed voorbeeld voor te lichten. Alles heeft hier eenen vrij natuurlijken gang. Alleenlijk is het ons bedenkelijk voorgekomen, of niet de beterschap van karel du mont, die sara van eenen rijken Zaandammer, aan welken zij verloofd was, afgetroond en vervolgens verleid hadt, eenigzins een onwaarschijnelijk aanzien hebbe, althans wat overhaastig zij toegegaan. - Even als de twee voorgaanden, hebben wij ook het derde Verhaal, over 't geheel genomen, met genoegen geleezen. Het weldaadig karakter van Mejuffrouw cornelia van der horst verdient hoogagting en naavolging. De onderscheidene persoonen, welke ten tooneele gevoerd worden, zijn, om volglust of afschrik te verwekken, wel berekend. Hier en daar, wat de bijzonderheden betrest, hebben wij, egter, nog al 't een en ander bedenkelijks aangetroffen. Zoo dagt het ons eenigzins vreemd, dat Mejufsrouw van der horst haare Vriendin frederica
van stalie, en met haar van even goeden huize, doch om een ongelukkigen minnehandel uit haars Vaders huis verstooten, niet verre van haare Buitenplaats in een' armoedigen staat hebbende aangetroffen, dezelve na het huis haars Tuinmans deedt voeren, en aldaar het opkamertje ten verblijve geeven. Beter, dunkt ons, zou het met haar karakter hebben ingestemd, indien zij de ongelukkige in haare eigen ruime wooning hadde opgenomen. Zoo ... Maar wij onthouden ons van eenige andere aanmerkingen; een onzer geagte Confrater-Boekbeoordeelaaren is ons in dezelve voorgekomen. Ubi plura nitent, &c. Van goeden smaak, in keurige Typographische uitvoering van zijne Werken, heeft loosjes hier wederom eene nieuwe proeve gegeeven. Indien maar niet de hooge prijs veelen van koopen afschrikke!


{==281==} {>>pagina-aanduiding<<}

Het Magdalena's Kerkhof, door J.J. Regnault-Warin. Uit het Fransch. IVde Deel. Te Amsterdam, bij M. Schalekamp. 1804. In gr. 8vo. 160 bl.

Geschiedenis of Roman? zo vroegen wij reeds dikwijls, bit het doorlezen der vorige Stukken van dit aandoenlijk en belangrijk Verhaal; en deze vraag blijft nu aan het einde nog onbeändwoord; hoewel wij dezelve bij dit laatste Deeltje nog meer dan te voren herhaalden. Onbegrijplijk en bijna ongelooflijk is het, dat men den jongen lodewijk-karel op zodanig ene wijze uit de gevangenis zou hebben verlost, door zo vele gevaren in de Armée van charette gelukkig gebragt, enz. als ons hier wordt verhaald; maar even onbegrijplijk en bijna ongelooflijk is het ook, dat men, bij het verzinnen van zodanig verhaal, dit kind weer in handen zou brengen van zijne vervolgers, en kort daarna doen sterven door enen natuurlijken dood, en zonder voor 't minst, door hem te doen vermoorden, de verbittering tegen die vervolgers te versterken. Nog eens, het verhaal is ongelooflijk, maar even ongelooflijk zodanig een verzinsel zonder enig doel. Voor het overige is dit laatste Deel in denzelfden wegslependen stijl en met hetzelfde gevoel geschreven als de vorigen, en men kan bij den dood van maria antoinetta wel moeilijk zijne tranen terughouden.

Olinde en Sophronia. Tooneelspel, in vijf Bedrijven. Vrij gevolgd naar het Fransch van Mercier. Te Leijden, bij P.H. Trap. In 8vo.

Het oorspronglijke herinnerden wij ons niet, maar al aanstonds het onafgewerkte meesterstuk van den te vroeg gestorvenen von cronegk onder dezen zelfden tijtel. Het stuk in proza, dat thands voor ons ligt, heeft vele in het oog lopende schoonheden, en wordt voorzeker met toejuiching ontvangen. De geschiedenis is altijd roerend en belangrijk. Een godvergeten Turksch Priester legt den Christenen ene door hem zels gepleegde heiligschennis te last, om zijnen moed aan hen te koelen. De belangrijke sophronia, Held olinde haar Minnaar, nicephorus zijn Vader, nemen ieder de misdaad geheel op zich, om de Christenen te verlossen. Een aandoenlijke strijd! Clorinde, ene Heldin, die den Held aanbidt, overwint haar zelve eindlijk, na enen moeilijken en voor de gelieven gevaarlijken strijd, redt en vereenigt het minnend paar, en de gruwlijke Priester lijdt de welverdiende straf, nadat het eerst nog gebleken was, dat hij alleen de schuldige, en sophronia zijne Dochter is.






{==282==} {>>pagina-aanduiding<<}

De geneezing van het Hartzeer; Blijspel, in vijf Bedrijven: uit het Engelsch vertaald. Door Mr. P. Boddaert. Te Amsteldam, bij J.R. Poster. In 8vo. 152 bl.

Bezoek op den Zangberg, of Lijkzang, ter gelegenheid van het afsterven van den alom vermaarden Dichter, Mr. P. Boddaert: overleden in den nacht tusschen den 7 en 8 van Lentemaand, 1805. Derde Druk. In 8vo. 10 bl.

Levensgeschiedenis van den vermaarden Dichter Mr. P. Boddaert: bevattende: zijne voornaamste bedrijven, snedige gezegden, korte en lange Extempore's, geboorte en dood, enz. enz. enz. Zamengesteld uit echte eigenhandige stukken des overledenen, en op een' boertigen trant beschreven, door een' hoogachter en vriend van zijne(n) naam en geleerdheid. In Holland. 1805. In gr. 8vo. 49 bl.

No. 1. is een ellendig smaakloos vod, waarvan zo wel de Schrijver als Overzetter waarschijnlijk te diep in de flesch gekeken hadden, toen zij ondernamen, hetzelve onder het oog van het Publiek te brengen.
Uit No. 2 en 3 blijkt ons ook (indien althands de verhalen echt zijn) dat door den dood van Mr. p. boddaert alleen Bacchus en Venus enig verlies geleden hebben. De Lijkzang is een geestig dichtstukje: geheel de Zangberg is in wanhoop bij de tijding van den dood van dezen Poëet, dien een aantal Branders, met een gebroken flesch en glas op de kist, als een' echt' liefhebber van de granen, ten grave geleiden. Men ontvangt hier ook nog enige dichtregels van boddaert, zijnde een Afscheidsgroet aan zijne Vrienden, waaruit men enigzinds hopen mogt dat hij niet geheel en al zonder berouw over zijn liederlijk gedrag de wereld verlaten had, ten zij 'er nog een zogenoemd Testament op volgde, hetgeen misschien wel iets vroeger, maar toch op zijn doodbed moet zijn opgesteld, en hetgeen men, de omstandigheden, waarin hij lag, indenkende, niet zonder ijzing lezen kan. Hij moet, namentlijk, in dronkenschap op zekere gracht tegen enen lantaarnpaal aangelopen hebben, en op het ijs ter neder gestort zijn, waar door zijn eene been genoegzaam geheel vermorzeld werd, onuitspreeklijk veel geleden, en onder dat alles zijne volkomene bewustheid tot zijnen dood toe behouden hebben. En het jonge mensch bleef bij dat ijslijk ongeval, en na zulk enen levensloop, nog vloeken en spotten, enz. waarvan zijne rijmen, in No. 3 vermeld, ongelooflijke bewijzen opleveren! Deze Levensgeschiedenis en zijne vele daar in voorkomende versjes tekenen dien jongen mensch als enen zeer bedorven, laffen, vuilen ligtmis, zo dat wij inkt en pen te

{==283==} {>>pagina-aanduiding<<}
goed houden om 'er iets van af te schrijven; en het weinige, dat wij daar van zijne schijnbare vatbaarheid nog ten goede, of, laten wij liever zeggen, van het ontwaken van zijn geweten vinden, is voor ons gevoel zo weinig betekenend, dat wij aan de echtheid van zodanige gevoelens grootlijks moeten twijfelen. - De boert in deze Levensbeschrijving kon geestitiger zijn, en over het geheel kunnen wij niet ontveinzen, dat een onnozel, maar medelijdend, bidt voor de ziel! ons bij het geval voorhanden voegzamer en Christlijker toeschijnt dan enige boert; alhoewel, wij erkennen het, zodanige stalen, als wij hier lezen moesten, wel in staat zijn om ieder gevoel van medelijden te verstikken, en het misschien zijne nuttigheid hebben zal, dat Jongelingen van zijnen stempel kunnen opmerken, hoe hij henen ging zonder van iemand begeerd, zonder van iemand beklaagd te zijn!
Wij menen, dat de beroemde wieland ergens het, de mortuis non nisi bene, afkeurt, omdat, als men zich daaraan houden moest, de wereld beroofd zou worden van het voordeel, 't welk zij trekken kan uit de misslagen en het waarschuwend voorbeeld van sommige personadien, die van het toneel zijn asgestapt; zijnde dit niet zelden het éénige, 't welk haar voor de vorige existentie dier wezens kan schadeloos houden. De Schrijvers van No. 2 en 3 zijn denklijk ook van dit gevoelen, en zullen den overledenen onder zodanige wezens rangschikken. En waarlijk de levensgeschiedenis zo wel als de dood van enen schandvlek van het menschdom kan leerzaam zijn. Dan, men houde ons deze aanmerking ten goede, men kan toch tot dat einde schrijven in enen anderen toon en in enen anderen geest. Het bespotten van enen doden hindert ons altijd, en, welke ook zijne misstappen mogen geweest zijn, zijn dood moet zijne Broederen, die toch ook veel vergeving behoeven, met hem verzoenen. En waar zou het heen, indien men van iederen Ligtmis, die lang genoeg, de goeden tot ergernis, op de wereld rondliep, ene Levensbeschrijving wilde in de wereld zenden; - indien men, bij het overlijden van iedere openbare Ligtekooi, de wereld voor de vorige existentie van zulk een schepsel schadeloos stellen moest, door ene getrouwe opgave van beider verrichtingen, waarvan de goede dan nogmaals, en gewis niet minder, walgen zou! Wieland heeft het zo niet gemeend; en het is in der daad wenschlijk, dat de gedachtenis van den godlozen maar hoe eerder hoe beter verratte.


{==284==} {>>pagina-aanduiding<<}

Raadgeving over de beste middelen om gelukkig te worden in de Liefde en in het Huwelijk. Naar het Hoogduitsch. In den Hage, bij J. Immerzeel, Jun. 1804. In kl. 12mo. 109 bl.

De liefde en de trek tot het huwlijk komt zo van zelve; de paartjes komen bijeen, men weet zelve niet hoe; en het trouwen geschiedt al dikwils, in spijt van alle boekjes, onberaden genoeg. Dit laatste prijzen wij niet; maar dat het zo van zelve komt, en zonder dat men daar veel over lezen moet, vinden wij goed. Als men vooruit zo alles berekenen moest, wat 'er zo al gebeuren en op lopen kon, wie zou het dan wagen? en te trouwen is toch beter dan te branden; wanneer men het ook al te lang uitstelt, dan krijgt men oogen in den nek (zo als het spreekwoord zegt) en als men 'er zo heel veel over gelezen en berekend heeft, dan komt 'er zelden iets van, en nog zeldzamer iets goeds. Wanneer men elkanderen wederzijds behaagt, en men heeft wederzijds goede zedelijke beginselen, en uitzicht op eerlijk brood, in zijnen stand, dan trouwe men maar frisch weg! Men brengt zijne gebreken mede ten huwlijk .... de liefde zal ze bedekken, en - God dank! het huwlijk is onverbreekbaar - de liefde zal ze verbeteren; men leert zich schikken naar elkanderen.
De raadgeving, die wij thands voor ons hebben, is alleen - bijna alleen althands - voor onze Meisjes en Vrouwtjes, en is zo, dat men gerust het boekje lezen kan. Eerst dachten wij dat het eigentlijk voor den minderen burgerstand geschreven was; doch de Schrijver (denklijk een schoon en welgemaakt Jongeling) verliest deze zijne bedoeling al spoedig uit het oog. Hij is 'er geheel niet tegen, dat ook een meisje, bij het doen harer keuze, allereerst naar schoonheid ziet, wanneer dit maar het éénige niet is, 't welk hare keuze bepaalt, - wanneer zij maar den alleen schonen jongeling niet aan den goeden, edelen, geschikten voortrekt; en voegt zich iedere andere goede hoedanigheid bij schoonheid des lichaams in haren echtgenoot, dan zweeft de zachte bekoorlijkheid der lente altijd om haar hutjen, enz.
Achter dit Werkje hebben wij ene prozaische vertaling van het schoon Gedicht van zachariä: De vier trappen van den vrouwlijken ouderdom.
Het boekje behoeft onze aanprijzing niet; het zal wel vele Lezers vinden; de Titel lokt uit. Trouwens, wie ware niet gaarne gehuwd, gelukkig gehuwd! Zeer sterk, echter, zouden wij hetzelve niet kunnen aanprijzen; het is tamelijk wel; men kan het eens lezen, - en, het bevordere de gelukkige huwlijken!





{==285==} {>>pagina-aanduiding<<}

Algemeene Vaderlandsche Letter-oefeningen.

Bijbelsche Uitlegkunde, of Grondstellingen en Regelen, ter Verklaring der H. Schriften des Ouden en Nieuwen Testaments. Door Georg Friederich Seiler. Uit het Hoogduitsch. Met Aanmerkingen en Bijvoegzelen van Jodocus Heringa, Eliza's Zoon. Te Leijden, bij A. en J. Honkoop. In gr. 8vo. 533 bl.

Blijkens een Bericht aan den Nederlandschen Lezer, door den Hooggeleerden Vertaaler voor dit Werk geplaatst, kwam hetzelve te Erlangen in het Hoogduitsch te voorschijn in het jaar 1800, en werd reeds voor meer dan twee jaaren, door den Boekverkooper honkoop, eene uitgaaf daarvan, in onze taale, aangekondigd. De Hoogleeraar heringa, deeze onderneeming nuttig oordeelende, maar tevens van gevoelen zijnde, dat op meer dan ééne plaats van het Werk gegronde aanmerkingen te maaken waren, liet zich, door herhaalde verzoeken, beweegen, om den arbeid der Vertaalinge op zich te neemen, en dezelve te verrijken met ophelderende en verbeterende Aantekeningen, waar de Schrijver hem toescheen te veel over te hellen tot, of toe te geeven aan, de thans, bij veelen, ‘in Duitschland heerschende manier van Schriftverklaaren, tegen welke Hij anders, niet alleen voorheen zich verklaarde, maar ook nu nog, op zommige plaatzen, waarschuwende en te recht wijzende wenken geeft.’
Ligtelijk zal men bevroeden, dat wij van een Werk van deezen aart, waarin alles zeer beknopt en ineengedrongen wordt voorgesteld (*), geen aaneengeschakeld

{==286==} {>>pagina-aanduiding<<}
Uittreksel kunnen geeven. De korte Inhoud, die achter de Voorrede wordt gevonden, is reeds te lang om over te neemen, en, indien wij denzelven afschreeven, zouden wij den Leezer niets meer dan een bloot geraamte zonder vleesch of zenuwen vertoonen. Evenwel dienen wij van de algemeene schikking en den loop des Werks eenig bericht te leveren.
Vooraf gaat eene Voorrede des Schrijvers, behelzende eene korte schets van de Geschiedenis der Bijbelverklaaringe en Uitlegkunde, verdeeld in drie Tijdperken, het eerste van de tijden des Heilands tot in de Vierde Eeuw; het tweede van de Vijfde Eeuw tot aan de Kerkhervorming; het derde van daar tot op onze tijden. Alle deeze tijdvakken worden kortelijk doorgelopen, met opgaave der voornaamste Schrijveren, welke in ieder derzelve geleefd hebben, gelijk ook van hunne manier, voordeelen en gebreken. Eenigzins verwondert het ons, dat, noch de Schrijver, noch de Vertaaler, bij de melding van het Werkjen van j.a. turrettin, de S. Scripturae interpretandae methodo, met een enkel woord te kennen geeven, hoe hetzelve, zonder weeten en tegen het oogmerk van den Geneesschen Hoogleeraar, door eenen baatzuchtigen Boekverkooper, uit het gebrekkige Afschrift, of Afschriften, van éénen of meer Studenten, in de waereld wierd gestoten, en nimmer door den Opsteller als eene echte vrucht van zijnen arbeid erkend is (*). Omtrent het einde der Voorrede spreekt de Schrijver, op eenen zeer hoogen toon, van den roem, welken de Duitschers in het vak der Uitlegkunde behaald hebben, maar verzwijgt tevens niet zijnen schroom, dat ‘de al te stoute proeven van gewaagde uitleggingen, en de scherpte eener, zelfs tot in het leeven insnijdende, zoogenoemde, hoogere Kritiek,’ wel eens ‘een scepticismus in de onderzoeking der Schrift’ zouden kunnen ‘invoeren, het welk erger is, dan de droomerijen der Allegoristen en Mystiken, ja gevaarlijker dan de onwetendheid zelve.’
Van den korten Inhoud, welke hierop volgt, zullen wij de Hoofdzaaken aanstippen, om den Leezer eenig denkbeeld van het beloop des Werks te geeven, na gezegd

{==287==} {>>pagina-aanduiding<<}
te hebben, dat het verdeeld is in Paragraphen, die van het begin tot het einde doorloopen.
Het begint met eene Inleiding, behelzende voorloopige aanmerkingen, over het uitdrukken der gedachten door teekenen, en het verklaren dier teekenen. Hier vinden wij (bl. 29. § 9.) de volgende bepaaling van des Schrijvers onderwerp. ‘De Uitlegkunde, welke zich bezig houdt met het uitvinden en verklaren van den zin der Rede en des Schrifts, is, voorwerpelijk beschouwd, eene verzameling van regelen, door welker toepassing de zin van eene Rede of van een Schrift gevonden, en naauwkeurig uitgedrukt kan worden. Onderwerpelijk beschouwd, is ze de Wetenschap van deze regelen, en de Bekwaamheid, om ze doelmatig toe te passen, ter uitvindinge en uitdrukkinge van den zin. Wie zich, door oeffening, zoodanig eene bekwaamheid, om naar regelen te verklaren, verkregen heeft, is een Uitlegger .... de Uitlegkunde (Hermeneutiek) is dus de Theorie; de Uitlegging (Exegese de Practijk.’ - Derzelver nuttigheid en noodzaaklijkheid met betrekkinge tot de Schriftuur worden vervolgens aangetoond.
Hierop volgt het Werk zelve, dat in Twee Deelen is afgedeeld.
Het Eerste Deel begint met § 13. bl. 33, heeft tot opschrift: Algemeene Regelen der Bijbelverklaring, en bevat Vier Hoofdstukken - 1o. Grondstellingen en Regelen, welke de Reden den Bijbelverklaarder in het algemeen voorschrijft; van § 13-40. - 2o. Grondstellingen en Regelen der uitlegging, door middel van de beteekenis der woorden, en derzelver zamenvoegingen. Dit Hoofdstuk heeft drie Onderdeelen - Van den eigentlijken en oneigentlijken zin der woorden, § 41-53. - Van menschvormige woorden en spreekwijzen, § 54-64. Waaromtrent leezenswaardig is hetgeen § 60-63 gezegd wordt raakende de wijze, waarop wij genoodzaakt zijn ons uit te drukken als wij van god spreeken. - Van eenige andere Eigenschappen en Beteekenissen der woorden: bijzonder van den Nadruk, § 65-70. - 3o. Van den zakelijken zin, § 71-78. Wat de Schrijver hier bedoele, leert ons de eerste § deezes Hoofdstuks: ‘In de woorden en spreekwijzen der heilige Schrift is wel niet meer dan een eenige historisch-grammatische zin (woord-zin) te vinden; doch op vele plaatsen vindt men zulke voorstellingen, in welke niet slechts de woorden zelve, maar ook de,

{==288==} {>>pagina-aanduiding<<}
door de woorden beschreven, zaken, persoonen, en handelingen, eene beteekenis hebben. Hier toe behooren de Allegorien, Parabelen en Fabelen, Mythen en Typen.’ Van ieder van deeze wordt vervolgens afzonderlijk gesproken, en § 78 iets gezegd van de Woordspelingen, welke hier en daar in den oorspronglijken tekst voorkomen, maar bij het overzetten meest altijd verdwijnen. - 4o. Van de behandeling en verklaring van geheele volzinnen, stukken en boeken, § 79-86, waar achter een Aanhangzel volgt over het Overzetten, Omschrijven en Vertolken; doch waarop de Hoogleeraar heringa eene gepaste aanmerking maakt.
Het Tweede Deel, dat verre het grootste gedeelte des Werks uitmaakt, heeft tot opschrift: Nadere Toepassing der algemeene Regelen op de Verklaring der heilige Schrift, en bevat, gelijk het eerste, Vier Hoofdstukken, waarvan de twee eerste het Oude, de overige het Nieuwe Verbond betreffen.
Het Eerste Hoofdstuk behelst Grondstellingen en Regelen der Verklaring des Ouden Testaments in het algemeen, en heeft twee Onderdeelen, t.w. 1. Regelen en Grondstellingen tot uitvinding van den waren zin der H. Schrist door middel der Taalkunde. Hiertoe worden de volgende middelen aangewezen en derzelven nuttigheid of noodzaaklijkheid getoond, met bijgevoegde waarschouwingen tegen verkeerde of overdreven toepassing. De Etymologie, § 87, 88. Het Taalgebruik, § 89-93. De Zamenhang, § 94. De Parallelismus, § 95-100. Deeze wordt onderscheiden in den Woord- en Zaak-parallelismus. - Hierop volgen de Semitische Dialecten, d.i. de Arabische, Syrische, Chaldeeuwsche, of liever Babylonische en Samaritaansche, waarbij men nog mag voegen de Aethiopische, § 101-111. De Overzettingen, § 112, 113. De Woordenboeken, § 114. De Scholien en Commentarien, § 115. - 2. Het tweede Onderdeel van dit Hoofdstuk handelt van de Hulpmiddelen tot nodige kennis der zaken. De gewichtigste zijn - de Oudheden der Hebreeuwen, en eenige kennis van het Oosten in het algemeen, bij voorb., der zeden en gebruiken, § 117 - de oude Aardbeschrijving van Palaestina, en eenige andere Asiatische landen, § 118, 119 - de theologische en bijgeloovige gevoelens der Heidensche Volken, welke in den Bijbel voorkomen, § 120 - het nodigste der Geschiedenis van de met de Joden in verbintenis staande Volken, benevens de oude
Tijdrekening, § 121.

{==289==} {>>pagina-aanduiding<<}

Het Tweede Hoofdstuk, bevattende Grondstellingen en Hulpmiddelen tot verklaring van bijzondere deelen des O. Testaments, heeft niet minder dan zes Onderdeelen, als 1. Van den kritischen arbeid, welke voor de verklaring behoort vooraf te gaan, van § 123 tot 127. Hier wordt gehandeld van de Echtheid der Boeken en Leezingen, bij welke gelegenheid eichhorn en andere te stoute Critici door den Vertaaler gegispt worden, bl. 139, - van de bronnen der fouten, welke in de Handschriften en gedrukte Bijbels voorkomen, de voornaame hulpmiddelen tot herstelling der waare Leezing, en van de, zo algemeene als bijzondere Regelen, welke men daarbij moet in acht neemen, enz. Deeze zouden wij gaarne mededeelen, indien wij niet te zeer aan onze ruimte gebonden waren. - 2. Van de verklaring der Bijbel-geschiedenis, van § 128 tot 145. De Schrijver verdeelt dezelve in drie Tijdvakken; van adam tot op abraham; van deezen tot op moses, en van moses tot op het laatst der Maccabeën. In het eerste Tijdvak vindt hij deels fabelachtige (*) verhaalen, deels historische narichten. Bij dit Onderdeel is een Aanhangzel over de
Tijdrekening in de Boeken des O.T. en bij hetzelve eene leezenswaardige aantekening van den Vertaaler. - 3. Van de verklaring der Leerstellingen, Zedelessen en Verordeningen in het O.T. ‘In den geheelen Bijbel,’ zegt de Schrijver § 146., ‘vindt men slechts ééne en dezelfde Geloofsleer, voor zoo verre, namelijk, de wezentlijke waarheden betreft van den voorwerpelijk beschouwden algemeenen Godsdienst. Doch de kennis, welke de menschen, in verschillende tijden, van dezelve hadden, of de onderwerpelijke Godsdienst, was zeer onderscheiden, en de uitdrukking, of de voorstelling der Godsdienstwaarheden moest noodwendig zijn ingericht, naar de eerst minder, en daarna meerder kennis, en naar de grover zinlijkheid, of redelijker begrippen, in onder-
{==290==} {>>pagina-aanduiding<<}
scheiden tijdvakken, en bij verschillende Volken.’ Hierover wordt, zo ten opzichte van het Leerstellige, als van het Zedekundige gehandeld, van § 147-156. Hier ontmoeten wij ook verscheiden aantekeningen van den Hoogleeraar heringa, meestal betrekkelijk tot de godsdienstkennis en zedelijke grondbeginselen der menschen voor moses tijd; welke de Schrijver, zijns oordeels, somtijds te laag schat, somtijds te oppervlakkig en onnaauwkeurig voorstelt. Eene korte aantekening op eene dubbelzinnige uitdrukking raakende moses neemen wij, met volle goedkeuringe, over: ‘Wie moses niet houdt voor eenen Gezant van god, eenen Wetgever uit gods naam, en door gods onmiddellijken invloed bestierd, wederspreekt de duidelijke verklaringen van christus en de Apostelen... moet den schrandersten en braafsten Man voor eenen Dweeper of Bedrieger houden; voor dien is de geheele
geschiedenis der Israëlieten een fabel, enz.’ - Dit Onderdeel wordt besloten met een Aanhangsel tot aanwijzing van eenige der bruikbaarste Schriften, ter verklaring der geschiedkundige Boeken des O.T. - 4. Van de verklaring der Dichterlijke Boeken en Plantsen in het O.T. In dit Onderdeel wordt gehandeld, zo van de Spreuken, Gezangen en Liederen, welke door de Boeken des O.V. hier en daar verspreid zijn, als over de geheele Dichterlijke Werken, welke daarin voorkomen, van § 157-183. - 5. Van de verklaring der Profeeten, van § 184-212. Hier wilden wij gaarne overneemen hetgeen onze Schrijver zegt over het groote onderscheid tusschen Israëls Profeeten en de Waarzeggers en Verdichters der Heidensche Volken, § 190 env. - over de ééne groote voorspelling, die zich door alle Proseeten heen uitstrekt, dat, naamelijk, ‘ofschoon alle natien.... tot veelgoderij, tot natuuren beeldendienst vervallen,... zelfs vele Israëlieten zich aan dit bijgeloof overgeven zullen,... evenwel alle deze aanbiddingen van valsche Godheden zullen ophouden, en de kennis en vereering van den eenigen waren God over de geheele aarde uitgebreid worden,’ § 194. over het inzicht der Profeeten zelven in de zaaken, welke zij voorspelden, § 195 env. - over de vraag: ‘of in de profeetische schriften, of liever, in het algemeen in de boeken des O.T., iets voorkome van het lijden en sterven des genen, die het opperhoofd van het eeuwig Gods-rijk op aarde zijn moest,’ § 206.

{==291==} {>>pagina-aanduiding<<}
Maar ons bericht is reeds zo verre uitgedijd, dat wij ons noodzaaklijk moeten bekorten. - 6. Van het laatste Onderdeel deezes Hoofdstuks zullen wij daarom alleen zeggen, dat het handelt van de verklaring der Apokryfe Boeken des O.T. van § 213-218.
Het Derde Hoofdstuk heeft tot opschrift: Grondstellingen ter verklaring des Nieuwen Testaments in het algemeen, en bevat vijf Onderdeelen. 1. Geschiedkundige Inleiding tot de kennis van den oirsprong van nieuwe godsdienstige en zedekundige begrippen, gevoelens en dwalingen onder de Joden, van § 219-228. - 2. Algemeene Inleiding tot de meest nodige kennis van de Kritiek des N.T. ‘Twee voorname vragen,’ zegt de Schrijver § 229, ‘behooren hier onderzocht te worden: 1. welke zijn de bronnen der verschillende lezingen in het N.T.? en 2. welke zijn de hulpmiddelen om de ware lezing weder te herstellen? - Doch, dewijl men van deze kritische onderwerpen geene volkomen naauwkeurige kennis verkrijgen kan, zonder eene kleine aanleiding tot kennis van de verschillende classen... van handschriften des N.T. te hebben verkregen, zoo moet daarvan een begin worden gemaakt.’ - Over deeze hoofdsoorten, of onderscheiden Recensien, de Asiatische of Oostersche, de Afrikaansche of Alexandrynsche, en de Westersche, wordt dus § 230 env. gehandeld, en § 235 over het beöordeelen der verschillende leezingen, en het herstellen der echte. - 3. Regelen en Hulpmiddelen, uit de Taalkunde ontleend, tot uitvinding van den zin der boeken des N.T. Dit loopt van § 236-259. en is weder gesmaldeeld in drie Afdeelingen; de eerste, van den oorsprong en bijzondere gesteldheid der tale des N.T., en de hulpmiddelen tot verklaring deszelven, daaruit af te leiden, § 236-239. waarbij gesproken wordt over de Jerusalemsche en Palaestynsche Landtaal ten tijde van Jesus, en over de Joodsch- Grieksche Religietaal, door sommigen den
Hellenistischen tongval genoemd: de tweede, Navorsching van den grammatisch-historischen zin door middel der Taalkunde, en de hulpmiddelen daartoe, § 240-251. Hier wordt, behalven de bijzonderheden, waarvan reeds in het eerste Hoofdstuk deezes Deels met betrekkinge tot de boeken des O.T. gesproken is, weder stilgestaan op de Hebreeuwschaartige Grieksche schrijfwijze, welke men vindt bij de Schrijvers des N.T., en gewaagd van den arbeid der Kerkvaderen, waaromtrent evenwel seiler,

{==292==} {>>pagina-aanduiding<<}
zo als de geächte Vertaaler bl. 323 aanmerkt, niet zeer naauwkeurig is: de derde Afdeeling spreekt van andere hulpmiddelen tot bepaling van het taalgebruik,... den Parallelismus, zamenhang, oogmerk des Schrijvers, overzettingen, en paraphrasen, § 252-259. - 4. Grondstellingen tot navorsching van den zin der schriften van het N.T. door middel van de kennis der behandelde zaken, § 260-276. Hier oordeelde de geleerde Vertaaler zich verplicht den Leezer te waarschouwen tegen den verkeerden indruk, welken bij veelen zoude kunnen maaken hetgeen de Schrijver zegt aangaande de onvolmaaktheden in de kennis en leer der Euangelisten en Apostelen, en aangaande de maat, waarin, en de wijze, waarop jesus en de Apostelen zich geschikt hebben naar de begrippen van hunnen tijd. Men zie de aantekeningen op bl. 353, 356, 372, 374. Achter dit Onderdeel volgt nog een Aanhangsel over de aanhaling der Voorspellingen des O.T. in het N. en derzelver vervulling, § 277-281. Het schijnt bijkans, dat de grijze seiler hier eenigzins schroomt zijn gevoelen te verklaaren. Na vier verschillende manieren van verklaaren (welker eerste alleen waarlijk vervulde voorspellingen onderstelt, de andere niet meer zijn dan onderscheiden soorten van accommodatien) te hebben opgeteld, vervolgt hij: ‘Welke manier van uitleggen is nu de waarschijnlijkste? Welke opvatting van dit gewigtig stuk is meer overeenkomstig met den persoon onzes Verlossers, met zijne gezindheden, zijne daden, zijn groot werk, en de door de Godlijke Voorzienigheid voltooide uitvoering van zijn werk? - Een ieder oordeele niet te spoedig en te beslissend; maar met overweging van alle omstandigheden, beslisse naar zijn beste weten, bewijze zijn gevoelen, en verachte anderen niet,
die ook denken kunnen,’ bl. 380. Is de Grijsaart hier beducht geweest voor de spottende aanvallen der voorstanderen van de nieuwe bij veelen in Duitschland heerschende gevoelens? Of helt hij zelve tot die gevoelens over? Uit het geheele beloop van zijn Werk dunkt ons het eerste waarschijnelijkst. - 5. Dit Onderdeel handelt van de verklaring der Zedeleer, in de boeken des N.T. vervat, van § 282-292. - Onze bepaalde ruimte gedoogt niet, dat wij hiervan iets anders zeggen, dan dat het geene hier voorkomt, zo in het algemeen, als ‘aangaande de zoogenoemde moralische Bijbelverklaring van éénen der beroemdste Philosophen onzes tijds,’ immanuel

{==293==} {>>pagina-aanduiding<<}
kant, gelijk ook de Aantekening van den geächten Vertaaler, bl. 397 env., onzes inziens, alle goedkeuring verdient, en met zeer veel vrucht kan gebruikt worden door allen, welken de post van Leeraar in eene Christelijke Gemeente is toevertrouwd.
Bij het Vierde Hoofdstuk zullen wij kort zijn. Eene zeer beknopte Inleiding luidt dus: ‘In alle boeken des N.T. zijn leerstellingen (dogmen) en zedelessen. Doch zij worden voorgedragen: 1. in eene historische schrijfwijze, en met eene ware geschiedenis verbonden; 2. in apostolische brieven; 3. in een profeetisch boek.’ Hieruit ontstaan van zelve drie Onderdeelen. 1. Van de verklaring der geschiedkundige schriften des N.T. van § 293-309. Dit loopt zo over de schrijfwijze en verhaalen der Euangelisten in het algemeen (omtrent welker stipte waarheid de Schrijver somtijds vrij veel schijnt toe te geeven, gelijk ook omtrent de wonderwerken des Zaligmaakers, hetgeen de Vertaaler in zijne Aantekeningen, bl. 413, 418, 421 en 424, met reden oordeelt te ver te gaan) als omtrent ieder deezer Schrijveren in het bijzonder. - 2. Van de verklaring der Apostolische Brieven, van § 310-316. Voor dit Onderdeel heeft de Vertaaler eene Inleiding geplaatst nopens hetgeen, waarop men bij het verklaaren deezer Brieven heeft te letten, als, wie de Schrijver zij; aan wien elke Brief geschreven zij; de aanleiding tot het schrijven; het oogmerk van den Brief; de inhoud en zamenhang; de stijl en vorm; de tijd en plaats, waarop een Brief geschreven is, enz. Vervolgens spreekt de Schrijver in orde over de Brieven van paulus, en geeft een tamelijk aantal van Boeken op, welke, zo over die Brieven in het gemeen, als over elken Brief in het bijzonder, geschreven zijn. Met de Brieven der andere Apostelen wordt eveneens gehandeld. - 3. Van de verklaring der Openbaring van johannes, van § 317-319. Doch hier moeten wij den Leezer tot het Werk zelve wijzen, en zeggen alleenlijk, dat de geachte Vertaaler achter dit Onderdeel een Aanhangsel gevoegd heeft van Boeken en Schriften, het geheele N.T. of uitgezochte zware plaatsen
behandelende, § 320. - Eindelijk wordt dit Hoofdstuk, en het geheele Werk, besloten met een Vierde Onderdeel, over de tegenstrijdigheden, welke men meent, dat in den Bijbel voorkomen, en de poogingen der Schrijveren, om dezelve te vereffenen, van § 321-327. -
{==294==} {>>pagina-aanduiding<<}
Het slot van den Inhoud des Werks spreekt nog wel, bl. 24, van een Aanhangzel, over het gene de Reden te doen heeft in de verklaring der H.S.: over moreele uitlegging en moreele toepassing van den Bijbel, uit eichhorn: maar de Vertaaler heeft goedgevonden hetzelve achter te laaten, om redenen, gemeld in zijne Aantekening op bl. 401.
Ongetwijffeld heeft de Hoogleeraar heringa den Nederduitschen Leezeren weezenlijken dienst gedaan, door niet alleen dit Werk te vertaalen, maar het ook te verrijken met zijne verbeteringen, zo in de tamelijk menigvuldige Aantekeningen, welke hij onder den tekst heeft geplaatst, als door het vermeerderen van het getal der Schrijveren, tot welken de Leezer wordt gewezen, en door verscheiden invoegselen, welke van het oorspronglijke Werk van seiler overal door haakjens [] onderscheiden worden. De lijst der aangehaalde Schrijveren had ondertusschen nog vrij veel kunnen vergroot worden met de Werken van Fransche en Engelsche Geleerden. Doch deezen worden niet aangehaald (ten minsten de Recensent heeft ze nergens opgemerkt) dan voor zo verre hunne Werken, of in het Latijn geschreven, of in het Latijn, Neder- of Hoogduitsch zijn overgezet. Om welke reden dit geschied zij, kunnen wij niet gissen.
Op bl. 89 reg. 8 v.o. leezen wij: ‘het is eene zeer aanprijzenswaardige regel van voorzichtigheid, dat men in omschrijvingen ... al het overvloedige weglate.’ In plaatze van overvloedig moest hier zekerlijk staan overtollig: de misslag, waarschijnelijk ontstaan door eenige overhaasting des Vertaalers in het schrijven, is zo blijkbaar, dat wij 'er niet van zouden gesproken hebben, indien wij denzelven niet menigmaalen hadden aangetroffen in Vertaalingen uit het Hoogduitsch, welker minder bedrevene vervaardigers, misschien, zich zouden verbeelden achter dit voorbeeld te kunnen schuilen, wanneer zij ons overvloedig gebruiken als geheel van dezelfde betekenis met het Hoogduitsche uberfluszig.






{==295==} {>>pagina-aanduiding<<}

De hope van eenen Evangeliedienaar de grondslag zijner vrijmoedigheid in het spreken, of Leerrede over II Cor. III: 12. door Abraham Rutgers, Mededienaar van het Evangelie te Haarlem, gehouden bij de vervulling van zijnen Vijfëntwintigjarigen Dienst aldaar, 28 Nov. 1804. Te Haarlem, bij J.L. Augustini, 1805. In gr. 8vo. 63 bl.

De Eerw. rutgers is, zoo als hij in eene voorafgaande aanspraak aan de Haarlemsche Gemeente meldt, door ligchaamsongesteldheid belemmerd geweest, om deze plechtige Gedachtenisrede zoo uit te spreken, als dezelve nu in het licht verschijnt. Hij kon daarom des te eerder tot de openlijke uitgave besluiten, om nu wat meer ontwikkeld te laten lezen, 't geen hij zijne Gemeente niet, dan bij bekorting, had mogen erinneren. De welmeenende Prediker wilde zich toch niet alleen kwijten van den betamelijken plicht der erkentenis van al het goede, dat hij onder en van zijne Gemeente, in den tijd van vijfentwintig jaren, heeft genoten, en zulke overdenkingen voor zijne aandacht te brengen, die zijnen moed in den Heere, bij zijne hervatte verbindtenis aan dezelve, konden stevigen; maar had zich ook ten doele gesteld, om door de hope, die het Evangelie aan deszelfs bedienaars geeft, de Gemeente op te wekken en aan te vuuren tot zulk eene gebruikmaking van dien Evangeliedienst, en zulk een gedrag onder denzelven, als dienen konde, om het den Leeraar en de Gemeente te doen welgaan. Hieraan zal men dan de groote langwijligheid van deze Leerrede moeten toeschrijven.
De woorden van Paulus: Dewijl wij dan zoodanige hope hebben, zoo gebruiken wij vele vrijmoedigheid in 't spreken: worden ten grondslage gelegd. De Leeraar beschrijft eerst de hope, die de Apostel, naar zijne gedachten, voor den geest had, en ontvouwt daarna het vervrijmoedigende, dat 'er in die hope voor hem lag; vervolgends maakt hij dan hiervan gebruik, tot nadere verbindtenis van zich zelven aan de Gemeente, en besluit eindelijk met eenige waarnemingen en opwekkingen voor dezelve. Alles rust op het denkbeeld, welk de Eerw. rutgers zich vormt van de hope, waarop de Apostel hier zijne vrijmoedigheid in 't leeren grondde. Hij stelt dat zeer ruim, zoodat het niet minder, dan alle navol-
{==296==} {>>pagina-aanduiding<<}
gende bijzonderheden, in zich zal bevatten. ‘De Apostel beschouwde zich, 1) bij de bediening van het Evangelie, bezig in een werk, 't welk, hoedanig ook de uitslag ware, Gode in Christus welgevallig bleef, waarin hij echter 2) ook bij de Corinthiers niet vergeefs gearbeid had, waarin hij voorts 3) rekening maakte op alle bekwaammakende genade van Hem, die hem geroepen had, en, 't welk het voornaamste was, hij beschouwde zich 4) als gesteld in eene bediening, die, in vergelijking van alle andere bedieningen, hare heerlijkheid, hoe langs hoe meer, openbaren zoude.’ Wij voor ons twijfelen, of deze verklaring, op grond van goede uitlegregels, wel steek zal kunnen houden, terwijl de Apostel ons toeschijnt, niets anders te willen beweeren, dan dat de hope, of wel de zekere verwachting van den algemeenen opgang en de bestendige voortduuring van den Christelijken Godsdienst, zijne vrijmoedigheid, in het bestrijden der Joodschgezinde Leeraars, vermeerderde en sterkte. Van deze hope had de Apostel, in het naastvoorgaande, gesproken, en is daarom hier zijn eigen uitlegger. Wij komen 'er gaarne voor uit, dat wij die wijze van prediken nog
verre weg de bestekeuren, die uit de textwoorden zelven, en uit deze alleen, regtstreeks de stof neemt, die men wil verhandelen. Maar men moet dan uit den text niet meer afleiden, dan 'er in ligt. Wij gelooven niet, dat Paulus bij de bovengenoemde woorden dat alles gedacht heeft, 't geen de Eerw. rutgers hem hier laat denken, omdat hij 'er te voren van had gesproken. Die dit niet zoo naauw nemen, en behagen scheppen in dusdanigen preektrant, welken de Haarlemsche Kerkleeraar volgt, zullen desniettemin deze Leerrede met genoegen, wij hopen ook, tot stichting lezen.





Redenvoering over het Christen Kerkgezang. In de vereenigde Doopsgezinde Gemeente te Haarlem uitgesprooken den zesden van Louwmaand 1805, door Petrus Loosjes Adz., Leeraar dier Gemeente, bij de Invoering der Christlijke Gezangen en Liederen. Te Haarlem, bij F. Bohn en A. Loosjes Pz. 1805. In gr. 8vo. 56 bl.

De vereenigde Doopsgezinde Gemeente te Haarlem beslooten hebbende tot het invoeren van Christelij-
{==297==} {>>pagina-aanduiding<<}
ke Gezangen en Liederen, van welker inrichting een verslag niet in ons tegenwoordig plan valt, wierdt het houden van eene opzettelijke Leerrede, bij het eerste openbaar gebruikmaaken, welvoegelijk geöordeeld. De kundige Eerw. p. loosjes nam die taak op zich. Van 's Mans berekendheid voor dezelve mag thans het Publiek oordeelen, en zal 'er gewis een gunstig oordeel over strijken, en zijnen Vrienden, die hem tot de uitgave bewoogen, dank wijten. Gelijk de inhoud der Leerrede van gezond oordeel en goeden smaak, zoo draagen de bijgevoegde Ophelderende Aantekeningen getuigenis van kunde en beleezenheid, en verspreiden aanmerkelijk licht over 't geen op den kanzel slegts met een woord kon vermeld worden. De Text (Kol. III:16.) kortelijk opgehelderd, wordt gevolgd van een beknopt Historisch Verslag wegens het Kerkgezang, zoo onder de Jooden, als in 't bijzonder onder de Christenen, sints de vroegste tijden tot heden toe. Van heeler harte zijn wij het met den Eerw. loosjes eens, daar hij, van de vroegste, doch nu verlorene Liederen der eerste Christenen gewaagende, tot zijne Gemeente zegt: ‘Hoe billijk smert het ons, mijne Toehoorders! dat wij die eerste oude Dichtstukken moeten derven! Hoe zouden wij, daar in, den geest der Apostelen, en der uitsteekendste Leeraaren, onder de vroegste Christenen, zien heerschen! en den toon hooren slaan van hooge Verrukking, van diepe Eerbiedenis, en van vuurige Dankzegging!’
Op dit algemeen verslag volgt een meer bepaald berigt wegens de verzameling der thans ingevoerde Gezangen en Liederen. Alwie het Gezangboek onder 't oog gehad heeft, weet, dat, hoewel van verscheiden van davids Psalmen aldaar, 't zij geheel, 't zij gedeeltelijk gebruik gemaakt is; verre de meesten, egter, zijn agterwege gelaaten. De Eerw. loosjes verdeedigt dien maatregel, naa den verdienden lof aan dat Israëlitisch Gezangboek te hebben gegeeven, tegen het voetstoots zingen daarvan vraagende aanmerkende: ‘Kan men, met voeglijkheid, eene Christelijke Vergadering laaten zingen, als of elk der deelneemeren in het Gezang, met david, op de bergen van Juda omzwierf, vol angst voor sauls vervolgende woede? - Kan eene Christelijke Gemeente, tegen doëg en achitophel, toonen van smaad en veragting aanheffen? - Voegt het in eene Christen Zamenkomst, de Edomiten, Moabi-
{==298==} {>>pagina-aanduiding<<}
ten, Volken reeds lang van den Aardbodem verdweenen, te vloeken? - Kan de Christelijke Gemeente deel neemen in de Liederen, van david, asaph, en anderen, die hun persoonlijk betreffen? Hoe schoone en afzonderlijke Charactertrekken dezelve ook veelerwegen bevatten; behooren zij tot die bijzondere Persoonen, kunnen niet, dan zeer gedwongen, op iemand anders worden toegepast; - kunnen niet, dan met de hoogste onvoeglijkheid, in eene Christen Vergadering worden aangeheeven. - Of zal eene geheele Vergadering, meest bestaande uit Persoonen, die langen tijd gezond leefden, het Lied zingen, door david, naa eene dooddreigende ziekte, vervaardigd? - Kunnen Mannen, Vrouwen, Jongelingen,
Jongedochters, de toonen slaan, die jesses Zoon, met zo veel weemoeds en boetvaardigheids, uitboezemde, toen hij zich schendig aan Overspel en overlegden Manslag hadt schuldig gemaakt?’ Ten behoeve van veele zwakke gemoederen, oordeelden wij het overschrijven deezer alzins gepaste aanmerkingen hier niet ondienstig. In de Toepassing vermaant de waardige Redenaar tot een loflijk en pligtmaatig gebruik van het Kerkgezang, als zijnde een gedeelte van den Openbaaren Eerdienst, waarin de geheele Vergadering, meer dan in eenig ander, werkelijk deel neemt. - Gelijk deeze Leerrede den Eerw. loosjes, reeds van elders bij het letterlievend Publiek met lof bekend, tot eere verstrekt, mogen wij dezelve bij allen, die van het verzamelen van soortgelijke Gelegenheids-Redevoeringen werk maaken, met volle ruimte aanprijzen.

Voorboden en tekenen der tweede toekoomst van den Messias, onzen Heer en Zaligmaker Jesus Christus. Te Rotterdam, bij Cornel en van Baalen. In gr. 8vo. 76 bl.

De ongenoemde Schrijver, die te Rotterdam schijnt t' huis te hooren, stelt vast, dat 'er drieërlei toekomsten van Jesus Christus op deze benedenwereld zijn moeten. De eerste moest zijn, en heeft plaats gehad, toen Jesus mensch wierd; de tweede is nog aanstaande, en zal een geruimen tijd vóór den algemeenen Oordeelsdag plaats hebben, en voorafgegaan worden door de

{==299==} {>>pagina-aanduiding<<}
bekeering van Joden en Heidenen; de derde zal plaats hebben bij de voleindiging der wereld. 'Er zijn, meent hij, vele voorzeggingen, zoo wel van de tweede, als van de eerste toekomst van Jesus Christus, voorhanden. De tweede toekomst van den Messias zal in alle navolgende plaatzen (!) voorspeld zijn: 2 Sam. VII:16. Ps. II:6-9. XXII:24-32. LXVIII:22-36. LXIX:36, 37. LXXII geheel. LXXXIX:28-30, 36-38. CX geheel. CXXXII:10, 11, 13-18. Jes. II:2-5. IV geheel. IX:5, 6. XI:10-12. XXV:6. XXXII:1-5. XXXV geheel. XLIX geheel. LII:6. LV geheel. LIX:16. LXI:4. LXII:10-12. LXV geheel. LXVI:5. Jerem. XXIII:5-8. XXX:3-11. XXXIII:14-16, 20-26. Ezech. XXXIV:23, 24. XXVII:21-24. Dan. II:44. VII:27. Hos. III:4, 5. Amos IX:11. Mich. IV:1-8. Hagg. II:8. Zach. III:10. VI:12. XIV geheel. En nu beschouwt hij de gebeurtenisen, die in de laatste tien jaren der vorige, en in de eerste jaren van deze pas begonnen Eeuw, zijn voorgevallen, op grond der aanduidingen van Jesus, bij Matth. XXIV:2, 4, 6, 7, 32, 33, als voorboden van den grooten dag der bekeering van Joden en Heidenen, en der tweede toekomste van Jesus Christus. Oorlogen en geruchten van oorlogen in allerlei werelddeelen, binnenlandsche beroerten, en opstanden van het eene volk tegen het andere, en van het eene komingrijk tegen het andere, hongersnooden, pestilentien en aardbevingen, op verscheidene plaatzen; dit alles, en dat wel terzelver tijd, moet ons doen denken aan de teekenen van de tweede toekomste van Jesus Christus, door Hemzelven naauwkeurig opgegeven. Een aantal nieuwstijdingen, uit eenige Schiedamsche Couranten overgenomen, strekken tot Bijlagen, om ons zeer vele ginds en elders gebeurde zaken, waarin de Schrijver de volkomenste overeenkomst vindt met de aanwijzing van Jesus, te erinneren. Hier wordt van eenige oorlogsbedrijven in Indien, van oproerige bewegingen en opstanden in het Turksche Keizerrijk, van onlusten tusschen de Amerikanen en den Dei van
Tripoli in Afrika, van den hervatten oorlog tusschen Frankrijk en Grootbrittannien, met de gevolgen voor geheel Europa, van hongersnooden in Kastilien, te Belgrado en elders, van de pest in Turkijen, en andere besmettelijke ziekten te Mallaga, Livorno, Kadix

{==300==} {>>pagina-aanduiding<<}
en elders, en van aardschuddingen in Italie, Spanje en elders, melding gemaakt. Zelfs is het verhaal van eene te Maassluis, Rotterdam, en elders in de Bataafsche Republiek, waargenomene slingering van eenige kerkkroonen niet achtergebleven. - Men kan dan nu, onder al het nederdrukkende van den tegenwoordigen tijd, het hoofd met vreugde, blijdschap en verlangen opheffen, omdat de tijd nadert en nabijkomt, wanneer Joden en Heidenen zullen bekeerd worden, en onze Heer Jesus Christus wederom op deze aarde zal verschijnen, om den heuchelijksten en allerheerlijksten kerkstaat daar te stellen. Al moest 'er nu vooraf oorlog zijn ten einde toe, en al had men jaar op jaar pestilentien en hongersnooden, men kan en moet zich dit alles gemakkelijk getroosten, omdat 'er zulke heilvolle dagen op zullen volgen, al ware het ook dat wij ze zelven niet zouden beleven.
Hoe ongaarne wij iemand de troostgronden, waarmede hij zich in lijden meent te kunnen opbeuren, van wat aart die ook zijn mogen, ontnemen, zoo kunnen wij echter, in dit geval, daar de Godsdienst van Jesus zoo vele andere, geheel voldoende en onbedriegelijke troostgronden aan de hand geeft, niet nalaten den Schrijver te raden, om zich op zijne ten eenemaal willekeurige uitlegging van Matth. XXIV niet zoo gerust te verlaten. Hij bediene zich liever alvorens, zoo hij 'er tijd, lust en bekwaamheid toe heeft, van geschikte hulpmiddelen, die 'er, in onzen tijd, meer dan voorheen, ook voor den gemeenen leek zoo overvloedig voorhanden zijn, om de Schriften des O. en N. Verbonds regt te leeren verstaan. Ook zal hij het, vertrouwen wij, met wat meer geöefendheid in de algemeene Wereldgeschiedenis van vorige tijden, niet zoo geheel vreemd vinden, dat 'er wel eens ter gelijker tijd, in verschillende landen, oorlogen, schaarsheid, besmettelijke ziekten en aardbevingen plaats hebben.





{==301==} {>>pagina-aanduiding<<}

Hermanni Bosscha Oratio &c. Redenvoering over den vroegen en uitneemenden aanleg der Bataaven tot beschaafde Zeden en fraaie Letterkunde; gehouden te Groningen, bij de plegtige aanvaarding van het Hoogleeraarsambt in de Algemeene en Vaderlandsche Geschiedenissen, als ook in de Romeinsche Oudheden, op den 19 December 1804. Te Groningen, bij D. Spoormaker, 1805. In 4to. 71 bl.

Zo eenige lettervrucht van den Vaderlandschen grond onze toejuigchende goedkeuring verdient, het is deeze Inwijdingsreden van den Hooggel. bosscha, van zijnen stand te Harderwijk, dien hij den tijd van 9 jaaren met roem bekleed heeft, onlangs aan de Groninger Hoogeschoole verplaatst, en tot eenen waardigen Opvolger gekoozen van den beroemden Jac. de rhoer, grijs geworden in de beöefening der Weetenschappen, en nu, door een vereerend Raadsbesluit, van de gewoone werkzaamheden zijns beroeps tot de stille rust des ouderdoms uitgenodigd. Gelijk wij zulks niet anders van de ervaaren hand des Heeren bosscha ons voorstellen konden, munt deeze zijne Redenvoering uit in bevalligen en gekuischten stijl; in welspreekendheid en duidelijkheid is zij op den leest der Ouden geschoeid; en houdt zij de aandacht bezig, zo door kracht, als aangenaame verscheidenheid van bewijzen, en keur van bijzieraadiën, die 's Mans beleezenheid en rechten smaak getuigen.
Na eene zeer gepaste Inleiding, aangaande de waarde, die men, zouder tot uitersten te komen, op de voorrechten stellen mag van geboorte, in eenen aanzienlijken of welvaarenden stand, gelijk in een niet onvermaard en beschaafd Vaderland, komt hij ter zaake, en geeft met ongedwongen zedigheid zijn Onderwerp op, minder door deszelfs nieuwheid, dan wel door deszelfs blijkbaare verwandschap met de Waardigheid hem opgedraagen, ter behandeling uitgenodigd, en deels door de belangrijkheid der stoffe, deels door het miskennen van onzen Nationaalen roem bij Uitheemschen, en ook bij onbezonnen Landgenooten, in zijne keuze bepaald. - Op gezag van het bekend getuigenis bij tacitus grondt de Hooggel. bosscha zijne schetze en lof van de Zeden der aloude Bataaven, ‘bij wien goede Zeden meer ver

{==302==} {>>pagina-aanduiding<<}
mogten dan elders goede Wetten,’ en die, schoon boersch en eenvoudig, echter al vroeg eenen aanleg tot Beschaafdheid, of Menschelijkheid, en gezellige Deugden, aan den dag lagen, ja deezen aanleg steeds behielden, ondanks de ongunst der luchtgesteltenis, en van de ligging des lands, gelijk mede van harde en rampspoedige lotgevallen, die aan hunne Nakomelingen digt bejegenden. Nimmer, zelfs niet in den Spaanschen Oorlog, helde dit Volk, meer dan andere Europische Natien, tot wreedheid. De jongste beroerten, daarentegen, voldingen, hoe noode die ondeugd hier te Lande wortelt, ja dat wij ten deezen afkeerig zijn om de gruwelen der Nabuuren te volgen. Voorts, indien de Redenaar toestemt, dat welvaart, en de vermenging met anderen Landaard, eene smet en verbastering der oorsprongelijke Volkszeden moest veroorzaaken, gispt hij toch in het voorbijgaan (en zo wij vertrouwen te recht) den laster der zulken, die waanen, dat iedere trek der oude Bataafsche Vrijheidsmin, Nijverheid, goede Trouwe, Eerbaarheid en Vroomheid, geheel uitgewischt zijn zoude; meent hij het daarvoor te mogen houden, dat wij ten deezen nog voor geene der Europische Natien behoeven onder te doen; en geeft hij ons de streelende uitzichten, dat de zaaken des Lands, krachtig vervallen als die zijn, zich grootendeels herstellen en weder opbeuren kunnen, zo maar de Vrede gelegenheid geeve aan de Bataaven, om hunne werkzaamheden en Handeldeugden onbelemmerd te ontwikkelen. Vervolgens, tegen den vernuftigen rousseau en diens Medestanders, het beginsel vasthoudende, dat zonder Weetenschappen geene wezenlijke Beschaaving, geene waare Volksdeugd, zijn kan, gaat onze Redenaar voort, ook van den kant der Geleerdheid en fraaie Letteren, ons Vaderland, kleen als hetzelve is bij de grootere Rijken en Staaten van Furopa, met deezen in vergelijking te brengen; en beslist hij wederom, na eene bekwaame toetze, ten onzen voordeele. De duisternis, over de Geschiedenis
der Middeneeuwen verspreid, en de droevige onweetendheid, die geduurende dat tijdvak heerschte, maakt het onmogelijk, dat zich de ontwikkeling van het verstand der Bataaven tot in eene zo hooge oudheid vermoeden, nog minder bewijzen laat, als waartoe onze berichten omtrent hunne herkomst en zeden reiken mogen. Maar het deel, dat de Onzen gehad hebben

{==303==} {>>pagina-aanduiding<<}
in de Kruistogten; de spoedige oprichting van Rederijkkamers hier te Lande; de Naam van den vermaarden r. agricola, uit Groningen herkomstig, en benevens anderen bekend onder de wederoprichters der Geleerdheid; de vroegtijdige en menigvuldige aanleg van hoogere en laagere Schoolen binnen den engen omtrek van onze Gewesten; en vooral ook de Reizen der Nederlandsche Jeugd naar Italien, waar de zon der verlichting aan den horizon te schijnen aanving: dit alles dient den Heer bosscha bij uitneemendheid ten betooge, hoezeer men gereed was zich hier te verblijden en te koesteren in dien opgaanden glans der Letterkunde en Weetenschappen.
Met geenen minderen aandrang en kracht van welspreekendheid vervolgt de Redenaar, in het doorloopen en bepleiten van den Nationaalen roem, en de geschiktheid der Bataaven, om uit te munten in het vak van Taalgeleerdheid, van oordeelkundige beöefening der Ouden, van andere fraaie en ook nuttige Weetenschappen, van Godgeleerdheid vooral en Schriftverklaaring, van mannelijke Wijsbegeerte en Rechtskennis.
Met genoegen en hartelijke toejuigching lazen wij de hulde des lofs, door bosscha toegezwaaid aan een aantal Mannen van erkende verdiensten; vonden wij de Eere van ons Land gehandhaafd door de zekere waarneeming, dat onze Letterhelden en Vraagbaaken van Geleerdheid, in veelen, den Uitheemschen zijn voorgegaan, die nu te dwaazelijk vermetel op onzen Naam en staat van Beschaaving met kleenachting nederzien; en die in het bijzonder vergeeten schijnen, hetgeen onze Redenaar wel ter snede opmerkt, dat nergens ter wereld de Rechtbanken eerder dan in Nederland de dwaasheid der Hexenprocessen ingezien, en van het vervolgen wegens Toverije zich gespeend hebben. - Gaarne zouden wij onzen Redenaar naauwkeuriger op het spoor gevolgd hebben in zijnen deftigen gang en bevallige wendingen of slot zijner Reden: maar onze Aankondiging van dit voortreffelijk Stukje is verder uitgedijd, dan wij ons voorstelden: wij verhoopen deszelfs vertaaling, ten einde hetzelve in de Nederduitsche Boekverzamelingen zijne plaats vinden moge naast de beroemde Verdeediging van de Eer der Hollandsche Natie van wijlen den Eerw, engelberts.





{==304==} {>>pagina-aanduiding<<}

Rusland beschouwd met betrekking tot I. Zijne Aardrijkskundige en Natuurlijke Ligging, Grond en Lugtsgesteldheid - II. De Bevolking, verschillende Standen zijner Bewoners, geäartheid der Natie - III. Zijne Hoofdstad St. Petersburg - IV. De Regeering - V. Het Krijgsweezen - VI. Zijne Finantien, Inkomsten, Uitgaven, Staatsschulden - VII. De Nationaale Industrie, Fabrieken, Trafieken, Koophandel - VIII. Zijne Politieke Belangen. Met Plaaten en Vignetten. Te Haarlem, bij F. Bohn. In gr. 8vo. 467 bl.

Hoewel Rusland, vóór dat Czaar peter de I aan het beheer deezes wijduitgestrekten Rijks kwam, zo onbekend of liever zo onvermaard niet geweest hebbe, als zommige Schrijvers willen, zal nogthans elk gaarne toestemmen, dat het onder dien Vorst en diens Opvolgeren, tot heden, meer bekend, meer vermaard geworden is; dat, bovenal naa de eerste helft der jongstverstreekene Eeuwe, veele beschrijvingen van 't zelve en reizen derwaards het licht gezien hebben, opgemaakt door de zodanigen, die dat Rijk daadlijk bezogt, of, in een gemaklijken armstoel gezeten, der eerstgemelden bescheiden en waarneemingen, over dat Rijk in 't licht gegeeven, met hunne gedagten verrijkt hebben.
Reizigers van den eerstgemelden stempel verdienen gewis, over 't algemeen, verre den voorrang. Onder deezen tellen wij den Vervaardiger van dit Boek; immers is hij, omstreeks dertig jaaren geleden, met zijne Excellentie j.h. van kinsbergen in het Russisch Rijk geweest, heeft het laater bezogt en zich daar een geruimen tijd onthouden. Aan gemelden Vlootvoogd draagt hij dit Werk op; doch zonder Naamsvermelding. Gelegenheid in overloed geeft zulks tot gissen. Groot zeker is het getal niet der Persoonen, die hier kunnen uitgedagt worden om den Schrijver te vinden; en wordt het nog kleinder, als men den stijl des Werks en het geheele voorkomen nagaat. 't Zou egter eenigzins gewaagd zijn, hier een Naam te noemen; en zien wij daarom, zonder ons des te bekommeren, het Werk zelve in.
Men vangt de Inleiding niet aan, zonder het zonderlinge te ontwaaren in stijl en voordragt. Het oesteragtig

{==305==} {>>pagina-aanduiding<<}
leeven, of het steeds blijven op eene en dezelfde plaats, afgeschetst, en het reizend daar tegen overgesteld en 'er boven verheven hebbende, geeft hij van zichzelven, in zo verre dit Werk betreft, dit naricht: ‘Van de onderscheide landen, welke de Schrijver in zijn woelig leeven bezogt, heeft Rusland hem het langste opgehouden. Een, in verscheide tijden, tienjaarig verblijf in dat uitgestrekt rijk, het reizen in hetzelve van den uitersten hoek van de Krim, nu Taurien genaamd, tot aan de Hoofdstad en tot Riga, (eene reis, die men, in aanmerkinge des tijds daar toe noodig, niet van den afstand, bij eene West-Indische reize mag vergelijken) de gelegenheid om menigvuldige berichten in te winnen, om voor geld en goede woorden bouwstoffen te vergaderen voor eene beschrijving van dit Land, die men in gedrukte werken tot heden toe niet vindt, zo veel mij bekend is. Dit alles zamen genomen deedt mij hoopen, dat het mijne Landgenooten voornoemd land in zijne tegenwoordige gesteldheid te leeren kennen, niet onwelkom zou zijn.’
Naa aangemerkt te hebben, dat de Boeken, die voor vijfëntwintig of meer jaaren over Rusland het licht zagen, ongeschikt zijn om den Leezer dit zo zeer veranderde Rijk te leeren kennen, - alsmede hoe men omzigtig moet zijn in 't opslaan en leezen van Boeken over Rusland, daar vrees de pen wederheid om waarheid te schrijven en gunstbejag dezelve bestuurt - ‘Rusland,’ merkt hij op, ‘is zedert de regeering van peter I de wijkplaats van vreemdelingen, van fortuinzoekers, uit alle landen, doch meest uit Frankrijk en Duitschland. Moskou was, nog geen vijftig jaaren geleeden, een der voornaamste vulnisvaten van Parijs, zo als voor ruim honderd jaaren de Amerikaansche Colonien het waren voor het schuim van Londen. Veele vreemden, die oppassende waren, en die aan de poort des tempels van de Fortuin zagtjes aanklopten, zonder die met geweld te hebben willen overmeesteren, slaagden in hun oogmerk en hebben zich voor altoos in dit land gevestigd. Anderen wederom hebben het met misnoegen en wrevel verlaaten; en eens buiten het rijk geraakt zijnde, hebben zij de opgekropte gal, die zij 'er in vergaderd hadden, lucht gegeeven, in gedrukte boeken, waarin zij dit land deeden daalen verre beneden zijne waardij.’
De Schrijver bekent tot geen van deeze beide klassen

{==306==} {>>pagina-aanduiding<<}
te behooren: ‘ofschoon,’ 't zijn 's mans eigene woorden, ‘het fortuin, dat hij in Rusland maakte, niet behoort tot de aanzienlijksten, was zijnee erzucht daarin genoegzaam voldaan; en hij zou zich voor altoos in hetzelve hebben kunnen vestigen, zo hij zich hadt kunnen bevredigen met het denkbeeld van zich voor immer te ontvaderlanden. Zo derhalven de Schrijver zich eenige maalen in de noodwendigheid bevindt, om dit Rijk van de zwarte zijde te doen voorkomen, men gelieve zijne woorden niet dank te wijten aan misnoegen, aan te onvredenheid, aan bedilzucht; maar aan liefde tot de waarheid.’
Wat de gehoudene schrijfwijze aanbelangt, merkt hij op, ‘dat, om een boek als het tegenwoordige met smaak en oordeel te voltooijen, in acht behoort genomen te worden eene zekere schaal van uitvoerigheid, waarop de belangrijkheid de graaden aantekent. Men behoort in ieder geval te raadpleegen met de deelneeming, die men mag veronderstellen, dat het leesgierig publiek voor eenen geleerden arbeid voedt, en met het vermaak, het welk het raapen zal uit het leezen. 'Er is, (en mijns bedunkens is deeze vergelijking geheel nieuw 'er is een zekere vermaagschap tusschen een ketel vleesch-nat en een boek, en gelijk het eerste smaakloos wordt door 'er te veel water en te weinig zout bij te doen, even zo wordt een werk onleesbaar, zoo dra eene, ook anders goede gedagten ligt verdronken in eene zee van woorden, waarin zij verdrongen wordt door een stoet van kleinigheden: want het onfeilbaar geheim om te verveelen, is alles te zeggen.’
Voor verveeling bewaart hij zijne Leezers op eene kragtdaadige wijze, niet alleen door kortheid, maar ook door zijnen stijl, die voor eene ernstige beschrijving wat veel in het grappige valt, en eene zonderlingheid in dit Boek uitmaakt. De op den titel gemelde hoofdzaaken zijn de inhoud. Een en ander is, om de uitvoerigheid der zaaken, in afdeelingen onderscheiden. In het eerste boek verklaart hij, eer hij voortgaat met de beschrijving der Rivieren, ‘nog een appeltje te schillen te hebben.’ Dit komt hier op neder, en dient ter nadere inlichting van het reeds gezegde: ‘Ik schrijve zo wel om anderen als om mij zelven te behaagen. Maar hoe kan men der meerderheid behaagen, zonder precies haare begeerte te weeten? Deeze wil dit, geene wat an-
{==307==} {>>pagina-aanduiding<<}
ders. - Mijn verlangen is eens voor allen, dat men dit Boek aanmerke als eene Ordinaris-tafel, rijk bezet met schotels, van welken men veele laat afdraagen, zonder die te hebben aangeraakt; en dit Boek niet te veroordeelen, schoon het niet altoos valle in den smaak van een ieder; en liever, dan te misbillijken de houding van den Schrijver, voor een paar bladzijden zijn gezelschap te verlaaten. - Ik wil mij beijveren zo kort en tevens zo belangrijk te zijn als doenlijk.’
Veel zeer opmerkens- en weetenswaardigs, ten opzigte van den tegenwoordigen staat deezes Rijks, hebben wij aangetroffen. Wegens Rusland's Volkrijkheid is lang en veel verschils geweest; volgens de laatste telling zal het getal der Inwoonderen in 35 Gouvernementen ruim 24 millioenen menschen bedraagen. Volgens het Gottingsche Magazijn werden in de Krim en de zes nog overig zijnde Gouvernementen nog 2,741,650 zielen gevonden. - Men mag de Land- en Zeemagt, met haare ap- en dependentie, die bij het Russische krijgsweezen zeer groot is, zonder vergrooting stellen op 800,000 persoonen. - Tot dus verre heeft niemand durven bestaan, het getal van den Adel te begrooten. - Indien het der zielen der Muskovieters niet wel gaat, voorzeker het zal niet zijn uit mangel aan Zielverzorgers, wier getal is 68,000, welke, daar zij meest gehuwd zijn, met hunne Familien gerekend mogen worden op 200,000 persoonen.
De opgave der onderscheide Volken, uit welke de Onderdaanen van Rusland bestaan, voleindigd hebbende, verzoekt de Schrijver de Leezers om verschooning, zo hij aan hunne ooren mishaaglijk was door de vreemdheid aller deezer klanten, met bijvoeging, ‘zeker is de schuld niet aan mij: hield ik hen ten doop?’ Voorts, ‘indien ik dit artijkel nu liet berusten bij deeze een weinig dorre optelling van Naamen, zoude ik mijne Leezers behandelen, als hij, die iemand, begeerig om een inboedel te zien, de nommers van een Catalogus voorlas.’
Wat de vrijheid deezes talrijken Volks betreft, en bijzonder van den Boerenstand, vraagt de Schrijver: ‘Als iemand geen meester is noch van zijn persoon noch van zijn goed, is hij dan geen Slaaf? Zo hij uit zijn huis, of liever uit een huis, kan worden weggesleept, en op een afstand van honderd en meer mijlen wordt nedergezet, met een gebod om daar te blijven, zonder dat hij zich hierover moge beklaagen, is hij dan geen Slaaf?

{==308==} {>>pagina-aanduiding<<}
Als men den stokouden vader den zoon van de zijde, der moeder haar zogeling van de borst durft wegrukken, volgens de instellingen van het land, leeft men dan niet in een land van slaavernij? Als iemand zonder regenspraak moet gedoogen dat hij verkogt wordt als een gans, en weggeschonken wordt als een appel? gebeukt wordt als een stokvisch? gedoogen, dat men gesleept worde uit de wooninge, zonder dat men iets met zich mag medevoeren, gebragt worde voor een ander, om daar het bevel te ontvangen, om zijne familie, zijn vader, moeder, vrouw, kinderen en vrienden voor altoos te verlaaten, om op een afstand van twee, driehonderd en meer uuren neêrgesmeeten en genageld te worden, zoude deeze niet met recht mogen uitroepen: “Ben ik wel iets anders dan een Slaaf?” - Deeze taal is het, die ik honderd maalen in de Russische gezelschappen voerde; maar dan kreeg ik van alle kanten handen op 't hoofd door menschen, die van verblindheid stapel zot zijn. - Gemelde staat is de toestand van het meerderdeel der onderdaanen van Rusland, het geen ik in mijne taal plagt te noemen Wit Negerland.’ - Breed weidt hij hierover uit, met te verstaangeeving, dat, onder de goede regeering van den braaven alexander, het lot deezer menschen zeer verzagt is. Te lang voor ons, om 't zelfs eenigzins uit te trekken, is de beschrijving van het Russisch Volkscharacter.
Met genoegen zal men het tafereel van Petersburg, in drie schilderijen opgehangen, beschouwen, zich door den Schrijver als zijn Cicerone laaten omleiden, en uit zijn mond verscheide sneedige aanmerkingen verneemen, ten opzigte van Plaatzen, Persoonen en Inrichtingen van onderscheiden aart.
Over de Regeering is onze Schrijver, naar zijn anders beknopt bestek, breedvoerig: de slotsom komt hier op neder: ‘Wanneer men nu al het gezegde, betrekkelijk tot de macht des Russischen Keizers, in algemeenen overslag neemt, zal niemand met reden hem van partijdigheid mogen beschuldigen, die de regeeringsvorm van dit land voor despotiek, eigendunkelijk of willekeurig verklaart. Het doet 'er niets aan of af, dat de Vorsten, die Rusland beheerschten, te zagt van aart, te teder van geweeten zijn geweest, om zich wreede geweldenarijen te veroorloven. Indien het Muskovisch menschdom, tot zijn ongeluk (dat de goede Hemel verhoede!) eens

{==309==} {>>pagina-aanduiding<<}
onder de heerschappij kwam van een, in goed nederduitsch, tijran, bekend met de uitgestrektheid van zijn gezag, dan zou het blijken of deeze regeering despotiek is. Ja zelfs, om zich hier van te overtuigen, is het niet eens noodig dat zulk een geval daargesteld zij. Onderstel, het valt den Beheerscher, alleen raadpleegende met zijne grillen, in, den Sultan, den Koning van Zweeden of van Pruissen te beoorlogen; hij behoeft soldaaten; hij schrijft eene recruteering uit, neemt een jonggetrouwden boer, woonagtig op de grenzen van China, van zijn vader, vrouw, kinderen en bekenden, en laat hem op de oevers van de Zwarte- of Oost-zee vechten en zich doodvechten, of slaan voor eene zaak, waarin hij voor geen penning betrokken is. Waar dergelijke gebruiken stand grijpen, kan men zeggen dat daar de eigendom, de eer, het leeven in veiligheid zijn? Mij dunkt zo dit geen Despotismus genaamd moet worden, men dit woord uit alle taalen kan uitveegen. Ik voor mij houde de zulken, die 'er zo wat om heen praaten en deezen staat van zaaken zoeken te bewimpelen, of voor laffe vlijers, of voor domooren, of voor menschen, steekeblind van vooringenomenheid. In alle landen, waar het gezag des Souverains aan geene andere banden ligt, dan aan die van zijne braafheid, is de regeering, men mag zeggen wat men wil, eigendunkelijk.’
Tot het verhaal der Russische Ridder-Ordes gekomen zijnde, en gezegd hebbende dat de Koningen en Vorsten zich van dit huismiddel bedienen, ten einde de gunstelingen of verdienstvolle mannen te betaalen met Linten en wisjewasjes, herroept hij dit woord, en vervolgt: ‘Ja, zo zijn zij voor ons, burgers der Bataafsche Republiek: maar het is niet in die Republiek, dat zij gedraagen worden. Wisjewasjes nog eens in het afgetrokkene; maar, mijne Heeren de Philosophen, de dingen bestaan niet in het afgetrokkene; of het een stukje lint, parkament - of een nationaal extract uit de Bank van Engeland is, dat den bezitter aanzien en voordeel aanbrenge, is om het even: het komt 'er maar op aan, of men 'er aanzien en voordeel uit trekt.’
De Finantien behandelende, is hij omzigtig, en over den Koophandel met den aankleeve van dien spreekende, leest het Werk onderrichtend. Kort is hij over de Politieke belangen deezes Rijks, doch te lang voor ons, om, daar onze ruimte ten einde loopt, 'er iets uit te

{==310==} {>>pagina-aanduiding<<}
ontleenen, en hebben wij genoeg bijgebragt om den leeslust tot dit Werk uit te lokken.
Alleen nog een woord van de Vignetten, zo uitdruklijk op den Titel vermeld, die den Leezer, het Boekdeel openende, terstond in 't oog vallen, en, schoon houtsneeden, in hunne soort behaagen. Men weet van eenige terstond, wat men 'er van te maaken hebbe en waartoe zij dienen, doch wordt duidelijker van alles onderricht in een Toegift pour la bonne bouche, waarin de Schrijver op eene grappige wijze de uitlegging geeft van de Vignetten, die alleen tot dit Boek behooren, vrugten van de eigen vinding des Schrijvers, gelijk mede twee uitslaande fraaije koperen Plaaten, de eene de Wintervermaaken der St. Petersburgers, de andere hunne Zomervermaaken afbeeldende.




De Herssen-Schedelleer van F.J. Gall getoetst aan de Natuurkunde en Wijsbegeerte, door J.E. Doornik, Med. Doctor, te Amsterdam. Amst. bij W. Holtrop. In gr. 8vo. 308 bl.

De reeds door verscheidene in onze taal uitgegeevene Werkjens (*) bekende Leere van den Weener Hoogleeraar frans joseph gall maakt het onderwerp van dezen wijsgeerigen en natuurkundigen arbeid uit; een arbeid, die, zoo volledig als naauwkeurig, de gronden, waarop gall zijn Stelsel vestigt, ontwikkelt, dat men zulks te vergeefs bij eenig ander Schrijver, welke, tot heden toe, over dit veel geruchtmaakend Stelsel geschreeven heeft, in dien graad van duidelijkheid, orde en vaste betoogwijze zoeken zal.
De Schrijver doet ons, terstond in de Inleiding, den waaren aart des geschils en den juisten grond der dwaalingen kennen, waarin zij, die geen behoedzaam onderscheid tusschen de beide bestanddeelen van den mensch, ziel en lichaam, in het oog houden, vervallen, en leert ons den mensch als een zedelijk en zinnelijk wezen kennen, opdat wij die, in aart zoo zeer onderscheidene, kennis niet uit één zelfde bron zouden willen putten.
‘Zoodra (zegt de Schrijver) dus van den mensch, als zedelijk wezen, gesproken wordt, houden alle zoodanige vergelijkingen op, welke geöorloofd zijn, hem als zinnelijk wezen beschouwende.’ Alle vergelijkingen met de dieren houden dus op, zoodra 'er van den mensch als zedelijk wezen gesproken wordt; en geene pooging, om den mensch in zijn zinnelijk

{==311==} {>>pagina-aanduiding<<}
bestaan te leeren kennen, kan of moet zich verder uitstrekken, dan de natuurkundige wetten en grondstellingen veroorloven; alle poogingen, om den mensch in zijn zedelijk bestaan naar te vorschen, strekken zich slechts zoo verre uit, als wijsgeerige bespiegelingen, aangaande den aart zijner Practische Reden, gedoogen.
Deze grenslijn in de betrachting van den mensch niet naauwkeurig onderscheidende, kan het niet anders zijn, of men vervalt in groote dwaalingen, door voor den mensch, als zinnelijk en zedelijk wezen tevens, natuurkundige gronden in de bewerktuiging van zijn lichaam, en in 't bijzonder in die van zijne herssenen, te willen opspeuren; waardoor men natuur- en zedekunde ondereen verwart, door beide uit ééne bron te scheppen.
Dit nu is ook het geval in de stelling, waarvan gall de grondlegger is. Hij wil insgelijks het kenmerk van den zedelijk goeden en kwaaden mensch niet alleen aantoonen, maar daarvan den natuurkundigen grond (het werktuig) in de samenstelling der herssenen aanwijzen; daarin verder gaande dan de vroegere Wijsgeeren, welke alleen de verstandelijke vermogens in het herssengestel hebben trachten naar te speuren.
Sommigen, echter, verdedigen hem ten dien opzichte in zoo verre, dat hij, door natuurkundige gronden (werktuigen) voor den zedelijken aanleg van den mensch aan te neemen, geenszins het eigenmagtige van 's menschen zedelijke vrijheid heeft aangetast of vernietigd; maar de Heer doornik kan, met veel recht, deze verdediging niet als gangbaar erkennen, en wel op grond van deze dilemma: De mensch is in zijne zedelijke handelingen eigenmagtig en onafhanglijk van alle natuur-mechanismus, of hij handelt als zedelijk wezen, even als zinnelijk organisch wezen, volgens onveranderlijke wetten der natuur, die zich in de bewerktuiging van zijn lichaam openbaar maaken; een derde is hier onmogelijk; en is het laatste waar, dan zeeker vervalt alle zedelijke vrijheid. De éénige weg dus, om gall's stelling te verdedigen, is deze, dat men aanneeme, dat hij, door een' natuurkundigen grond (werktuigen, im de samenstelling onzer herssenen aanwezig) van 's menschen zedelijke handelingen te hebben willen aangeeven, hier eigentlijk het oog gehad hebbe op den zinnelijken mensch, in zoo verre hij, als zoodanig, vatbaar is voor gemoedsaandoeningen en neigingen, die hem nuttig of schadelijk kunnen maaken voor de maatschappij, door den aandrang derzelven te volgen. Intusschen (dit alles zijn de woorden des Schrijvers) spreekt zelfs deze veronderstelling hem niet vrij, zoodra hij beweert, dat de natuur hiervoor werktuigen in de samenstelling zijner hersenen heeft aangelegd; hierdoor wordt alle zedelijkheid vernietigd, en het hangt van een louter toeval af, dat in mij de aanleg tot medelijdendheid meer ontwik-
{==312==} {>>pagina-aanduiding<<}
keld is, dan het werktuig der gierigheid, enz. Op deze wijze zoude men de Erfzonde ontleedkundig kunnen bewijzen.
Zie daar eindelijk het groot verschil tot een' staat van mogelijke beslissing gebragt, zedelijkheid en zinnelijkheid tegen over elkander als oorzaaken en bronnen onzer gedachten en neigingen wederzijds aangeweezen. Zeekerlijk behoort men, om de vrijheid en verantwoordelijkheid van den mensch te redden, de zedelijkheid geheel van de zinnelijkheid af te scheiden, en geheel alleen, zonder de geringste vreemde oorzaak, tot de bron onzer gedachten en daaden en tot de beweegoorzaak van onzen wil aan te neemen; maar daarmede vervalt ook het Stelsel van gall ten eenemaal in deszelfs geheelen omvang. Dat het ook in deszelfs bijzonderheden den toets der redeneering, op de vrijheid van den mensch gegrond, niet kan doorstaan, tracht de Schrijver van deze uitvoerig behandelde wederlegging vervolgens te bewijzen.
Ten einde daarin te beter te slaagen, en des te verstaanbaarer voor alle Leezers te worden, laat de Schrijver eenige natuur- en ontleedkundige aanwijzingen over de voornaamste beenderen van den schedel, de herssenen en het ruggemerg voorafgaan, derzelver benaaming en ligging naauwkeurig beschrijvende; waarna hij het eigentlijk gebruik der herssenen overweegt, en zich dus in een zeer moeilijk en duister onderzoek begeeft. Inderdaad, men heeft bij ondervinding, dat de zoogenoemde groote herssenen geene deelen des menschelijken lichaams zijn, welke tot deszelfs dierlijke huishouding onmisbaar bevonden worden; het leven blijft aanhouden ook na verlies van een gedeelte derzelven, en 'er zijn zelfs voorbeelden van kinderen, die geheel van dezelve verstooken ter wereld gekomen en in het leven gebleven zijn. Zij schijnen derhalven tot een ander oogmerk te moeten dienen. Dit oogmerk ontdekt men in het verschil der bewerktuigde wezens, welke een herssengestel bezitten, bij die, welke hetzelve ontbeeren. De eersten, naamlijk, hebben zelfbewustzijn van hun aanwezen, de anderen niet - het gevolg dus van het aanzijn der herssenen is zelfbewustzijn. De Schrijver houdt het intusschen voor meer dan waarschijnlijk, dat niet alle deelen der herssenen hiertoe even veel bijbrengen, maar dat van de vereenigde werkzaamheid van alle derzelver deelen zelfbewustzijn de slotsom zij; en dat het onmogelijk met zeekerheid te bewijzen valle, welk deel voor deze, en welk voor eene andere werkzaamheid der herssenen geschikt zij; schoon het voorts meer dan waarschijnlijk blijve, dat ieder deel der herssenen eene bijzondere werkzaamheid uitoeffene. Inzonderheid vestigt de Schrijver zijne opmerking op de graauwe en mergachtige zelfstandigheid, en
waagt het onder de aandagt der Natuur-onderzoekeren te brengen, of het niet waarschijnlijk zij, dat daarin het mechanismus van ons

{==313==} {>>pagina-aanduiding<<}
denken gelegen zij; grondende zijne meening, onder anderen, daarop, dat de evenredige hoeveelheid derzelve het meest bij den mensch voorhanden zij, en dat dezelve vermindert, naar mate de leeftijd tot een' rijperen en hoogeren ouderdom gevorderd zij; als ook op het gevoel van afmatting en de doffe pijn, in het middenste en diepste gedeelte der herssenen, welke men na eene langduurige inspanning van den geest, voornaamlijk bij afgetrokkene bespiegelingen, gevoelt. Bij deze bedenking voegt hij zijne aanmerkingen, zoo over de slangswijze kronkelingen der herssenen, welker hoedanigheid, doch niet haar getal, door hem voor de oorzaak van eene meeidere of mindere ontwikkeling der geestvermogens gehouden wordt, als over het gevoelen van sömmerring, betreffende het gebruik der holligheden van de herssenen, als sensorium commune, of gemeene zetel van alle gewaarwordingen; met wiens meening hij zich schijnt te vereenigen, immers dezelve niet regtstreeks wederlegt. Voorts redeneert de Schrijver zeer klaar over het trapsgewijze aan- en afneemen van de werkzaamheid der herssenen, en besluit, dat de afgezonderde deelen der herssenen zoo veele werktuigen uitmaaken voor de verschillende verrigtingen van het denkvermogen; waarin ook de grond schijnt gelegen, dat niet de beledigingen van één deel der herssenen het verlies van alle overige verrigtingen van het denkvermogen, maar slechts van de eene of andere derzelven, ten gevolge hebben; zoo dat de herssenen niet als één werktuig, maar als de verbinding van verscheidene werktuigen moeten aangezien worden; schoon het niet mogelijk zij, om, bij de ontleeding van een of ander deel der herssenen, deszelfs bepaalde en eigene strekking te
kunnen ontdekken; waarom ook de Theorie van gall, die voor elke zielswerking (tot in de minste bijzonderheden toe) eene bepaalde plaats aanwijst, volgens des Schrijvers meening, nimmer eenige stellige vordering zal kunnen maaken, maar eene gissing, op andere gissingen gegrond, blijven zal.
Zeer aanmerkelijk en leezenswaardig is voorts het aanhangsel over de zitplaats der ziel, waarmede de Schrijver zijne beschouwing der Herssenen besluit, en waarin hij de dwaaling der oude en laatere Wijsgeeren in het bepaalen wat eigentlijk de ziel zij, als de grond hunner tegenstrijdige redeneeringen over derzelver zitplaats, aanwijst, en het begrip van het woord ziel aldus tweevoudig omschrijft:
1) De ziel is of het intelligibel substraat van al het geen als menigvuldigheid in ons gemoed wordt waargenomen, en tot eenheid van een zuiver bewustzijn wordt opgevat, of
2) De ziel is de dynamische of virtuale grond van den zinnelijk-verstandigen werkkring van werkzaamheid, welke door de herssenen wordt ten uitvoer gebragt.
Als intelligibel substraat is dezelve een voorwerp voor de

{==314==} {>>pagina-aanduiding<<}
Bovennatuurkunde, en ligt geheel buiten het gebied der Natuurkunde.
Als dynamische of virtuale grond is zij in zoo verre een voorwerp voor de Natuurkunde, als de herssenen en derzelver verrigtingen de factoren van dezelve zijn.
Het verwaarloozen van dit onderscheid is oorzaak geweest van de dwaalingen en tegenstrijdigheden, welke de beäntwoording der vraag over de zitplaats der ziel zoo menigvuldig opgeleverd heeft. Immers, vraagt men naar de plaatselijke of stoflijke tegenwoordigheid van het intelligibel substraat, dan sluit deze vraag zelve tegenstrijdigheid in, wijl een redenwezen juist daarin van de stof onderscheiden is, dat hetzelve buiten den omvang onzer zinnelijke gewaarwording ligt, en de begrippen van beiden elkander vernietigen.
Vraagt men naar de dynamische of virtuale tegenwoordigheid der ziel, dan vraagt men naar de plaatselijke tegenwoordigheid des tijds! dewijl alle waarneeming van ons zelven, door de waarneeming van onze zinnelijk-verstandige handelingen geboren, in de opeenvolging des tijds alleen kan plaats hebben; en van deze handelingen is de ziel de virtuale grond; als zoodanig heeft zij met de ruimte niets gemeen, en hierom kan haar dus, in dit opzicht, geene plaatselijke tegenwoordigheid worden toegekend. - De vraag, waar of welke is de zitplaats der ziel, blijft dus altijd ongerijmd, daar men door dezelve niets min- of meerder vraagt dan de oplossing van twee tegenstrijdige begrippen, die men wil vereenigd hebben.
Het kunnen dus alleen de stoflijke werktuigen, waardoor de ziel haar aanwezen openbaart, zijn, met welke de Natuurkenner zich kan bezig houden; en daar het door de ondervinding waar bevonden wordt, dat de schedel, in deszelfs ontwikkeling, de gedaante volgt, welke de herssenen in derzelver oppervlakkigen omvang aanneemen, berust de Herssen-schedelleer van gall voor zoo verre op aanneemlijke en genoegzaam bewezene natuurkundige gronden: edoch gall blijft niet, gelijk alle voorige Natuurkundigen, bij het algemeene, maar wil deze algemeenheid in bijzonderheden beweezen hebben; en daarin wordt hij door den wijsgeerigen Schrijver van dit Werk zoo gegrond als duidelijk wedersproken.
De Schrijver geeft, ten einde deze zijne wederlegging te gevoegelijker te kunnen doen, alle de plaatsen op, waar gall de werktuigen der verschillende verrigtingen der herssenen meent aan te treffen, en besluit zijn, voor de wijsgeerige zinnelijke en zedelijke beschouwing van den mensch, zoo nuttig als weldoorwrocht Werk met ontleed-natuurkundige aanmerkingen over alle deze door gall afzonderlijk aangewezene werktuigen; uit welke aanmerkingen de onzeekerheid en dikwijls tegenstrijdigheid van gall's gevolgtrekkingen en redeneeringen blijkt; doch welke, hoe zeer dit gedeelte van 's mans

{==315==} {>>pagina-aanduiding<<}
Werk het belangrijkste, met betrekking tot de waarde van gall's Theorie, vervat, echter te omslagtig voor ons bestek zijn, om 'er eenige proeven uit op te geeven, daar des Schrijvers redeneer- en betoogtrant derwijze aaneenhangt, dat men, zonder deszelfs klaarheid te kort te doen, niet wel de eene of andere afgezonderde plaats uit deze aanmerkingen ligten, en, buiten derzelver verband met al het voorgaande, opgeeven kan. Genoeg zij het, hier aan te stippen, dat de Schrijver overal in de Theorie van gall dit algemeen gebrek ontdekt, dat zijne redeneeringen en gevolgtrekkingen doorgaans verder gaan, dan de waarneeming en de analogie toelaaten; terwijl hij ook in het onderscheiden zijner onderwerpen geheel onregelmaatig is, en in een zelfde werktuig nog veele andere vermoedt. - Deze ontleed - natuurkundige aanmerkingen worden door even zoo grondige wijsgeerig-zielkundige gevolgd, welke echter, uit derzelver aart, alleen gerigt zijn tegen de beide Afdeelingen, welke de neigingen en geestvermogens bevatten. Bij deze nu komt voornaamlijk in aanmerking, dat gall en zijne Leerlingen het onderscheid tusschen het zinnelijk en zedelijk oogpunt, uit welk men de neigingen van den mensch in eenen wijsgeerigen zin moet beschouwen, niet genoegzaam onderscheiden hebben.
Echter, ondanks de welberedeneerde aanmerkingen, waarmede de Schrijver doorgaans de te zeer in bijzonderheden uitweidende gedeelten der Herssen - schedelleer wederlegt, hebben wij hier en daar eenige schemeringen, en zelfs meer duidelijke trekken, meenen op te merken, waaruit wij in twijffel stonden, of de Heer doornik niet somtijds voordeeliger, dan hij elders zelf betuigt, over de Leer van gall denke. Immers op sommige plaatsen spreekt hij zelf in den geest van gall; op andere weder schijnt hij zelf het zedelijke in den mensch niet van het zinnelijke af te zonderen; hetwelk hij echter, door de geheele Inleiding heen, in de zedelijke beschouwing van den mensch aanbeveelt. Hij spreekt overeenkomstig met gall, waar hij de mildheid aan een bloedrijk of sanguineus temperament toeschrijft, voor zoo verre hij daardoor toegeeft, dat 'er tot zedelijke eigenschappen natuurlijke redenen kunnen medewerken, bladz. 268; en hoe zeer hij tot grondslag van dit geheele Werk legge, dat zedelijkheid overal zorgvuldig van werktuiglijkheid moet afgezonderd worden, spreekt hij echter bladz. 223 van zinnelijk- zedelijke gronden. Voorts, van de verwaandheid spreekende, komt hij al vrij na overeen met gall, en zegt bladz. 275: ‘Die aan deze gemoedskrankte zïek zijn, kunnen mogelijk de waarneeming van gall bevestigen, dewijl hier de geheele werkzaamheid van den geest zich met beelden, niet met wezenlijkheden, bezig houdt, en de herssenen zich daardoor als naar een middenpunt vereenigen, waardoor dan eene uitpuiling geboren wordt ter

{==316==} {>>pagina-aanduiding<<}
plaatse, waar gall den zetel der verwaandheid aanwijst.’ (Waarom echter de herssenen zich naar een middenpunt zouden vereenigen, wanneer de geest zich met beelden en niet met wezenlijkheden bezig houdt, is ons duister; ten zij 'er ook elders eene plaats voor wezenlijke denkbeelden in dezelve aangetroffen wierd!) Gelijk hij dan ook, bladz. 250 enz., zelf verklaart, niet zoo zeer het Systema van gall in dit Werk te hebben willen wederleggen, als wel zijne Theorie van onzuiverheden, die derzelver aanneeming kunnen verhinderen, bevrijden; immers wij leezen aldaar: ‘Het schijnt mij derhalven toe, dat wij, met gall, kunnen aanneemen, dat aan de vorming van den schedel tekenen gevonden worden, die ons tot eene meerdere of mindere ontwikkeling van het denkvermogen doen besluiten, en dat wij als eene natuurkundige grondstelling kunnen aanneemen: dat zich de meerdere en mindere ontwikkeling van het denkvermogen, en deszelfs verschillende verschijnselen, door verschillende streeken aan den Schedel, algemeen zichtbaar doet worden. - Hierdoor ontneemen wij niets aan de eer, welke gall als grondlegger dezer waarneemingen toekomt; en wij bevrijden tevens zijne Theorie van die onzuiverheden, welke dezelve, door het onaanneemelijke, zouden verhinderen de oplettendheid van zoodanige scherpzinnige mannen na zich te trekken, welke gewoon zijn eenen sterk beproevenden geest in alle hunne werkzaamheden te laaten doorstraalen.’
Wij besluiten deze aankondiging van het Werk des Heeren doornik met de betuiging, dat wij in hetzelve, ter wederlegging van sommige al te ver getrokkene uitweidingen der Gallsche Schedelleer, zulk eene bondige redeneerwijze hebben aangetroffen, dat wij dit Boek elken Denker, als ten hoogsten voldoende ter rectificatie van gall's gevoelen aangaande de plaatselijke aanwijzingen der werktuigen tot onderscheidene verrigtingen der herssenen, kunnen aanprijzen.





De geest en strekking der Critische Wijsbegeerte in een kort overzicht voorgesteld door J.R. Deiman, M.D. Amsterdam, bij W. Holtrop, 1805. In gr. 8vo. 45 bl.

Gedachten bij het graf van Immanuel Kant door Mr. J. Kinker. Amsterdam, bij W. Holtrop, 1805. In gr. 8vo. 33 bl.

Beide deze Stukken hebben het zelfde onderwerp na genoeg ter stoffe, maar verschillen even zeer in doel als in voordragt; want daar de Heer deiman als Redenaar voortreedt in gebonden stijl, verheft zich de Heer kinker als Dichter tot die hoogte, van waar men hem eenmaal God en vrij-
{==317==} {>>pagina-aanduiding<<}
heid hoorde bezingen, gelijk de Leeuwrik, onttrokken aan het oog, in hooger luchtgewest het feest viert der weder ontboeide groeizaamheid; en daar de Redenaar zich voorstelt de eenheid te doen zien van den geest, die in de Critische wijsbegeerte heerscht, blijkbaar om deze wijsbegeerte aan te prijzen, heeft de Dichter geen ander doel, dan te doen gevoelen, hoe zeer kant zich zelven vereeuwigd hebbe door den geest zijner wijsbegeerte. Beiden hebben hunne taak waardiglijk vervuld: de bereiking van beider doel is afhankelijk van de vatbaarheid en het oordeel hunner Lezers. Boven veler vatbaarheid zal nog steeds de Redevoering loopen, schoon zij ons voorkomt niet klaarder te hebben kunnen worden gesteld, en alzoo deswegens boven allen verwijt niet slechts verheven, maar alzins lofwaardig te zijn; het Dichtstuk zal de Dichter zelf voorzeker wel alleen geschikt houden voor hun, die alreeds genoegzaam met deze wijsbegeerte bekend zijn, en dezen zal hij ongetwijfeld verrukken door de duidelijke verzinnelijking van des Koningsbergers gedachten, of nog liever door de keurlijkste uitbreiding van die zinnelijke schets, welke dat scheppend genie zelf eenmaal gaf van het gebied der menschelijke kennis. Het oordeel echter van hun, die deze wijsbegeerte nog niet geheel hebben kunnen aannemen, zal noch door dezen zamengetrokken kern derzelve in het eerste, noch door haren schoonen bloemkrans in het laatste stuk, beter overreed of meer bekoord worden, dan door zoo vele uitvoerige en op allerleije wijze opgehelderde voorstellingen, als 'er van verscheidene en ook
van deze zelfde handen gedaan zijn in het, blijkens deze twee stukken zelve, te vroeg gesloten Magazijn der Critische wijsbegeerte. Dat oordeel zal zich, bij voorbeeld, niet ligt kunnen vereenigen met de verzekering, dat het rijk der waarheid ook dat der vrijheid is. - ‘Het land onzer kennis is door onze eigene verstandswetten bepaald. Hier heerscht de zedelijke mensch als wetgever der natuur: maar ook hier ontdekken wij de eerste stralen van die oorspronglijke vrijheid, welke in ons gemoed voorhanden is.’ (bl. 25.) Dus zegt wel de Redenaar: maar, vraagt dat oordeel, hoe geldt hier vrijheid, daar de mensch gebonden is aan de formen zijner zinnelijke gewaarwording en aan de wetten van bevatting zijnes verstands: ja, hoe geldt hier waarheid zelve, daar de zinnen voor het verstand en het verstand voor de reden in zinnelijke zaken niets anders is, dan het gekleurde of hoekig geslepen glas voor het oog, het geen alle denkbeeld van wezenlijkheid, den eenigen grond van waarheid, doet vervallen. Waar toch is mijne vrije magt over den form van het zegellak, waarmede ik mijnen brief sluit, wanneer mij het cachet in de handen wordt gegeven, waarmede ik hetzelve drukken moet? Slechts zoo veel weet ik, dat de sorm eenig-
{==318==} {>>pagina-aanduiding<<}
lijk afhangt van het cachet: maar over dien form gebied ik dan eerst als wetgever van het zegel, wanneer het aan mij staat, dien form naar welgevallen te bepalen. Maar omtrent mijne gewaarwordelijkheid door de zinnen, en mijne begrippen door het verstand, boeijen mij formen van tijd en ruimte, categoriën van oorzakelijkheid en zoo voorts, die zelfs onwegdenkbaar zijn. Voor ons zij dan ook al, wat buiten ons aanschouwelijk is, onderworpen aan de wetten onzer bevatting, gelijk het vloeibaar lak aan het zegel, 't welk het drukt; wij zelve zijn toch aan de wetten onzer aanschouwinge geboeid, zonder dezen te kunnen overtreden gelijk die onzer
zedelijkheid, en alzoo, zou dat oordeel zeggen, behoort de waarheid tot het rijk der vrijheid niet. Dat zelfde oordeel zal in het Dichtstuk de verzekering van eene natuur vol orde en schoonheid buiten ons moeilijk kunnen overeenbrengen met het denkbeeld van eene natuur, als het veelvormig schepzel van ons eigen verstand.

Zoo heeft natuur, door 't hoogst vermogen 
En door een Godheid als bestraald, 
Zich ook den Chaos eens onttogen 
En in haar wording zich bepaald. 
Slechts één in haar verscheidenheden, 
Geheel in haar verspreide leden, 
Vol orde - ook als zij doelloos dwaalt, 
Volschoon, ook als zij monsters baarde; 
Zelfs dan bezielend, als (z') op de aarde 
Als een verdelgend wezen daalt. 

Aldus terug te komen op bl. 26 bevreemdt toch geweldig, na op bl. 15 gelezen te hebben:

Natuur, gewijzigd naar ons weten, 
't Veelvormig schepzel van 't verstand, 
Ontfangt van ons haar ijzren keten - 
Van ons - 't geschakelde verband. 
In de eerste bronnen der gedachten 
Vond gij dien nooddwang harer krachten 
En 't glas, waardoor de Rede ziet; 
Gij hebt dat tooverglas der zinnen, 
Die glanzende Iris, diep tot binnen 
Haar wederkaatzend' aart bespiedt. 
 
Zij kaatst en vangt haar eigen stralen 
Terugg' en op, door de eindloosheid, 
Doet ruimte en tijd den rang bepalen 
Van al, wat ze om zich henen spreidt. 

{==319==} {>>pagina-aanduiding<<}

In die bepaling zien wij de orden, 
Die 't schijnbeeld van een lot deed worden, 
Dat alles schakelt in zijn' kring. 
Zij vormde 't al, gelijk wij 't kennen, 
Om langs dat eindloos spoor te rennen, 
Dat zijn bestaan uit ons ontfing. 

Mogt het Critische Magazijn, herhalen wij dus, nog niet gesloten zijn! Daar mogt zulk een onvoldaan oordeel bevrediging zoeken in eene nadere ontwikkeling van het eene en eene klare overeenbrenging van het andere. De inzigten des zelfdenkers, wiens naam dankbare vereeuwiging waardig is, zijn toch ook niet eensklaps gekomen tot zulke omvatting, als in beide stukken geprezen wordt, gelijk dit onder anderen blijkt uit het stukjen van dien Wijsgeer zelven, over het schoone en verhevene, het welk wij hierna laten volgen.

Waarnemingen over het gevoel van het schoone en verhevene door M. Immanuel Kant. Uit het Hoogduitsch vertaald. Te Groningen en te Amsteldam, bij W. Wouters en J.F. Nieman. In 8vo. 104 bladz.

Bedriegen wij ons niet geheel, dan moet dit klein, beknopt en keurig geschrift eenen ieder, die nog vreemd is met de eigene schriften van den Koningsbergschen Wijsgeer, met het hartelijkst verlangen vervullen, om nader met dezelven bekend te worden, en eenen ieder tevens, wien 's mans wijsbegeerte nog onbekend en onbemind is, uitlokken, om uit 's Wijsgeers eigene werken den waren gang van zijnen geest en deszelfs opklimming tot die hoogte te vernemen en te volgen, waarop hij voor zijne bewonderaars in het eeuwige licht der waarheid, voor zijne tegensprekers in den bedriegelijken regenboog der dampen van een ontsteld brein, schijnt te staan. Deze waarnemingen schreef kant reeds in 1771, en in dezelven zijn, volgens het oordeel des Vertalers, de kiemen te ontdekken van zijne in lateren tijd uitgegevene, kritiek van den smaak en kritiek der oordeelskracht. Men vindt in dezelven, naar ons oordeel, echter, nog zoo weinig grondtrekken van zijne kritiek der zuivere en vooral der werkdadige reden, dat men liefst de ontwikkeling en den gang van 's Wijsgeers eigene gedachten zal verlangen naar te gaan, om te kunnen begrijpen, hoe zijn geest zich eenmaal hebbe losgerukt van de leer der wijsgeerige noodzakelijkheid, gelijk haar priestley noemde, om zich te stellen op de ongenaakbare steilte der zedelijke vrijheid; want hoezeer hij toen reeds schreef: ‘ware deugd kan slechts op grondstellingen worden geënt, die, hoe algemeener dezelven zijn, des te verhevener en edeler

{==320==} {>>pagina-aanduiding<<}
worden;’ en: ‘deze grondstellingen zijn geene speculative regelen, maar het bewustzijn van een gevoel, dat in den boezem van ieder mensch leeft, en zich veel verder uitstrekt dan tot de bijzondere gronden van het medelijden en van de bevalligheid,’ bl. 22; waarin men de kiemen zijner latere wijsbegeerte gaarne zou willen erkennen, hoe ongeschikt nu ook zijne toenmalige uitdrukkingen van gevoel en neiging voorkomen, nadat hij de zuivere reden met hare volmaakte pligtbetrachting van alle zinnelijkheid en lust heeft afgescheiden; - men zal zich waarlijk op den ouden bodem der noodzakelijkheid terug gebragt bevinden, wanneer men op zijne waarnemingen der temperamenten let, en van den zwaarmoedigen leest: ‘hij is standvastig; om die reden houdt hij zijne gewaarwordingen onder grondstellingen;’ van den bloedrijken: ‘zijn zedelijk gevoel is schoon, maar zonder grondstellingen, en hangt altijd onmiddellijk af van de tegenwoordige indrukken, die de voorwerpen op hem maken;’ van den galachtigen: ‘hij handelt veel meer naar grondstellingen, dan de bloedrijke, die enkel door toevallige indrukken getroffen wordt: maar dezen zijn geene grondstellingen der deugd, maar der eer, en hij heeft geen gevoel voor de schoonheid of de waarde der daden, maar wel voor het oordeel der wereld;’ terwijl de koelbloedige niet eens in aanmerking mag komen, wijl 'er niets van het verhevene en schoone, in eenen merkbaren graad, gewoon is in deze gemoedseigenschap in te komen, bl. 29, 32, 35, 37.
Tot een uitlokkend staal van 's Wijsgeers schrijfwijze moge het volgende strekken. ‘In de menschlijke natuur doen zich nimmer roemrijke eigenschappen voor, zonder dat tevens afwijkingen van dezelve, door oneindige schakeringen, tot de uiterste onvolkomenheid zouden kunnen overgaan. De eigenschap van het schriklijk verhevene, wanneer zij geheel onnatuurlijk wordt, is aventuurlijk. (*) Onnatuurlijke dingen, in zoo ver het verhevene daarin is bedoeld, ofschoon het 'er weinig of geheel niet in wordt aangetroffen, zijn fratsen. Wie het wonderbaarlijke bemint en gelooft, is een fantast: de neiging tot fratsen maakt den grillenvanger. Anderdeels ontaardt het gevoel van het schoone daardoor, wanneer het edele daarbij geheel ontbreekt, en men noemt het laf. Een man met deze eigenschap, als hij jong is, heet een lafbek; is hij van middenbaren ouderdom, zoo is hij een gek. Vermits voor den ouderdom het verhevene het meest noodzaaklijk is: zoo is een oude gek het verachtlijkste schepsel in de natuur, even als een jonge grillenvanger het walglijkste en onverdraaglijkste is. Scherts en levendigheid stemmen met het ge-
{==321==} {>>pagina-aanduiding<<}
voel van het schoone in. Evenwel kan 'er nog taamlijk veel verstand mede doorstralen, en in zoo ver kunnen zij meer of min met het verhevene verwand zijn. Hij, in wiens vrolijkheid deze vermenging onmerkbaar is, beuzelt (faselt). Die bestendig beuzelt, is dwaas. Men bespeurt ligt, dat ook verstandige lieden somtijds beuzelen, en dat 'er niet weinig geest toe noodig is, het verstand voor eenen korten tijd van zijnen post af te roepen, zonder dat daarbij iets verzuimd wordt. Hij, wiens reden[en] of daden noch
verlustigen noch roeren, is langwijlig. De langwijlige, in zoo ver hij zich echter met beide bezig houdt, is laf; de laffe, zoo hij opgeblazen is, is een zot. (*)
‘Ik zal deze wonderlijke verdeeling der menschlijke zwakheden door voorbeelden iets duidelijker maken, want wien hogarth's graveer - ijzer ontbreekt, moet, wat de teekening aan uitdrukking mist, door beschrijving vergoeden. Stoutmoedige onderneming van gevaren, voor onze eigen, voor vaderlandsche en voor onzer vrienden regten, is verheven. De Kruistogten, de oude ridderschappen, waren aventuurlijk; de tweestrijden, een ellendig overschot der laatsten, uit een verkeerd begrip van eer, zijn fratsen. Eene zwaarmoedige verwijdering van het gedruis der wereld, uit een regtmatig verdriet, is edel. De afgetrokkene Godsdienstoefening der oude kluizenaren was aventuurlijk. Kloosters en dergelijke graven, om levende heiligen op te sluiten, zijn fratsen. Het bedwingen zijner hartstogten, door grondstellingen, is verheven. Kastijdingen, geloften en meer andere monnikkendeugden, zijn grillen. Heilige gebeenten, heilig hout en al zulke vodden meer, de heilige stoelgang van den grooten Lama van Thibet niet uitgezonderd, zijn grillen. Onder de werken van geest en fijn gevoel vallen de helden-gedichten van virgilius en klopstok in het edele, van homerus en milton in het aventuurlijke. De herscheppingen van ovidius zijn grillen, de tooversprookjes der Fransche geestigheid zijn de ellendigste grillen, die immer uitgekraamd zijn geworden. Anacreontische gedichten zijn gemeenlijk zeer nabij aan het laffe.’
In vier Afdeelingen zijn deze waarnemingen over het verhevene en schoone verdeeld. I. Over de onderscheidene voorwerpen des

{==322==} {>>pagina-aanduiding<<}
gevoels van het verhevene en schoone. II. Over de eigenschappen van het verhevene en schoone aan den mensch, in het algemeen. III. Over het onderscheid van het verhevene en schoone, in de onderlinge betrekkingen tusschen beide geslachten. IV. Over de karakters der volken, in zoo ver dezelven op het verschillend gevoel van het verhevene en schoone berusten. - Door de vertaling van dit Werkje is voldaan aan een reeds voorlang geuit verlangen van den Heer p. van hemert, in zijn Magazijn voor de Critische Wijsgeerte, D.I. St. 1. bl. 69. en strekt dezelve voorzeker den Vertaler tot eer.








Reizen door Rusland, Duitschland, Zwitzerland, Frankrijk en Engeland; door N. Karamsin. Uit het Hoogduitsch vertaald. Iste Deel. Met Plaaten. Te Leijden, bij P.H. Trap. In gr. 8vo. 266 bl.

Een voortreflijk weiland, een voortreflijk boschjen, een voortreflijk meisjen - kortom all het voortreflijke verblijde dezen Reiziger, waar en onder welke gedaante hij het ook vinden mag; en het zijn vooral de voortreflijke blijken van zijn warm gevoel voor het ware en goede, voor het waarlijk schone en edele, hetwelk ons een zoo uitnemend genoegen gaf bij de lezing van dit Werk, waardoor wij ook eenigzins bekend worden met den trap van veredeling en beschaving in Rusland, en dat vooral belangrijk is door vele bijzonderheden, betreffende een aantal grote vernuften en mannen van eenen gevestigden roem, welken deze Reiziger overal vlijtig bezocht; als zijnde zijne voorname bedoeling, overal wijsheid op te zamelen, ten einde daarna mede als Schrijver te arbeiden, in het bijzonder voor zijne eigene Natie. Het zal voorzeker reeds genoeg zijn om den Lezer uit te lokken, als wij de namen van kant, ramler, nicolai, morits, herder, platner, weisze, wieland en lavater opnoemen, met welke allen, blijkens dit eerste Deel, de Schrijver kennis maakte, en van welke hij ons belangrijke gesprekken en bijzonderheden mededeelt.
Het reisverhaal is geschreven in Brieven aan eenen Vriend, waarvan de eerste nog in zijn Vaderland, in Mei, kort na zijne afreize, en de laatste, in dit Deel, in Aug. 1789 te Zurich getekend is; en geheel het Werk zal in drie Delen aflopen: deze brieven zijn niet geschreven in stille uuren op 's mans boekvertrek, maar nu hier dan daar, onder den weg, en dikwils met potlood, op afgescheurde stukken papier; waarom hij ook voor de ongelijkheid van stijl vergeving vraagt, die de Lezer hem zeer gereedlijk geven zal, daar alzoo de uitboezemingen van zijn vol hart des te warmer en zuiverer voor ons bewaard bleven.

{==323==} {>>pagina-aanduiding<<}

Het smart ons, dat wij de vertaling (van eene Duitsche vertaling) bij een Werk, dat anders zoo aangenaam leest, niet kunnen prijzen; meer dan eens konden wij den zin van het oorspronglijke niet raden; b.v. (want fouten van minder belang willen wij niet opgeven) bl. 164 lezen wij, dat bij den Schrijver het denkbeeld opkwam van naar Italie te reizen, om daar het een en ander te beschouwen, en tot geen ander oogmerk, dan om over de klaarheid der ondermaansche dingen te zuchten; en in een brief uit Berlijn, bl. 99. Morits is met campe, een beroemden Duitschen Leeraar, in twist. Deze heeft openlijk in de nieuwspapieren daarvan reden gegeven, waarom hij de verbintenis met hem gebroken heeft, en zijne boeken niet meer in druk geeft. ‘Ik wilde hem in denzelfden toon antwoorden,’ zeide morits, ‘en had reeds twee vellen vol geschreeven: maar ik bedacht mij, wierp het geschrevene op het vuur, en lag het publiek mijne verdediging geheel koelbloedig voor.’ - Gij zijt een zonderling mensch, dacht ik, onmooglijk kunt gij in vrede leven. Hij is zeker de eenige beroemde Schrijver in Duitschland niet, welke niet eens een openlijke krijg met een anderen geleerden gevoerd heeft: en het publiek leest deze strijdschriften met genoegen. - Adieu, Heer Professor! - Wij verstaan onze taal niet, indien dit laatste geen onzin bevatte.
Dan het is ons eene aangenamer taak, den Lezer het een en ander mede te delen ter staving van ons gunstig gevoelen. Het spreekt van zelve, dat onze Reiziger de meesterstukken der schilderkunst te Dresden niet over het hoofd zag; drie uuren bragt hij in de Gallerij aldaar door, maar wel drie maanden had hij daar willen vertoeven. Van het hoogstmerkwaardige geeft hij echter kort bericht, en bij deze aantekeningen vonden wij aan den voet der bladzijden, nopens de voornaamste meesters, met groot genoegen, eene en andere opheldering.
In Berlijn bezocht hij den Schouwburg; men gaf juist: Menschenhaat en Berouw van von kotzebue; dit stuk beviel hem bij uitnemendheid, en hij geeft zijnen Vriend den geest en het beloop van hetzelve; hij erkent, dat het niet boven alle berisping is, maar bij zoo veel schoons en treffends, zegt hij, vergeet de aanschouwer de kritiek; voorts zegt hij zijn gevoelen over de uitvoering, en vervolgt dan aldus: ‘Ik geloof dat de Duitschers zulke Toneelspeelers niet zouden hebben, wanneer zij geen lessing, gothe, schiller en andere Dramatische Schrijvers gehad hadden, welke in hunne Toneelstukken den Mensch zoo levendig voorstellen, als hij is, terwijl zij alle de fijne verdiepingen zijner natuur nabootzen zonder alle overvloedige versraijingen, zonder Fransch blanketzel, welk eenen mensch van natuurlijken smaak onverdraaglijk is. Wanneer ik shakespear en de beste Toneeldichters der Duitschers lees, dan kan ik mij altijd geheel levendig verbeelden,

{==324==} {>>pagina-aanduiding<<}
hoe de Toneelspeler zich moet voorstellen: lees ik echter een Fransch Treurspel, zoo vind ik maar zelden, hoe de Toneelspeeler goed, of zoo speelen kan, dat het mij treft. - Toen ik den Schouwburg verlaten had, droogde ik op de straat nog den laatsten traan uit mijne oogen. Gelooft gij wel, mijn Vriend! dat ik den gehelen avond mij onder de gelukkigste menschen rekende. Men beweere nu nog, dat de schoone kunsten geen invloed op ons geluk hebben. Neen! ik zal steeds hare werkingen zegenen, zoo lang een hart in deze borst klopt, en zoo lang dat hart gevoel heeft.’
‘Gij ziet, mijn Vriend!’ dus eindigt de negenëntwintigste Brief, ‘dat ik mannen heb leeren kennen, welken mijne geheele achting verdienen: verstandige, beschaafde, geleerde, beroemde mannen - maar vreemd aan mijn hart. Wie onder hen behoeft mij in het geringste. Ieder van hun heeft zijne bezigheid en betrekkingen, en geen bekommert zich om den armen vreemdeling. Geen zal het morgen gewaar worden, wanneer ook de tegenwoordige nacht op hare zwarte vleugelen mij uit de waereld draagt. Niet de kleinste zucht zouden zij over mij laten, maar spoedig - spoedig zoudt Gij de ontbinding van uwen Vriend vernemen.’
Tweemaal kwam hij te vergeefs bij wieland; ‘heden ging ik weder bij hem,’ zegt hij, ‘en wel des morgens om agt uure, en nu trof ik hem aan. ‘De wensch om u te zien heeft mij naar Weimar gevoerd,’ was mijne inleiding. - ‘Dat is der moeite niet waardig,’ antwoordde hij koel en met eene terughouding, die ik van wieland niet verwacht had. Toen vroeg hij hoe ik te Moskow zoo goed het Duitsch had leeren spreken? Ik verhaalde hem, dat ik gelegenheid genoeg had om met Duitschers om te gaan, en wel met lieden, die hunne taal volkomen verstonden. Ik noemde toen lens, en nu kwam het gesprek op dezen ongelukkigen man, welke wieland zeer goed bekend was. Wij bleeven intusschen staan, waaruit ik natuurlijk besluiten moest dat wieland verkoos mij niet lang op te houden. ‘Waarschijnlijk kom ik u ongelegen,’ zeide ik. - ‘Ja!’ antwoordde hij: ‘en daar te boven werken wij gewoonlijk 's morgens.’ - ‘Vergun mij dan op een ander tijd te komen; bepaal slegts een uur. Ik verzeker u nogmaals, dat ik alleen naar Weimar gekomen ben om u te zien.’
‘Wiel. Maar wat wilt gij van mij?’
‘Ik. Uwe Schriften hebben in mij den wensch doen ontstaan, om derzelver Schrijver persoonlijk te leeren kennen. Ik verzoek voorts niets van u, als het verlof om u te zien.’
‘Wiel. Gij maakt mij verlegen. Moet ik oprecht met u spreken?’
‘Ik. Gij zult mij verpligten.’
‘Wiel. Ik ben geen vriend van nieuwe kennissen te ma-
{==325==} {>>pagina-aanduiding<<}
ken, en ten minsten niet met lieden, welke mij geheel onbekend zijn. Ik ken u niet.’
‘Ik. Dat stem ik toe: maar wat vreest gij van mij?’ -
‘Wiel. Het is thands in Duitschland de mode geworden te reizen, en dan de reizen te beschrijven. Zodanige reisbeschrijvers, wier getal niet gering is, gaan van stad tot stad, en zoeken met beroemde lieden alleen te spreeken, om dat, wat zij van hen hooren, te laten drukken. Wat dan onder vier oogen gesproken is, wordt voor het publiek uitgebazuind, en daardoor hebben reeds veelen geleden. Ik ben mijzelven niet geheel zeker; zomtijds ben ik te openhartig.’
‘Ik. Herinnert gij u niet, dat ik geen Duitscher ben, en voor het Duitsche publiek onmooglijk schrijven kan?’
‘Wiel. Welke nuttigheid echter is 't, dat wij bekend worden? Gesteld, wij wierden voor elkander belangrijk, moeten wij niet spoedig weder scheiden? Want gij zult waarschijnlijk hier niet blijven?’
‘Ik. Ik zou mij meerdere dagen hier in Weimar ophouden, om het genoegen te hebben u nader te leeren kennen, en bij onze scheiding zou ik mij verheugen, u, als vader in den schoot van uw huisgezin, en als vriend onder vrienden gezien te hebben.’
‘Wiel. Geheel niet. Ook zal ik 'er eene gewetenszaak van maken, wanneer gij alleen om mij hier blijft. Misschien zoudt gij in andere Duitsche Steden, bij voorbeeld in Gotha, meer genoegen en onderhouding vinden.’
‘Ik. Gij zijt een Dichter, en ik bemin de Dichtkunst: hoe aangenaam zou het mij zijn, wanneer gij mij wildet toestaan, slegts een uur, over deze, het leven veraangenamende kunst met u te spreken.’
‘Wiel. Ik weet naauwlijks, wat ik u zal antwoorden: misschien kunt gij mijn Meester in de Dichtkunst zijn.’
‘Ik. ô! Te veel eer! - Ik moet dan voor altijd van u afscheid nemen?’
‘Wiel. (Mij lachend aanziende.) Ik ben wel geen physionomist: maar uw gelaat blaast mij een zeker vertrouwen in. Uwe oprechtheid bevalt mij, en nooit zag ik eenen Rus, welke u geleek. Ik heb eenen Sch. gekend, een scherpzinnig man, die met den geest dezes Grijsaards (wijzende op het pourtrait van voltaire) zeer vertrouwd was, en over 't algemeen volgen uwe landslieden de Franschen na, maar gij’ -
‘Ik. Ik dank u.’
‘Wiel. Wanneer gij met mij eenige uuren verkiest door te brengen, kom dan heden nadenmiddag om half drie uure weder.’
‘Ik. Ik vrees -’
‘Wiel. Wat?’
‘Ik. Dat mijn bezoek u lastig zal vallen.’

{==326==} {>>pagina-aanduiding<<}

‘Wiel. Ik verzeker u, dat het mij aangenaam is, en verzoek u te gelooven, dat gij niet de eenige oprechte mensch op de waereld zijt.’
‘Ik. Vaarwel.’
‘Wiel. Om half drie verwagt ik u.’
‘Ik. Ik zal komen. Vaarwel.’ -
Zoo liep dit bezoek in het eind toch nog gunstig af, en des namiddags was het onderhoud vriendlijk, hartlijk en belangrijk; dan wij kunnen alles niet afschrijven. Dit ééne nog: gedurende zijn verblijf te Zurich, ging karamsin iederen dag bij lavater, at bij hem, en ging des avonds met hem wandelen; van dezen merkwaardigen man meldt hij dus vrij veel aanmerklijks, waaromtrent wij toch den Lezer naar het Werk zelve verzenden moeten; maar het volgende hadden wij al aanstonds bij de lezing ook voor ons publiek geschikt. Hij bezogt, onder anderen, met lavater, op zekeren dag, een waardigen Dorpspredikant, die met twee beminnelijke Zusters huis hield; van welk bezoek hij veel verhaalt, onder anderen ook dit:
‘Na het eeten begaven wij ons tot het spel - maar niet tot het kaartspel, mijn Vriend! - wij plaatsten ons rondom eene tafel, en ieder nam een blad papier, waarop hij eene vraag schreef, die hem inviel. Toen wierden die papieren door elkander geschud, en ieder moest nu die vraag beäntwoorden, welke hij kreeg, en eene nieuwe opgeven. Op deze wijze duurde het spel voort, tot dat het blad vol was, en toen wierd alles voorgelezen. Eenige antwoorden waren welgepast, en die van lavater onderscheidden zich van de overigen als de maan van de starren. De antwoorden der bevallige Zusters schitterden door eenvoudigheid en zedigheid uit. Ik zal u tot een voorbeeld eenige vragen en antwoorden mededeelen. Vraag: ‘Wie is de waare weldoener?’ - Antwoord: ‘Hij, die in den tegenwoordigen nood helpt.’ Dit antwoord bevat bij alle eenvoudigheid eene treffende waarheid. Geef een ander dat, wat hij thands juist behoeft: onderhoud hem niet met schoone woorden, die van honger sterft, maar geef hem een stuk broods. Wat helpt hem een stuk gouds, die in gevaar is om te verdrinken? Trek hem uit het water. - De vraag: ‘Is het leven van een zeker mensch tot de voltooijing eener zekere zaak volstrekt nodig?’ wierdt op de volgende wijze beantwoord: ‘Het is nodig, wanneer hij in het leven blijft: het is onnodig, wanneer hij sterft;’ en op de vraag: ‘Wat is het best op de plaats, waar wij ons bevinden?’ volgde het antwoord: ‘De menschen.’ - Daarop wierden verscheidene woorden zonder zamenhang opgegeven, en elk moest daaruit iet zamenhangends maken, 't geen dan wel eens gelach verwekte.

{==327==} {>>pagina-aanduiding<<}

‘Ik wenschte dat wij deze soort van tijdverdrijf van de Duitschers overnamen: het verstand wordt daardoor geöeffend, en voor de vriendschaplijke gezelschappen kan niets aangenamer en onderhoudender zijn.’ - Dusverre onze Schrijver, dien wij ook bij ons vele Lezers wenschen.

De Familie van Halden. Door August Lafontaine. Met Plaaten. II Deelen. Te Haarlem, bij F. Bohn. In gr. 8vo. Te zamen 734 bl.

Eene Roman, die misschien in een en ander opzicht voor sommige Stukken van dezen uitmuntenden Schrijver moet onder doen, waarin ons althands eene en andere grote onwaarschijnlijkheid hinderde, (die men gemaklijk had kunnen verhelpen;) maar die evenwel zeer zeker niet alleen eene plaats verdient bij zijne overige Geschriften, maar ook iedere zoodanige vlek door vele in het oog lopende schoonheden overvloedig vergoedt. Men kan de geschiedenis niet lezen zonder de levendigste belangneming; iedere bladzijde roert ons, en alles heeft de kenlijkste strekking om het gevoel voor het ware en goede in te scherpen en te bevestigen. Het is vooral ook het kontrast, hier zoo natuurlijk en ongezocht, dat ons in deze geschiedenis bevalt: wij zien hier zeer sterke en zeer zwakke, zeer edele en zeer slechte menschen, en eindlijk krijgt de ondeugd haar natuurlijk loon. Een paar trekken zullen genoegzaam wezen om onzen Lezer den geest van deze Roman te doen voelen: met het karakteristieke van dezen Schrijver is hij voorzeker reeds genoeg bekend. Ziet hier de ondervinding van eenen ondeugenden: ‘Als ik dat alles zoo naga, - het is toch wonderlijk met deze helden der deugd en met ons. Wat moeten wij al niet bij de hairen vatten, wat al streken, wat al rollen spelen, om tot ons doel te komen! Maar zij zijn bedaard en altijd dezelfde, zoo dat wij dikwijls niets tegen hen kunnen uitvoeren. Het is waar, wij genieten het leven, en zij niet; maar onze zorgen, het gestadig opletten op alles, de eeuwige ingespannenheid van onzen geest; en dan, het geen men toch niet lochenen kan, - een soort van onrust, ik weet zelfs niet, knagingen van het geweten, welke ons bij slot het vermaak weder vergallen.’
En dit was daarentegen het gevoel van eenen deugdzamen: ‘Lieve vrouw Zuster, gij hebt - gehaat; en wat hadt gij daar voor? Niets dan verdriet. Ziet gij, wij zijn gelukkig, om dat wij niemand haaten. Ook gij zult met onzen lieven Heers hulp nog gelukkig worden, maar de middelen daartoe zijn liefde, goedheid en vergeving.’

{==328==} {>>pagina-aanduiding<<}

De Lezer voelt, hoe eene geschiedenis, met zulk eene bedoeling door eenen lafontaine uitgewerkt, op verstand en hart moet werken; en wij verzekeren hem, dat hij dezelve met genoegen zal lezen en herlezen. Wij willen hem daarom ook nu vooraf niets mededelen van het verhaal, maar in 't bijzonder den waardigen ouden Majoor van halden aanbevelen aan zijne vriendschap: de volgende trek moge doen voelen, hoezeer de man dezelve verdient: ‘Oude’ (zeide de Majoor, toen de geschiedenis zich eindlijk zoo gelukkig ontwikkelde) ‘van daag voor het laatst tegen den Hemel gemord, en van ons leven niet meer! Ik zeg u, al verging hemel en aarde rondöm mij, ik wil staan als een man, en mij niet verroeren, ten zij 'er voor of naast mij een onschuldige mogt liggen, dien ik daardoor behouden kon. En met dat Duël, was toch ook een domme onberadene streek, zoo als ik nu ook inzie. Want hebben zij ons kwaad gedaan? Zij wilden het slechts doen. Dezen hier verkochten zij naa Hongarye, en dien daar jaagden zij naa Polen. Toen mogen zij gedacht hebben, wonder wat schranders uitgericht te hebben; maar onze Lieve Heer brengt deze twee juist bijéén, en de één redt des anderen leven. Emilia zenden zij naa de Mark, en dit geeft gelegenheid dat Juffrouw julia onze goede louise uit de klauwen van dien Duivel, van karel, verlost. Ja, ik wenschte dat selenberg en karel thans binnen traden. Ik zou zeggen: welkom! gijlieden hadt het ten kwade met mij gedacht; maar gijlieden hebt het goed met mij gemaakt.’
Een en andermaal lazen wij, onder anderen, Predikant, in plaats van President; zoodanige zinstorende onnaauwkeurigheden moest de Corrector niet over het hoofd zien.




Levensgeschiedenissen voor jonge lieden. IIIde Deel. Ook onder den titel: Het Leven van James Cook, door C. Rogge. Te Leijden, bij D. du Mortier en Zoon. In 12mo. 199 bl.

De Lezer voelt, dat de Heer rogge inderdaad gene betere keuze kon doen; en deze Levensbeschrijving, in denzelfden uitmuntenden smaak als zijne vorigen beärbeid, is voor onze Kinderen een uitnemend Geschenk. Het Wereldkaartje, voor dit Werkje geplaatst, is even wel uitgevallen als hetzelve onontbeerlijk is.





{==329==} {>>pagina-aanduiding<<}

Algemeene Vaderlandsche Letter-oefeningen.

Verhandelingen, raakende den Natuurlijken en Geopenbaarden Godsdienst, uitgegeeven door Teyler's Godgeleerd Genootschap. XXIste Deel. Te Haarlem, bij J. Enschedé en Zoonen en J. van Walré, 1805. In gr. 4to. 462 bl.

In deezen bundel ontmoeten wij een Drietal Antwoorden op 's Genootschaps Prijsvraage, voor 1804 uitgeschreeven, van deezen belangrijken inhoud: Van welken aart waren de Zoenofferhanden onder het Oude Verbond? Heeft de Dood van Christus daarmede eene genoegzaame overeenstemming, om met de daad in het licht van een Zoenoffer beschouwd te worden? Zo ja, hoe verre strekt zich deeze overeenstemming uit? - De eerste, en met meerderheid van stemmen met den Gouden Eereprijs bekroonde Verhandeling, is die van den Eerw. rinse koopmans, Leeraar der Vereenigde Doopsgezinde Gemeente te Amsterdam: aan dezelve wordt in de Voorreden, naamens het Genootschap, geene onderscheidende verdienste, behalven die van uitvoerigheid, toegekend: zij mag evenwel, onzes oordeels, op meerdere en betere roem draagen. De tweede in rang staat het werk van eenen onbekenden Schrijver, dat, door zijne bondigheid en wijsgeerige netheid, te zeer den arbeid van koopmans op zijde streeft, om, naar ons inzien, geene bovengemeene aanspraak te hebben op eenen Zilveren Eerepenning, nu voor het eerst zedert 's Genootschaps aanvang, van 1778-1804, aan de mislukte poogingen van waardige Mededingers niet uitgereikt. De laatste plaats, eindelijk, bekleedt het opstel van den Eerw. gerbrand bruining, Remonstrantsch Gereformeerd Predikant te Nieuwkoop, en werkend Lid van het Utrechtsch Genootschap van Konsten en Weetenschappen. Om betere gelegenheid te geeven tot een Christelijk onderzoek omtrent de gedaane Vraage, verschijnen beide deeze Antwoorden,

{==330==} {>>pagina-aanduiding<<}
in gevoelens van dat des Heeren koopmans eenigzins verschillende, doch in de hoofdzaak met hem eens, onder de Werken van teyler in druk: en geen onzijdig Konstrichter zal, vertrouwen wij, omtrent dezelven des Genootschaps koelen lof te hoog gestemd achten, ‘dat zij in 't geheel, of NB. voor een goed gedeelte, leezenswaardig zijn.’ Eerder moet deeze schraalheid in prijzen, en bovenal in vereeren, zo ongewoon, en afsteekende bij de edelmoedigheid en bekende onzijdigheid der aanzienlijkste Fundatie in ons Vaderland, verwondering en bevreemding baaren. Zij zoude het echter meer doen, en geheel de zaak een raadselachtiger voorkomen hebben, indien niet aan het Publiek een wenk gegeeven ware, dat Directeuren en Leden of Beoordeelaars, na den Gouden Eereprijs aan den Eerw. koopmans te hebben toegeweezen, verre uiteenliepen omtrent de waarde, die men op de mededingende Antwoorden te stellen had. (*) Of bij Heeren Directeuren een ontijdige Kerkijver, dan wel de Gouden Muntspreuk des Genootschaps (waare godsdienstkennis bloeit door vrijheid) het zwaarst gewoogen hebbe, onderneemen wij niet te beslissen, of ook te onderzoeken. Genoeg, de Voorreden toont ons, 'er kwam eene te loorgestelde hoop bij, van geene Verhandeling zelfs te mogen drukken, die het bekend en overoud gevoelen begunstigde, omtrent de Leer van christus lijden en sterven als een voldoenend offer aan gods strafvorderende Gerechtigheid. - Maar laat ons, uit bescheidenheid en gevestigde hoogachting voor teyler's beroemden Naam in het
Gemeenebest der Letteren, de geheugenis van den dag der Beöordeeling niet verder ophaalen, dan noodig was om het vooroordeel tegen te gaan, dat bij iemand tegen de misloonde verdiensten van kundige Schrijvers ontstaan konde uit 's Genootschaps Voorreden. Wij eindigen met den hartelijken wensch

Teileri e fastis excidat illa dies:

en gorden ons nu aan tot de taak, die voor ons ligt.
De Eerw. koopmans, zijn onderwerp ten vollen mees-
{==331==} {>>pagina-aanduiding<<}
ter, heeft hetzelve op breeden leest geschoeid, bij zijne uitvoerigheid evenwel in eene juiste orde en met klaarheid van voordragt behandeld, en door menigerlei blijk van zijne beleezenheid en rijkdom van gepaste aanhaalingen deezen met recht bekroonden arbeid verzierd.
Hij vangt aan, in eene Inleiding, met de belangrijkheid der stoffe op te merken, de inrichting der drieledige Prijsvraag goed te keuren, en zich ten leiddraad haarer beantwoording voor te stellen; terwijl hij voorts, afkeerig om met ontijdige geleerdheid te praalen, een getal nabuurige en zelfs aangelegen onderwerpen uitmonstert, en zijne taak naauwkeurig omschrijft. Hij bepaalt zich dus, om, in het Iste Deel van zijn werk, naar den aard der Zoenoffers, bijzonder van de Wettische, onderzoek te doen, en vereischt, tot meerdere onzijdigheid in deeze toetze, ‘dat men zich, als ware men van de Christelijke Bedeeling gansch onkundig, in den toestand der Jooden verplaatze, gelijk zij oudtijds leefden onder de Wet en Profeeten.’ De naam dier Offers in den Bijbel; de gelegenheden, waarbij dezelve geöfferd wierden; de plegtigheden, die daarbij plaats hadden, (voor zo vermen deeze, als ter zaake dienende, moet kennen) en de uitwerking door die Offers te wege gebragt, gelijk mede het doel van derzelver instelling, - zijn dus de aangelegen stukken, die hem aanvangelijk in een Vtal Hoofddeelen onledig houden. In een zo ruim bestek vond eigenaardig de aangelegen verordening en beschrijving der verrichtingen op den grooten Verzoendag (waarvan lev. XVI meldinge is) bekwaame plaatze. Gaarne zouden wij den Schrijver van nader bij volgen; dan de gunstige onderstelling omtrent eenige ervaarenis onzer Leezeren in het Mosaisch Wetboek, dat in aller handen is, - eene onderstelling, waarop wij ons zeker meer verlaaten mogen, dan koopmans doen konde, - doet ons deeze zijne breedvoerige navorschingen in een zeer kort begrip te zamentrekken.
Behalven menigte andere Offerhanden, in moses Wet door jehovah bevolen, vinden wij gewaagd van Zond- en Schuld-offers, thans moeielijk te onderscheiden, dan hierin overeenkomende, dat zij met kleen verschil van plegtigheid geschiedden, en beiden als Offers ter Verzoening, of Zoenoffers, in de Vraag zijn aangeduid. Vermits in de oogen van dien hoogverheven god, die tevens

{==332==} {>>pagina-aanduiding<<}
Israëls Koning was, alles, wat tot zijnen Dienst gewijd werd, zo persoonen, als zaaken, zekere onvolkomenheid of onreinheid had, geschiedde de heiliging van Priesters, Huis of Paleis Gods, vaten, enz. door gezegde Offerhanden. Daar voorts het Volk, dat met jehovah in verbond was, van zijnen kant, volgens de Wet, en rein van zondesmet, en Gode-waardig zijn moest, werd almede verzoening, dat is wegneeming, bedekking, of zuivering van schuld, om gelijke rede, vereischt door Offers, na de herstelling van ligchaamskwaalen, zwakheden en gebreken, vooral na het pleegen en ontwaaren eener ligtere en onopzettelijke misdaad, waarvoor de Wet dit middel tot vergeeving gehengde. Het heerschende denkbeeld, dat ziekten en ligchaamsongemakken, als blindheid, melaatsheid enz., uit zedelijk kwaad ontstonden, of straffen waren der Voorzienigheid, lag vermoedelijk den grond tot de gelijkvormigheid van opgemeld gebod der Zoenoffers. - Niet alle en zwaardere wanbedrijven, evenwel, mogten dus geboet worden; deezen doodstrafte de Wet, ‘gebiedende de uitrooijing des schuldigen uit den volke.’ Alleen zonden van afdwaaling en onkunde, of die met geenen moedwil gepleegd, en als de zodanigen omschreeven waren, vonden de gunstige uitzondering, dat zij, met afwending van het oordeel der strafbedreigende Wet, langs deezen weg verzoend konden worden. Zo ten aanzien van bijzondere Leden der Maatschappije, als ten behoeve van geheel het Volk, mogten en moesten de Zoenofferhanden bij opgenoemde overtreedingen geschieden: en, of men ten deezen nalaatig ware, wierd 'er bovendien de plegtigheid ingesteld van den jaarlijkschen Verzoendag, voor alle verdere en onverzoend gebleevene Volksongerechtigheden (*).

{==333==} {>>pagina-aanduiding<<}
De plegtigheden wijders, het Zoenoffer vergezellende, waren niet minder spreekende ingericht, om hoogen eerbied voor den jehovah, als God en Koning Israëls, aan te kweeken, en zedelijke deugd, althans gezellige pligten, met nadruk den Volke in te boezemen: uitneemend wierd de Majesteit der Wet gehandhaafd, waar geene hoe kleene schending derzelve onopgemerkt bleef, en, naar gelang het vermogen of de rang der schuldigen grooter was en uitsteekender, eene zwaardere boete, een kostelijker Offer geëischt wierd. Altoos moest hetzelve in zijne soort voortreffelijk, volkomen, en zo wel als de offerdoende Priester, die de gaave aan god opdroeg, en als Middellaar tusschentrad, zonder eenig gebrek, zijn. De staatige toewijding aan den heiligen Koning, aan jehovah, ging vooraf, door de gaave, of het dier, voor zijne deur, of bij den grooten Altaar te plaatzen, die stond aan den ingang van het Huis zijner Heerlijkheid. De oplegging der handen op het offerbeest en belijdenis der schuld volgde. Na de slachting van het Offer, besprengde de Priester de hoornen of de wanden des reukaltaars met bloed, en verbrandde hij het vet, als het uitneemendste van het geöfferd dier, wiens romp ten spijze verbleeven wierd voor hun, die tot het Heiligdom betrekking hadden; ten zij in geval van zwaardere misslagen, en boetedoeningen voor de Priesters, of voor het Volk, op den Verzoendag; dan, naamelijk, werd ook het overschot des Offers buiten de stad, of het leger, op eene reine plaatze verbrand, en waren zij tot den avond onrein, die aan deeze verrichting deel hadden. Het zinnebeeldige in deezen plegtigen Eerdienst gaat de Eerw. koopmans stuk voor stuk na, ten einde den indruk uit te vorschen, dien het op bedachtzaamen
achterliet; en hoofdzaakelijk komt zijn besluit hier op neder: dat het dier als 't ware den last der beleeden schuld wegdroeg, en deeze als gelaaden wierd op het offer bij de oplegging der handen; dat de besprenging des bloeds het onreine en vuil der zonde vertoonde; terwijl het gewigt derzelve tevens daarin doorstraalde, dat eene ziele (die geächt wierd in het bloed haare wooning te hebben) overgegeeven wierd ten dood, tot een zoenmiddel en bevrijding voor den overtreeder, wien de strengheid der Wet met zulk eene straf bedreigd had. Voorts, daar het Offer geheel aan jehovah geöfferd en vernietigd moest worden, of tusschen Hem en zijnen Hofstoet gedeeld

{==334==} {>>pagina-aanduiding<<}
werd, boezemde zulks ontzag voor den Oppervorst in, wiens eens verbeurde gunst en beleedigde Majesteit niet dan door zwaare schenkaadien te herwinnen was; terwijl zich tevens in dit alles, dat tot boetvaardigheid en voorzichtigen levenswandel aandreef, het troostrijk denkbeeld mengde, dat men, langs den voorschreeven weg, bij eenen zo heiligen god, verzoening en bevrijding van straf erlangen mogt: want in deezen zin van bedekking, uitwissching, of wegneeming, heeft men die schriftuurlijke bewoordingen te verstaan, naar de verklaaring van den geleerden john taylor (*), wien koopmans prijst en aanhaalt.
Hoezeer nu de Wetgeever en moses Boeken een diep stilzwijgen bewaaren omtrent de waare rede of doel deezer plegtige Offerhanden, kon evenwel een verstandig Israëliet, uit de Volksgeschiedenis, en bepeinzing van den wettischen Eerdienst, tot het besluit komen, dat het oogmerk der Mosaische Bedeeling gelegen was ‘in de bevordering van kennis en eerbiediging des éénen waaren gods, met vernietiging der Afgoderije; voorts in de opleiding der Israëliten tot het aankleeven en volgen van deugdzaame grondbeginselen, met verlaatinge der woestheid, onreinheid en zedeloosheid; en in de voorbereiding van hun verstand en hart voor de omhelzing en beleeving van voorschriften, geheel van zedelijken aart, en afgescheiden van omslagtige Plegtigheden.’ Uit dit oogpunt de zaak met den Schrijver beschouwende, krijgen de Zoenoffers, tot in kleene bijzonderheden, het aanzien van welberaamde staatkundige en Godsdienstige verordeningen, tot beide deeze einden zo

{==335==} {>>pagina-aanduiding<<}
naauw vereenigd, en met zo verheven wijsheid gericht, dat zij bij uitstek konden strekken ‘ter handhaaving van den eerbied voor god, den heiligen Opperkoning, en voor zijne onschendbaare Wet, gelijk mede tot bevordering van orde en algemeen nut,’ vermits zij het strenge der Godsregeering, met behoudenis van al het ontzag voor jehovah, hielpen leenigen; en eindelijk ook, als stellige Geboden, niet minder dienden tot afschrik van zedelijk kwaad, en ter aankweeking van ootmoed, gehoorzaamheid, berouw en deugd, onder een zinnelijk Volk, onrijp voor Geestelijken Eerdienst. Niet weinig klem ontleent dit gevoelen van der Profeeten leere; en bewijst de Eerw. koopmans, door getal van schoone en welbekende plaatzen, hoezeer een moses, david, salomo, jesaïas, micha, hosea (gelijk mede sirach, philo) en anderen, zo wel als seneca en de meestverlichte Heidensche Wijsgeeren, verre af waren, om, met een dom gemeen, op bloed en offerhanden den meesten prijs te stellen. Zij beweerden daarentegen openlijk, ‘dat zuivere Godsvrucht en Maatschappelijke Deugd de hoofdzaak zijn, waarop niet alleen vergeeving, maar tevens uitwendige zegen beloofd werd.’ (*)
Hiermede had koopmans mogen volstaan omtrent het eerste lid der Vraage; edoch hij wilde liefst de tegenwerpingen afsnijden, die tegen zijne gevoelens bij den Christenleezer ontstaan konden. Dus beroept hij zich, tot een nader betoog der stellinge, ‘dat god niet door Offers tot schuldvergiffenis bewogen wordt,’ op den inhoud van ps. XV en CIII. jes. IV:7. (lees LV:7.) ezech. XXXIII:11 enz. micha VII:18, en op daniëls boetvaardig gebed, H. IX:4 enz.: ook haalt hij daarenboven de voorbeelden aan van moses, aäron, pineas, en vooral van Koning hiskia, aan wien, buiten Offerhande, naar getuigenis der H.S., om hunnen oprechten Godsdienstijver vergeeving werd toegestaan. Dit alles toch maakt het O.V. doorheen onverklaarbaar, ten zij men voor waarheid aanneeme, dat god, zonder tusschenkomst van plegtige en wettische verordeningen, aan zijne gunstgenooten de schuld heeft kunnen en willen kwijtschelden (†).

{==336==} {>>pagina-aanduiding<<}

Het valt hierom geenzins te vermoeden, dat de Zoenoffers een aequivalent te achten zijn, ter bevrediging, gelijk men meent, van gods wraakvorderende Rechtvaardigheid. Zeer uitvoerig, nogthans, en naauwkeurig wederspreekt koopmans dien waan; en is hij misschien in dit belangrijk geschilstuk niet van alle wijdloopigheid of herhaaling vrij te pleiten, zo dient hem zeker die hoogste aangelegenheid der stoffe bij ons tot verschooning. De wettische Instellingen toch gaven aanleiding tot evengemeld gevoelen; en een dom en zinnelijk Volk, zich hechtende aan uiterlijken Eerdienst, nog minder het staatkundig en zedelijk doel onderscheidende der plegtige geboden, verviel 'er ligtelijk toe, om de Zoenofferhanden voor het eenige en voornaamere middel aan te zien ter verzoening met den rechtvaardigen god. Moses, evenwel, en de Profeeten leeraarden met zo veele woorden, ‘dat de heere barmhartig, langmoedig, genadig, en groot van goedertierenheid is.’ Deeze hunne gevoelens laaten zich niet huwen met de Wet, ten zij men wel onderscheide, wat jehovah, als Israëls heilige Koning, vorderde en dreigde, van het geen ten zelven tijde het zedelijk doel was der Zoenoffers, die zonder eene Gode-gevallige gemoedsgesteltenis overtollig, en onvermogende waren om zijne gramschap te stillen, zijn rechtvaardig misnoegen over het zedelijk kwaad weg te neemen, en eene vatbaarheid voor genade bij den overtreeder te wege te brengen. In den eersten of staatkundigen zin schetst moses den ijver van jehovah ‘in het straffen tot in het derde en vierde geslagt’ (ex. XXXIV:7); in den anderen ‘laat de Allerhoogste, raakende het bezoeken der misdrijven, bij ezechiel aankundigen (H. XVIII:20)
dat Zoon, of Vader, des anderen schuld niet draagen zullen.’ Trouwens uit het geen wij reeds gemeld hebben van de gelegenheden, waarbij Zoenofferhanden geschieden moesten, valt mede niet op te maaken, dat zij verder bestemd waren dan tot wegneeming van wettische onreinheid, en tot uitwissching van eenige, niet alle, Burgerlijke straf, ‘waarvan zij uitwendige vrijspraak, maar geene eigenlijke vergiffenis van straf, op 't zedelijke der overtredingen passende, aanbragten.’ Ook was 'er niets in de bekende plegtigheden bij die Offerhanden, dat van eene wezenlijke overdragt der schuld op het Offerdier, of alzo, van deszelfs draagen en lijden der straffe in plaatze van den

{==337==} {>>pagina-aanduiding<<}
Offeraar, getuigen konde. Onder het Koninglijk bestuur van jehovah wierden de Kinderen bezocht wegens de misdaaden der Vaderen; hiervan zijn voorbeelden in de H.S. voorhanden; maar zulks waren geene eigenlijk gezegde straffen, geene vergelding wegens het zedelijk kwaad, gepleegd van de Ouders; maar veeleer leeden zij, en wierden getugtigd, door de natuurlijke gevolgen van aanhoudende ongerechtigheden. Bezoekingen immers, en Tugtigingen, of Burgerlijke straffen, in tijdelijk onheil bestaande, verschillen zeer veel van de wroegingen des Geweetens, die onafscheidelijk zijn van de ondeugd, en die de straffe uitmaaken, die op het zedelijke des misdrijfs past. ‘Wanneer wij dus van gods strafvorderende Rechtvaardigheid spreeken, dan beschouwen wij den Allerhoogsten niet uit het oogpunt van Opperkoning van Israël, maar als den Vergelder van zedelijk goed en kwaad; en door het woord straffe moet dan ook verstaan worden dat lijden, het welk om zedelijk kwaad wordt toegebragt, en steeds het bezef van strafwaardigheid veronderstelt. - In deezen zin, derhalven, is het hier de vraag, of god voor zich die Offers behoefde, ten einde, behoudens zijne zedelijke Rechtheid, te kunnen vergeeven.’ Intusschen, de Wet gewaagt niet van eenig eigenlijk straf lijden des Offerdiers onder het gewigt van gods ongenoegen; en haare Plegtigheden, ten zij men daarin meer zoeke, dan het gezond verstand ontwaaren mag, getuigen niets anders dan eene zinnebeeldige overdragt van schuld, een
zinnebeeldig geeven van de ziel des Offers, voor de ziel des Offeraars; en, met één woord, de Offerdienst vermogt geene wezenlijke verzoening uit te werken bij god, die op het harte ziet, maar wel de bevrediging met jehovah, Israëls Koning; denkbeelden, die men geenzins verwarren moet. Evenzeer verbiedt de rede, om den regel ‘zonder offer geene vergeeving’ anders dan staatkundig aan te merken, en verwerpt zij alle denkbeeld der veronderstelde voldoening. De onschuldige kan in plaatze van den schuldigen eene Burgerlijke straf ondergaan, maar geene Zedelijke, die alleen door boetvaardigheid kan weggenomen worden; en even onmogelijk is de voldoening door onschuldige Offers van den kant der Goddelijke Rechtvaardigheid: want Haare straf, indien Zij daartoe komen moet, behoort alleen de waare schuldigen te treffen. De heere

{==338==} {>>pagina-aanduiding<<}
gehengde wel, tot leeniging van de strengheid der Mosaische Wet, dat Israël haar tijdelijk en bedreigd oordeel, bij kleenere en meest onbedachte misdrijven, door Offerhanden afwenden mogte, wanneer ook de Offeraar zedelijk slecht bleeve; dan de Profeeten drongen hierom juist op bekeering altoos aan, als het waare verzoenmiddel met god. Deeze noodzaakelijkheid der boete, en betering des levens, om genade te verwerven, toont de Schrijver verder aan, door de bedrieglijkheid en het vermetele op te merken der schoolsche leere, ‘alsof de Allerhoogste nooit zoude moeten straffen, zodraa het mogelijk ware in eenig geval, zonder te straffen, te vergeeven:’ ook wraakt hij niet minder het menschelijke, dat doorstraalt in onze voorstelling van den Oneindigen, als men zegt: ‘gods Goedheid is even oneindig en gezind tot vergeeven, als zijne Rechtvaardigheid tot straffen, en daarom heeft gods Wijsheid het middel ter voldoening uitgevonden.’ Want, mag men zich in diervoegen eenigzins jehovah, den Wetgeever, en Insteller van den Mosaischen Offerdienst, vertegenwoordigen; bij god evenwel, het Hoogste Wezen, strijden zijne Rechtvaardigheid en Goedheid niet, doen zich deeze Deugden minder als oneindig, dan wel volmaakt voor, en vereenigen zij zich in den driemaal Heiligen tot één harmonisch geheel; zo dat Hij steeds uitschijne ‘als een zuiver licht, zonder eenige duisternis.’ (1 Joan. I:5) (*)
Na zulk een lang verwijl ter bestrijding van gevoelens, die zich in wanbegrippen aangaande god, en op de verwarring gronden van den jehovah, met den Schepper; onderzoekt de Eerw. koopmans (†), of ook de wettische Zoenofferhanden voorafschaduwend geweest zijn, en alzo Profeetische zinnebeelden waren, van een alles afdoend Zoenoffer van den Messias. Maar beweezen is het, dat men, in den staatkundigen zin, bij die verordeningen aan zulk eenen typus niet noodig heeft te denken: en in den zedelijken zin wierd getoond, dat geenerlei Zoenoffer van waarde is, om, in plaatze des schuldigen, te voldoen aan gods beleedigde Rechtvaardigheid. Daar evenwel erkend wordt, dat deeze Offerhanden, onder de Wet, voorkomen als een zoenmiddel,

{==339==} {>>pagina-aanduiding<<}
mag men vraagen, of zij, volgens een Godgeleerd begrip, in dien zin ook het Zoenoffer van den Messias hebben afgeschaduwd, dat is niet toevallig en zinnebeeldig, maar volgens gods bestel verordend waren tot Profeetische voorbeelden (typen) van dat Offer (den Antitypus). Hoe aanneemelijk zich deeze meening bij iemand voordoe, van de mogelijkheid tot de daadelijkheid valt geen besluit; en voorstanders dier leere zelve staan toe, dat men zich, die geheimzinnige beduidingen opspoorende, tegen de verleiding van een valsch vernuft en levendige verbeelding te hoeden heeft. Koopmans houdt zich alsnog in den toestand van eenen verstandigen Jood, nadenkende over de Wet en Profeeten; dus vindt hij ‘geenen grond, om het zinnebeeldige der Mosaische instellingen op zich zelve voorafschaduwend te achten.’ Die toespeeling op de toekomst heeft, naar zijnen dunk, iets overtolligs, daar andere onmiddelijke redenen voor dat zinnebeeldige der Offerhanden zich laaten aanwijzen, en haare bloote overeenkomst of gelijkheid met christus Dood geen bepaald oogmerk van voorafschaduwing insluit. Overeenkomst van beelden, ten grond gelegd voor Typologie, doet deeze uitloopen tot de buitenspoorigste onderstellingen. Zo ‘wordt de Arke noachs eene Voorafschaduwing van christus Kerk,’ enz. enz. Voorstanders van dit gevoelen, met naame de Eerw. van vloten, beweeren in het breede, ‘dat de ongenoegzaamheid der Zoenoffers ter voldoening aan gods Rechtvaardigheid haare kracht ontleenen moest van één door dezelve voorafgeschaduwd en meer volmaakt Offer;’ beweerende tevens, ‘dat daarop de geloovige Jood het oog vestigde, en daarin zijn troost vond.’
Intusschen, 'er is in het O.V. geen enkele wenk, die van de Offerhanden derwaarts heenen wijst; en moeielijk laat zich bovendien gissen, hoe een geloovig Israëliet in de Mosaische Zoenoffers het tegenbeeld ontwaaren mogt, die Priester en Offer in een persoon zijn zoude. - Maar laaten wij deeze spitsvindigheden in het stof der Schoolen, om met koopmans voort te gaan tot aangelegener zaaken in zijn IIde Deel.

(Het vervolg hierna.)






{==340==} {>>pagina-aanduiding<<}

Dagboek, gemeenzame Brieven en eenzame Overdenkingen, van L.C. geschreeven door wijlen Juffrouw C.A. van Lier, aan Cabo de Goede Hoop; en, op haar verzoek, bij haar leven gedaan, uitgegeeven door J.J. Kicherer. Predikant bij de Hervormde Kerke en Zendeling onder de Heidenen in Afrika. Te Utrecht, bij W. van IJzerworst. In gr. 8vo. 300 bl.

Juffrouw van lier, in Nederland opgevoed, en met haaren Broeder, wijlen Do. van lier, naar Cabo de Goede Hoop vertrokken, had aldaar de gewoonte, om, van tijd tot tijd, in een Dagboek aanteekeningen te maaken van haare ontmoetingen, gemoedsbestaan en werkzaamheden. Eenigen van dezelven, gelijk ook van haare gemeenzaame Brieven en eenzaame Overdenkingen, vond zij goed, bijzonder in twee boekdeeltjens op te schrijven, oordeelende, daar zij zelve, uit het leezen van dergelijke schriften, veel zegen voor haar hart ondervonden, en, onder dit haar schrijven, zelve heilzaame opwekkingen van haar gemoed ontvangen had, dat ook deze aanteekeningen voor anderen eenig nut zouden kunnen hebben, wanneer zij door den druk gemeengemaakt en van ieder geleezen konden worden. Zij had ook, ter uitvoering daarvan, naar geschikte gelegenheid uitgezien; doch, die niet gevonden hebbende, heeft zij, kort voor haar overlijden, het den Zendeling kicherer doen ter hand stellen, met bijvoeging van 't geen zij, met haare zwakke hand, nog geschreven had: ‘Het is mijne ernstige begeerte, dat deze twee Boekjens, na mijn dood, zullen mogen worden gedrukt, na alvorens door eenen deskundigen te zijn gecorrigeerd, onder den Titel: Dagboek, Brieven en eenzame Overdenkingen van Mejuffrouw L.C.’ Wat recht nu haar Vriend kicherer had, om ook op den titel den naam der Schrijfster te noemen, wordt niet gemeld. Hoe het daarmede zij, men leert haar uit dit geschrift kennen, als eene getrouwe aankleefster van de karacterizerende leerstukken van het Hervormd Kerkgenootschap, waarmede zij geheel ingenomen moet geweest zijn, dewijl zij zich gewend had, daarover dagelijks, met gemoedelijken ernst en inkeering tot zich zelve, na te denken, en 'er alzoo troost voor haar hart uit af te leiden, en 'er zich geheel door te laaten bestuuren.

{==341==} {>>pagina-aanduiding<<}

Die soortgelijk godsdienstig gevoel hebben, dat soms naar het dweepachtige wel zoo wat overhelt, en dan ook met haare manier van denken over 't gebruik der H. Schrift, en met de leerstellingen, die zij voor de voornaame grondleer des Bijbels meende te moeten houden, instemmen, kunnen dit boek met stichting leezen. Met wat meer opgeklaarde begrippen, en voorzichtiger gebruik der Gewijde Schriften, zou haare welmeenende pooging tot uitgebreider en weezenlijker nut hebben kunnen verstrekken.

Redevoeringen aan beschaafde menschen, over de heiligste belangen van den geest en het hart, in onze dagen, ter opwekking en bevoordering van eene zedenlijk-godsdienstige neiging. Door F. Ehrenberg, Euangelisch-Gereformeerd Leeraar te Plettenberg in het Graafschap Mark. Iste Deel. Te Amsterdam, bij C. Timmer. In gr. 8vo. 240 bl.

Het is eene bedroevende waarneming, dat Godsdienst en Zedelijkheid steeds ligtzinniger worden behandeld; dat het grondbeginsel, om de hoop op een beter leven als een Godsdienstigen droom, het bovennatuurlijke als een hersenschim van onnoozele dweeperijen, plicht en geloof als enkele belangen van Staatkunde, als menschelijke uitvindingen, die wel over 't geheel weldadig zijn, maar boven welken de zelfdenker zich echter gemaklijk verheft, het geweten als een schrikbeeld der verbeelding, te beschouwen; dat dit verderfelijk grondbeginsel zich steeds openlijker en algemeener aankondigt; dat men verachting van 't geen eens voor heilig gehouden wierd, steeds meer, als een bewijs van verlichting en voortreffelijkheid van geest, bewondert; dat ook bij hun, die aan deze denkwijs hunne toestemming niet geven, het geweld eener verfijnde zinlijkheid, over het gevoel van verhevener waarde, zegepraalt. De achtingwaardige Schrijver van deze Godsdienstige Redevoeringen (dezelfde, zoo wij meenen, die anders onder den naam van g.k. claudius bekend is) vertrouwt, dat een iegelijk, die nog, in deze dingen, de waarborgen eener groote bestemming van den mensch, de steunsels der openlijke welvaart en der huisselijke vergenoegdheid eerbiedigt, zich geroepen en gewettigd moet voe-
{==342==} {>>pagina-aanduiding<<}
len, om zich tegen dit kwaad te verzetten. Hij zelf doet daartoe, in dit Boek, eene lofwaardige poging. 't Kwam hem voor, dat de openlijke voordracht van Godsdienstige leering, zoo weldadig zij, doelmatig ingericht en verstandig aangewend, ook voor den beschaafden, ter bevordering van Godsdienstige zedelijkheid en eene edele zucht voor het algemeen belang, zijn moest, daartoe echter gewoonlijk minder geschikt is, omdat het tot hiertoe nog altijd volstrekt noodzakelijk blijft, het openbaar onderricht voornamelijk nuttig te maken voor onmondigen, wier kennis steeds verbeterd en vermeerderd moet worden; 't geen de beschaafden niet zoo zeer noodig hebben, die afkeerig zijn, om zich
overal te laten vóórdenken, maar zich des te liever tot nieuwe en treffende beschouwingen laten wegsleepen. Dit deed hem besluiten, om eenige Redevoeringen, regtstreeks tot zulke beschaafde lieden gericht, ter ontwikkeling van de voornaamste aangelegenheden voor 't menschelijk verstand en hart, te vervaardigen. Men ziet reeds, uit de beschrijving van den trap van beschaafdheid, die hij in de Voorrede toont te vooronderstellen, en nog meer, uit de geheele wijze van uitvoering van zijn gemaakt ontwerp, dat het getal van hun, die men voor dit Godsdienstig onderricht moet berekend achten, niet zeer groot zijn kan. Zij dienen met de nieuwe Wijsbegeerte ook wel bekend, en in dezelve min of meer ingewijd te zijn, om 'er het regte voordeel uit te trekken.
De behandelde stoffen zijn de volgende: (1) De geest der tijden. (2) De magt van den geest des tijds. (3) De geest van onzen tegenwoordigen tijd. (4) Wie is een beschaafd mensch? (5) Het godlijke in den mensch. (6) De Godsdienst, in derzelver betrekking tot den mensch. (7) Over het Egoismus. (8) De waarheidslust. (9) Wat is waarheid? (10) Over onschuld, natuurlijke en zedelijke goedheid. (11) Over de valschheid. (12) De vrolijkheid in de plichtsvervulling. - Gaarne deelden wij, uit deze of gene Redevoering, iets, tot eene proeve van de wijze van behandeling en uitdrukking, mede. Maar alle voorstellingen van den Schrijver zijn zoo naauw aaneengeschakeld, dat wij, zonder dezelven, of te verminken, of van derzelver gepastheid te berooven, 'er niets van kunnen afnemen. - De Vertaling heeft al te veel van het oorspronkelijk taaleigen overbehouden.





{==343==} {>>pagina-aanduiding<<}

Observationes variae, quae publice ad disceptandum proponit Jacobus Munniks. Groningae apud W. Kamerling, 1805. In 4to. 78 pp.

Hadden wij onlangs het genoegen, met lof te kunnen spreken van eenige Academische Verhandelingen, op de Groningsche Hogeschool verdedigd (*), niet minder aangenaam is het ons, thans wederom in de gelegenheid te zijn, onze Lezers met eene lezenswaardige Verhandeling van dien aart bekend te maken. - De Zoon van den met roem bekenden Ontleedkundige w. munniks, Hoogleeraar op gemelde Academie, [die zich reeds eenigen naam verworven heeft door de Dissertatie de Atropa Belladonna, door hem als Student verdedigd (†)] geduurende zijne studiejaren gelegenheid gehad hebbende, om belangrijke proeven en waarnemingen te zien en zelf werkstellig te maken, heeft vijf derzelven verkozen tot het onderwerp dezer Inwijdingsverhandeling, welken hij door Theoretische aanmerkingen als anderzins heeft getracht op te helderen.
De eerste derzelven zal strekken tot eene volkomene beslissing van de vrage, of het hart zenuwen heeft, ja dan neen? Dit geschilstuk, 't welk reeds vroegere Ontleedkundigen heeft bezig gehouden, is in onze dagen bijzonder ter spraak gekomen, door de, ook hier genoemde, Dissertatie van Dr. behrends, die, op het voetspoor van zijnen Leermeester sömmerring, beweerd heeft, dat 'er in het vlezige gedeelte van het hart volstrekt niet het minste takje van eene zenuw te vinden is, en dat de zenuwtakken, die met de grote vaten afklimmen, alleen de kroonslagaderen verzellen, zonder verder in het spieragtige gedeelte van het hart in te treden; het welk hij niet alleen heeft trachten te staven, door onderscheide Physiologische en Pathologische argumenten, en uit de analogie van andere delen des ligchaams, maar bijzonder door de verzekering, die hier alles scheen af te doen, dat, hoezeer het enkele malen gebeure, dat het schijnt als of zich eenige zenuwtakjes, die

{==344==} {>>pagina-aanduiding<<}
zich van de kroonslagadertjes verwijderen, in het hart zelve verspreiden, men evenwel, bij het naauwkeurigst ontleedkundig onderzoek, zal bevinden, dat zulks in het wezenlijke geen plaats heeft. - Deze veronderstelling, van welke men wederom de beslissing van een ander geschilstuk heeft willen afleiden, of namelijk de irritabiliteit en sensibiliteit afgezonderde grondkrachten zijn, dan of de eerste alleen een voortbrengsel der twede is? heeft natuurlijk aanleiding gegeven tot verschillende nadere Schriften, door de meesten van welken nogthans het gevoelen van behrends is tegengesproken, gelijk ze ook de aandacht van onzen Schrijver tot zich getrokken heeft, die, na dat hij hier de denkbeelden en ondervindingen van vroegere en latere Schrijvers wegens de zenuwen van het hart heeft aangevoerd, (onder welke eersten wij r. lower de Corde misten) ons de verzekering geeft, dat hij benevens meerdere, juist in het tegenovergestelde van behrends, ten duidelijksten, en zelfs met het blote oog, gezien hebben, dat 'er wel degelijk in de zelfstandigheid van het hart zenuwen gevonden worden, die hoofdzakelijk van de tusschenribbige zenuw en het agtste paar afkomstig zijn, het geen door de daarbij gevoegde en van den Schrijver zelven fraai geteekende Platen nader opgehelderd wordt; waarop dan eenige zeer juiste en gegronde aanmerkingen volgen, zoo wel ter bevestiging van deze ondervinding, als ook ter verklaring, waarom het hart evenwel, in vergelijking van deszelfs grootte, minder van zenuwen voorzien is, dan andere gedeelten van het menschelijk ligchaam; het welk eindelijk besloten wordt met eene opgave van de Galvanische proeven, die de Schrijver, in tegenwoordigheid van zijnen Vader, in het werk gesteld heeft op het hart van eenen Hond, dien men levend geopend heeft, zoo wel dadelijk na dat de borst geopend was, als vijftig minuten daarna, wanneer de overige delen reeds het overblijfsel van
leven verloren hadden, welke intusschen bevestigden, dat de zelfstandigheid van het hart allezins zenuwen heeft. - Deze zoo beslissende ondervinding zal waarschijnlijk de aandacht zoo wel der buiten- als binnenlandsche Ontleedkundigen tot zich trekken. Gaarne hadden wij intusschen gezien, dat de Schrijver meer het oog gevestigd had op zommige Schriften, die daaromtrent nader bekend gemaakt zijn; onder welken vooral behoort de fraaije Dissertatie van a.t.

{==345==} {>>pagina-aanduiding<<}
zerener an cor nervis careat? Erfurt 1794, waarin alle de bewijsgronden, door behrends aangevoerd, zeer oordeelkundig en uitvoerig wederlegd worden; voorts c.s. andersch Tr. anat. Physiol. de Nervis c.H. aliquibus; de berigten van eenige Duitsche Geleerden uit italien over deze quaestie, en omtrent de Galvanische proeven, die op het hart genomen zijn; en eindelijk op hetgeen Dr. behrends uit verschillende §§en van het Werk van scarpa nader heeft aangevoerd, tot verdediging van zijn gevoelen; waardoor deze anderzins belangrijke opsporing voorzeker eene meerdere volledigheid zou bekomen hebben.
Het onderwerp der twede waarneming heeft niet alleen betrekking tot het ontleedkundige, maar ook tot het practische gedeelte der Geneeskunde. Althans die gene, welke het gewigt kent van de behoorlijke onderscheiding, aan het ziekbed, van de karakteristieke, consensuelle en antagonistische toevallen, en ook de waarde der sympatische verschijnselen voor de Semiologia op prijs weet te stellen, zal tevens overtuigd zijn, dat het zelfs voor den wezenlijken Practicus van het uiterste belang is, zoo veel mogelijk den zamenloop en het verband der verschillende delen, en bijzonder van de tusschenribbige zenuw, wel te kennen; met welk laatste onze Schrijver zich hier ook bezig houdt. - Na alzoo vooraf de verschillende meningen der beroemdste Ontleedkundigen, over den oorsprong van deze zoo belangrijke zenuw, naauwkeurig opgegeven en voor een gedeelte wederlegd te hebben, bewijst hij op eene allerduidelijkste wijze, (hetwelk wederom door twee Afbeeldingen nader verklaard wordt) dat deze zenuw haren voornamen oorsprong heeft van het derde, zesde en uit drie takjes van het vijfde paar zenuwen; hetwelk hij nader tracht te bevestigen door eenige verschijnselen, die in zommige gevallen alleen uit medegevoel ontstaan, en waaruit hij dan eindelijk ook wil verklaren, waarom 'er menigmalen verschijnselen plaats hebben, die in schijn tegen elkander strijdende zijn; omtrent welke bijvoegselen wij intusschen wederom niet kunnen ontveinzen, dat de Schrijver wel eenigzins had mogen terugzien op de Schriften van rega, rhan, whytt en tissot (uber die Nerven), michel, op de Verhandelingen in het Bataafsch Genootschap, over de kenteekenen uit de oogen, en meerdere Schriften van dien aart, in welke alle deze omstan-
{==346==} {>>pagina-aanduiding<<}
digheden, schoon minder ontleedkundig, echter, wat het practische betreft, vrij uitvoerig onderzocht en ontwikkeld zijn geworden.
Het derde stuk bevat eene voor het grootste gedeelte geschiedkundige beschrijving van het geen de Schrijver bij een gedeeltelijk ontleedkundig onderzoek van eene Scorpioen-schildpad gevonden heeft, omtrent welker innerlijke zamenstelling, zoo als hier te recht wordt aangemerkt, de gevoelens der Schrijveren zeer verschillende geweest zijn; bij welke gelegenheid ook met weinig woorden nader bevestigd wordt, hetgeen onder anderen cuvier [in zijne fraaije Lessen over de anatomia comparativa (*)] en blumenbach (†) over het grote nut van de vergelijkende ontleedkunde voor den ontleedkundigen en natuuronderzoeker gezegd hebben, waarvan ook de pogingen van een camper, winslow, daubenton, lacepede, blumenbach en meer andere grote mannen tot getuigen strekken. Dit stukje voor het overige uit deszelfs aart voor geen uittreksel geschikt zijnde, kunnen wij 'er alleen van zeggen; na aangemerkt te hebben, dat de Schrijver hier omtrent de zenuwen van het hart even het zelfde gevonden heeft, als hij in zijne eerste waarneming omtrent den mensch heeft opgegeven; dat men hetzelve, het evengemelde fraaije Werk van blumenbach zelf gelezen hebbende, evenwel niet zonder voldoening zal uit de hand leggen.
De vierde waarneming, in welke eigenlijk gesproken wordt van de verschillende wijzen van doorboring dor pisblaas, van welken de Schrijver aan die van fleurant (door den endeldarm), onder zekere bepalingen, de voorkeur geeft, behelst eene stoffe, die zedert eenige jaren dikwerf te berde gebragt is, en waaromtent het grootste gedeelte der heelkundigen het ook thans bijna eens is. Niettemin is het hier gezegde nog altoos lezenswaardig, uit hoofde dat hier, in de eerste plaats, betoogd, en zelfs door eene waarneming bevestigd wordt, dat de veronderstelling, dat de wijze van fleurant mindere aanprijzing verdient, om dat 'er eene doorzij-
{==347==} {>>pagina-aanduiding<<}
pering van de pis, door de uittrekking der Canul na de operatie, kan plaats hebben, niet van dat gewigt is, welk men 'er aan gehegt heeft; terwijl de Schrijver voorts, in de twede plaats, eenige zeer juiste aanmerkingen heeft laten volgen, omtrent de nadelige gevolgen van het verzuim, in die gevallen, der manuale hulp over het geheel, door het nutteloos gebruik van zoogenoemde pisdrijvende middelen; en ook omtrent het verzuim van den blaassteek in 't bijzonder, door de vruchtelooze en soms volstrekt onmogelijke aanwending van den Catheter, 't welk, gelijk te recht wordt aangemerkt, behalven den tijd, die 'er mede verspild wordt, in zekere gevallen op zich zelve gevaarlijke gevolgen kan hebben; welk laatste wij zelfs geloven, dat niet onder de zeldzaamheden behoort. - Wegens het eigenlijk geschil, de verschillende wijzen dier konstbewerking betreffende, het geen hier grondig ontwikkeld wordt, hebben wij ons reeds bij eene andere gelegenheid met weinig woorden verklaard (*).
In de laatste afdeling wordt eene allezins opmerkenswaardige waarneming medegedeeld, waarbij de Schrijver ook wederom eenige ophelderende aanmerkingen gevoegd heeft. Het hoofdzakelijke dier gebeurtenis is, dat 'er, in den aanvang van den zomer 1804, door een aantal aanzienlijke Artzen te Groningen, waaronder ook de Vader van onzen Schrijver, een grasseerend plaatselijk gebrek onder de zogende vrouwen waargenomen is, 't welk voornamelijk bestond in eene zeer pijnelijke ontsteking en zwering van de tepels der borsten, die ook even hardnekkig bleef, niettegenstaande 'er verschillende in- en uitwendige middelen (tot aderlatingen toe!) gebezigd wierden, uitgenomen dat men eenige verligting bespeurde, wanneer 'er onder de zalven eenige rode of witte praecipitaat gemengd wierd. Op die wijze was men in het onzekere omtrent den aart en de oorzaak van dit door zijne algemeenheid inderdaad vreemd verschijnsel. In de maand Julij ontdekte men wel bij eene anderzins gezonde zogende vrouw, van een onbesproken gedrag, wezenlijke venerische zweren op de oppervlakte der borst, die zich echter eerst geopenbaard hadden van den tijd as dat zij het kind van een ander gezoogd had.

{==348==} {>>pagina-aanduiding<<}
(Hoe lang dit laatste plaats gehad heeft, wordt niet gemeld.) De Geneesheer vond toen ook bij dit kind, dat het rondom den mond, de kin en de onderste delen, bezet was met puisten, na pokken gelijkende. (Of dit kind ook tranende oogen gehad heeft? het welk door zommige Schrijvers als een der vaste kenmerken van eene venerische besmetting der zuigelingen wordt opgegeven.) Intusschen hoegenaamd geen grond zijnde om de moeder van dit kind verdacht te houden, (waarom niet ook den vader?) bleef het wezenlijke der zake, althans omtrent de algemeenheid van dit gebrek, nog altoos in het duister; tot dat men eindelijk ontdekte, dat eene vrouw, die de borsten der vrouwen uitzoog, en algemeen daartoe gebruikt wierd, plaatselijke zweren in den mond had, en alzoo deze besmetting aangebragt en zoodanig voortgeplant had; het geen zich nader bevestigde door de ondervinding, dat de vrouwen, welke door gemelde vrouw waren uitgezogen, geheelenal bevrijd zijn gebleven, wanneer de zuigster haar mond vooraf met brandewijn had uitgespoeld, het geen zij echter in de meeste gevallen, en waarlijk zeer ten onrechte, eerst na het zuigen verricht heeft; na welke ontdekking dan ook het gebrek, zoo wel door het gebruik van verschillende bereidingen van de kwik, als door het salpeterzuur, schielijk en gemakkelijk genezen wierd. Het getal der lijderessen, die zich tot nog toe met zoogenoemde huismiddelen beholpen hadden, en, doordien de wezenlijke aart der zake nu ruchtbaar geworden was, thans hare toevlucht tot de Geneeskundigen namen, van tijd tot tijd vermeerderende, ontdekte men, dat, behalven de plaatselijke aandoening der tepels, deze vrouwen, zoo wel als een groot aantal kinderen, ook een soort van uitslag hadden, die echter in verscheidene opzichten aanmerkelijk verschilde van de anderzins gewone verschijnselen van dien aart, waarover de Schrijver ook zeer uitvoerig is, en waaruit ook (tusschen beide gezegd) ten duidelijksten blijkt, met hoe veel recht Dr.
tilesius, die zelf met het Werk van willan niet te vreden is, zich beklaage over de duistere en wankelende begrippen, die 'er nog altoos heerschen omtrent de veelvuldige langduurige huidziekten. Zoude het derhalven niet dienstig geweest zijn, het bijzondere van dien uitslag door eene afteekening op te helderen?
Ons bestek intusschen niet toelatende, ons verder in

{==349==} {>>pagina-aanduiding<<}
te laten in eene opgave van het geen de Schrijver, zoo wel ten aanzien van dien uitslag, als ook over de wijze van besmetting, van de geneeswijze, enz. laat volgen, zullen wij hier alleen aanmerken, dat deze gebeurtenis den Genees- en Heelkundigen tot eene waarschuwing kan strekken, om in dergelijke gevallen altoos het naauwkeurigste onderzoek te doen; gelijk het ook een wenk mag wezen voor die Artzen, welke de besmettelijke ziekten over het geheel in een' al te naauwen kring willen sluiten. Ongetwijfeld zou men dit gebrek ook aan eene Epidemische oorzaak, aan eene bedorven lucht, aan schadelijk voedsel, aan belette uitwaseming en meer dergelijke algemene oorzaken hebben toegeschreven, zoo men niet gelukkig ontdekt hadde, dat dezelve eenvoudig door eene besmetting veroorzaakt was. Hoe veelmalen blijft zulks echter in het duister, waardoor men zich afslooft om den oorsprong van eenige zoodanige algemene ziekte te ontdekken, en dus van de eene onwaarschijnlijkheid in de andere vervalt.
De Theses, agter deze Verhandeling geplaatst, zijn aan te zien als een kort uittreksel van het voorname gezegde in dezelve; weshalven het ons ook eenigzins bevreemdde, dat de Heer munniks aldaar ook geene melding hoegenaamd gemaakt heeft van de gelukkige gevolgen van het gebruik des salpeterzuurs, het geen zoo wel in het geval omtrent de algemene verspreiding van de venerische besmetting, als ook, volgens de opgave in de laatste afdeling, bij eenen bijzonderen lijder, die reeds buitenlands een aantal kwikmiddelen vruchteloos had gebruikt, en zich in zeer erge omstandigheden bevond, van zeer veel nut geweest is, en 't welk dus ook hier wel eene korte opteekening verdiend had.
En dit is de inhoud van eene Verhandeling, bij welker aankondiging wij, om de vele belangrijke zaken, meer dan gewoon uitvoerig zijn geweest, en van welke wij met grond kunnen zeggen, dat, niettegenstaande de hier en daar door ons gemaakte aanmerkingen, dezelve de duidelijkste blijken draagt van veel kunde en geen minderen roemwaardigen ijver, en ook allezins de gegrondste hoop oplevert, dat de waardige Vader in dezen waardigen Zoon een' getrouwen medehelper en bekwamen opvolger zal vinden.





{==350==} {>>pagina-aanduiding<<}

Antonh Schultingh Notae ad Digesta. &c. Vol. I. Dat is: Aanteekeningen van A. Schulting op de Pandecten. Uitgegeven en met eigene Aanteekeningen vermeerderd door N. Smallenburg, Hoogleeraar in de Rechten te Leijden. Te Leijden, bij A. en J. Honkoop, 1804. In gr. 8vo. 620 bl.

De naam van anton. schulting, weleer Hoogleeraar in de Rechten aan 's Lands Hogeschoolen te Harderwijk en te Leijden, is te recht alomme beroemd; zijne verdiensten omtrent de Romeinsche Rechtsgeleerdheid, zijne scherpzinnigheid en geleerdheid in het uitleggen van duistere, het herstellen van door verloop van tijden en onkunde der afschrijvers bedorvene, en het toelichten van door anderen verkeerd uitgelegde Wetten, uit de Romeinsche en Grieksche Schrijvers, wier naauwkeurige kennis hij, gelijk alle waarlijk grote uitleggers der Romeinsche Wetgeving, van de Rechtsgeleerdheid onafscheidelijk oordeelde, deden hem altijd onder de grootste mannen in dit vak van letteren kennen, doen hem ook nog dagelijks ten vraagbaak strekken voor allen, die dit vak op de behoorlijke wijze beoefenen.
Wij zijn het met den uitmuntenden en geleerden smallenburg niet eens, in zijn oordeel over de voortreflijkheid van het Romeinsch Recht boven alle andere Wetgevingen van vroegere en latere tijden; vooral niet, wanneer men hetzelve niet in het bijzonder als Romeinsche Wetgeving, maar als algemeene gronden van Rechtsgeleerdheid, ook voor onze tijden, ook voor alle tegenwoordige Volken van Europa, beschouwt; doch wij stellen hetzelve op den hoogsten prijs, als eene verzameling van de gedachten der grootste mannen van het oude Rome, over onderscheidene deelen der algemeene Rechtsgeleerdheid; en wij moeten in der daad aan de waarheid der klagten, die wij dagelijks van de voorstanders der Romeinsche Wetgeving, en ook hier weder van den geleerden smallenburg, horen, twijfelen, ten zij men of dit ons oordeel voor verachting van het Romeinsche Recht wil doen doorgaan, of den onberedeneerden tegenzin van onkundige nieuwelingen in de beoefening der Rechtsgeleerdheid als een' maatstaf van de hoogachting voor die wetenschap beschouwen wil.
Wij weten niet, of de Hoogleeraar, na deze betui-
{==351==} {>>pagina-aanduiding<<}
ging, die hij oordeelt dat alleen uit onkunde kan voortkomen, eenigen prijs op onzen lof zal willen stellen: maar dit verklaren wij openhartig, dat wij in langen tijd geen Boek gretiger in handen genomen en naauwkeuriger vergeleken hebben, dan het aangekondigde, dat niet alleen voor de tegenwoordige behoefte van deze wetenschap volkomen berekend is, niet alleen aan de werkzaamheid, geleerdheid en smaak van den Uitgever tot de grootste eer strekt, maar ook volkomen in staat is, den roem te handhaven, waarop de oorsprongelijke Schrijver dezer Aanteekeningen met anderen ons Vaderland zoo billijk aanspraak gegeven hebben.
De oorsprongelijke aanleg van dit Werk is onzen Landgenooten uit eene proeve over de titels de regulis juris et de verborum significatione, in het jaar 1799 uitgegeven, bekend.
De geleerde schulting had bij zijn Corpus Juris de resultaten zijner overdenkingen en nasporingen aangeteekend. Deze Aanteekeningen, door hem bij Testament aan den geleerden rucker gemaakt, en vervolgens door de Bezorgers der Leijdsche Hogeschool uit de nalatenschap van dezen gekocht, maken den grond van dit Werk uit.
De uitgave daarvan alleen zou op zich zelve reeds hare verdienste gehad hebben, vooral daar de geleerde Uitgever niet alleen de twee onderscheidene Exemplaren, waarbij schulting deze Aanteekeningen gevoegd had, vergeleken, maar ook de door hem aangehaalde Schrijvers zorgvuldig nageslagen en daardoor veele misstellingen verbeterd heeft; doch de Aanteekeningen van den Uitgever zelven maken dit Werk volstrekt onmisbaar voor ieder, die eenigen prijs stelt op de ware beoefening der Romeinsche Rechtsgeleerdheid.
Reeds lang beklaagde men zich, niets te hebben, waardoor men, bij de behandeling van deze en gene plaats, in staat wierd gesteld, te weten, wat anderen daaromtrent reeds gedaan hadden. C. f. hommel wilde dit gebrek wel wegnemen, door de uitgave van zijn Corpus Juris cum notis variorum; doch, daar deze spoedig dit Werk aan eenigen zijner Leerlingen afstond, is hetzelve, hoe uitmuntend in den aanleg, in der daad het elendigst voortbrengsel van overhaasting en Duitsche veelschrijverij geworden.

{==352==} {>>pagina-aanduiding<<}

De Aanteekeningen van schulting vergoedden dit gebrek reeds eenigzins; doch de vlijt van den Uitgever in het aanwijzen van oudere, door schulting over het hoofd geziene, en latere, vervolgens uitgekomene Schrijvers, is in der daad zoodanig, dat zij alleen genoeg zou zijn, om ons zijnen smaak en naauwkeurigheid in het beoefenen van het Romeinsch Recht te doen bewonderen.
Wij hebben het Boek, dat natuurlijk geene achtereenvolgende lezing toelaat, (waarom wij onzen Lezeren ook geen uittreksel geven) op onderscheidene plaatsen nageslagen, met onze Aanteekeningen vergeleken, en altijd meer voldaan weder nedergelegd; daar de geleerde Uitgever niet alleen altijd de beste Schrijvers aanwijst, maar niet zelden, door zijne eigene bijvoegsels, aan sommige plaatsen een licht bijzet, dat men elders vruchteloos zou zoeken.
Wij kunnen en moeten derhalve dit Werk, door de bijdragen van den geleerden van der keessel, luzac, wijttenbach en tijdeman nog meer volmaakt, en zich door zuiverheid van taal en keurigheid van Latijnsche uitdrukking niet minder dan door grondige geleerdheid aanbevelende, aan allen aanprijzen, en eindigen dit verslag met den hartelijken wensch, dat het den geleerden Uitgever nimmer aan lust en tijd ontbreken moge, om dit uitmuntend Werk, gelijk het begonnen is, voort te zetten.

Vertrouwde Briefwisseling van Lodewijk den XVI met zijne Broeders, en met verscheide andere vermaarde Persoonen, geduurende de laatste jaaren zijner Regeeringe en tot aan zijnen Dood. Met Aanmerkingen, door Helena Maria Williams. Te Dordrecht, bij A. Blussé en Zoon. In gr. 8vo. 570 bl.

Zonderling kwam het ons voor, bij den aanvange eens Werks, 't welk een zo belangrijk aanzien hadt, niets van den oorsprong deezer Verzamelinge, uit eenig Voorberigt, te verneemen. Een bijgevoegd berigt aan 't einde van 't eerste Stukje gaf ons te leezen: ‘Dit Stuk zal dra door drie andere, van gelijke grootte als dit, gevolgd worden, en hiermede de geheele Briefwisseling, en andere vertrouwlijke, tot nog toe onuitge-
{==353==} {>>pagina-aanduiding<<}
geeven Stukken, van lodewijk den XVI volledig zijn. Bij het laatste Stuk zal het noodig Voorberigt gevoegd worden.’
Dat noodig Voorberigt, hier agtergebleeven, vergezelde het oorspronglijke. Een en ander onzer Medeboekbeoordeelaaren in Engeland lieten 'er zich over uit. Deez geloofde, schoon met eenige huivering, aan de Echtheid der Brieven; geene lochende dezelve voluit.
Wij stelden de berigtgeeving deezes Werks uit, tot dat het laatste Stuk met de beloofde Voorreden zou verscheenen zijn. Dan wij moeten bekennen, dat de Voorreden, schoon breed genoeg, niet bevat die bewijzen, welke men voor de Echtheid van Brieven, met regt, vordert. Stoute verzekeringen doen hier niets af.
Mejuffrouw williams, de in 't lichtbrengster, en die deeze Brieven met eenige Aanmerkingen vergezeld heeft, is, door veele haarer vertaalde Schriften, onzen Landgenooten genoegzaam bekend, en door veelen hooger gesteld, dan bij de Engelschen, die haare Revolutionaire denkbeelden niet kunnen dulden. Schoon zij eenigzins bekomen is van de heftigheid, die voorheen haare pen gloeijende woorden deedt schrijven, heeft zij niet weinig van de oude geestdrift behouden, dan weet dien veelal in te binden; en heeft zij, schoon eene voorstandster der Revolutie over 't algemeen, de voeglijkheid zeer in acht genomen. Zij geeft alzins blijken, met den voortgang der Fransche Omwentelinge door en door bekend te zijn. Door dien loop te vergelijken met de dagtekeningen dier bijzondere Brieven, tragt zij aan te toonen, hoe verre 's Konings hart met zijne openbaare daaden overeenstemde; hoe verre lodewijk de XVI ter goeder trouwe handelde, in de door hem gedaane toezeggingen en beloften. Uit dit onderzoek wordt het hoogst twijfelagtig, of de Koning van Frankrijk ooit, in goeden ernst, besloot, om de Constitutie des Jaars 1791 tot stand te brengen; ten minsten is het openbaar, dat, indien hij immer tot de nieuwe orde van zaaken neigde, zulks korten tijd duurde, en hij tot de voorige denkbeelden welhaast wederkeerde.
Heeft haare schrijfwijze in de Aantekeningen, ten opzigte van den geweezen Koning, zo veel gemaatigdheids, zij laat dezelve geheel vaaren, en schrijft in eenen anderen toon, zo dikwijls de naam van M. bertrand de moleville voorkomt.

{==354==} {>>pagina-aanduiding<<}

Welhaast werd deeze opgewekt en aangespoord om tegen haar de pen op te vatten, in een Stukje, getiteld: A Refutation of the Libel on the Memory of the late King of France, published by helen mary williams, under the Title of Political & Confidential Correspondence of louis XVI. Translated from the original Manuscript by r.c. dallas, Esq.
In deeze Wederlegging beweert hij, dat van de LXX Brieven slegts zeven uit 's Konings pen vloeiden, of, als door hem geschreeven, waren verzonden; te weeten vijf aan den Heer de vergennes, en reeds door de Conventie uitgegeeven, naar het oorspronglijke gedrukt; de zesde was gericht aan den Baron de breteuil, en de zevende aan den Koning van Pruissen. De eerste Brieven maaken in de Verzameling den I, II, XII, XIII en XIV uit: onder de bijgevoegde Brieven worden die aan den Baron de breteuil en aan den Koning van Pruissen gevonden.
Deeze twee laatste Brieven gist de moleville, dat door den Baron aan Mejuffr. williams zijn ter hand gesteld. De Brief aan den Koning van Pruissen, bl. 440 voorkomende, is juist de Brief, waarop zij voornaamlijk steunt, om de onopregtheid van lodewijk te beweeren. Moleville tragt de kragt daarvan te ontzenuwen, door te beweeren, dat die Brief, in het Werk 3 Dec. 1791 gedagtekend, van een vroeger tijd en in 1790 geschreeven was. Wij kunnen dit niet uitmaaken.
Wel kunnen wij den Tegenschrijver toestemmen, dat alle Brieven, van 's Konings eigen hand geschreeven, kort waren, op klein papier niet boven de drie bladzijden beloopende; dat de Stijl van lodewijk den XVI eenvoudig en klaar was, doch vol van onnaauwkeurigheden. Aan deezen toetssteen gestreeken, zouden verscheide Brieven wegvallen, of aangemerkt moeten worden als uitbreidingen van 's Konings denkbeelden; 't welk geenzins beantwoordt aan de uitgave eener Briefwisseling.
Hoewel zulks zeker die Briefwisseling van dat Geschiedkundig gezag beroove, 't welk men 'er anders aan zou mogen toekennen, is het de bekentenis des Tegenschrijvers zelven, ‘dat deeze Brieven, schoon voor 't meerder gedeelte verzonnen, de begrippen en weezenlijke gevoelens des Konings behelzen.’ - In zo verre hebben zij dan eenige waarde; doch bij lange

{==355==} {>>pagina-aanduiding<<}
na niet die, welke aan onverdagte, oorspronglijke Stukken toekomt.
Misschien wordt dit stuk nog nader toegelicht; en zullen wij, dit het geval zijnde, niet nalaaten, onzen Leezeren dat licht mede te deelen.

Reizen in de Binnenlanden van het zuidlijk gedeelte van Africa, in 1797, 1798, enz. enz. Door John Barrow, geweezen Secretaris van den Graaf van Macartney, enz. Uit het Engelsch. IIde Deel. Te Haarlem, bij F. Bohn. In gr. 8vo. 250 bl.

Korten tijd hadt barrow uitgerust van de Reizen, in het voorgaande Deel beschreeven, of hij begaf zich weder op weg na het Land der Boschjesmans; de schets deezer Reize maakt het IV Hoofdst., het eerste in dit Deel, uit. Wij leeren hier dat elendig volk en deszelfs toestand kennen, den oorsprong en de deerlijke gevolgen van de vijandlijkheden tusschen hun en de Volkplantelingen; en wordt zulks afgewisseld door de beschrijving van de beschaafde Inwoonderen der Sneeuwbergen. Onder de zeldzaame Dieren, hier aangetroffen en beschreeven, steekt de Gnoo uit, door de Hollanders met den naam van Wild Beest bestempeld. Roofvogels en Slangen, in menigte ontmoet. Een zijner medereizende Hottentotten leerde hem de bijzondere uitwerking kennen, die de olij van tabak heeft op eene Slang. Hij verhaalt het in deezer voege: ‘Een deezer dieren, zijnde twee voeten lang, en hebbende eene blaauwagtige kleur, had zich verscheide maalen gewenteld om het lijf van een Hagedis. Terwijl ik bezig was om dit dier in vrijheid te stellen, bragt een der Hottentotten, met de punt van zijn stok, uit een kort eind van zijn houten tabakspijp, eenige dikke zwarte stos, welke hij olij van tabak noemde, aan den mond van de Slag, toen zij, gelijk deeze schepzels gemeenlijk doen als zij woedend zijn, haare tong uitstak: het gevolg daarvan was gelijk aan een electrique schok: met eene oogenbliklijke stuipagtige beweeging ontrolde zij zich van haar prooi, en verroerde zich niet meer; derzelver spieren waren zoodanig bijeengetrokken, en het geheele dier zoo verhard geworden, alsof het in de zon gedroogd was.’
De ontmoeting en behandeling der Boschjesmans wordt te breed voor onze overneeming beschreeven, schoon dezelve zulks dubbel verdiende. Wij schrijven alleen af, wat hij van derzelver herkomst denkt. ‘Uit alle de oude gedenkstukken, die ons van de Egyptenaars en Ethiopiers zijn overgebleeven, blijkt het, dat de eigenlijke Hottentotten en Boschjesmans

{==356==} {>>pagina-aanduiding<<}
het volk zijn geweest, dat men wilde beschrijven. In het algemeen hebben zij, in hunne natuurlijke gesteldheid, zeer veel gelijkenis naar de dwergen en spelonkbewooners, twee geslachten, die in de nabuurschap van de Nyl geleefd hebben. Het karakter, dat diodorus siculus opgeeft van zommige Ethiopische Natien, komt naauwkeurig overeen met dat der Boschjesmans. Hij zegt van hun, dat zij woest waren in alle hunne manieren en gewoonten; dat zij eene schelle, wanluidende en nauwlijks menschlijke stem hadden; dat hunne taal verward was, en dat zij geene kleederen droegen. De Ethiopische soldaaten, wanneer zij tegen den vijand moesten aanrukken, of zich zelven verdeedigen, staken hunne vergiftige pijlen in een band rondom hunne hoofden, welke daarvan uitstaken als straalen van eene soort van zon. De Boschjesmans doen juist hetzelfde, en plaatzen dezelve op die wijs met het dubbele oogmerk om schielijk tot schieten gereed te weezen, en om schrik bij hunne vijanden te verwekken. - Geen twee Volken kunnen meer van elkander verschillen dan de Boschjesmans en de Kaffers, zijnde tusschen dezelven niet de minste overeenkomst, noch in hun natuurlijk noch in hun zedelijk karakter.’
Met verwondering zag barrow eenige teekeningen in de bergen achter den Sneeuwberg, door de Boschjesmans vervaardigd, waaronder eene af beelding was van den Eenhoorn; een beest, over welks bestaan zo zeer getwist wordt. Die teekening, egter, was zeer onvolkomen; doch onze Reiziger zegt verder: ‘De Eenhoorn, zoo als men dien in Europa vertoont, is ontegenspreeklijk een werk van de verbeelding; dan daaruit volgt geenzins, dat 'er geen Viervoetig Dier met één hoorn, die uit het midden van deszelfs voorhoofd groeit, zou in weezen zijn. De bewijzen, die men voor deszelfs bestaan kan bijbrengen, zijn in de daad veel sterker dan de tegenwerpingen, welke 'er op gemaakt worden.’ - Hij voert dezelve aan; men leeze ze in het Werk; wij teekenen alleen 'er nog uit op: ‘De Boschjesmans hebben geene kennis van de twijfelingen, die 'er over het bestaan van een Dier met één hoorn plaats hebben: ook begrijpen zij niet, dat een beest met maar één hoorn iets zonderlings zou weezen: ondertusschen houden de bewoonders der Volkplanting het voor zeker, dat 'er zulk een Dier buiten de grenzen bestaat.’ - De gebrekkige kennis der Europeaanen aan het binnenste van Zuid-Africa voert hij aan als eene reden van onze onbekendheid met veele voorwerpen der Natuurlijke Historie, aldaar te vinden. De Hollandsche Kolonel gordon hadt, op zijne reizen in dat gedeelte, verscheide gelegenheden gehad om de teekeningen van den Eenhoorn te zien, door de Boschjesmans gemaakt; eene omstandigheid, op welke hij veel staat maakte om het bestaan van zulk een Dier te bewijzen. - Vreemd,

{==357==} {>>pagina-aanduiding<<}
intusschen, blijft het, dat geen van beiden, zo veel wij weeten, hetzelve heeft kunnen te zien krijgen.
De schets eener Reize van Graaf Reijnet langs de Zeekust tot aan de Kaap maakt het V Hoofdst. uit. Moeilijkheden, gepaard met het uiterst gebrek aan water, overkomen den Reiziger en diens Tochtgenooten. Naar gewoonte vermeldt hij lands- en lugtsgesteltenis, dier- en plantbeschrijvingen. Bijzonder opmerkelijk is de vermelding van de bosschen, gepaard met eene naamlijst van de houtsoorten, vierënveertig in getal, die het meest dienstig schijnen ten algemeenen gebruike. De Kaymans- of Crocodillen-Rivier, de Mosselbaai, de Plettenbergsbaai, de landstreek Zwellendam enz. krijgen hun aandeel in de beschrijving. Hier ontmoeten wij eene uitweiding over de Moravische Zendelingen of Hernhutters, die reeds verscheide jaaren in de Volkplanting hadden doorgebragt, met oogmerk om de Hottentotten in het Christendom te onderwijzen; die, schoon zij weinig aanmoedigings bij de Hollandsche Regeering gevonden hadden, egter het getal hunner Leerlingen, zedert eenigen tijd, zodanig vermeerderd vonden, dat zij na Europa hadden moeten schrijven, om meer Onderwijzers van het Euangelie derwaards te noodigen. Het berigt wegens deeze Zendelingen en hunne verrigtingen heeft ons zeer behaagd, en wij mogen onze Leezers uitnoodigen om 't zelve te leezen. Zij hadden eene maatschappij van meer dan zeshonderd Hottentotten bijeengebragt, en dit getal vermeerderde nog dagelijks; doch niet meer dan vijftig waren 'er nog tot belijders van het Christlijk geloof door den Doop aangenomen. ‘Deeze Vaders scheenen,’ schrijft barrow, ‘met die hooggaande drift niet bezield te zijn, welke doorgaans bij andere Zendelingen plaats heeft, om de lijst van hun, die zij tot het
Christendom bekeerd hadden, te vergrooten; maar scheenen meer werks te maaken, om hen, die 'er toe geneigd waren, tot het leeren van handwerken aan te zetten; als zijnde hun voornaam oogmerk, om, naar het denkbeeld van den menschlievenden en schranderen Graaf rumford, eerst den mensch gelukkig te maaken, om hem naderhand deugdzaam te doen worden; het welk zeker een gezonder zedekunde is, dan eene tegengestelde behandeling.’ - Het genoegen, 't welk wij uit dit berigt smaakten, werd eenigzins verbitterd door de zamenzweering van het Boerenvolk om de drie Leeraars te vermoorden; dan gelukkig werd de toeleg tijdig ontdekt door een Hottentot, uit den dienst dier moordenaaren weggeloopen.
Het VI Hoofdst. schetst de Reis in het Land der Namaaquas. Met grond wordt hier het Reisverhaal van vaillant doorgestreeken, gelijk meermaalen in dit Werk. Het berigt wegens de Namaaquas, wier getal door de Hollanders aanmerkelijk verminderd is, heeft ons zeer bevallen, zo ook het berigt van de Saldanha-baai, alsmede van de Baai van St. Helena,

{==358==} {>>pagina-aanduiding<<}
en het Bokkeveld. Nu en dan onthaalt ons de Reiziger op reisontmoetingen. Wij schrijven 'er eene af, op de grenzen van het Land der Namaaquas. Hij kwam aan het Huis van een Hollandschen Boer. ‘Het beeld, dat zich, bij onze komst, aan de deur vertoonde, scheen een menschlijk weezen te zijn, uit een verschillend land van 't geen, waaruit wij gekomen waren. Het was een lang oud man, met een schraal bleek aangezigt en een zwarten baard, die zich tot zijne oogen uitstrekte, en zich daar verwarde met het hair van zijn voorhoofd, het welk zijn aangezigt zodanig bedekte, alsof hij gemaskerd was. Nimmer kon een romanschrijver een beter afbeelding geeven van een bewooner van een zwarten toren, of van een betoverd kasteel, dan door de gestalte van deezen man te beschrijven. Niet gewoon zijnde vreemdelingen te ontvangen, scheen hij in 't eerst over onze komst niet wel te vreden. In den hoek van de schoorsteen van deeze hut zat eene Hottentotsche vrouw, welke ten minsten honderd jaaren scheen oud te weezen; haare vaale kleur was nog vermeerderd door het roet, zoo dat zij genoegzaam even zwart was als haar langgebaarde meester; vervolgens kwam 'er nog eene slavin te voorschijn, die 'er niet beter uitzag dan de twee anderen. Terwijl de takkebosschen aan den haard kraakten, zagen wij een vierde gedeelte van een schaap op de kdlen te braden liggen, en terstond daarna werd de maaltijd gereed gezet, bij gebrek van een tafel, op het dekzel van een kist, welke gedekt werd door een stuk van het zelfde goed als de slavin voor een rok droeg, en het scheen dat het ook voorheen daartoe gediend hadt. - Uit het gesprek, dat wij met hem hielden, vernamen wij, dat de oude Heer sedert eenige jaaren in deeze afgelegene plaats, verwijderd van alle menschlijke zamenleeving, gewoond hadt, zonder vrouw of kind, of eenig ander menschlijk schepzel, uitgezonderd de oude Hottentotsche vrouw en de
slavin, die zijn eenigst gezelschap waren, benevens eenige Hottentotten, die in stroohutten daaromstreeks woonden. Dan, met al dit voorkomen van armoede en elenden, bezat deeze man niet alleen een onnoomelijk aantal van schaapen en runderen, maar had ook groote sommen gelds op intrest uitstaan. Hij was in de daad, 't geen men gewoon is een Gierigaart te noemen. - Het is eene zonderlinge zaak, dat een Broeder en Zuster van deezen man, beiden oud en ongehuwd, afzonderlijk van elkander, in eenen anderen oord van dit gebergte leefden, en, even gelijk hij, geene andere verkeering hadden, dan met Hottentotten; maar, dat nog zonderlinger was, dat zij voor de rijkste lieden van de Kaap gehouden wierden.’
Op deezen tocht troffen zij een Volk aan, Damaras geheeten, een bij uitstek arm Volk, in een allerschraalsten oord, hun bestaan trekkende van het koper-erts, daar overvloedig,

{==359==} {>>pagina-aanduiding<<}
't geen zij wisten te bewerken, en 'er koperen ringen en kraalen van te maaken. - Desgelijks vonden zij het land ten oosten van het Roggeveld bewoond door verschillende horden van Boschjesmans. Een deezer, Koranas geheeten, wordt beschreeven.
Het Zwarteland, niet verre van de Kaap, beschrijft barrow als een uitgestrekt vlak land, dat zeer vrugtbaar is in koorn, gras en vrugten, en daarbij wel bewaterd, ook het meest bevolkte gedeelte der Volkplantinge. Hij voegt 'er nevens: ‘Met een behoorelijken arbeid en behandeling van den bouw van het land, door het aanleggen van beplantingen, het maaken van beschuttingen voor wind en weer, warmte en mesting, kon dit gedeelte der Volkplanting, hetwelk tusschen een groote rij van gebergten in ligt, genoegzaam alles opleveren, wat tot leevensonderhoud voor de bezetting aan de Kaap en de Schepen, die 'er aanlanden, zou noodig weezen.’ Hij spreekt hierover breeder: en is het hoogstwenschlijk, dat wij, Bezitters van dien Uithoek blijvende, voordeel mogen doen met deeze en andere wenken, in deeze zeer gewigtige Reizen voorkomende.
De bijgevoegde Kaart, gemaakt naar de waarneemingen, geduurende deeze Reizen gedaan, verdient met onderscheiding vermeld te worden, en is geen cieraad alleen des Werks, maar stelt ons in staat, om, als 't ware, met den oplettenden barrow mede te reizen, en een klaarder begrip te vormen van dien zo belangrijken Uithoek, dan men tot nog toe heeft kunnen doen. - Met genoegen zagen wij een welbewerkt Register op dit Werk. Wij hoopen, dat deeze weder meer in zwang mogen komen.

Bijdragen tot de kunst om gelukkig te leeven, door Fr. Köppen. Naar het Hoogduitsch. In den Hage, bij J. Immerzeel Jun. In gr. 8vo.

Bezwaarlijk valt het ons, eenigen Titel te verzinnen, of ons te herinneren, die meer dan de bovenstaande den leeslust uitlokt, en tevens de gunstige verwachtingen niet te loor stelt. Allen, zo veelen wij leeven, moeten wij door eene ons ingeschapen Natuurdrift wenschen, en ons benaarstigen, om gelukkig te leeven: allen behooren wij de poogingen van eenen Wijsgeer, die tot deeze Konst het zijne bijdraagt, hoog te waardeeren; ja, naar gelang het ons, den eenen meer, den anderen min, gebeuren moge dat doel te treffen, hebben wij zijne lessen te toetzen, op te volgen, en ons ten nutte aan te leggen. Onkunde, vooroordeel en Bijgeloof leerden wel, in vroegere Eeuwen, dat men, uit averechtsche Godsdienstigheid, zichzelven in dit leven moest folteren, kwellen, en menigerleie hardheid aandoen; ook begunstigden zij het denk-
{==360==} {>>pagina-aanduiding<<}
beeld, alsof deeze wereld niet anders dan een traanendal te achten ware: doch nadat eene betere Wijsbegeerte, en vorderende Natuurkennis, de Goedheid des Scheppers omtrent den Mensch voldongen heeft, verdwijnen zulke wangevoelens; is men begonnen, zelfs bij den wederspoed, zich te verheugen in den Alzegenaar; en heeft men de waarheid ingezien van Paulus woorden, 1 Tim. IV:8.
Genoeg hebben wij voor onzen Leezer gezegd, om hem den arbeid des Schrijvers, die ter beoordeeling voor ons ligt, niet achteloos te doen versmaaden; het is onze taak, hem daarmede nader bekend te maaken, waardoor, gelijk wij ons vleien, deszelfs Bijdraagen bij hem in waarde rijzen zullen. De zedigheid van den Heer köppen verkoos dit weinigbeloovend woord, omdat hij het ondoenlijk keurt, een systematisch geheel, eene Theorie van Gelukzaligheid te schrijven, ‘bij welkers slot mogelijk de uitvoerbaarheid het eenige uitgelaatene gedeelte zijn zou,’ uit hoofde van het zeer verschillend leven der menschen, dat zich niet dan tot algemeene gezichtpunten laat brengen. Van dit zijn Boek getuigt hij verders in het Voorberigt, ‘dat hetzelve in opgeruimde onbenevelde oogenblikken geschreeven wierd, en hij niets vuuriger verlangt dan den vrede en het geluk zijner Leezers, wien hij hetzelve met hartelijke toegenegenheid aanbiedt.’ - En waarlijk, schoon wij in Werken van dusdanigen wijsgeerigen stempel gaarne iets meer van den gedrongen redeneertrant (close reasoning) der Engelschen aantreffen, wij vinden dat gemis op het bevalligste van den Duitschen Schrijver vergoed door eenen levendigen en vuurigen stijl, door eenen rijkdom van welgekoozen beelden, waarin hij zijne gedachten inkleedt, door eene grondige mensch- en wereld-kennis, en door gepaste toespeelingen op de aloude Geschiedenis, vooral op die der Weetenschappen en Konsten, die zijn opstel verzieren, en 's Mans beleezenheid voldingen. Evenzeer onder de Werken van Smaak, als onder die van Wijsbegeerte, verdienen des, onzes inziens, deeze Bijdraagen, daar zij tevens een weldoorwrocht geheel behelzen, gerangschikt te worden; en wij mogen niet voorbij, den Vertaaler dank te weeten, dat hij de schoonheden van het oorsprongelijke gevoeld, en met eenen lossen zwier in
onze moederspraak heeft weeten over te brengen. Op weinige plaatzen, inzonderheid waar de Hr. köppen met eenen warmen ijver de beöefening der Konsten bepleit, of zich in de diepten der Wijsbegeerte en Menschkunde inlaat, zal de ongewijde welligt, bij de eerste leezing, duisterheden ontmoeten, of ons begunstigend oordeel wraaken; dan toch (zo deeze klagte al eenigen grond heeft) een arbeid als deeze is kwaalijk berekend voor het ontbijt en de theetafel, maar overwaardig in ervaaren handen te vallen, en een gezet nadenken bezig te houden. Gaarne wenschten wij eene

{==361==} {>>pagina-aanduiding<<}
proeve hier bij te voegen, tot staaving van onzen los wegens den schilderenden en krachtigen stijl des Schrijvers; dan in eenen bloemrijken en welaangelegden hof valt het moeielijk, zijne keuze op een enkel schoon gewas te bepaalen, en welligt zal het beter zijn, onze Leezers derwaarts heenen te verzenden, om zich met volie graagte aan den tooi van zulk eene keurige lettervrucht te vergasten. - Intusschen, daar menigerleie bekoorlijkheid van eenen wegsleependen, en dikwerf nagenoeg Dichterlijken, schrijftrant haare belemmering aanbrengt om het betoog in deeze Wijsgeerige Bijdraagen altoos op het spoor te volgen, doet het ons leed, dat Schrijver, of Vertaaler, geene korte opgaave van den geheelen Inhoud aan het hoofd of den voet des Werks geplaatst hebben. Te zeer is het thans in onbruik, bij stukken van eenen langeren adem, zodanig een uittreksel van verhandelde zaaken te voegen, dan dat wij ons wegens dat gemis niet beklaagen zouden omtrent dit Boekdeel van köppen, waar zelfs de opschriften, boven de Afdeelingen gesteld, onzes achtens, te algemeen, en niet toereikende zijn om den Leezer voor te lichten, of tot eenen leiddraad te dienen voor des Schrijvers betoog. Hierom dan, en om te beter verslag te doen van deezen nuttigen arbeid, gelust het ons, een Kortbegrip der Bijdraagen onzen Leezeren ter eigene beöordeeling aan te bieden, tevens de opschriften boven de bijzondere Afdeelingen door onderscheiden letterdruk aan te duiden, en, ten einde de dorheid eener ineengezette opgaave vermijd worde, zullen wij eene en andere kleene aanhaaling daar bij voegen van 's Schrijvers woorden, die in het voorbijgaan tot een staal dienen mogen wegens zijne gepreezen voordragt.
Zeer eenvoudig was, volgens köppen, in zijne Inleiding, de aloude levenswijs der menschen, voldaan met de vervulling van weinige natuurbehoeften; dan geheel verschillende is het beeld der hedendaagsche gekunstelde Maatschappijen, bij welke gewoel, weelde en wellusten heerschen, en ook de onderlinge betrekkingen uitgebreid en vermenigvuldigd zijn: de eersten hadden geene Wijsbegeerte des Levens noodig; die de laatsten bezwaarlijk ontbeeren mogen. Daar zijn 'er wel, die in alle rangen en standen buiten nadenken leeven, hun eigen loop en beroep of zekeren maatstaf volgen, van gewoonte, hebbelijkheid en neigingen ontleend; doch niet te beter is 'er die menigte aan, wanneer zij eenmaal, als uit eenen droom ontwaakende, hunne begoogcheling inzien. - Allen behooren des ‘te zorgen voor eenen goeden geleigeest, aan wiens hand zij weinige distelen, maar veele bloemen des levens vinden en plukken kunnen.’ Deeze, derhalven, is de Wijsbegeerte des Levens. Zij is van alle bespiegelende kennis onderscheiden, nadien zij het practicaale ten voorwerp heeft. Zij verschilt van de Zedeleer, vermits deeze wel de Deugd aanprijst, die

{==362==} {>>pagina-aanduiding<<}
ons gelukwaardig maakt, zij daarentegen het geluk bedoelt, dat wij hier op aarde erlangen kunnen; deeze wederom de pligten bespiegelt van een redelijk wezen, zij veelmeer met de ondervinding raadpleegt om wijsheid te leeren. Beiden mogen zij zusterlijk vereenigd zijn, om de bestemming van den Mensch te voltooien; maar onze Schrijver vervolgt zijnen weg, ‘om de grondstellingen op te geeven, waardoor de Mensch gelukkig en met zijn noodlot’ (waarom niet liever lot gezegd?) ‘te vreden leeft.’ De toets van onze vermogens om daartoe te komen, hetgeen wel de wensch van allen, maar het voorrecht van weinigen is, houdt hem alzo het eerste bezig. Naar gelang zich het gelaat der dingen rondom ons, of de Hemel zich helder of bewolkt opdoet, genieten wij den wisselenden en vlugtigen indruk van zinnelijk genoegen en smarte. Overdreeven is de leer der Stoicijnen, deeze gevoeligheid wraakende. Zij doet alle Wijsbegeerte ophouden; en die herneemt eerst haare rechten, wanneer het aan dulden en verdraagen komt. Eenen hoogeren rang, dan bloote zinnelijkheid, bekleeden nogthans de Konsten, eene bron van uitstekend vermaak, wanneer zij met smaak en als eene uitspanning beöefend worden. Dus weidt de Hr. köppen breedvoerig en met een levendig gevoel uit over de Muzijk, Schilderkonst, Dichtkunde, het Tooneel, en de Welspreekendheid. Dus klimt hij vervolgens op, en schetst het genoegen, 't welk uit de Weetenschappen voortspruit. Behalven het nut voor de Maatschappije, levert de beschaaving des verstands, en verrijking van den geest met kundigheden, aan haare beminnaars een streelend gevoel van waarheid, en doet hun, in het navorschen, menigte van distelen en doornen, of hindernissen, op
den weg vergeeten, gering achten. Als een handwerk of beroep aangemerkt, schenkt evenwel de beöefening der Weetenschappen dusdanig genoegen niet: dan gewoonte verzacht wederom het lastige, althans bij hun, die zich zekeren tak der Weetenschappen tot een stokpaardje maaken, gelijk het köppen niet onaardig uitdrukt, of, als hij wederom zegt, die eene lievelingsbezigheid aan hunnen gewoonen arbeid toevoegen. Hij licht zulks toe door gevallige invlechting van voorbeelden uit ouden en laateren tijd.
Intusschen wij blijven in dit alles aan teloorstellingen onderhevig, en moeten vooral de bron des genoegens in ons binnenste zoeken. Veel hangt 'er dus af van Temperament en Driften, die men, als een voortbrengsel der Natuure, wel niet geheel naar zijne hand zetten, maar toch tot zijn geluk leiden, beteugelen, leenigen of versterken mag. Doorgaans streeft de Mensch naar hetgeen buiten zijn bereik ligt, of dwaasheid mengt zich onder zijne begeerten; en ziet hier de ader ontdekt, waaruit Eerzucht en ook IJdelheid welt, - hartstogten, zeer naauw vermaagschapt. Men hebbe zijne drift te

{==363==} {>>pagina-aanduiding<<}
bepaalen tot het nuttige, en binnen de grenzen van bereikbaar geluk en vreugde: en de IJdelheid, waarvan zich niemand geheel losmaakt, gebiedt de Schrijver ons te maatigen, op den achtergrond als 't ware te plaatzen, en zoek te brengen in AEsthetische genoegens, de vruchten van goeden Smaak en Konsten. Voorts vermag de Opvoeding zeer veel ten deezen tot ons geluk, of onheil, - om geheel een leven wel te stemmen, of ook te vergallen. Maar Vriendschap en Liefde zijn de hoofdzaak, die de Aarde voor ons tot eenen Hemel, of Hel, doen worden. Zedelijkheid nu, of het Verstand, hechten niet alléén dien vasten schakel te zamen, die Vrienden en Geliefden onderling vereenigt; schoon zonder deeze vereischten geene waare genegenheid zich wortelen kan: eene wederzijdsche stemming, die levendigst gevoeld wordt in de kracht der Jeugd, of wederom het instinct der Liefde, moet medewerken; en zo ontstaat 'er eene duurzaame deelneeming, diep vertrouwen, oprechte hartelijkheid, en warme tederheid. Luimen, het gevolg onzer zinnelijkheid en aandoenlijkheid, houden daarna den Schrijver onledig; en leert hij ons, onder haare kwellingen niet te verslaan, maar door te werken om in betere gemoedsgestalte te komen: ons gevalt zijne les: ‘wanneer men met spooken op leven en dood worstelt, verdwijnen zij weldra; maar kruipt men in een hoek, dan krijgen zij eene reusachtige lengte.’
Van aanbelang verders zijn de uitwendige omstandigheden. Dus acht hij den Rijkdom een wezenlijk voorrecht, de zorg voor eenen onbekrompen staat een noodwendig vereisch, om aardsch geluk te genieten. Hebzucht, daarentegen, is deszelfs vijand; ja zelfs overtollige schatten baaren bij veelen, die zich aan lanterfanten overgeeven, of op hun aanzien verhovaardigen, geene waare vreugde. Van eenen hoogen berg laat zich veel velds overzien; dan toch de voorwerpen worden klein en onbeduidend op dien te verren afstand; en de Godspraak te Delphi keurde aglaus, eenen erfgezeten Landman te Psophis, gelukkiger dan croesus. De Eenzaamheid en Gezelligheid, mits beiden niet te zeer begeerd, en, naar gelang onze neiging valt, met wijsheid gezocht en aangelegd, begunstigen, op haare beurt, het vermaak des levens. Zij schenkt eene stille kalmte, die meer luidruchtig genoegen: en bovenal slaagt de Man, die Inspanning en Uitspanning, met verstandig beraad en ten bekwaamen tijde, wisselt. Ambt en bezigheid, eindelijk, of beter het slaafachtige van den arbeid, en die mangel van nieuwigheid, die ophoudt den lust aan te wakkeren, geeven veelen, maar toch te onrechte, eenen voorraad van klagten aan de hand, die zich onderling wederspreeken. Bij afgevraagde keuze, naamelijk, weigert een ieder, (volgens horatius Serm. L. I S. 1) het pak van zijnen naasten op te vatten, en vindt het te zwaar. Zucht tot ledig-
{==364==} {>>pagina-aanduiding<<}
heid is hier de wezenlijke drijfveer van den wansmaak: en hoe hard het vonnis schijne, ‘gij zult eeten in het zweet van uw aangezicht,’ eene betere beschouwing en waardeering der zaake leeraart evenwel, dat ‘rust na den arbeid,’ de beste, de aangenaamste, die men genieten kan, gezegden vloek verzacht; ook getuigt de
Wijsbegeerte des Levens, dat niemand den Landman ongelukkig keurt, die, na volbragte taak, bezweet bij zijne speelende Kinderen nederzit onder eenen breeden lindeboom, en daarna hun deeze weltevreden woorden toespreekt: ‘Kinderen, het was heden een heete dag!’
Na deeze voorbereidende bespiegeling van de bronnen des geluks, en het doorgaans averechtsche van der menschen keuze en aanleg om die te vinden, overweegt de Heer köppen, en toetst hij kortelijk, eenige Grieksche Stelsels omtrent ae Wijsbegeerte des Levens. Hij bevindt, dat de Ouden ten deezen zeer verschilden, of gansch onbepaald zich uiteden. ‘De Hoop is het eenigste goed, dat in de Doos van Pandora overbleef:’ en zeker menigeen is 'er, die, jaagende naar geluk, niets dan ijdelheid aantreft, en in bloote verwachting voortleeft. Niets te veel, luidde het Opschrift boven den Tempel te Delphi: dan waar begint, waar eindigt de grenslijn van dat te veel? Socrates, de gelukkige Man, die steeds de dingen recht en op hunnen wezenlijken prijs waardeerde, bewandelde een effen pad aan de hand van zijnen Genius, of wijsgeerigen Geleigeest, met wien hij steeds, ook in kleenigheden, te raade ging. Zeno en de Stoicijnen leeren ons dulden en verdraagen, maar verbieden eenige acht te slaan op zinnelijke genoegens, door hun, als laag, en den Wijzen onwaardig, verworpen. Epicurus, daarentegen, en zijne gevoelens, altoos meest welkom bij de wereld, verheffen dat vermaak tot ons voornaame en groote doel. - Beiden deezen verlangen zeker te veel; en hooren wij daarna aristippus van Cyrene, hij schrijft eene koelzinnige berekening voor, vergezeld gaande met eene beangste zorg om het vermaak niet uit te putten, of ons aan eenig ding te hechten, uit vreeze voor verlies, dat den mensch bedroeven mogte. Zijne leer acht de Schrijver goed voor den man, die staat op den rand van het graf, ongeschikt voor de jeugd en de werkzaamheden of genoegens in de kracht des levens vallende. - Uit de vereeniging, vermenging en bekwaame toepassing van deeze drie wijsgeerige Stelsels op
verschillende omstandigheden en betrekkingen der menschen is, naar zijn oordeel, zeer veel goeds te haalen.
Maar ‘zalig hij, (is zijn besluit) dien een goede Geleigeest, even als socrates, ter zijde staat, die hem goedkeurend toewenkt, of dreigend terughoudt.’ Dit geleidt den Schrijver tot algemeene Aanmerkingen en Gevolgtrekkin-
{==365==} {>>pagina-aanduiding<<}
gen uit het verhandelde. Hier ontwikkelt hij verder zijne gedachten over den aard van het leven der menschen, en zijn wijsgeerig stelsel. De Verbeeldingskracht, haaren vermogenden invloed op onzen geest en harte oefenende, speelt op Aarde eene verwonderlijke rol; wie echter gelukkig zijn zal, heeft haar te regelen en te maatigen in haar bedrijf, zo dat het stille evenwigt der ziele, die tevredenheid met onzen toestand daage, ‘die zelfs voor elke geringe vrolijke aandoening eene plaats bereidt, en geene vreugde op het veld des geluks laat verdorren.’ Het eenvoudige landleven, buiten het gewoel der steden, en asgezonderd van de wereld, schijnt hiervoor best berekend: in eenen kleeneren kring, echter, treffen de tegenheden, met naame verlies aan huisselijk genoegen, het sterkste: de Man, die in het gedrang en de verstrooijing der wereld leeft, gevoelt daarentegen min hevig dien slag, nadien hij de voorwerpen zijner belangneeming vermenigvuldigde, en gestadige teloorstelling te lijden had; doch moeielijker is het deezen, om doorgaans aan zijne begeerten paal en perk te zetten, en het eiland van ruste en vergenoegen, op zijnen doortogt door het aardsche, aan te treffen. Zekere Dichtkunde, derhalven, zeker ongemeen en scheppend vermogen van den Geest, moet bovendien het leven en de eenvoudigste genietingen ons veraangenaamen, de gedaante der dingen rondom ons verzieren, gezach over onze verbeeldingskracht oefenen, en die den rechten toon geeven, om den Mensch, in welken stand hij geplaatst zij, de streelendste aandoeningen te verschaffen. Zelfs de lessen der Wijsgeeren worden eerst
mogelijk te betrachten door deezen Dichterlijken geest. ‘Socrates bezat denzelven, en kreeg daardoor zijne hemelsche rust; de Stoieijn vordert denzelven, wiens dulden en ontbeeren slechts mogelijk wordt door geestdrift, en door de verbeeldingskracht tot de denkbeeldige wereld te verheffen. Epicurus begeert denzelven, wiens zinnelijk genot zich alleen daardoor veredelen, en op den duur den mensch genoegen kan verschaffen. Zelfs aristippus moet denzelven verlangen, wanneer hij niet in een eeuwig evenwigt met zichzelven wil verstijven, en zijn geheele leven in een kinderachtig guichelspel wil herscheppen.’
Op zulken weg van denkbeeldig geluk en schoonheid ontmoeten wij weinige hindernissen in de ons omringende Natuur; dan ééne voornaame teloorstelling in de Zedelijkheid des Naasten, in de Menschenwereld. Deeze gebiedt den Dichterlijken geest gestadig, af te zien van de gouden bergen, van de hooge volmaaktheid en edelaardige genoegens, die hij zich schetste. Dit bedrog voert hem terug van zijne genomen vlucht, leert hem ‘eenvoudigheid, waarheid en natuur beminnen,’ den wezenlijken aard der dingen indenken, en

{==366==} {>>pagina-aanduiding<<}
stemt alzo zijnen geest, niet tot een langdraadig en uitgerekt, maar ineengedrongen en kragtig prosa, dat de Schrijver niet onvernuftig wil hebben afgewisseld met die denkbeeldige en Dichterlijke voorstellen. Wie zulks vermag, ‘en zich door zijne Dichtkunde niet met de wereld in onmin brengt, of bespottelijk maakt, evenwel uit zijn prosa tot haar terug kan keeren, die, acht hij, zou een virtuos in de Wijsbegeerte des Levens genoemd mogen worden.’ - Wij gaan de gevolgtrekkingen voorbij, die de Heer köppen vervolgens uit zijne leer beknoptelijk afleidt, en waarvan wij, om de kortheid van ons uittreksel, voorbij kunnen te gewaagen.
Ten laatsten was hem overig te handelen over den invloed der zedelijke overtuigingen op de meer duistere of meer heldere beschouwing van het leven. Immers Deugd en aardsch Geluk, hoe naauw verbonden, gaan niet altoos hand aan hand: zij laaten zich in onze denkbeelden onderscheiden; en vooral leert de ervaarenis, dat de boozen wel door eigene dwaasheid en onrechten handel zich in den poel des onheils storten, maar ook, dat het geluk op deeze wereld niet zelden bij de braaven gemist wordt. ‘Leeven wij dan,’ gaat hij voort te vraagen, ‘in eene wereld, waarin de straf oogenblikkelijk de ondeugd volgt, maar de deugd onbeloond blijft? Moet de mensch zich meer voor het misdrijf hoeden, dan de deugd beoefenen? Zou dit niet eene onrechtvaardigheid schijnen in het bestier der wereld?’ Het beantwoorden van deeze vraagen bragt verschillende stelsels van Zedekunde ter baane.
Dus wendt de Schrijver nogmaals het oog naar de wijsgeerige Schoolen der Grieken; keurt eenen socrates, die de tegenheden door kracht van geest overwon, met rede gelukkiger in den kerker, dan zijne moordenaars; en toont hij vervolgens aan, hoe de Stoicijnen, met verloogchening te gebieden, dikwerf het menschengeluk ontbeeren moesten, en de navolgers daarentegen van epicurus, op zinnelijkheid te groot een prijs stellende, zich noode tot verheven daaden verheffen mogen volgens aangenomen beginselen. Kant waagde het eerst, naar het oordeel van köppen, ‘om het zedelijk goede en het geluk voor altijd van elkander te scheiden, en beide deeze voorwerpen van menschelijk genoegen in geheel verschillende kringen te plaatzen. Zijn stelsel, waarin pligt alleen den mensch bepaalt, en de wensch naar geluk deszelfs wil, is alzo wiskunstiger, waarachtiger, en in zichzelve ronder afloopende, minder voor tegenwerpingen vatbaar, dan dat der Ouden.’ Edoch geenzins berekend is deeze leere voor de zinnelijkheid der menschen, die alzo, ook waar geen strijd is, moet achterstaan, en van geene waarde is bij het Practisch Vernuft, dat met een kategorischen im-
{==367==} {>>pagina-aanduiding<<}
perativus (*) zuivere zedelijkheid eischt. Gaa eenen stap verder, en de dweeperij van Asceeten en Monnikken doet zich aan u op, naar de strekking der Kantiaansche leere; de zuiverheid, die zij vordert, is niet bereikbaar; en de wereld vertoont zich als een Sisyphus, of de Danaiden, worstelende tegen den invloed der zinnen, waarvan zij zich niet kan losmaaken. Gods bestaan, en de overtuiging der Onsterfelijkheid, dat meer is, zijn in
deezen onzen strijd, volgens kant, eene noodschraag, of vreemdsoortig, en verwijderd van zuivere zedelijkheid, en niets anders dan geöorlofde hulpmiddelen. De Schrijver daarentegen, de wiskunstige waarheid der leere van kant erkennende, wil echter den gunstigen invloed van zinnelijke genoegens, wanneer zij ten goede medewerken, niet hebben uitgeslooten, maar dat gevoel en bewustzijn van pligt zich bij ons zullen vereenigen, en het verstand onze daaden regelen: bovenal wil hij den Godsdienst, en de leer van een toekomstig leven, niet een steun, maar de grondzuil en hoeksteen gerekend hebben van waare zedelijkheid. Want deeze beginselen leiden ons tot die reinheid des harten, waarvan de Schrift gewaagt; die ten doel had, geene schoolgeleerde Wijzen, maar edele Menschen te vormen: deeze beginselen vervrolijken ons in iederen toestand hier beneden, door de erkentenis van Gods liefde, en het uitzicht op die volheid des levens zonder maate, dat naamloos geluk en eeuwige zaligheid, waarop onze hoope staart.
Dus hebben wij onze Leezers ingeleid tot de kennis van een Werk, waarvan het ons ondoenlijk was, geheel den inhoud, kracht van betoog, en rijkdom aan schoonheden, in kleen bestek van woorden te vatten. Echter hield ons deeze Schrijver, gelijk een welkom Vriend, langer op, dan wij ons voorstelden. Wij eindigen met den wensch, dat zijn arbeid bij veelen vermaak en leering stichte, en alzo medewerke ‘om die nevelen en duisternissen weg te vaagen, die alsnog den gezichteinder van dit leven zo digt omringen.’

Belangrijke Voorbeelden van Menschelijke Langleevenheid. Behelzende Berigten wegens Menschen die Honderd en meer Jaaren geleefd hebben; veele Bijzonderheeden, zeldzaame Gevallen, Caracterschetsen en nuttige Lessen voor de nog Leevenden. Uit echte en geloofwaardige Berigten. In den Haage, bij J.C. Leeuwestijn. In gr. 8vo. 176 bl.

Wanneer onze oude Vriend de Recensent, loffelijker gedachtenis, onder de nog leevenden zich bevond, en dit

{==368==} {>>pagina-aanduiding<<}
veel beloovend, doch weinig bevattend Werkje in deszelfs handen, gelijk in de onze, gekomen ware, wij houden ons overtuigd, hij zoude het onder de Prullaria, onder den voorraad goed voor de Commenij-winkels &c. gerangschikt hebben. Maar wij Letteroefenaars worden geacht, iets minder scherp, om niet te zeggen bescheidener, te vallen; eene Deugd, waarop wij ons geenzins beroemen zullen, hoezeer wij die wenschen mogen tot een zieraad van den hoogen Ouderdom, dien wij als Vaderlandsche Schrijvers bereikt hebben. Somwijlen zelfs vreezen wij niet geheel vrij te zijn van de gemelijkheid der Jaaren, die zo ligt aan onzen arbeid hecht. Dus ergert ons, misschien te veel, een omslagtige, breede en veelbeloovende Titel, waarin ons toeziend oog eene dwaasheid opmerkt; en zulks doet ons op nieuws eene bevestiging vreezen van deeze leer eener herhaalde ondervinding, ‘dat zwierige Uithangborden gewoonlijk bewijzen zijn van eenen slecht gestoffeerden Winkel.’ Evenzeer, en zo mogelijk sterker, bedroeft het ons, zo vaak onze vooringenomenheid met de voortbrengsels van eigen grond, in stede van eenen goeden oogst aan te treffen, op een sober gerechte, of wrange vrucht, onthaald wordt. Vergast op de schoone en keurige Bijdragen tot de kunst om gelukkig te leeven, van den Heer köppen, vonden wij althans ons gehemelte kwaalijk geschikt om smaak te vinden in deeze Belangrijke Voorbeelden van Menschelijke Langleevenheid, ons helaas! van eene Vaderlandsche, doch onbekende hand, ter proeve voorgezet.
Gaarne betuigen wij onze achting voor allen, wien de Natuur vergunde, zich geruimen tijd met de kroone der Grijsheid te mogen zieren, en deeze gunst des Hemels, die onder alle luchtstreek aan weinigen gebeuren mag, te genieten, als de beste vergelding van Deugd en Maatigheid. Maar dit belet ons niet, het Werkje, dat zulke gevoelens voorstaat, op kleenen prijs te stellen, zo het geenen anderen lof verdiene. - Om den bepaalden leeftijd op te geeven van een aantal Menschen, die den hoogen ouderdom van honderd en meer jaaren bereikten, heeft zijne moeielijkheid, nadien het geheugen der Ouden zich doorgaans verwart, en echte bewijzen van hunnen Geboortedag veelmaalen ontbreeken. Veele Bijzonderheden, zeldzaame Gevallen, Caracterschetsen enz., hun aangaande, te verzamelen, vereischt bovendien vooral een schiftend en wijsgeerig oordeel nopens de getuigenissen, waarop men afgaat. - In beide deeze opzichten nu faalt onze Schrijver, en beantwoordt hij geenzins aan de gezegde billijke verwachtingen. Veilig, en zonder eenigen aanstoot, het is waar, mogen Proveniers, Inwoonders van Gasthuizen en Hofjes, stokoude Kooplieden, en Renteniers, den tijd dooden, praatstof inzamelen, of wel zichzelven in eenen

{==369==} {>>pagina-aanduiding<<}
zoeten middagsluimer inwiegen, met zijn Stukje te leezen of door te grollen. Dan, zo hij waarlijk voor de nog leevenden, en, voegen wij 'er meesmuilende bij, niet voor de dooden, schreef; zo hij, daar het jaartal der uitgaave (1804) op den titel mist, stilzwijgend de onsterfelijkheid van zijnen arbeid (dus onbepaald voor de nog leevenden bestemd) zich belooven durfde, - dan vreezen wij, dat hij en buiten den waard rekent, en zelfs bij het huidig geslachte op onze aanprijzing geen recht heeft.
Wilden wij ons geheugen met eene lijst vullen van 220 Naamen, wier levens door den man in 176 bladzijden gevat wierden, wij zouden anders oordeelen; nu toetze men de belangrijkheid der meesten aan deeze opgaave, en vergenoege zich met ons, een nog korter bericht te ontmoeten in deezen enkelen dichtregel van den vernuftigen gellert, die van zijnen Grijzaard zong:

Hij leefde, nam een Wijf, en stierf. 

Voorts, terwijl onze Onbekende, uit echte en geloofwaardige Berigten, of breeder, volgens het Voorberigt, uit Latijnsche, Hoogduitsche, Fransche, Engelsche en Nederduitsche Schrijvers, overvloed van bouwstoffe zamenraapte, verwonderen wij ons over de schaarsheid zijner Aanhaalingen, en dat hij nog, bij zulken voorraad, zich tot Familieöverleveringen gewend heeft, en mogelijk wel de Couranten niet onaangeroerd liet. Daarom, zo wij hier of ginds op deezen hoop een lezenswaardiger verhaal aantroffen, het is onze zwaargeloovigheid, die het gezach van een naamloos Schrijver wantrouwt, en vooral onze vreeze van loutere sprookjes te zullen overneemen, die ons wederhouden, een enkel staaltje uit te zoeken. Onze Leezers, hoopen wij, getroosten zich dit gemis, en gelieven zich, naar onzen raad, niet te vergaapen aan het Uithangbord, maar elk voor zich toe te zien, wat zij koopen, en tot welk een oogmerk!

Den lijdende en stervende Heiland Jesus Christus, voorgesteld in een Samenspraak tusschen een Discipel en een Vreemdeling, binnen Jerusalem. Door G.C. Mans. Te Amsterdam, bij J. Ruijsendaal en Comp. 1805. In gr. 8vo. 43 bl.

De Heer mans, die, in zijne rijmende Voorrede, zichzelven niet in den rang plaatst van andren Dichtkunsthelden, is wel zo nederig van te verzoeken, dat men hem beschouwe

voor eenen zuigeling 
Van hun, wien men met recht mag schrandre Dichters noemen. 


{==370==} {>>pagina-aanduiding<<}

Dan, gelijk een zogende Dichter wel een wonder der Natuur mag heten, zo is ook de zuigeling een ellendig misgeboorte. Immers wij ontvangen hier een bij uitstek belachlijk en erbarmlijk stuk, in ieder opzicht (des Schrijvers goede mening misschien uitgezonderd) verre beneden de kritiek. Eene Samenspraak, in kreupel rijm, tusschen eenen Vreemdeling en den Discipel Joannes, gehouden van Jesus gevangenneming af tot zijnen dood toe, - gehouden telkens op de plaats zelve, waar dat alles met Jesus voorviel, 't welk de Schrijver hier den Discipel aan den Vreemdeling, onder de bedrijven, (vermeerderd en verbeterd op zijne wijze, dit spreekt van zelve) doet verhalen; terwijl die Discipel den Vreemdeling dwingt om hem te blijven verzellen, en zijne redenen aan te horen, op de volgende treffende wijze:

- Let eens wel, Mijnheer! door zulk een zaak als deezen 
Zal ligt uw Logement ook vol met menschen weezen, 
't Is al in rep en roer, in huis en op de straat; 
Om dat elk weeten wil, hoe het met Jesus gaat, 
Verondersteld, Mijnheer, ofschoon 't uw al gelusten 
Om wat na bed te gaan, gij zoudt niet konnen rusten, 
Want gantsch Jeruzalem is woelig op de been, 
Wagt dan en ziet het eind, zo daadlijk gaan zij heen. 

En het fraaiste van dit fraaie stuk is nog, dat daarin opzetlijk smaak en kunst verwaarloosd is, gelijk de Voorrede ons meldt, opdat het NB. aan de H. Schrift zou gelijkvormig zijn; immers hij zegt, dat hij in dit werk stelt

ten toon, 
Schoon niet naar smaak en kunst, het lijden van Gods Zoon. 
 
En is 't gering van stijl, den Leezer diend te weeten, 
Dat ik 't heb na de maat van 't Bijbelwoord gemeeten, 
Dat Godgewijde boek is een eenvoudig woord 
Waarin geen hoofsche zwier van termen werd gehoord. 

Arm manneke! - waarlijk hier mogen wij hem wel toevoegen, 't geen hij den Discipel in den mond legt:

Behoudens uw fatsoen, dat vat gij niet, Mijnheer! 

Maar wij houden ons te lang op met dit ellendig vod; alleen moet onze Lezer het afscheid van den Vreemdeling nog horen:

Ik blijf u dankbaar, vriend, voor al uw onderregt, 
En ik geloof al 't geen dat gij mij hebt gezegt, 
Wilt mij nu, vriend, tot in mijn Logement geleiden, 
En bid nog eens, eer dat wij van elkander scheiden, 

{==371==} {>>pagina-aanduiding<<}

't Is Vrijdag en 't word tijd, 'k moet morgen heenen gaan, 
'k Zou anders wagten tot dat Jesus op zou staan: 
Nu zijn wij weêr in huis, kom, laat ik u verkwikken, 
Zegt maar wat gij begeerd, zo zal ik 't u beschikken, 
Hier van mijn Castelein; gelust uw spijs of drank. 

Wij vertrouwen, dat ieder Lezer nu wel ons oordeel billijkt. Maar misschien beschouwen wij geheel dit opstel niet in het rechte licht: het kan wel eene satyre zijn. Wij vernamen toch, eenigen tijd geleden, iets van zekere Geestelijke Operette, of hoe moeten wij zulk een ding noemen? in eene aanzienlijke Vaderlandsche Gemeente met zang en spel uitgevoerd, waarin ook personen bij het kruis zingend-sprekende werden ingevoerd, enz. En waarlijk, als men zodanige monnikenstukjes uit de ijzeren middeneeuwen wil opwarmen en naarvolgen, dan behoren 'er ook rijmelarijen bij in den geest en smaak van dien ouden tijd. Het stukje, dat thans voor ons ligt, is zo onbegrijplijk zot, dat vandaar bij ons het vermoeden oprijst, of welligt soortgelijk een wenk met hetzelve wierd bedoeld.




Dichterlijke Beschouwing van den Toestand mijns Vaderlands voor, bij en na de Aanvaarding van het Raadpensionarisambt, door zijne Excellentie den Heer Rutger Jan Schimmelpenninck, in den jaare 1805. In gr. 4to. 8 bl.

Wij haasten ons met de aankondiging van dit Gedicht, is het niet om deszelfs waarde, dan ter zaake van een Onderwerp, waarin voorzeker, met ons, al wat Vaderlandschgezind is, oprechtelijk deelneemt. Niet zonder ziddering zien wij terug op den treurigen toestand van het Gemeenebest, dat, ingewikkeld en geslingerd door de grootere lotgevallen van Europa, geteisterd door binnenlandsche verdeeldheid, uitgeput in zijne geldmiddelen, belemmerd of gefnuikt in zijne welvaart, en op nieuw beloopen door den Oorlog ter zee, den oever te naderen scheen van zijn wis verderf en ondergang. Men spaare ons de verdere herinnering aan de jougstvoorleeden en nog duurende rampen, die het Schip van onzen veegen Staat dermaate schokten, en ten gaapenden afgrond heenenvoerden, dat 'er geene uitkomst of redding te voorzien was, ten zij de ervaaren hand van eenen vertrouwden en moedigen Stuurman nog tijdig aan het roer geplaatst wierde. In zulk eenen zwaaren nood verblijdt zich Nederland te recht wegens de verheffing van den waardigen en verdienstelijken rutger jan schimmelpenninck, en bij diens aanvaarding van het Raadpensionarisambt schiet, ondanks de duisternis der tijden, een nieuwe straal van hoope in het bekommerd harte.

{==372==} {>>pagina-aanduiding<<}
Opgevoed buiten de stiklucht der Hoven, laat zich van Deezen, wiens hart met eenen vasten smaak van Zeden doortrokken, en wiens verstand met eenen schat van Kennisse verrijkt wierd, veel goeds voorspellen. Beöefend in de Pleitzaal van Neêrlands grootste Handelstad, beurt onze Koopvaardije, met wier belangen hij grondig bekend wierd, het kwijnend hoofd naar boven, en boogt op zijn bestuur en zorgen. Zedert jaaren ondervond het Gemeenebest reeds zijne onwrikbaare trouw, Vaderlandsche gezindheid en uitstekende diensten, wanneer hij of te huis in de Hooge Vergaderzaal schitterde, of te Parijs en Londen den adel zijner deugd ten toon spreidde, ja, door zijnen bevredigenden geest en staatkundige bekwaamheden, op de Onderhandelingen te Amiens eenen sterken invloed oefende. Maar zo wij nog twijfelen konden, of de verheffing van deezen Grooten Man voor den Lande eene weldaad te worden staat, is dit al verder, en onder den Goddelijken zegen, in onze oogen, een vertroostend en moedgeevend uitzicht, dat de Raadpensionaris, ten aanhooren des Volks, in zijne welspreekende en treffende Reden, ‘zich beroemde op de Vriendschap van den Grooten napoleön, bij hem verworven door nimmer een hairbreed van Waarheid of Recht af te wijken, en door de Bataafsche trouw en rondheid, in iedere daad, onder deszelfs oog, en verre van deezen, door hem verricht, - in ieder woord, dat hij immer tot denzelven sprak, of schreef, - in iedere gedachte, welke diens doorziend oog in zijne ziele las, onbewimpeld bloot te leggen.’
Ziet daar de Gelegenheid en den Man, wien de onbekende Dichter ondernomen heeft te bezingen en te willen vereeren. Onze pen wederhield zich niet, uit de volheid des harten, eenigzins die gevoelens aan den dag te leggen van hoogachting en vertrouwen, die wij hebben opgevat voor dit nieuwe Zieraad van Nederland, door eigen verdienste tot eene hoogheid opgeklommen, waarbij het mogelijk is, dat hij den roem van eenen oldenbarneveld en de wit zal kunnen verdonkeren, door meer uitstekende weldaaden den Vaderlande te bewijzen, en zonder ooit in den ondank te deelen, die hun bejegende.
Maar is 'er, vraagt ons menig Leezer, aan den eisch der aangeslaagen taak beäntwoord van den Dichter? Helaas! naar ons oordeel, is reeds zijn vonnis opgemaakt aan het hoofd van onze jongste Recensie van bilderdijk's Mengelingen, (bl. 271) waarop wij terugwijzen. Hij behoort onder de hedendaagsche, verschrikkelijk bulderende Poëeten, die gebrek aan smaak voor het schoone of verhevene, en armoede in vinding, door valsch vernuft en brommende woorden trachten te vergoeden. Hij schildert ons in zijnen aanhef ‘eenen Nacht van zorg en ramp, wiens vreezelijke orcaan, al stormend, eeuwig te duuren dreigt, - terwijl zijn donder huilt,’

{==373==} {>>pagina-aanduiding<<}
enz. Hij gewaagt, waarlijk voor ons onverstaanbaar genoeg, van eene ‘Dondrende Echo - die hem in de ooren knalt.’ - En verlangt Gij nog een staal, Leezer, wij voldoen aan uwe nieuwsgierigheid met dit Couplet, in onze oogen a la merveille hoogvliegend, verward, en bijster daalend tevens.

‘Maar welk gewoel zweeft daar ginds voor mijn' scheemrend' oogen? 
't Is als een vlammend zwaard, dat zwaaiend door de lucht, 
Met dood en slagting dreigt! Ziet, hoe de Tweedragt vlugt! 
Daar valt haar helsche stoet verijdeld in zijn poogen! 
Wie was dan die geduchte Held, 
Die ons in éénen slag herstelt? 
De Zoon van Jupiter, daar Juno op mogt roemen; 
Wiens Heldenmoed ontsproot uit goddelijk geslacht, 
Die dit gewigtig werk zoo roemrijk heeft volbracht? - 
Weg met dien Godendrom! - gij moogt Hem Broeder noemen.’ 

En Gij, Broeder! wij gebieden u wel te vaaren, twijfelende of wij uwe vermetelheid, of de schorre toonen van uwe Lier, het meest hebben te wraaken. ô! Waag u dan niet andermaal op den Nederlandschen Pindus; of laat ten minsten na, uwen Held, den Grooten schimmelpenninck, te bezingen: een Onderwerp, beter berekend voor eenen bilderdijk of feith, voor Dichters van den eersten rang, dan (gelijk Gij zelve niet afkonde te gevoelen) ‘voor het vermogen van uwe zwakke kunst.’

De Kruistriomf, een Paaschgeschenk voor de Jeugd. Te Amsterdam, bij J.A. Swalm. 1805. In 8vo. 64 bl.

Korte Liederen voor Kinderen, over onderwerpen uit de Euangelie-geschiedenis, vooral uit de Lijdensgeschiedenis en op de Christlijke Feesten; doorgaans stichtelijk, en hier en daar een goed en bruikbaar denkbeeld; over 't geheel echter niets dichterlijks. Maar dat de Lezer zelve oordele! Ziet hier eene proeve.

	Jesus wordt van Joännes gedoopt.
Joännes doopte Godes Zoon; 
En 't waterbad was als een troon, 
Waarop de Heiland praalde: 
Toen hij het doopsel had ontvaân, 
En uit het bad was uitgegaan, 
Ten hemel zag, toen daalde 
Gods geest, gelijk een duif op Hem, 
En tevens sprak een hemelstem: 

{==374==} {>>pagina-aanduiding<<}

‘Deeze is mijn welbehagen; 
Deeze is mijn Zoon, dien ik bemin.’ 
Hier ligt een eeuwig zegel in: 
De roest des tijds moog' knagen 
Aan eer van eenig mensch ontvaân; 
Maar 't woord van God zal niet vergaan; 
Het woord van God is heilig: 
Mijn Jesus is Gods Zoon, ô ja; 
'k Vertrouw op Hem, hoe 't mij ook ga; 
Bij Jesus ben ik veilig. 





De gestolen Kerssen, Tooneelspel voor jonge lieden, door M. van Heijningen Bosch. Longum iter est per praecepta: breve et efficax per exempla. Sen. - Te Groningen, bij W. Zuidema. In 8vo. 90 bl.

Een Stukje zo als het voor Kinderen wezen moet, waardoor gene hartstocht te vroeg wordt opgewekt, gene ondeugd wordt uitgelokt, niets dat eerwaardig is eenigzins bespotlijk wordt voorgesteld; bij welks vertoning, derhalven, iedere zodanige vrees vervalt, die den verstandigen Vader doorgaans terughouden moet, om zijne nog jonge Kinderen aanschouwers te maken van een anderzins ook voortreflijk Toneelstuk; - zo wel en recht voor Kinderen bewerkt daarenboven, dat wij met verlangen De tiende Penning of de kleine Geuzen binnen Amsterdam, 't geen ons de Schrijver belooft, te gemoet zien; waarbij hij ons ook zijne aanmerkingen zal mededelen, hoe het Toneel voor Kinderen behoort te worden ingericht, opdat het ook voor hun een allerheilzaamst middel tot zedelijk onderwijs worde; van welke aanmerkingen wij iets voortreflijks verwachten.
Intusschen kunnen wij eene en andere aanmerking niet terughouden. Niet alleen zouden wij, gelijk de Schrijver dit zelve vermoedt, de inkleding van de ontdekking des Diefstals, voor Kinderen van twaalf of veertien jaren, te kinderachtig houden, maar moeten het hooglijk afkeuren, dat een Vader, ook met de beste zedelijke bedoeling, in de opvoeding, van het vooroordeel en bijgeloof partij trekt, en wel vooral wanneer de Kinderen daarmede niet besmet zijn, of men 't bij hun reeds heeft uitgeroeid. ‘Ik kende den aard van onzen Frans,’ doet weinig af; juist om zodanigen aard zouden wij het nog minder geraden achten. Onmidlijke Godlijke tusschenkomst, of tusschenkomst van hogere Geesten, zouden wij nimmer te hulp roepen, en is volstrekt niet nodig om het Kind ontzach in te boezemen voor de alomtegenwoordige Godheid. De opheldering vergoedt het zeker wederom eenigzins; maar het p.. i.. e.. p Doortje! van den ouden Knecht, die voor den Geest van den Kersseboom speelde, na zulk

{==375==} {>>pagina-aanduiding<<}
eene ernstige handeling, en zulk een indrukwekkend gebed van den Vader, veroorzaakte bij onze Kinderen (toen wij bij hun de werking van dit Stukje eens beproeven wilden) zulk een onmanierlijk gelach, dat wij vrezen dat de goede indruk van het geheel daardoor niet weinig werd verzwakt, en wij alle moeite hadden om hunne aandacht voor zodanige herinneringen en vermaningen te boeijen, als wij hun, na de lezing, hadden toegedacht. Eindlijk nog begint het Stuk ons te vroeg: niemand der jeugdige aanschouwers moest den Dief in het eerst kennen of kunnen uitvorschen; vooral moest niet blijken, dat de Vader of iemand de Kinderen beluisterd had, of iets had gezien; maar de dader moest uitkomen, niet maar door de voetstappen, maar door meerdere even eenvoudige en onmerkbare kleinigheden; meerdere, zeggen wij, opdat men niet in het denkbeeld kwam, dat men de openbaarmakende Godheid zou kunnen ontgaan, door het vermijden van soortgelijk eene onbedachtzaamheid. Ons dunkt zo zou de voortreflijke herinnering aan den stillen groten Getuige, ook dan wanneer wij gene getuigen hebben, reeds voor de Jeugd zo nodig, sterker nog roeren en werken.
De betuiging van den Heer van heijningen bosch, dat bescheidene aanmerkingen hem welkom zouden zijn, namen wij, gelijk de Lezer ziet, voor geen bloot compliment, zo als men zegt; en waarlijk hij heeft een' te goeden aanleg, en dit Stukje zelfs is in meer dan één opzicht te voortreflijk, dan dat hij zo iets als eene captatio benevolentiae zou willen gebruiken.

Sammlung auserlesener Geschichten und Erzählungen, zum Nuzzen und Vergnügen derer welche die Deutsche Sprache erlernen wollen. Dat is: Verzameling van uitgezogte Geschiedenissen en Verhaalen, tot Nut en Vermaak van hun, welke de Hoogduitsche Taal willen leeren. Zutphen, bij H.C.A. Thieme. In 8vo. 171 bl.

De Verzamelaar van dit Werkje, in aanmerking neemende, dat, bij de toeneemende zucht tot het leeren van de Hoogduitsche Taale hier te lande, het nogtans aan een Boek mangelde, welk der Jeugd met nut in handen kon gegeeven worden, gaf deeze proeve van Geschiedenissen en Verhaalen in het licht, waarin de opklimming van ligtere tot zwaardere naauwkeurig is in agt genomen; zijnde aan den voet van elk voorbeeld de Infinitivus der onregelmaatige Werkwoorden, aldaar voorkomende, geplaatst, om opgezogt te kunnen worden in het Woordenboekje agter het Werk. Eene kleine proeve van Gedichten dient om den meer gevorderden Leerling zijne kragten aan dezelve te doen beproeven. Zeer gelukkig is de Verzamelaar geslaagd in de keuze van voorbeelden, die, hoewel

{==376==} {>>pagina-aanduiding<<}
niet allen nieuw, om hunnen meestal belangrijken inhoud zich aanprijzen. Van het honderdënachttiental willen wij het negenëntachtigste: De edelmoedige Smid getiteld, vertaald overneemen:
Zekere Heer van cremi ging eens, omtrent middernacht, voorbij de werkplaats van eenen armen Smid, en hoorde zijne hamerslagen. Nieuwsgierig om te weeten, wat hem zoo laat aan den arbeid hieldt, en of hij niet met zijn gewoon dagwerk den kost konde winnen, tradt hij na binnen, en vraagde den Smid na de reden zijnes spaden arbeids. ‘Ik werk niet voor mij zelven,’ was het antwoord, ‘maar voor een mijner buuren, die het ongeluk heeft gehad dat zijn huis is afgebrand. Ik staa twee uuren vroeger op, en gaa twee uuren laater na bed, om dien ongelukkigen een klein bewijs mijner goedwilligheid te geeven. Indien ik eenig vermogen bezat, zoude ik het met hem deelen; maar ik bezit niets meer dan dit Aambeeld, en kan het niet verkoopen, dewijl ik daarmede mijn kost moet verdienen. Daar ik elken dag slegts vier uuren langer dan naar gewoonte werk, bedraagt dit weekelijks de waarde van twee daghuuren, van het gewin van welke ik kan afstand doen. Aan werk ontbreekt het, Goddank! thans niet; en wanneer men handen heeft, moet men die gebruiken, om zijn evenmensch te helpen.’
De Heer van cremi wilde hem niet langer van zijn werk houden, wenschte hem een goeden nacht, en vertrok.
's Anderen daags nam hij eene somme van zeshonderd Livres, en ging daarmede na den Smid, wiens weldaadigheid hij wilde beloonen, om daarvoor zijn ijzer uit de eerste hand te kunnen koopen, grootere stukken werks te onderneemen, en nog iets voor den ouden dag op te leggen.
Maar hoe verwonderde hij zich, toen de Smid hem te gemoet voerde: ‘Neem uw geld terug, Mijnheer! ik heb het niet noodig, omdat ik het niet verdiend heb. Ik ben in staat, om het ijzer, welk ik noodig heb, te betaalen; en wanneer ik meer moet hebben, zal de Koopman het mij gaarne geeven. Van mijnen kant ware het eene groote ondankbaarheid, indien ik van de winst, welke hij van zijne waare moet hebben, hem wilde berooven, daar hij geene zwaarigheid maakte, mij honderd Daalders te borgen, op eenen tijd, toen ik niet meer dan den rok bezat, dien ik aan mijn lijf had. Een beter gebruik kunt gij van het geld maaken, door het den armen man, wiens huis verbrand is, zonder intrest te leenen. Op deeze wijze zal hij zijn verlies wederom kunnen herstellen, en ik zal alsdan tot mijn genoegen kunnen slaapen.’ Toen de Heer van cremi zag, dat de Smid, onaangezien zijn dringend verzoek, bij zijne weigering volhardde, volgde hij den raad, welken dezelve hem hadt gegeeven, en hadt het genoegen, het geluk eenes menschen nog grooter te maaken, dan het bij het eerste voorneemen van zijn edel hart zon geweest zijn.





{==377==} {>>pagina-aanduiding<<}

Algemeene Vaderlandsche Letter-oefeningen.

Verhandelingen, raakende den Natuurlijken en Geopenbaarden Godsdienst, uitgegeeven door Teyler's Godgeleerd Genootschap. XXIste Deel.

(Tweede Berigt.)

Wij naderen dus met den Eerw. koopmans (*) het eigenlijk doel der Vraage, die de vergelijking der Zoenoffernande van christus met die des O.V. ten voorwerp had: en vangt hij nu aan, de Schriften des N.V. te raadpleegen, en te onderzoeken, of daarin ook de leer der voorafschaduwing van christus Zoenoffer gevonden worde, en of 'er genoegzaame rede en overeenkomst zij tusschen jesus Dood en de Wettische Offerhanden, om denzelven als zodanig een offer te beschouwen. - Drie voornaame plaatzen in de Euangelien (joan. I:29. matt. XX:28, en de woorden van jesus bij de instelling des H. Avondmaals) trekken eerst des Schrijvers aandacht. In dezelve is hij van oordeel dat geene blijkbaare zinspeeling op de Zoenofferhanden voorkomt, en vervolgt hij: ‘Wanneer men deeze gezegden als twijffelachtig neemt, en als zodanig uitzondert, dan is 'er in de Euangelien geene uitdrukking voorhanden, waarin de dood van den Messias als Zoenoffer voorkomt. Op geloof in Hem, op verbetering en reinheid van harte, zeide jesus, in gods naam, vergiffenis toe. Hierop verheten zich ook zijne heilzoekende Aanhangers, en wij vinden door niemand de vraag geöpperd, welke het offer zijn zoude, 't welk bij god, den heere, verzoening zou aanbrengen. Hoe is dit te verklaaren, indien het begrip, wegens de noodzaakelijkheid der Zoenoffers ter vergeeving, zo algemeen geheerscht hebbe, als men gemeenlijk veronderstelt? Nergens is 'er

{==378==} {>>pagina-aanduiding<<}
daarenboven in de gesprekken van jesus, of in de aanmerkingen der Euangelisten, iets te vinden, 't welk het gevoelen nopens de voorafschaduwing begunstigt (*).’ Dit geldt insgelijks omtrent de Apostolische prediking na den Pinxterdag, door lucas in de Handelingen verhaald; waaruit de ongegrondheid van gezegde Volksbegrip ten sterksten blijkt, alsmede dat de veronderstelde voorafschaduwing ten eenenmaal overtollig geweest zij voor de Jooden; daar het voorts ongerijmd schijnen moet, te zeggen, dat die voorbeduidende zin der Offerhanden, ten dienste der Christenen, van de Godheid bedoeld ware bij de Instelling der Wet. De zaak, nogthans, zoude een ander voorkomen erlangen, wanneer de Gezanten des Heeren, ‘naa de Uitstorting van den H. Geest, den dood van christus niet alleen als Zoenoffer, maar ook als voorafschaduwend (lees voorafgeschaduwd) Zoenoffer hadden voorgedraagen in hunne Schriften.’ Dit verpligt ons, dezelve ter hand te neemen: want is het eerste, de bloote vergelijking, bewijsbaar, dan moeten wij tusschen christus dood en die offers eenige overeenkomst aanneemen; maar wordt ook het laatste ons geleerd, of zijn lijden en sterven als voorafgeschaduwd voorgesteld, dan was die overeenkomst genoegzaam, om ons dien dood als een daadelijk Zoenoffer te doen beschouwen (†).
Uit efes. V:2. 2 cor. V:21. 1 pet. II:24. III:18. heb. X:14. maakt koopmans op, dat en paulus, en petrus, en de Schrijver aan de Hebreen, den Dood van christus als een Zoenoffer voorstelden, en alzo tusschen deezen en de Mosaische Zoenoffers eenige overeenkomst opmerkten. Edoch voor het voorafschaduwende, of typische, vindt hij in hunne taal en bewoordingen geen gezag; eveneens spraken zij van adam, als een tegenbeeld van christus; van den Tabernakel, in den zin van wooninge gods, zekere gelijkheid hebbende met den Hemel; van de Feestdagen enz., als eene

{==379==} {>>pagina-aanduiding<<}
schaduw zijnde der toekomende dingen, zonder dat hieruit tot eene Profeetische verordening, of afbeelding van hetgeen volgen zoude, te denken is.
Ook voldingt de Schrijver verders, dat ps. XL:6-9, aangehaald heb. X, niets van deezen aard behelze, te meer zo deeze Psalm, volgens de beste Uitleggers, onder de Messiaansche niet te tellen zij. - Maar dergelijk een redenbeleid had ten doel om de Hebreeuwsche Christenen te beter af te brengen van den Mosaischen Offerdienst, en aan te zetten tot het doen van gods wil, tot Godsvrucht en Deugd. Jesus immers, de Verkondiger der Euangelieleere, mogt zeer te rechte, ook buiten aanmerking van het voorafschaduwende, het einde der Wet genoemd worden, voor zo verre door Hem de vereerders van den Mosaischen Godsdienst daartoe opgeleid wierden, waartoe de Wet eenen voorbereidenden aanleg had. - Hiermede deeze zaak voor afgedaan houdende, keert de Eerw. koopmans terug tot de vraage, ‘hoe het met de veronderstelde overeenkomst gelegen zij, en waarvoor men haaren grondslag, te weeten de Toespeelingen, op de Zoenoffers onder de Wet, te houden hebbe? Het antwoord (vervolgt hij) kan tweezins wezen: of, dat deeze overeenkomst moet geagt worden, als alleen rustende op willekeurige toespeelingen der H. Schrijveren, door hun gebezigd, wijl dezelven met heerschende begrippen strookten, - of, dat het blijkbaar zij, dat god den dood zijns Hoogstgeliefden wilde beschouwd hebben uit het oogpunt van een Zoenoffer.’ Op reeds gelegde gronden, en in navolging van den Eerw. de vos, in diens aangehaalde Verhandeling, wordt het eerste begrip, bekend onder den naam van de leer der schikking, door koopmans verworpen; en bepleit hij met ernst en nadruk de andere en aloude meening, die de Apostolische leere ten deezen aan eene trapswijze verlichting door den H. Geest, of aan die Goddelijke leiding toeschrijft der
Opperste Wijsheid, die, ter bereiking van gewigtige en haarer waardige doeleinden, wilde, dat christus dood met 'er daad in het licht gesteld wierde van een Zoenoffer. In het voorbijgaan, evenwel, roert koopmans eene derde onderstelling aan, die, in de plaats, uit the Theol. Repository, Vol. I. p. 122, overgenomen, geopperd is, en onzes inziens tusschen beiden ligt; daar

{==380==} {>>pagina-aanduiding<<}
zij het bezigen der leenspreuk omtrent christus Dood als Zoenoffer (eene leenspreuk, niet zeldzaam in de Apostolische Brieven) tot den indruk terugbrengt, welken deeze belangrijke gebeurtenis gemaakt had, en steeds maakte, op het hart der H. Schrijveren. Dit gevoelen dunkt ons dat meerdere aanmerking verdient, dan de kundige Schrijver daaraan besteedde, vermits men in het twisten veelal te ras tot uitersten overhelt, en dat 'er zeker, omtrent het Goddelijke der Apostolische voordragt van christus Dood als Zoenoffer, geene bijzondere Openbaaring, geen Hemelsche last, (gelijk die in het geval van cornelius, Hand. X.) valt aan te wijzen in de Gewijde Boeken (*). Wat hiervan zij, huiverig om de hand en tusschenkomst van god, buiten dringende rede, of blijkbaar gezag, in te roepen, laaten wij de zaak liefst onbeslist, en stemmen gaarne en volmondig de woorden toe, uit van vloten door koopmans overgenomen; dat deeze Apostolische voorstelling uitneemend diende, ‘om de ergernis, uit het kruis van christus gebooren, weg te neemen,’ en om zijn
lijden en dood, ‘als het alleraandoenlijkste en meest in 't oog loopende, onder zijne ervaaringen, enkel om het heil der Menschheid, door Hem ondervonden,’ te doen uitkomen.
Alzo den grond gelegd hebbende, en het zelfde spoor als in zijn Iste Deel volgende, zet de Eerw. koopmans, derwaarts terugwijzende, de Vergelijking voort van christus Zoenoffer met die onder de Wet (†). Dat van den Messias was uitneemender dan deezen, en ‘diende (zo Gij de gelegenheden aanziet) ter Rechtvaardiging, of vergeeving, voor alle zonden, ook voor zulke overtreedingen, waarvoor, onder de Wet, geene Offerhande gelden mogt;’ niet alleen ter weg-
{==381==} {>>pagina-aanduiding<<}
neeming van Burgerlijke onreinheid en verzuimenissen uit onkunde, maar zelfs van moedwillige schuld en zedelijk kwaad. Rom. IV:25. 1 cor. XV:3. jes. LIII:5. - Ten opzichte der Plegtigheden, en van de Offers zelven, was christus wederom bij uitneemendheid en zedelijk vlekkeloos. 2 Cor. V:21. heb. IX:14. En maakt zijn sterven met naame aan het kruis ten deezen het punt van vergelijking uit; nadien Hij dus, in zinspeeling op den Bok van den Verzoendag, onze zonden aan het hout gedraagen heeft in zijn ligchaam. 1 Pet. II:24. col. II:14. rom. VI:6. gal. II:20. V:24. heb. V. (IX) 26, 28, ook XIII:10, 11. alwaar de vergelijking breeder wordt voorgedraagen en uitgehaald.
De uitwerking van jesus Offerhande was desgelijks sterker. Alle Staatkundige en Burgerlijke bedoelingen hielden daarbij op. Zijn bloed is vergooten tot reiniging des geweetens van doode werken om den leevenden God te dienen. Heb. IX:13, 14. Zijn dood was niet voor enkele persoonen, voor één Volk alleen, of een offer dat jaarlijks herhaald moest worden; maar voor alle zonden van Heidenen en Jooden, en voor altoos. Gal. III:12 (10.) 2 cor. V:18. rom. III:25. heb. IX:15. X:14. - ‘Welk alles,’ besluit koopmans, ‘in het naauwste verband staat met het doelwit des Allerhoogsten in de voorstelling van christus Dood als Zoenoffer;’ eene andere voornaame zaak, waaromtrent hij de Vergelijking vervolgt.
Onder de nieuwe Bedeeling, dit herinnert de Eerw. Schrijver wederom (*), hield de betrekking op, waarin god onder het O.V. tot Israël, als Koning, stond, en ruimde zij haare plaatze voor een volmaakter Godsrijk, waartoe en moses en de Profeeten alleen den weg baanden, en waarbij het Opperwezen zich als de Heer en Vader des menschdoms kennen leert, om allen, naar eene wet, die der zeden is, voortaan te richten. ‘Aan de Offerhanden kwam nu een einde, en vergiffenis wierd 'er gepredikt zonder offerdieren.’ Maar gelijk de Wettische Zoenoffers waren ingesteld tot het zedelijk doel, om den eerbied voor den heiligen god te versterken, en ootmoed in te boezemen, zo gaf ook het geloovig zien op christus, als Zoenoffer, naar denk-
{==382==} {>>pagina-aanduiding<<}
beeld van Jood of Heiden, dat aanzien aan het aanbod van genade en schuldvergiffenis, dat hun ten zelven einde heenen leidde. Daarom, in stede der aloude zondbelijdenis, en oplegging der handen op het offer, wierd nu een boetvaardig zien op christus en diens kruisdood gevorderd, om daaruit zedelijk nut te haalen. 2 Cor. V:18. rom. VIII:3. gal. I:4. heb. IX:14. X:26 enz. En zij, de geloovigen, mogten dus, wegens de vergiffenis hunner voorige schuld, uit de bespiegeling van 's Heeren lijden, en vrije opoffering van zichzelven, geenen minderen troost, maar wel uitneemender vrede des gemoeds, sterker afschrik van de zonde, en krachtiger aandrang tot deugd, scheppen, of aankweeken, dan immer de Mosaische Instellingen hun geeven konden, vooral opzichtelijk hunne zedelijke behoeften, en omtrent de hoop des eeuwigen levens. Welk alles door kracht van redenen, en overvloed van schriftuurlijke bewijzen, door koopmans uitstekend
wordt aangetoond. - Doch, ten einde zijn betoog rondstaa, brengt zijn Eerw. nog ter toetze, of ook het Zoenoffer van christus, gode gevallig als dat was, en een middel ter Rechtvaardiging der wereld, de beweegoorzaak geweest zij der aanbieding van vergiffenis, en of die Offerhande als een aequivalent ter voldoening aan gods Rechtvaardigheid te beschouwen zij. Daar het tegendeel van een en ander omtrent de Mosaische Zoenofferhanden, en in het algemeen over dit onderwerp, reeds in het Iste Deel was aangedrongen, bekort de Schrijver nu zijnen arbeid in de twee laatste Hoofddeelen, door zich ‘te bepaalen tot de voornaamste Apostolische getuigenissen, die ter staaving deezer onderstellingen worden bijgebragt.’ Hierop nu komt zijne redenkaveling neder (*). Voorzeker, daar de Mosaische offers, als de zodanigen, en op zichzelven, gode niet behaagden, daarentegen dat van christus Hem een welriekende reuk, (efes. V:1) des Heeren dood Zijn wil of last, (joan. X.) en het kruis de uitneemendste proef van gehoorzaamheid aan gode (filip. II.) was, in jesus, het voorbeeld aller deugden, bij dit lijden, ten sterksten uitkomende, - valt 'er van de eerste, tot deeze laatste volheerlijker, en oneigenlijk zo gezegde Offerhande, geen besluit op te maaken. De vraage dus, ‘werd god door dit offer bewogen om vergeeving en zaligheid aan te bieden? dient met eenige onderschei-
{==383==} {>>pagina-aanduiding<<}
ding beantwoord.’ Te recht is het van den Heer taylor (*) aangemerkt, ‘dat hetzelve niet voorkomt in de H.S., als
oorzaak, of beweegreden, welke god zou barmhartig gemaakt hebben. Zij leert doorgaande, dat gods liefde alleen het eerste beweegmiddel, en de oorspronkelijke bron was, van het geheele werk der verlossing door christus.’ - Alleen ‘de zedelijke waardij, voor zo verre het offer van christus daarom gode welbehaagelijk was, schijnt tot eene drangreden gediend te hebben om daarmede gedachte aanbieding te verbinden.’ - ‘Door het bloed van christus (dit is de slotsom van des Schrijvers gevoelen) ontslaat god van schuld, dewijl het bloed van christus het krachtigst middel is ter bevrijding van de besmetting en magt der zonde. Het is de grondslag der verlossing, dewijl het een middel ter Heiligmaakinge is.’ Voorts bezigt de Schrijver het voorbeeld van abraham, gezegend, om zijne Gehoorzaamheid, in zijne nakomelingschap, tot een punt van vergelijking; en leed doet het ons, onzen Leezeren 's Mans lofreden niet te kunnen mededeelen ‘over het ontwerp der Verlossing, waarboven zich geen redelijker en voortreffelijker, of gode waardiger, bij ons laat denken.’
Maar dezelfde gronden, waarom in het algemeen de Zoenoffers geen aequivalent zijn konden ter voldoening aan gods Rechtvaardigheid, gelden ook hier (†); en komen 'er dus alleen die plaatzen der H.S. in overweeging, die, in het N.V., dat verworpen gevoelen schijnen te begunstigen. Onder deezen staat rom. III:25, 26 in den eersten rang. Doch zo men al blijft onderstellen, dat Rechtvaardigheid en Verdraagzaamheid Gods aldaar tegen elkander overstaan, en dus de zondaaren gerechtvaardigd zijn door het geloove in christus dood, als eene straffe wegens het zedelijk kwaad; dan vloeit nog geenzins uit 's Apostels woorden het leerstuk der eigenlijke voldoening: en zoude voorzeker het zachtere gevoelen van h. de groot aanneemelijker zijn, die wil ‘dat god hier voorgesteld wordt, als straffende niet in de betrekking van beleedigde partij, maar als Bestuurder en Handhaaver zijner wetten, als Bewaarder van de rechte orde en van vergelding.’

{==384==} {>>pagina-aanduiding<<}
Trouwens het voorgaande v. 24 toont middagklaar, dat de Rechtvaardigmaaking, volgens paulus, (zo hier, als elders) uit gods Genade geschied zij: en daarmede laat zich, ook naar 't oordeel van van vloten, (door koopmans aangehaald in eene noot) het denkbeeld geenzins huwen van eene strafvorderende, en door een eigenlijk lijden der onschuld, in plaatze van de schuldige wereld, bevredigde, Gerechtigheid. Eindelijk de woorden Rechtvaardigheid Gods, hier in verband staande met zijne Verdraagzaamheid, dat is verdraagzaame Langmoedigheid omtrent strafschuldige zondaaren, mogen niet in eenen strikten of rechterlijken zin verstaan worden. Kundige Schriftverklaarders hechten daaraan de zachtere meening van ‘Gods Goedertierenheid in het vrijspreeken der schuldigen op Euangelische voorwaarden.’ Ook grondt zich deeze verklaaring, waardoor alle duisternis uit deeze plaats van paulus verdwijnt, op het taaleigen zelve, volgens schleusner's en hesselink's Woordenboeken. Nog toont de Eerw. koopmans in het voorbijgaan, dat de uitdrukkingen bij jes. I. III. (lees LIII) uitneemend strooken met zijne reeds (H. IV) aangeweezen denkwijze over christus dood; en dat de plaats 2 cor. V:18 (lees 21) uit den zamenhang, v. 19 en 20, ten overvloede licht ontvangt, hoezeer zij anders ‘naar de(n) klank der woorden, eene eigenlijke toerekening van zonden aan christus schijne aan te duiden.’ - ‘Buiten de nu aangevoerde plaatzen (vervolgt zijn Eerw.) weet ik geene andere, waarin zoo schijnbaar het nu bestreden leerbegrip begunstigd wordt, en waarin tevens het denkbeeld van Zoenoffer begrepen is. Het
denkbeeld van wraakstraffe, door eigenlijke verzoening wechgenomen, is, zo veel ik zien kan, niet schriftuurlijk, en, zo geene tegenstrijdigheid, dan althans eene verborgenheid, waartegen de Rede als 't ware oproerig blijft.’ Deeze stelling verdeedigt koopmans vervolgens tegen den wijsgeerigen a. hulshoff, die, gelijk bekend is, met al de scherpzinnigheid van zijn vernuft, en eene welligt overgedreevene gemoedelijkheid, het tegendeel beweerde, in zijne Philosophische Gesprekken over de Voldoening. Bescheidenheid en gemaatigdheid heerschen door geheel deeze Verhandeling heen omtrent allen, van wien onze Schrijver verschilt; hier

{==385==} {>>pagina-aanduiding<<}
mengt zich in den strijd, waarin hij onzes oordeels met ruimte het veld behoudt, eene achting voor den Overleedenen, die deeze twisten, indien zij anders gerekt schijnen mogten, den Leezer belangrijk maaken en veraangenaamen. Ons bestek verpligt ons, dat wij deeze Recensie, die kwaalijk maat hield, ten einde brengen, en dit alleen zeggen, dat koopmans voorts met volle duidelijkheid toont, hoe waarlijk de Verdiensten van den Middelaar ruim zo veel verheerlijkt en in verheven licht gesteld worden van hun, die het denkbeeld van een plaatsbekleedend straflijden door christus verwerpen, als van die geenen, die dit zo gezegd rechtzinniger gevoelen voorstaan: vervolgens dringt hij aan, dat, schoon alle Leere misbruikt kan worden, het geloof nogthans in den Verlosser, om der menschen wille, als Zoenoffer bij god, zijnen goedertieren en genadigen Vader, voorgesteld, bij uitstek aanleidelijk is, om ootmoed, boetvaardigheid en zedelijkheid aan te kweeken; en zulks was deeze Leere, niet alleen bij Heidenen en Jooden, wien zij eerst gepredikt wierd, en tot welken zij, in den schriftuurlijken zin, oorsprongelijk te huis behoort, maar is zij het ook voor de Geloovigen in laatere dagen, die bij bevinding weeten, hoezeer de viering des Avondmaals berekend is voor de zedelijke behoeften van zinnelijke en gemoedelijke Christenen. - Wij ontveinzen het genoegen niet, waarmede wij deeze en zoortgelijke breedere redenkavelingen van den Eerw. Schrijver, over de meest belangrijke voorstellen van onzen Christelijken Godsdienst, geleezen hebben; schoon wij het tevens als Konstrichters aan beter oordeel verblijven moeten, of koopmans niet hier en elders den wijdloopiger stijl der Leerreden, meer dan vereischt wierde, in zijne Verhandeling heeft doen invloeien.
Zeer geviel het ons, aan het einde van dit en van het voorige Deel van deezen uitgewerkten arbeid, een kort Besluit of Hoofdsom geplaatst te vinden van des Schrijvers betoogde onderwerpen; en dat hij zijn schoon Geheel welvoegelijk ten einde bragt, met eene korte, doch gepaste opgaave van het ‘uitneemend verband, waarin de voorstelling van christus Dood, als Zoenoffer, met de doorgaande leere staat der Schriftuure, en al den Geest des Euangeliums:’ eene teekening, die, benevens andere, in dit zijn Werk ingelascht, den ernst, oprechtheid en loffelijken ijver getuigt voor den Naam van jesus, dien zijn Eerw. verkondigt.





{==386==} {>>pagina-aanduiding<<}

Jesaïas vertaald en opgehelderd door J.H. van der Palm. Iste Deel. Te Amsterdam, bij J. Allart, 1805. In gr. 8vo. 469 bl. behalven het Voorberigt van XIII bl.

Met groot vergenoegen ontvingen en lazen wij dit eerste Deel eens Werks, dat ons Vaderland tot eer verstrekt, en waarmede wij de liefhebbers van eene regtschapene Bijbeluitlegging hartelijk gelukwenschen. De Hoogleeraar van der palm vat daarmede zijne, voor ettelijke jaren, begonnen taak weder op. Zijne voormalige betrekking, bij 't aanzienelijk huisgezin van den Heere van de perre te Middelburg, had hem gereede aanleiding gegeven, om de voornaamste Poëtische Boeken van het Oude Verbond, ten behoeve der huisselijke Godsdienstoefeningen, Letter- Geschied- en Oudheidkundig te behandelen. Daaraan hebben wij reeds, in 1791, zijne voortreffelijke Vertaling en Opheldering van eenige Liederen van David te danken gehad, waarop wij het toen reeds beloofde vervolg, tot hiertoe, te vergeefs te gemoet gezien hebben. Nu vindt de Heer van der palm te rade, om liever een ander Poëtisch voortbrengsel der aloude Hebreeuwen, en wel den onvergelijkelijken Dichter jesaïas, op soortgelijke wijze bearbeid, te laten volgen. Wij willen den Schrijver, die geheel meester van 't zijne is, deze vrijheid niet betwisten, maar blijven intusschen ook op zijne overige voorlang bearbeide Liederen van David rekenen.
Het geheele Werk, dat de man van kennis en smaak ons nu levert, zal in drie Deelen, nagenoeg van dezelfde uitgebreidheid als het tegenwoordige, voltooid zijn. Alles is voor ruim twaalf jaren reeds afgewerkt, zoodat daaraan, de beschaving der Vertaling slechts uitgezonderd, alleen de laatste hand voor de drukpers ontbreekt. Dit eerste Deel bevat de twintig eerste Hoofddeelen van den Propheet. De uiterlijke vorm is zoo ingericht, dat na de vertaling van ieder afzonderlijk stuk, of Godspraak, de verklaring onmiddelijk volgt. Bij deze verklaring wordt de vertaling nog eens in gedeelten herhaald, naar gelang dezelve, in de ophelderende aanmerkingen, bij elkander worden genomen, zoodat men de vertaling altijd tweemaal te lezen krijgt. Dit heeft het

{==387==} {>>pagina-aanduiding<<}
Werk wel wat duurder gemaakt; maar de Hoogleeraar heeft gemeend, deze kleine opoffering, tot gemak van zijne Lezers, wel te mogen vorderen. Voor goede, geenszins dagelijksche waar betaalt men gaarne iets meer; maar voor een Huisboek, over een enkeld Bijbelboek, zo als de Schrijver dit Werk wil aangemerkt hebben, is de prijs evenwel wat hoog. Desniettemin durven wij vertrouwen, dat het nog wel kopers zal vinden. Het is niet alleen geschikt tot eene gereede handleiding voor Huisvaders en Huismoeders, die de kennis der Bijbelschriften voor zich en de hunnen van belang rekenen, maar ook ten nutte van hun, die de beoefening der gewijde Uitlegkunde tot hunne voorname bezigheid gesteld zien. Ten hunnen gevalle belooft de Schrijver, nog eenen kleinen bundel van afzonderlijke aanmerkingen, na den afloop des Werks, te zullen laten volgen.
Ten aanzien der Vertaling, die, in aanleg en uitvoering, inderdaad nieuw is, en die wij wel willen gelooven, dat den Heere van der palm geenszins de geringste moeite en tijd gekost heeft, wordt, in het Voorberigt, eenig verslag gedaan van de grondregels, die daarbij zijn in acht genomen, waaromtrent wij het, grootendeels, met hem volmaakt eens zijn, terwijl wij hem ook den lof niet kunnen weigeren, van daaraan, over 't geheel, meesterlijk te hebben beantwoord.
In de verklarende Aanmerkingen is vlijtig gebruik gemaakt van den arbeid der voornaamste Uitleggeren van jesaïas, als vitringa, michaëlis, lowth, koppe, doederlein, hensler en anderen. In de zes laatste jaren heeft de werkzaame post, eerst van Agent der Nationale Opvoeding, daarna als Lid van den Raad van Binnenlandsche Zaken, den Heere van der palm niet veel tijd overgelaten, om 't geen, in dien tijd en kort te voren, zoo over jesaïas, als andere Profetische Boeken van het O. Verbond, in 't midden gebragt is, in overweging te nemen. 't Geen daarvan tot zijne kennis gekomen is, en met zijne wijze van verklaren en aangenomene grondstellingen niet wel strookte, is of met stilzwijgen voorbijgegaan, of slechts met een enkeld woord, als gewaagd en ongegrond, verworpen. Over 't gevoelen van eichhorn en anderen, dat reeds voor meer dan twintig jaren, uit diens vertaalde Inleiding in het Oude Testament, aan onze Landgenoten bekend geweest is, omtrent een groot gedeelte van dit Bijbelboek, dat men

{==388==} {>>pagina-aanduiding<<}
wil, niet van jesaïas, maar van lateren tijd te zijn, had de Professor, nu hij 't toch geöpperd heeft, wel iets meer mogen zeggen, tot geruststelling van zulke Huisvaders en Huismoeders, die dat zoo niet kunnen beöordeelen. De achtingwaardige Schrijver zal ons deze aanmerking des te eer ten goede houden, terwijl wij 'er de verzekering bijvoegen, dat wij bij geenen Schrijver over jesaïas zoo vele gegronde en gewigtige aanmerkingen bijeengevonden hebben, die dit schoone Boek zeer veel licht bijzetten, en deszelfs onvergelijkelijke waarde zoo treffelijk aan den dag leggen. Velen zijn den Schrijver alleen eigen. Eenvoudigheid, duidelijkheid en kortheid is overal in acht genomen. Alles wordt voorafgegaan door eene korte Inleiding van slechts XII bladzijden, waarin eerst gehandeld wordt over de Profeten en derzelver Schriften in 't gemeen, daarna over jesaïas in 't bijzonder, zijn persoon, de gesteldheid van den Joodschen staat in zijnen leeftijd, den inhoud, het karacter en de verdeeling des Boeks. Men ziet daarin reeds, dat onze Schrijver zich geheelenal houdt aan het oude rechtgeloovige denkbeeld omtrent de Voorzeggingen, waarover men weet, dat velen, in de laatstverloopene jaren, andere begrippen te berde gebragt hebben. Dit Boek behelst, zijns oordeels, niet alleen voorzeggingen van de lotgevallen van den Joodschen Staat, die tot de laatste Eeuwen der Kerk doorloopen, en van den ondergang der naburige Rijken en Volken, die in het lot der Joodsche Kerk gemengd waren; maar ook de nadrukkelijkste en duidelijkste voorzeggingen aangaande den Messias, het werk der Verlossing, de verkondiging en uitbreiding van het Euangelium, door Hem gepredikt en geopenbaard. Zoodanige voorzeggingen vindt hij, in dit Deel, H. II:2-4. VIII, IX, XI, XII. Over H. VII:14 worden de verschillende gevoelens, voor en
tegen, duidelijk en bescheiden voorgedragen, zonder beslissing.
Tot eene proeve van de wijze van vertalen en verklaren der Godspraken van jesaïas, door den Heer van der palm, kiezen wij, om de kortheid, eene der aangehaalde voor Messiaansch gehoudene voorzeggingen, H. II:2, 3, 4. Zie hier eerst de Vertaling:

‘Eens zal 't geschiên, in later dagen, 
Dan zal de berg des huizes van Jehova, 
Gevestigd op der bergen top, 

{==389==} {>>pagina-aanduiding<<}

Ver boven alle hoogten zich verheffen: 
Daar stroomen alle volken heen, 
In statigen optogt de magtigste natien: 
Komt, zeggen zij, komt, gaan wij naar Jehova's berg, 
Naar 't huis van Jakobs God, 
Dat hij aan ons zijn wegen leere, 
En wij in zijne paden wand'len. 
Dan zal de wet uit Sion zich verspreiden wijd en zijd, 
En uit Jeruzalem Jehova's woord; 
Daar zal Hij zelf, van zijnen Regter-stoel, 
Der volken twisten slechten; 
Dan smeedt men de zwaarden tot kouters, 
De spiessen tot sikkels; 
Geen volk heft tegen volk het zwaard meer op, 
En de oorlogs-kunst wordt niet geleerd.’ 

De Verklaring van vs. 2, 3 komt hoofdzakelijk hier op neder: ‘De tijd, waarin de vervulling dezer Godspraak t'huis hoort, is, naar de gewoone vertaling, het laatste der dagen. Dit zegt, naar den aart der Hebreeuwsche taal, niets meer, dan in latere dagen, en is eene zeer onbestemde tijdsbepaling. De tijd der vervulling van de belofte, in dezen tekst, is derhalven door den Profeet in 't onzekere gelaten, en wij zullen denzelven alleen uit den inhoud nader kunnen bestemmen. - De belofte is deze: dat de berg van Gods huis, Sion namelijk, die nu slechts onder de laagste bergen mogt gerekend worden, eens hooger zou worden, dan alle de hoogten der aarde, en tot dat einde gevestigd op den top der hoogste bergen. Sion zou de vermaardste berg van den aardbodem worden, de verzamelplaats van alle volken. Alle Heidenen, alle volkeren uit alle wereldoorden, zouden tot denzelven met gansche stroomen zamenvloeijen, om hun deelgenootschap aan den dienst van Jakobs God te belijden. Als ingelijfd in Israël, zouden zij malkander opwekken, om naar den berg van Jehova's huis zamen op te gaan, en onderwezen te worden in zijnen dienst, zoo wel als om Hem openlijk en plegtig hulde te bieden. Zoo zou de wet, dat is de geopenbaarde dienst van God, en het woord van Jehova uit Sion en Jerusalem uitgaan; het zou zich niet langer bepalen binnen de grenzen, die het tot nu toe beperkten, maar zich wijd en zijd verspreiden. In het vierde vs. is eene schoone afbeelding van de vreedzame gesteldheid dier gelukkige tijden, die in deze belofte worden aangekondigd.

{==390==} {>>pagina-aanduiding<<}
Jehova zelf zal de regter en de scheidsman der geschillen zijn, hoe kan men dan langer oorlog voeren? Alle volken der wereld zijn nu door banden van den Godsdienst aan één verbonden; zij zijn maar één groot volk geworden, zij hebben maar éénen Koning, Jehova, en erkennen maar één zetel van zijn Rijk, Jeruzalem. Hunne geschillen zijn dus broedergeschillen, waarvoor zij het harnas des burgerkrijgs niet aangorden: neen! Jehova hun aller Koning beslist ze, gelijk het hem toekwam de geschillen der stammen Israëls te beslissen. Hij is de regter, aan zijn vonnis onderwerpt men zich, en dus wordt alle oorlogstuig overtollig, alle krijgskunsten noodeloos. Men versmeedt derhalve de zwaarden en maakt 'er spaden of ploegkouters van; men versmeedt de spiessen en maakt ze tot sikkels en snoeimessen. De vreedzame landbouw, die tegen geen oorlog bestand is, noch in tijden van vijandelijkheid geoefend kan worden, vervangt nu het akelig wapengekrijsch; geen zwaard wordt opgeheven, geen oorlogskunst geleerd. Ziet daar den tijd, dat Jehova's dienst algemeen zou worden, ook als een gouden eeuw van geluk en vrede voorgesteld! - In dat merkwaardig tijdperk, welk tusschen de wederkeering der Joden uit de Babijlonische ballingschap, en de vervolgingen van Antiochus verloopen is, kan men de aanvankelijke vervulling van deze Voorzegging plaatzen. In de dagen van het Nieuwe Testament, en de aanmerkelijke verspreiding van het Euangelium uit Sion en Jeruzalem over geheel den aardbodem, vinden wij een tweede tijdperk der vervulling; maar echter ook nog in een flaauwen zin, en zonder eenige bijzondere nationale betrekking op het zaad van Israël. In geene der verloopen eeuwen van het Christendom kan men dien gouden tijd des vredes en des geluks wedervinden, die hier zoo uitdrukkelijk wordt toegezegd. 'Er is dan, naar den inhoud dezer Godsprake, nog een tijd te wachten, waarin Jehova op Sion zijnen rijkszetel zal
vestigen, zijn schepter zal zwaaijen over alle volken, van die alle gediend en gehuldigd zal worden, en waarin, onder dit opperbestuur van Jehova, eendragt, vrede en geluk ongestoord zullen bloeijen over den ganschen aardbodem. En dezen gelukkigen tijd, beide voor Israël en het Heidendom, verwachten wij aan het einde van de tegenwoordige huishouding der genade.’ Zulke Theologische kunsttermen als huishouding der genade,

{==391==} {>>pagina-aanduiding<<}
hoedanigen men ginds en elders meer aantreft, hadden in een Werk van dezen vorm wel mogen achterwege blijven.




De drie Boeken van Salomo. Door W.E. de Perponcher. Te Utrecht, bij J. van Schoonhoven. Voor reckening van den Autheur gedrukt. In gr. 8vo.

De kundige en arbeidzaame de perponcher zegt, in het Voorberigt, dat het voornaam oogmerk van dezen zijnen arbeid, aan de drie Boeken, die men gewoonlijk aan salomo toeschrijft, besteed, geweest is, den tekst derzelven zoo eenvoudig, duidelijk en klaar uit te drukken, dat dezelve, op de eerste lezing, konde worden verstaan, zonder veel uitleg te behoeven. Waar echter deze, zijnes erachtens, volstrekt werd vereischt, heeft hij getracht, die in zeer korte aanteekeningen te vervatten. Bij den Prediker zijn dezelve wat menigvuldiger en uitvoeriger, dan bij de twee andere Boeken; doch over 't geheel zoo spaarzaam, dat het geheele boekjen niet meer dan honderd-drieëndertig bladzijden vult. Daartoe behoort ook nog eene korte inleiding tot de vertaling van het Hoogelied, over den inhoud en geest van dit Boek. Waarom ontbreekt dergelijke voor de twee anderen? Omtrent het Hoogelied vereenigt zich de perponcher met de beste hedendaagsche Uitleggers, die hetzelve houden voor eene verzameling van verscheidene, doch te zamen hoorende en éénen gang houdende zangstukjens, waarin de echte huwelijksliefde, naar den stijl en de wijze der Oosterlingen, wordt bezongen.
Aan eene nieuwe Vertaling van deze oude Hebreeuwsche Gedenkstukken had de verdienstelijke Schrijver, hoe veel ook anderen voorgeärbeid hebben, zich niet moeten wagen. Taalkenners behoeven dezelve, bij de Spreuken, met die van den Hoogleeraar muntinghe slechts te vergelijken, om ze verreweg beneden deze te vinden.
Ondertusschen kan dit Werkjen voor hun, die de grootere Werken van michaëlis, van hamelsveld, muntinghe en anderen zich niet kunnen aanschaffen, waare nuttigheid hebben.





{==392==} {>>pagina-aanduiding<<}

Brieven gewisseld tusschen Curatoren van 's Lands Universiteit te Franeker en Professor E. Tinga, van daar beroepen naar Groningen. Te Groningen, bij J. Oomkens, 1805. In gr. 8vo. 28 bl.

De hoofdinhoud van deze briefwisseling is deze: De Hoogleeraar tinga was van Franeker naar Groningen beroepen. De Curatoren der Friesche Universiteit schreven hem, bij die gelegenheid, een vriendelijken brief, waarin zij, 4 Aug. 1804, verklaarden, dat de aanneming der beroeping door hun zou beschouwd worden, als een wezenlijk verlies voor de Friesche Hoogeschool, en dat het afslaan hen daarentegen ten hoogsten zou verblijden, en zou opgemerkt worden, als het vleiendst bewijs van des Hoogleeraars verknochtheid aan de belangen en den luister der Universiteit. Hierop, na verloop van ruim veertien dagen, geen antwoord ontvangende, lieten zij, den 22sten van die zelfde maand, door een tweeden brief, door hunnen Secretaris alleen q.q. geteekend, hun verlangen te kennen geven, dat de Heer tinga zijn besluit toch, zoodra mogelijk, mogt melden, terwijl het belang der Academie, de groote vacantie naar het einde loopende, vorderde, dat het Professoraat, bij onverhoopte vacature, ten spoedigsten vervuld wierd. Zeven dagen later maakte de Professor zijn besluit aan de Curatoren bekend, door een beleefden brief, waarin hij tevens meldde voornemens te zijn, om, zoo lang het hem zou gegund wezen te Franeker te zijn, in zijnen post en betrekking voort te varen, en vooral geduurende dien tijd te vervolgen en af te doen, het geen tot het nieuw beginnend Academiejaar gespaard was. Nu schrijven hem Heeren Curatoren, 8 Sept., op een geheel anderen toon; zij zeggen verwonderd geweest te zijn over de bovengemelde indicatien van des Hoogleeraars brief, terwijl zij deszelfs acceptatie van het beroep te Groningen, in den loop der groote vacantie, en dus na den afloop van het annus Academicus, beschouwden, als een einde van deszelfs relatien met de Universiteit te Franeker, zoodat het ongeschikt, en zelfs praejudiciabel voor de belangen der laatste Universiteit zou wezen, indien zijn Hooggel. nog den tijd van eenige weeken
continueerde,

{==393==} {>>pagina-aanduiding<<}
met het geven van lessen, waarvan voor de jeugd geen heil was te wachten, maar alleen het voordeel op hemzelven zou redunderen, door continuatie van het tractement, dat, naar hunne gedachten, niet kon worden gecontinueerd, zoodra de post vaceert, en daarvan legale kennis is gegeven. Zij bedanken hem dus zeer vriendelijk voor de gedaane offerte, om na de groote vacantie zijne lessen te vervolgen, zich vleiende, dat hij zich vervolgends, in alle betrekkingen, zal gedragen als een privaat persoon, wiens relatien met de Academie te Franeker geheel zijn opgehouden. Zij voegen 'er bij, dat deze aanschrijving in dier voege geschiedt, met overleg, voorkennis en approbatie van het Departementaal Bestuur, aan 't welk des Hoogleeraars voornemen, om in vervolg nog te Franeker te doceren, ook opmerkelijk en vreemd was voorgekomen. De Professor bleef hun hierop niet lang antwoord schuldig. Hij schrijft hun, twee dagen daarna, in rond Friesch, in zijn voorigen brief alleen kennis gegeven te hebben van zijn besluit, maar daarmede zijn post, als Hoogleeraar aan de Academie te Franeker, geenzins neergelegd te hebben, 't geen naderhand eerst moest volgen, en beroept zich op het oud en standvastig gebruik, volgends welk Professoren, eene beroeping naar elders aangenomen, en daarvan aan Curatoren kennis gegeven hebbende, hunnen post bleven waarnemen, tot dat zij denzelven eindelijk plechtig nederlegden, met eene aanspraak bij het Collegie van Gedeputeerde Staten. Niet kunnende vermoeden, dat 'er in zijn geval van zou afgeweken worden, had hij gemeend, zoo lang het tractement liep, hij zich te Franeker bevond, en zijn post nog niet in forma had neergelegd, niet stil te mogen zitten, en daarom besloten, zijne lessen, zoo lang mogelijk, te vervolgen. Ondertusschen hadden Curatoren ook Rector en Senatus generalis gelast, om den Professor tinga, destijds Rector zijnde, als een privaat
persoon te beschouwen, wiens betrekkingen tot de Academie van Franeker waren opgehouden, waarvan hem, door een brief van den Exrector, die, in gevolge van dien last, het Rectoraat waarnam tot nadere dispositie, werd kennis gegeven. Hoe vreemd de gedaane stap door Curatoren moge schijnen, zij hebben denzelven getracht goed te maken, in een naderen brief aan den Hoogleeraar tinga, geteekend 24 Sept. Zij beroepen zich, ter hunner verdediging,

{==394==} {>>pagina-aanduiding<<}
op het ongunstig oordeel, 't welk zij wisten, dat bij het Departementaal Bestuur over des Hoogleeraars voornemen, om nog eenige weken na de groote vacantie zijne lessen te vervolgen, werd geveld, op de neiging, die 'er toen reeds bij dat Bestuur scheen te zijn, om alle ambtenaren, in cas van vacature, tot den dag der vacature toe, en niet langer, te betalen, het welk nu was geconfirmeerd, door een expres besluit van den 17 Sept. l.l. ten opzichte van vacerende Professoraten, en op het verschil, dat zij meenden plaats te hebben tusschen de geällegeerde gevallen van de Professoren voorda en brugmans en dat van den Professor tinga, terwijl deze NB. op eene onbepaalde wijs had te kennen gegeven, dat hij het beroep te Groningen had aangenomen; 't geen bij hun wierd aangemerkt als nederlegging van het Professoraat te Franeker. In het onderschrift zeggen zij nog, door gemelde Resolutie van het Departementaal Bestuur, zoodanig aan banden gelegd te zijn, dat zij, bij geene mogelijkheid, de continuatie van eenige lessen, althans onder het genot van eenig honorarium, zouden kunnen toestaan, zonder vilipendie van de hooge orders. Nu schrijft Professor tinga, om niet door stilzwijgen te schijnen zich zelven in 't ongelijk te stellen, nog uit Leeuwarden 30 Oct. een brief aan den Heer Curator conradi, onder wiens oog hij de verdediging van zijn gehouden gedrag goedvond bepaaldelijk te brengen, omdat deze, benevens den Heer siderius, afwezig was geweest, toen de voor hem onaangenaame letteren van 8 Sept. hem in handen kwamen. Hier beklaagt zich de Hoogleeraar, niet slechts in 't algemeen, over de ontzetting van zijne betrekking op de Academie, door Curatoren alleen op dien grond gedaan, omdat hij hun had kennis gegeven van de aanneming der beroeping te Groningen; maar ook nog daarenboven over derzelver vreemde handelwijze, om hem van zijn post aan de
Academie reeds 29 Aug. vervallen te rekenen, ofschoon men denzelven eerst 8 Sept. had doen ophouden, en dat wel, zoo als men voorgaf, op expres besluit van het Departementaal Bestuur, het welk echter niet voor 17 Sept. is genomen, en waaraan dus eene terugwerkende kracht is gegeven. - In het Voorberigt wordt de Lezer nog opmerkzaam gemaakt op zeker gezegde, in eene Missive aan het Departementaal Bestuur, bij welke de Heer camper zijn post, als Cura-
{==395==} {>>pagina-aanduiding<<}
tor der Academie, daarna heeft nedergelegd: ‘Geene veertien dagen waren 'er verloopen, (na het openvallen der vacature in de Godgeleerdheid, door het verroepen van den Hoogleeraar tinga) of een der leden van Ul. vergadering urgeerde reeds op het bespoedigen der nominatie, enz. En daar was echter geene vergadering van Curatoren geweest! Ja! de afwezigheid van twee leden had zulks onmogelijk gemaakt.’
Wij onthouden ons van aanmerkingen, over deze briefwisseling, die elk onpartijdig Lezer, uit den opgegeven inhoud, wel bij zich zelven zal maken.

Banseril, of Levensgeschiedenis van eenen Zelfbevlekker, waarin bijzonderlijk het nadeel wordt aangewezen, ontspruitende uit het stilzwijgen van Ouders en Opvoeders jegens de Jeugd ten aanzien der Teeldrift en hetgeen daarop betrekking heeft. Uit het Hoogduitsch. Te Amsterdam, bij W. van Vliet. In gr. 8vo. 280 bl.

Al wederom een Geschrift tegen een kwaad, hetwelk door gene Geschriften zal worden uitgeroeid. Gelijk wij voorheen reeds opmerkten, dat wij van de meerdere opmerkzaamheid der Ouderen en Schoolopzieners hier voornamentlijk, zo niet alleen, hulp verwachten, zo voelden wij dit ook nu; ook dit Geschrift zal de reeds besmette Jeugd niet beteren. Daar het als eene ware geschiedenis voorkomt, vervallen onze aanmerkingen, die wij maken konden, hoe het verhaal doelmatiger en meer krachtig voor de jongheid kon worden ingericht. Zeker is de geschiedenis treurig genoeg; twee zijner speelgenoten, en daaronder zijn lief beminnelijk meisje, door dit afschuwlijk kwaad de vroege slachtoffers van eenen akeligen dood, en hij zelve naauwlijks gered, en levenslang voor vele vreugden des levens bedorven; een verzwakt en ongelukkig echtgenoot, en het hart met onvoldane begeerten en wroeging en naberouw vervuld! - En ware hij maar vroeg genoeg gewaarschuwd! De onverschonelijke onachtzaamheid, domme verblinding en belachlijke schaamte zijner opvoeders, tegen zo vele wenken, waarnemingen en stellige aanwijzing, waren de bronnen van het ongeluk. Voor Ouders en Opvoeders kan daarom dit Boek, dat wel geschreven is, en eenen goeden overzetter vond, nuttig zijn. Waarom

{==396==} {>>pagina-aanduiding<<}
toch waarschuwt men zijne Kinderen voor alle andere ondeugden; en alleen voor deze zo hoogstgevaarl ke niet, waarmede, helaas! zich zo velen bezoedelen? - Wij herhalen dus onze reeds vroeger gegevene opwekking (*), en wel met te meerderen aandrang, naar mate wij dagelijks al meer van het noodzakelijke derzelve overtuigd worden. Liefderijk achtgeven op zijn Kind zal het tijdstip aanwijzen, wanneer men duidlijk en onbewimpeld spreken moet; - vroeg onderricht in de natuurgeschiedenis geeft al vroeg aanleiding, en voorkomt zeer veel kwaads; - en als het hart vervuld is met de gedachte aan den Alomtegenwoordigen, zal de trouwe waarschuwing van den tederen Vader, of de lieve Moeder, voorzeker niet zonder werking blijven. Geschriften over deze ondeugd zouden wij der Jeugd niet in handen geven, althands niet onvoorbereid; en men zorge vooral, dat men nimmer het antwoord ontwijke op eenigerhande vraag nopens dit kwaad; dikwils had een onbewimpeld antwoord op de vraag van den aankomenden Jongen, dien toch altijd bij den eersten stap het geweten klopt, het kwaad nog kunnen verhoeden.




Verhandeling over de Aardamandelen, derzelver nut, voortreflijkheid en menigvuldig gebruik, inzonderheid tot eene uitnemend gezonde en goedkoope Koffij, als mede tot Olij, Brood, Brandewijn, Orsade, Vanille, Dessert, Voeder voor het Vee, e.z.v. Door J.L. Christ. Uit het Hoogduitsch. Opgedragen aan de Maatschappij van Landbouw te Amst. door P.G. Witsen Geijsbeek. Te Amsteldam, bij J.G. Rohloff. In gr. 8vo. 48 bl.

De Indische Producten, door verschillende oorzaken, en bijzonder door den aanhoudenden Oorlog, zoo aanmerkelijk in prijs gestegen, en voor het algemeen minder verkrijgbaar geworden zijnde, is men inzonderheid in Duitschland bedacht geweest, om de schaarsheid en het gemis derzelven, zoo wel omtrent het huishoudelijk als geneeskundig gebruik, door andere minkostbare gewassen, en die ook binnenlands kunnen voortgeteeld worden, te vergoeden. - De algemeen geliefkoosde en thans zoo dure Koffij natuurlijk ook in aan-
{==397==} {>>pagina-aanduiding<<}
merking gekomen zijnde, heeft men zich toegelegd, om surrogatien voor dezelve uit te denken en aan te kweken. Daaromtrent zoude men echter in den eersten opslag te recht kunnen vragen, of wij menschen niet zeer inconsequent handelen; terwijl, toen de Koffij, door haren matigen prijs, algemeen-verkrijgbaar was, men van alle zijden het nadelige en gevaarlijke voor de gezondheid, van dien warmen drank, uitschreeuwde, en een groot getal kwalen daarvan wilde afleiden; en dat men thans, daar zich de gelegenheid opdoet, dat men dezelve, wegens haren zoo geweldig verhoogden prijs, moet laten varen, wederom even ijverig is, om middelen aan de hand te geven, waardoor men zich op eene goedkopere wijze van warme dranken zon kunnen voorzien! Dan, behalven het abusus non tollit usum, dient hier ook in aanmerking genomen te worden, dat de nadere ontwikkelde denkbeelden, omtrent de uitwerkingen van warmte en koude op ons ligchaam, ons geleerd hebben, dat het niet overdreven gebruik van matig-warme dranken op verre na dat nadeel voor de gezondheid niet te wege brengt, 't welk men daaraan heeft willen toeschrijven; en dat de kwade gevolgen, die men op het misbruik der Koffij heeft zien ontstaan, veel eerder door die plant zelve, uit hoofde van hare bestanddelen, kunnen veroorzaakt worden; welke echter op verre na niet zoo menigvuldig zijn, als men volgens hahneman zoude moeten veronderstellen, die onlangs de
Koffij als een der ergste langzaam werkende vergiften (in den algemenen zin) afgeschilderd heeft; terwijl toch de goede oprechte Koffij ook hare goede zijde heeft. In dier voege zijn dan de evengemelde pogingen, omtrent het thans bijna onmisbaar geworden gebruik der warme dranken, niet alleen als een middel van bezuiniging, maar ook geneeskundig beschouwd, van een wezenlijk belang voor de Maatschappij; waaromtrent men echter dient in het oog te houden, dat die gewassen, welke als surrogatien der Koffij zullen dienen, behalven dat ze den smaak eenigzins behoren te voldoen, ook door derzelver hoedanigheden niet schadelijk kunnen worden; en dat het dus geenszins onverschillig is, welke middelen daartoe worden voorgeslagen. - De Aardamandel nu, van welke in vroeger tijd scheuchzer, lamark, villars, desfontaine uitvoerige beschrijvingen geleverd hebben, schijnt onder de veelvuldige surrogatien der Koffij,

{==398==} {>>pagina-aanduiding<<}
die aangeprezen en in gebruik geraakt zijn, volgens de nadere onderzoekingen omtrent dezelve door juch, bucking en preuschen, zoo wel door derzelver smaak als bestanddelen, best aan het oogmerk te zullen voldoen, het welk dan ook de Schrijver van dit Werkje op eene beknopte en echter duidelijke wijze tracht te betogen; ten welken einde hij, na vooraf eene botanische beschrijving van dezelve gegeven en die met twee Plaatjes opgehelderd te hebben, al het noodwendige omtrent de planting, en verder al het gene deze vrucht en derzelver bereiding ten drank betreft, verhandelt; waarop hij nog eenige bijzondere aanmerkingen laat volgen omtrent het oeconomisch nut, welk die Amandelen, behalven als surrogaat der Koffij, konden hebben, het geen door twee verschillende getuigschriften, die het gezegde bevestigen, besloten wordt; van welk alles wij het nogtans overtollig achten eenig uittreksel te geven, dewijl wij met grond veronderstellen, dat dit boekje, waarvan de vertaling in goede handen gevallen is, algemeen zal gelezen worden. Een enkele misslag kunnen wij nogtans niet onaangemerkt voorbijgaan, die wij, het origineel niet bij de hand hebbende, onkundig zijn, of aan den Schrijver, of wel alleen aan den Vertaler, zij toe te Schrijven; en deze is, dat, volgens het op bladz. 20 en 21 opgegeven chemisch onderzoek, de bestanddelen van 100 delen, 106 delen uitmaken (*); terwijl deze opgave bovendien ook niet strookt met het gene de gemelde Hoogl. juch aangemerkt heeft (†). Zoude hier ook eenige

{==399==} {>>pagina-aanduiding<<}
verwarring plaats gehad hebben, met die 0,47 bestanddelen vezelige stoffe en de 0,06 delen harst, die door het roosten daar uit getrokken worden?
De Zaai-amandelen zijn bij den Uitgever van dit Werkje te bekomen, tegen 24 stuivers het 100, enz.

De Aarde, of Beschrijving van de Natuur en Zeden der Landen en Volkeren. Naar het Hoogduitsch van J.C.M. Reinecke. Iste Deel. Te Amsterdam, bij C. Timmer. In gr. 8vo. 340 bl.

Een Voorberigt is bestemd, om den aart, aanleg en uitvoering te doen kennen van een Werk, welks Eerste Deel voor ons ligt, en door zeer veele kan gevolgd worden. Wij schrijven het woordlijk af. ‘Dat, wat Natuur en Zeden, in ieder gedeelte der Aarde, weetenswaardigs aanbieden, wat daarbij niet alleen de zaak van het geheugen is, om, ten onderhoud, in eene geregelde orde te verhaalen - is het oogmerk van dit Boek. Hieruit blijkt, wat de Leezer daarin al of niet te zoeken hebbe.’ - Wij hoopen, dat dit anderen klaarder blijken moge, dan het ons voorkomt: doch misschien dat het vervolg zulks opheldere. Wij vaaren daarom met overschrijven voort. ‘Hetzelve bevat meer dan afgebrokene Afmaalingen van bijzondere voorwerpen, zonder, noch een Leerboek der Natuurkundige Geögraphie, noch van de Land- en Volkskunde te zijn. - Het hoofdvoorwerp is overal de Mensch, en wel in zijne naaste huislijke betrekkingen en bezigheden, het Volk in zijn geheel, en de talrijkste classen van hetzelven, meerder dan de hoogere en beschaafde Standen, die zich in de beschaafde Landen overäl meer of minder gelijk zijn, en nog meer het Land dan de Steden. Onder de natuurlijke voortbrengzelen der Landen, zal dus alleen hoofdzaaklijk van die gesproken worden, met dewelken de Mensch zich bezig houdt, die voor zijne huishouding, zijne handwerken, van gewigt zijn. Volkomene opgaven van andere natuurlijke voortbrengzelen behoorden hier niet. Even zo min zal 'er van Politiek, Statistiek en Topographie gesproken worden. Ook bij de natuurlijke beschrijving der Landen

{==400==} {>>pagina-aanduiding<<}
zijn alle die dingen weggelaaten, die het oog op eene goede Kaart, volkomener en beter, dan eenige Beschrijving leert, b.v. ligging, gestalte, grensen en dergelijken. - Aanhaalingen zal men in een Werk, dat alleen dient om geleezen te worden, maar niet tot de studie der Weetenschap bestemd is, toch niet verwachten. Wie met de Litteratuur van dit vak eenigzins bekend is, kent daarenboven de bronnen.’
Meer scheemering, dan licht, is voor ons, uit deeze breedere ontvouwing, opgegaan. Het Werk zelve leezende, vonden wij nu eens, in de behandelde onderwerpen, meer opheldering van des Schrijvers bepaald doel; dan weder troffen wij zaaken en beschrijvingen aan, die 'er min mede scheenen te strooken, en liepen over de uitgemonsterde voor- en onderwerpen. Wij zouden dit met zeer veele voorbeelden kunnen staaven; en zal zulks, bij de nadere ontleeding des Werks, den Leezer in 't oog vallen. Ook vinden wij Aanhaalingen, tot staaving van het bijgebragte, in menigte, terwijl elders op een enkel men zegt wordt afgegaan, en geenzins de grootste keurigheid doorstraalt in het opgeeven der gronden, waarop veele vermelde bijzonderheden rusten. De stijl is zeer ongelijk. Het Nederduitsch, of 't geen daarvoor wordt opgedischt, heeft een sterken Hoogduitschen geur. Gemaaktheid, 't geen men veelligt voor geestigheid wil doen doorgaan, voert soms de pen. Wij behoeven, ten bewijze, alleen den aanvang af te schrijven. ‘Wij woonen op eenen Kloot, met den welken wij, zonder 'er iets van te bespeuren, jaarlijks eene Reise van niet minder dan 65 Millioenen [welke?] door het Heelal of Waereldgebouw afleggen. Dit is aanmerkelijk genoeg, inzonderheid indien men bedenkt, dat men deeze Reise zonder eenig ongemak, en gerust op zijn stoel zittende, aflegt. Doch daar bij draait het schip, op 't welk wij gerust door de lucht des hemels vaaren, jaarlijks 365 maalen rondsom zichzelven, en dit verlengt onzen weg nog op eene aanmerkelijke wijze. Wij vaaren niet, wij danssen; het is eene schoone wenteling, om een schoon lichtend Middenpunt, het welk als een heerlijk lichtende kroon in het midden van onze danszaal hangt,’ enz. enz.
Zo luidt de aanhef van de beschrijving der Yszee, die de Iste Afdeeling deezes Werks uitmaakt. Wij treffen daar aan - Poolen der Aarde. - Aanbelang van het be-
{==401==} {>>pagina-aanduiding<<}
reiken der Poolen. - Begin van de Poolwateren. - Ys. - Wording van Ys. - Verscheidenheid van Ys, en de Ysbergen. - Vaststaand Ys. - Luchtstreek. - Moeilijkheid van de Vaart in de Yszee. - Invloed op de Gezondheid. - Waarschijnlijkheid van de Noordpool te bereiken. - Middelen en voorslagen ten dien einde. - Het Poolland. Wij hebben deeze opgave gedaan van de Afdeelingen in deezen aanvang des Werks, die telkens met onderscheidingen en bijzondere opschriften voorgedraagen worden: eene schrijfwijze, wel voorkomende het doorloopend voortzetten eens Werks zonder Afdeelingen, waarover wij nu en dan klaagden; doch dit loopt in een ander door ons gewraakt uiterste - het snipperen. Dan de Schrijver is zichzelven hierin gelijk, uitgenomen dat wel eens de eene snippering in de andere loope.
De IIde Afdeeling beschrijft de Onbewoonde Eilanden van de Yszee, als Spitsbergen, Nova Zembla, en kleindere, als het Jan Magen Eiland; dit is zeker een schrijfof drukfeil voor Jan Maijen Eiland.
Veel grooter is de IIIde Afdeeling, Noorwegen getiteld. Naa den omtrek des geheels, vindt men de Gebergten beschreeven, zo van den eersten als van den tweeden Rang, en afzonderlijke merkwaardige Bergen, Holen, Rotsbreuken - Wateren, met de bijzonderheden, die daartoe gebragt kunnen worden - Luchtstreek. Naa dit alles komt de Schrijver tot de Bewoonderen, in zeer veele Afdeelingen voor 't oog gebragt. Bijzonder wordt 'er gehandeld over het gebruik der Bosschen, alsmede van den Bergbouw - de Veeteelt - de Jagt - de Vogelvangst - de Visscherij. Naa al het welk de Standen des Volks volgen. - Over de Finlappen laat de Schrijver zich in 't breede uit, niets, om zo te spreeken, overslaande, wat tot eene Volksbeschrijving behoort; tot kleinigheden afdaalende, die van zeer weinig belangs zijn; als, bij voorbeeld, van de Ziekten der Lappen handelende, en derzelver geneezing, meldt hij onder andere even min belangrijke bijzonderheden: ‘wanneer een Lap, die zeer veel aan de oogen lijdt, bespeurt dat zich een vlies op de oogen vast zet en het gezicht verduisterd, dan heeft hij een geheel eigen middel om zich daarvan te bevrijden. Zij zetten naamenlijk een leevendige Luis in het oog, die door derzelver beweeging het vel losmaakt’!
Vrij breed is de Schrijver over de Fabelleer en Gods

{==402==} {>>pagina-aanduiding<<}
dienstige gebruiken der oude Finnen; alles uitwijzende, dat de oude Godenleer der Finnen door het Christendom wel verdrongen is, en langzaam vergeeten wordt; doch een groot gedeelte van hun bijgeloof kleeft hun nog aan: alleen bedrijven zij hunne Tooverijen, uit vrees voor straf, zeldzaamer en zeer in de stilte. Het goede volk gelooft de nieuwe Leer, die de Zendelingen hun aangebragt hebben, wel op het woord; maar te dier oorzaake aan zijn Saiwo en Toovertrommel niet minder. Zeer veele van hunne droomerijen hebben zij met het Christendom zamengesmolten, en zijn daardoor des te onuitroeibaarder geworden.
De IVde Afdeeling is aan de Eilanden Ferroë gewijd, of aan die Groep van zeventien groote bewoonde en zevenëndertig kleindere onbewoonde Rotzen-eilanden, die, verre van allen Land, eenzaam in den Noordlijken Oceaan als nedergeworpen zijn. Dit laatste gedeelte is het minste niet deezes Eersten Deels; schoon 'er ettelijke bijzonderheden in voorkomen, die, even als veele in de voorgaande Afdeelingen, wel zeer, om aangenomen te worden, voldingende Aanhaalingen uit geloofwaardige Schrijvers zouden verdienen. Wij konden, onder het leezen deezes Werks, niet nalaaten, bij wijlen te denken om een oud Boekenmaaker in ons Vaderland, simon de vries.
Het slot des Voorberigts vermeldt, dat het volgende Deel Ysland, ‘'t geen, wegens eenige nog niet gebruikte bronnen, niet naar behooren in dit Deel geplaatst konde worden,’ alsmede Noord-America zal behelzen. Met hoe veel regts hebben wij, in den aanvang van het vermelden deezes Boekdeels, geschreeven, dat het van zeer veele kan gevolgd worden! Het Hoogduitsche Werk is ons onbekend. Wij twijfelen, of het eene Vertaaling, dan eene Navolging zij. Het gewaagen van ‘nog niet gebruikte bronnen,’ Ysland betreffende, doet ons eene Navolging vermoeden. Dan wij zullen misschien dien twijfel bij een volgend Deel kunnen oplossen.


{==403==} {>>pagina-aanduiding<<}

Aangetekende Bijzonderheden mijner Reis van Lijfland naar Italie, door A. von Kotzebue. Met een Caricatuurplaatje. Uit het Hoogduitsch. Iste Gedeelte. Te Amsteldam, bij H. van Kesteren, 1805. In 8vo. 190 bl.

Dezelfde Schrijver, dezelfde schrijfwijze; onderhoudend en naïf, doch daardoor ook wel eens wat oppervlakkig en ontijdig aartig; over 't geheel, echter, onderrigtend en belang inboezemend - voedzel dus beide voor verstand en hart. En ziet daar, Lezers! alwat wij thans ter herinnering nodig achteden, na onze beoordeling van 's Mans verkorte Reis van Berlijn naar Parijs (*) en derzelver volledige Uitgave, onder den Titel van Herinneringen uit Parijs (†), van welker eerste de nu aangekondigde een pendant mag heten, beter dan een vervolg, gelijk het Voorberigt wil; met deze alzins gunstige onderscheiding, dat, volgens gezegde Voorberigt, hier niets verkort of weggelaten is. - Doch verzellen wij nu, op eene even gemaklijke als onkostbare wijze, den Heer von kotzebue op zijne Reize naar Italie.
Na iets ter Inleidinge, over 's menschen aangeborene neiging tot verandering, zedert eene halve Eeuw in Europa geweldig toegenomen, van de Wetgeving af tot de Straatliedjes toe, waarbij wij het vermaak genieten van uit de tegenwoordige Eeuwigheid van eenig Stelsel in de aanbrekende Eeuwigheid van een ander over te springen, past hij zulks toe op het reizen. ‘Onze Voorvaders,’ zegt hij, ‘zaten stil, en lazen in den Bijbel het gebed: “Dat uwe vlugt niet geschiede in den winter.” Ook in den zomer, als geen bezigheid hen daartoe noodzaakte, bleven zij liever te huis; maar moesten zij nu en dan eene reis van twintig mijlen doen, dan namen zij afscheid van de gantsche familie, weenden eene quantiteit traanen, maakten ook wel hun testament. Thans, lieve Hemel! thans weet men het naauwlijks een paar dagen van te voren als men naar Parijs of Londen wil reizen; men springt even zo zorgloos in de reiskoets, als men voormaals in den draagstoel stapte om zich tot een middagslaapje naar de kerk te laten dragen.’ - Hij voor zich reist om ervaringen op te doen. ‘Ervaring,’ zegt hij, ‘is eene munt, die door de gantsche waereld geldt, en wier stempel nooit afslijt. Hoe menige regel van levenswijsheid, die ons salomo's helaas! te weinig gelezen schriften bewaard hebben, is heden nog zo treffend als voor een paar duizend jaaren!’ - Regt zoo, Heer kotzebue!
De IIde Brief behelst eene warme lofspraak op den Russi-
{==404==} {>>pagina-aanduiding<<}
schen Keizer alexander, die in 1804 zijne Duitsche Provintien doortrok goeddoende, en geen liefde, maar meer dan die, hartstocht agterliet. - De IIIde, 25 Aug. 1804 gedagteekend, is eene vreeslijk-schone beschrijving van een Onweder boven het Meir Peipous. - De IVde brengt ons te Dorpat, waar de Studenten met helmen, ja ook met sabels, gelijk Militairen naar het Kollegie gaan, en de Rector een hoed met vederen draagt: ‘wanneer zij,’ voegt kotzebue 'er niet onaartig nevens, ‘om den Helm van minerva haaren Uil maar niet vergeten, kan men hun dit vermaak wel gunnen.’ Overigens worden de Lijf- en Ehstlander Studenten om beschaafd- en wellevendheid boven alle anderen geroemd.
De Vde Brief leert ons Riga kennen, als eene door bloeijenden Handel welvarende Stad, die het zeldzaam schouwspel oplevert van eene vereeniging van den handelgeest met kunstgevoel, beschaafde levenswijze, en neiging tot de edelste weldadigheid; waarvan hier trekken worden opgehaald, die, wanneer zij in Duitschland gebeurden, volgens de eigene bekentenis van kotzebue, in vijftig nieuwspapieren en maandwerken zouden uitgebazuind worden. - Eene welgelukte Luchtreize van den zedigen, doch koenen robertson geest aanleiding tot deze uitweiding, die onze jeugdige Lezeressen inzonderheid smaken zal. ‘Ik twijfel geen oogenblik dat men de bestiering des luchtbols eerlang vinden zal; ja, ik ben verzekerd dat men dezelve reeds zou gevonden hebben, bijaldien slechts, gelijk vermoedelijk bij de eerste zeebouwers, de groote leermeester Nood zijne stem verheven had. Zolang de luchtreizen enkel ondernomen worden om nieuwsgierige kijkers eene vertoning te verschaffen, zolang zal het wel bij het opstijgen en nederdalen, naar willekeur der winden, blijven; maar laat eens eene soort van nood, inzonderheid hongersnood en minnenood, een stout en werktuigkundig vernuft aangrijpen, en éénsslags zullen wij de luchtbollen zo talrijk als de zwaluwen zien rondzweven. Dit denkbeeld is het dat mij iedere luchtreis dubbel belangrijk maakt. Ik verbeeld mij, hoe spoedig misschien! een beminnend jongeling, geheel in stilte, zonder deze menigte volks om zich te vergaderen, uit zijn' eenzaamen tuin bij nacht zal opstijgen, om eene honderd mijlen verre wonende geliefde met een' goeden wind te bezoeken; of hoe een tedere huisvader, die in eene belegerde stad vrouw en kinderen honger lijden ziet, zich éénsslags koen in de lucht verhest, boven de hoofden der vijanden trotserend heenzweeft, op den bodem zijner vrienden zijne gondel met brood, in plaats van ballast, bevragt, en na weinig uuren in
zegepraal wederkeert. Wil ik lagchen, dan verbeeld ik mij een' sluiker met kostbaare kanten beladen, die een' dikken loerenden tol-inspektor, in den eigenlijksten zin des woords, zand in de oogen strooit; of een' moedigen fau-
{==405==} {>>pagina-aanduiding<<}
blas, die midden in den tuin van een nonnenklooster, tot grooten schrik der oude abtdisse, nederdaalt. Ha! welk een nieuw, onafzienbaar veld voor de romanschrijvers! hoe zullen de ridders en geesten uit elkander stuiven, wanneer de luchtreizigers verschijnen!’ - Garnerin, de beroemde naijverige Mededinger van robertson, was bij de straks gemelde Luchtreis tegenwoordig: ‘deze kleine man,’ zegt kotzebue, ‘heeft overal den naam van hebzuchtig achtergelaten, en misschien weten de vogels, die hij in de lucht bezocht, een lied daarvan te zingen.’
Brief VI, tusschen Riga en Berlijn geschreven, levert niet veel belangrijks op; zoo ook de VIIde, uit Neurenberg, waar de Franschen vele sporen agterlieten, dat zij daar huis gehouden hebben! De VIIIste, uit Augsburg, vangt aan met eene grappige klagte van en troostrede aan de Poedergoden, alias Paruikmakers, die, voorheen slegts Stervelingen bedienende, aldaar enkel Goden friseeren. Immers de H. Maagd, het Kind jesus enz. prijken in de Augsburgsche Kerken met welgepoederde Allongeparuiken. Een rijke bron voor kotzebue's satyriek vernuft. Jammer dat het Ongeloof in hem geen even ernstigen bestrijder vinde, als het Bijgeloof een ongenadigen bespotter! Dan toch konde hij opbouwen, daar hij nu slegts afbreekt. En is een vroom en welmenend Bijgeloof niet nog nader aan het ware Christendom, dan een driest, met alles spottend Ongeloof? - Doch laat ons voortgaan. - Te Augsburg is een zware steen met een daaraan vastgemaakten ring te zien. Wie denzelven met één vinger kan opligten, verkrijgt de eere van zijn naam aan den wand te mogen schrijven. Ook de naam eener Jonkvrouwe stond daar te lezen. ‘Wie eenmaal,’ voegt de luimige kotzebue 'er nevens, ‘deze Heldin trouwt, zal toch wel met eenige huivering daartoe besluiten; want de Hemel heeft haar de kracht verleend om de heerschappij te betwisten.’ - Eenige zoogenoemde Mirakelen worden voorts grappig beschreven.
De Xde en XIde Brief zijn uit Tijrol geschreven, de natuur-schoonheden van welk Land hem die van Zwitserland niets schijnen toe te geven. De weg tusschen Feuessen en Reitti, b.v., noemt hij een esprit de la nature, als waar de natuur hare schoonste en verhevenste voorwerpen uit de gehele waereld zamengelezen en in een eng bestek uitgestort heeft; zoodat hem, die gevoel heeft, de tranen meer dan ééns onwillekeurig in het oog dringen. Kotzebue spreekt voorts met warmte van de Tijrolers, die veel houden van interessante herinneringen, en overal, uit vrome erkentenis aan een' of anderen Heilig, aan den rijdweg op de steile bergen, afbeeldingen op kleine houten borden, omtrent een voet in 't vierkant, met grove kleuren beschilderd, hebben opgerigt,

{==406==} {>>pagina-aanduiding<<}
ten gedenkteeken van doorgestane gevaren. Zij worden voorts gekenmerkt als hartstochtlijke liefhebbers van de Jagt.
Inspruck, Brief XII, door den groenen Instroom bespoeld, is eene morssige Stad, die weinig merkwaardigs oplevert. In de oorden van daar tot Portici wordt de schone landstreek hier en daar door de oneindige menigte ontbladerde bomen misvormd, die aldaar ingezameld worden om het vee 's winters voeder te verschaffen, dat met graagte de bladeren van den Es, Olm en Eik nuttigt.
In het Museum te Portici zag kotzebue vele merkwaardigheden uit de voor agttien Eeuwen door den Vesuvius bedolvene Steden Pompeji en Herkulanum; het belangrijkste, echter, waren een zestienhonderd Manuscripten, die men in Herkulanum in twee vertrekken van een huis vond; zij gelijken verkoolde, ten dele ook versteende houten knuppels, zwart en kastanjebruin; en deze, naar de wijze der Ouden opgerolde, brokkelige Manuscripten worden thans, door een hier beschreven werktuig, met onbegrijplijke moeite ontrold en voorts ontcijferd: tot heden heeft de Heer haiter, een Engelschman, die aan het hoofd van deze verbazende onderneming is, vijf Schrijvers ontdekt, filodemus, epikurus, fedrus, demetrius falereus, en kelatous; en vleide hij zich, op dien tijd, een polybius onderhanden te hebben. Een livius, zoo 't scheen, was zoo brokkelig, dat het ontrollen onmogelijk was. Deze Manuscripten zullen gedrukt worden.
Pompeji is het belangrijk onderwerp van den breden XIVden Brief. Eene grote rijke Stad, die agttien Eeuwen lang diep bedolven lag, toen, het doodkleed van asch van zich werpende, als uit het graf verrees, en voor de eerste maal weder van de zon beschenen wierd, is voorzeker éénig in de waereld; overwaardig dus, om met den gevoelvollen Schrijver te betreden. Gezegend, zeggen wij hem gaarne na, zij de nagedachtenis des Wijngaardeniers, die, in de vorige Eeuw, met den eersten stoot des schoffels in de aarde, het teeken ter opstanding van eene Stad gaf! - Sidderend gaat men door de onbewaakte poort van het zelfde Pompeji, 't welk seneca en tacitus eens de beroemde Kampanische Stad noemden. Kopers en verkopers wemelden voor deze poort, in deze thans ledige straten. Thans zijn de gebouwen zonder daken; maar nog zijn in de straten de sporen der raderen zigtbaar, die hier vóór agttienhonderd jaren rolden. Blijven wij een oogenblik, met kotzebue, voor dezen winkel staan, alwaar men warme dranken verkogt. Wij mogten den bewoner bij zijn' naam roepen; hij schijnt slegts om eene kleine verrichting zich voor een' korten tijd verwijderd te hebben, misschien om de vaten weder te vullen, die in dezen kelder lagen. De marmeren tafel draagt immers nog de kringen der drinkscha-
{==407==} {>>pagina-aanduiding<<}
len, die de drinkers, zoo even vertrokken, hier nedergezet hebben. - De wijze, waarop men eene gantsche kamer zeer sterk verwarmde, heeft inzonderheid 's Reizigers aandacht getrokken: ‘'er wierd, namelijk, langs den gewoonen wand een tweede, op eenigen afstand van den eersten, opgehaald. Daartoe nam men groote vierkante tigchelsteenen, die aan de binnenzijde, gelijk onze dakpannen, een' stompen haak of punt hadden, zodat zij als 't ware den eersten wand daarmede van zich afhielden: 'er bleef dus boven eene holle ruimte rondom, van boven tot beneden; en
in deze ruimte wierden de pijpen geleid, welke de warmte aanbragten; daarom was de gantsche kamer genoegzaam een kagchel.’ - ‘Nog menige feston van bloemen en wijnranken, nog menige aartige schilderij vertoont zich op den wand. Voormaals was het den cicerone geöorlofd, dit schilderwerk, in tegenwoordigheid des reizigers, met frisch water te bespuiten, om deszelfs ouden glans voor eenige oogenblikken weder ten voorschijn te roepen; thans is dit scherp verboden, hetgeen zeker niet te misprijzen is, daar het dikwijls natmaken de wanden veelligt eindelijk doorweken mogt. - In een groot Landhuis digt bij de poort ziet men nog tegenwoordig, in een schonen verwulfden kelder, eene menigte eforen (groote wijnkruiken), die nog zo tegen den wand staan als de kelderknecht ze verliet, toen hij den laatsten wijn voor zijn' heer haalde. Hadden de inwoners van Pompeji hunne wijnkruiken met stoppen gesloten, dan zou men vermoedelijk nog wijn daarin gevonden hebben; doch daar zij, gelijk de tegenwoordige Italiaanen, slechts olij daarop goten, heeft natuurlijk de indringende aschstroom den wijn uitgedrongen, en den Koning van het genoegen beroofd om agttienhonderdjarigen wijn te drinken. In plaats van dezen vond men in dezen kelder meer dan twintig menschlijke geraamten, eens vlugtelingen, die zich hier waanden te zullen redden, en voorzeker een tienmaalen gruwzaamer dood vonden dan zij, die in de open lucht omkwamen. - Ach! wanneer men zo door de ledige straaten en huizen wandelt, mogt men alle oogenblikken vragen: waar zijn toch alle de inwoners gebleven, die slechts even uitgegaan schijnen te zijn, daar zij hier alles staan en liggen lieten? - Hun noodlot was verschriklijk. Geen vuurstroom omringde hunne woningen: dan hadden zij redding in eene snelle vlugt gevonden; geen aardbeving verslond hen: dan waren zij snel gesmoord; zij hadden den dood geleden, maar niet gevoeld. Een aschregen
begroef hen allengs levend; men leze het tafereel van plinius: ‘Eene duisternis viel, niet als die van eene maanlooze nacht, maar als de duisternis van eene gesloten kamer, waarin het licht éénsslags uitgedaan wordt. Vrouwen gilden, kinderen schreiden, mannen jammerden. Hier riepen de kinderen angstvol hunne ouderen, daar zoch-
{==408==} {>>pagina-aanduiding<<}
ten de ouders hunne kinderen, vrouwen haare mannen; men herkende elkander aan het geschrei. Dezen beklaagden hun eigen noodlot, geenen bejammerden het lot van de hunnen. Veelen wenschten om den dood, uit vrees voor den dood; veelen riepen de goden aan om hulp, anderen wanhoopten aan het bestaan der goden, en hielden deze nacht voor de laatste eeuwige nacht der waereld. Werklijke gevaaren wierden door den schrik vergroot. De aarde beefde bestendig voort, en half uitzinnige menschen vlogen door de straaten, door voorspellingen hunne eigen elende en die van anderen vermeerderende.’ - Op de straat voor een huis vond men zeven geraamten; het eerste droeg eene lantaarn; alle de overigen hadden nog iets, dat zij redden wilden, tusschen hunne ontvleeschte vingers. Eénsslags bedekte hen het van den hemel afstortende graf. Voor het straks beschreven Landhuis stond een manlijk geraamte, met een' sleutel in de hand, en daar zijn vinger nog een' van deze ringen droeg, welken slegts Romeinsche Ridders mogten dragen, vermoedde men dat hij de eigenaar geweest was, die om te vlugten de tuindeur geopend had, toen het graf hem verstond. - Dit een en ander doet den Schrijver zijn eerste gevoelen herroepen, en overhellen om te besluiten, dat de aschwolk niet als een regen, maar als eene digte massa op ééns nederviel; eene massa, die zoo digt was, dat zij naauwlijks bij het aanraken der voorwerpen terug week, en ze als 't ware afdrukte, even als wanneer men een' gipshoop over een standbeeld giet. - Slegts het kleinste gedeelte der Stad is opgedolven; meer dan twee
derden liggen nog onder de asch; slegts eene enkele hoofdstraat en een gedeelte van eene enge zijstraat zijn gangbaar: thans wordt 'er weinig meer gegraven. Met verhevene aandoening zagen en betraden wij met kotzebue Pompeji; met tranen, door de ijzing der verganglijkheid afgeperst, verlaten wij het weder.
Herkulanum, waarvan de XVde Brief met een kort woord melding maakt, levert thans, ter beloning van de moeite des nederdalens in de diepe kelders, niets meer op: want alles bijna is thans weder toegeworpen, omdat men met de vele uitgegraven lava verlegen was; en de heerlijke opgedolven kunstwerken bevinden zich nu gezamentlijk in het Koninglijk Museum.
De XVI, XVII en XVIIIde Brieven, 22-26 Nov. 1804, zijn ongemeen merkwaardig, daar de Schrijver ooggetuige was van het verschriklijk, doch niet min heerlijk schouwspel eener Uitbarstinge van den Vesuvius. Toen hij bij Torre del Greco kwam, ontmoetten hem wagens, in overhaasting met huisraad bepakt, verscheiden ook met wijnvaten, de hoofdrijkdom van deze arme lieden; ook haalde hij eene menigte vrouwen en kinderen in, die in den nacht uit hunne bedreig-
{==409==} {>>pagina-aanduiding<<}
de woningen gevlugt waren, en nu als 't ware schroomvallig een bezoek aldaar wilden afleggen; want het gevaar was nog niet voorbij. ‘De kleine kinderen droegen hoenders onder de armen, hunne lievelingen, aan welken zij, toen de nood aankwam, dadelijk gedacht hadden. Eene zeer oude vrouw keerde, op haar stokje leunende, zeer langzaam terug, en wierd aan de eene zijde van een jong meisje geleid. Op haar kommervol gezigt stond geschreven: Moet ik dan in mijne hooge jaaren nog zwerven? zal ik dan niet sterven, waar ik geboren ben? - Aan het einde van het Steedje, bij de villa van den Kardinaal Aartsbisschop van Napels, deed men mij uitstappen, en tusschen de hooge muuren der wijnbergen opklimmen. De nieuwsgierigheid had veelen, gelijk mij, hier heen gedreven; veele rijdtuigen stonden reeds hier. Nooit heb ik een' weg met grooter ongeduld afgelegd dan dit voetpad tusschen de wijnbergen. De muuren waren zo hoog, dat ik den voor mij liggenden Vesuvius niet zien kon; en toch overtuigde mij de overdringende rook, dat ik reeds zeer digt bij de brandende lava was. Een goed kwartier uurs was ik de zagte afhelling opgeklommen; toen zag ik eindelijk eene driedubbele rij van gapende menschen voor mij, achter welken de rook omhoog steeg. Snel drong ik 'er bij, en stond zeven of agt schreden van de lava, die recht op ons aankwam. Het luidt verschriklijk, zich recht voor een' brandenden stroom te plaatsen, en dien op zich te
laten aanvloeijen; maar het luidt gevaarlijker dan het indedaad is. Het woord vloeijen moest men van de lava geenszins bezigen; ten hoogsten slechts daar, waar zij uit den krater voortkomt; want daar is zij werklijk een vloeijend vuur; maar zodra zij in gemeenschap met de buitenlucht komt, verdikt zij zich oogenbliklijk, en schiet als 't ware eene korst van dunne leischijven aan. Slechts haar kern gloeit nog, doch zij vloeit niet meer, maar schuift langzaam voorwaart, dewijl de haar bedekkende korst en haare eigen verdikking haar beletten om gelijk eene vloeistof te stromen. Dit schuiven geschiedt op een' zagt hellenden bodem zo onbemerkt, dat men het naauwlijks gewaarworden zou, bijaldien de inwendige beweging de schors niet dwong om zich te brokkelen, en haare geschilferde brokken knappend langs de helling op den nog onberoerden bodem te werpen. - De lava, die door de schoone wijnbergen op ons aanschoof, had eene hoogte van drie of vier voeten; slechts onder de korst zag men het roode vuur als gloeijend ijzer. Haare sintels dreef zij voor zich heen, omtrent gelijk bij eene zeegolf eerst de schuim nederstort, en dan eerst de golf zelve volgt. Juist toen ik aankwam, bereikte de gloed een' vijgenboom, die, als eene fakkel, knappend opvlamde. Reeds op eene streek van anderhalve mijl waren alle wijnstokken in

{==410==} {>>pagina-aanduiding<<}
asch en de groenende bodem in een rokend sintelmeir veranderd; nog eene beplante streek lag voor haar, waarvan de naaste wijnstokken, reeds verzengd en gekromd, zich tot haar neigden, gelijk men van kleine vogels verhaalt, die eene ratelslang in den bek vliegen. De eigenaars der wijnbergen hakten zelf, zo schielijk mogelijk, hunne, met zoveel zorg gekweekte, wijnstokken zuchtend om, en rukten de palen uit, om ten minsten nog wat hout te redden. Een fraai huis, ter rechterzijde, was slechts nog twee- of driehonderd schreden van de lava verwijderd; evenwel, meende men, zou het nog wel een goed uur aanlopen, eer de ijslijk langzaame stroom hetzelve zou verslinden. De lieden waren nog angstig bezig om wijnvaten uit den kelder te halen, terwijl de nabij zijnde gloed reeds den buitenmuur des gebouws heet maakte. Anderen, wier eigendom alrede verwoest was, zagen nog doodsbleek, met een strak gezigt, naar de plaats, alwaar nog voor weinig uuren hunne hoop bloeide, en die zij niet eens meer konden onderscheiden, dewijl 'er geen struik overig gebleven was, die hen aan dezelve herinneren kon.’ - Een zonderling verschijnsel is, dat, gedurende de uitbarsting, de visschen veel overvloediger aan de kusten krielen, en zoo rijkelijk gevangen worden, dat zij nooit goedkoper zijn dan om dezen tijd. Misschien trekt de berg den zeestroom tot zich, en de visschen volgen onwillekeurig de stromen. - Eindelijk ontwikkelt nog de vernuftige Schrijver zijn plan, hoe men de aan den voet van den trouwlozen Vesuvius gelegene Steden en Dorpen, door middel van een dikken, hogen, van binnen met sterke pijlaren voorzienen muur, welligt voor altijd tegen den schriklijksten ramp zou kunnen beveiligen; terwijl alsdan de lava slegts twee open wegen vinden zou, om naar zee te stromen. - De gedagte is grootsch; en voorzeker, gelijk de Heer von kotzebue zelve gevoelt, zou Italie na duizende jaren nog zijne
nagedachtenis zegenen!
Pozzuoli, in den XIXden Brief, levert niet onbelangrijke schrijfstoffe; zoo ook Gaeta, in den XXsten, waar kotzebue met verrukking de Villa van cicero betrad, thans voor 45 Dukaaten verpacht! Te Rome, van waar de twee volgende Brieven geteekend zijn, boeiden onze aandagt inzonderheid de majestueuze overblijfselen van het Coliseum, 't welk zelfs de woeste Gothen eerbiedigden; slegts voor de Christenen was het bewaard, hunne vernielzugt daaraan den ruimen teugel te vieren; immers twee Pausen bouwden van den roof des Coliseums de Paleizen van St. Marcus en Farnese. ‘Moet men niet aan kwaade jongens denken, die komedie spelen en hunn' grootvaders prachtigen mantel versnijden, om zich lappen daarvan op hunne buisjes te naaijen? En evenwel, in weêrwil van alle deze plonderingen, staat thans nog een gebouw daar, van welks grootte men ijst. Zonder kalk of

{==411==} {>>pagina-aanduiding<<}
mortel zijn de ontzaglijkste steenblokken op en in elkander geschoven: hunne duurzaamheid is alleen voor de kunst van veele duizende jaaren juist berekend. - Sedert kort heeft iemant, ik geloof dat hij carluccio heet, verlof gekregen om den grond des Coliseums te laten opdelven. Het begin is gemaakt; ik heb 'er ingezien, en het onderaardsche even zo bewonderenswaardig gevonden als het geen boven op de aarde staat. Hier laten zich nog interessante ontdekkingen hopen.’ - Maar wij moeten ditmaal onzen Reiziger verlaten.






Lofrede op Elisabeth Wolff, geb. Bekker, en Agatha Deken, door J. Konijnenburg. Amsterdam, bij W. Holtrop, 1805. In gr. 8vo. 90 bladz.

Het Vaderland mogt in onzen leeftijd roem dragen op een paar Vrouwen, zoo als deszelfs tijden en zeden ze behoefden, maar zoo als de natuur ze zelden vormt, en zoo als de vriendschap ze nog zeldzamer vereenigt. Gelijk het in de huislijke opvoeding en verkeering de vrouwelijke zachtheid en bevalligheid zijn, die, met redenlijken godsdienst en zuivere zeden gepaard, beschaven en veredelen, het geen 'er tuws en stugs is in den mannelijken aard, ja hervormingen van karakters voortbrengen, waaraan de afgetrokkene zedekunde zou gewanhoopt hebben: zoo zouden het waarlijk ook in de beschaving en verbetering der Volkeren wonderen zijn, welke vrouwenhanden konden verrigten, wanneer zij zich met genoegzame vrijmoedigheid aan de hervorming van al het verkeerde, aan de verzachting van al het woeste in de volkszeden konden leenen. Dit deden elisabeth bekker en agatha deken, elk toegerust met uitstekende, doch wijdverschillende, gaven, die door zamenwerking een zeker geheel uitmaakten, welks bezit, eeniglijk tot deszelfs nut besteed, het Vaderland een zegen des Hemels heeft mogen achten. Of hebben zij de ware vroomheid niet onttrokken aan hare vroegere stugheid, en beminnelijk gemaakt zelfs voor de blijde jeugd, door de edele karakters in hare Romans? Is de echte godsvrucht niet door haar ingeleid in de gemeenste kringen des burgerlijken verkeers, door hare Economische Liederen? Werd door dezelven niet een geheel nieuwe geest van algemeene belangstelling in 's Lands welvaart en zeden verwekt? Hebben zij de verlichting in Godsdienstige begrippen niet doen doordringen tot plaatsen, waar zelfs alle eigen nadenken vreemd was? Is door haar de smaak zelf niet hervormd tot die natuurlijkheid, terug gebragt tot die zuiverheid, versijnd tot die kiesheid, welke langs de grenzen loopen des gezonden oordeels, en de beslissingen des gevoels met de uitspra-
{==412==} {>>pagina-aanduiding<<}
ken der zuivere reden doen overeenstemmen? - Scherts alleen had zulk
eene werking niet kunnen doen, want zij bespot wel, maar verbetert niet: ernst alleen had haar niet voortgebragt, want zijne school wordt schaars bezogt, minst door de zulken, die zijne lessen meest behoeven. Beiden onvereenigbaar in eenen zelfden persoon tot eene zoo hooge mate, als de zedenhervorming eens Volks behoeft, waren zij in deze Vrouwen afzonderlijk voorhanden, en traden zij in een verbond, het welk onwederstaanbaar was voor de grootste stugheid. Dit verbond werkt nog voort na beider dood in beider Schriften, en is dankbaren eerbied waardig bij elken opregten minnaar zijns Vaderlands en voorstander van goede zeden; terwijl de nagedachtenis der beide, meer dan zusterlijke, Vriendinnen dierbaar blijven moet aan eenen ieder, die zich eenige verlichting, verbetering of beschaving aan deze zoo bevallige vrouwenhanden verpligt gevoelt. Recensent voldoet aan eene dringende behoefte van zijn hart door deze openlijke hulde, en noemt alzoo het geschrift van harte welkom, hetgeen eene Lofrede op bekker en deken heet.
De Amsterdamsche afdeeling der Bataafsche Maatschappij van Taal- en Dichtkunde droeg de lofspraak dezer Vrouwen op aan j. konijnenburg, en beval tevens eenen Lierzang ter eere van beide aan m.c. van hall. Redenaar en Dichter volvoerden hunne taak op den 14den van Lentemaand; de eerste schenkt thans zijne Lofrede aan het publiek; hetzelve moet gelijke gunst verlangen van den laatsten.
De Lofrede is door alle bevoegde kunstregters steeds gehouden voor de moeilijkste taak der welsprekendheid, wijl zij geheel uit het hart schijnt te moeten voortkomen, het welk dezelve als uitboezemt, en daarom aan geen kunstmatig ontwerp gebonden mag schijnen. Zij onderscheidt zich hemelsbreedte van de Lijkrede, welke de Levensgeschiedenis volgt, en telkens bij hare bijzonderheden stilstaat. Deze taak stelde zich konijnenburg voor, zoo wel om aan den bepaalden wensch der Maatschappije te voldoen, als omdat j. scheltema eene Levensbeschrijving van beide de Vrouwen had beloofd. Bij de volvoering van die taak lettede hij tevens daarop bovenal, dat hij den lof van Vrouwen had te uiten, op welker verdiensten zich de gansche Sexe mogt verheffen, en wendde zich alzoo zijne rede voornamelijk tot zijne hoorderessen, met deze woorden: ‘Ja, edele Vrouwen, - uw aanzijn, dat de gansche schepping siert, bezielt de verrigtingen van dit uur, welke aan den lof van twee uwer Zusters, en in haar, aan uwe geheele Sexe, zijn geheiligd.’
Elk, die eenig gevoel heeft voor het schoone, erkent de noodzaaklijkheid der eenheid van voorwerp, en ieder, die bij ondervinding weet, wat het den Redenaar koste, om zich de eenheid van doel juist voor te stellen en daar bij trouw te

{==413==} {>>pagina-aanduiding<<}
blijven, zonder ter zijde geleid te worden door den vrijen loop zijner gedachten, gevoelt tevens het allermoeilijkste in de taak van dezen Lofredenaar, die niet slechts van verdiensten had te spreken, die in schier alle vakken van het wijd gebied der Letterkunde schitterden, zoo dat de Leerredenen bij de Liedjes, de Godgeleerdheid bij de Romans, de Heldenbrieven bij de Fabels, en wat 'er meer als tegenstrijdigs plagt gedacht te worden, bij elkanderen en ondereen gemengd tot eenen grooten bundel van geschriften uitliepen, maar die twee voorwerpen tevens voor zijne lofrede had, en alzoo door zijne taak zelve van alle eenheid, dat is van allen grond eener kunstmatige schoonheid, scheen afgetrokken te worden. Des Redenaars vernuft is uitmuntend geslaagd in het verwinnen van dezen hinderpaal. Hij hield de aandacht zoo lang bij den aanleg en den arbeid van bekker op, tot dat zij de Weduwe van den Eerw. wolff werd en het troostende gezelschap inriep van hare Vriendin deken, welke hare gezellin gebleven is tot aan het graf, en ook aldaar zoo spoedig met haar werd vereenigd. Een treurmuzijk, door den verdienstelijken kunstminnaar j. kuijper bestuurd, herhaalde de weeklagt van de Weduwe aan het sterfbed van haren Echtgenoot, en riep alzoo de troostende Vriendinne op, wier naam en lof nu op des Redenaars tong te zamenvloeiden, gelijk beider ziel door vereeniging van doel, van werking en van vriendschap zamensmolt.
De toon der gansche Redevoering heeft met den treurtoon van de Lijkrede niets gemeen, even min als zij ergens in het plat verhalende der Levensbeschrijving valt; dezelve is overal levendig, met behoorlijke afwisseling echter van rijzing en daling, even als van versnelling of vertraging in maat, naar gelang der bijzonderheden, welke hij moet uitdrukken. Bij den echt met den Eerw. wolff klinkt bekker's lof in dezen toon: ‘ô Welk een schat van ervarenis bevat niet deze nieuwe levens-stand! Hare echtvriend is niet die volgzieke leeraar, die alleen leert en voordplant, wat beza en calvijn, voet of coccejus, schreven. De prediking van jesus zelf is hem het voorschrift, om boven alles die waarheden te bevelen, die voor mensch en maatschappij onontbeerlijk zijn; om der ondeugd haren prikkel te benemen; de deugdbetrachting gemaklijk te maaken, en in de jeugd een nieuw geslacht te vormen, aan God en vaderland geheiligd. De ernst van den leeraar moge het scherp vernuft zijner hartsvriendin nu en dan matigen, hij deelt echter in haren arbeid, en zij ontvangt met blijdschap zijne onderrigtingen. Ja, al schijnt verschil van begripsform den huislijken vrede, eene enkele keer, te verstooren, het is dan alleen de koele regenvlaag der lente, die de zonnestraalen tot zich lokt, om met eenen dubbelen glans te prijken. Straks is het gefronst gelaat verdwenen, en de echtelingen wandelen op

{==414==} {>>pagina-aanduiding<<}
hunnen weg gelukkig voord; terwijl de huislijke pligten geenzins worden vergeten. Het is hier de verstandige vrouw, die elke bezigheid van den dag zorgvuldig regelt, en den overigen tijd, in plaatse van de speeltafel, alleenlijk aan de zanggodinnen heiligt.’ - Bij de zamenwoning der Vriendinnen op Lommerlust, in de Beverwijk, liet zich de Redenaar dus hooren: ‘Het is op Lommerlust, waar de natuur zelve haren tempel stichtte, om de zuivere offers van gewijde priesteressen te ontvangen. Naauwlijks daagt de zon aan de kim, of zij ontwaaken, om haar te huldigen. De vroege morgenstond verheldert den geest, daar alles, wat leeft, dankbare toonen slaat. Nadenkende oefening heeft reeds de veêrkracht der ziel gespannen. Een vrolijk ontbijt vernieuwt de krachten, en verdeelt zoo wel de huiselijke zorg, als den arbeid der letteren. Ieder begeeft zich aan hare taak. Geen wisselend jaargetijde, of bezoek van vrienden, verandert de wet: het heilige vuur in vesta's tempel brandt bestendig voord. De offers dienen voor alle standen. In den zomer, vooral, is het rieten Kluisje,

door digt geboomt beschaduwd, 
beschut voor scherpe winden, 
voor heete zonnestraalen, 
alwaar een keur van voglen 
hunn' liefelijke stemmen 
gezamenlijk verheffen, 
rondom gemeenzaam vliegen, 

het verblijf voor de geestige bekker, die eene eenzame werkplaats boven alles bemint. Eerst de disch ontspant. Aldaar wordt de spijs door vriendschap en boert gesaust. Aldaar stemt zich de verlustiging, ook voor den namiddag, zelfs dikwerf voor den geheelen avond. Vrienden, altijd welkom, deelen in de waare vreugd. Geen betamelijk vermaak wordt verlochend; dat zelfs, wat stedelijke dwang verwerpt, heiligt het land. Ieder volgt zijnen smaak, zonder wet van pligtpleeging. Alles blijft natuur. De vrolijke velden, waar het goudgeele graan ter voedinge rijpt, of de koe hare volle uijers aan Holland's rijkdom biedt; waar de nijvere landman zijn voeder oogst, of het kouter den kleigrond scheurt; het rieten dak, waaronder de rust woont, en een blijd genoegen de onschuld zaligt, of de landhoeve, wier verscheidenheid bekoort; de bede-plaats, waar het dankbaar hart met God verkeert, of het gezelschap, waar de ernst belangrijk spreekt, of toon- en zang-konst de snaaren roeren, of het oog zich in de voordbrengselen van penseel of etsnaald verlustigt: zelfs de kermisvreugd van het land, waar de grijsheid dartelt: niets wordt voorbijgezien, dat, door geene valsche konst verbasterd, weldaad van den Schepper is. Natuur blijft hier de godes, welke alles tot genoegen stemt.’

{==415==} {>>pagina-aanduiding<<}

De stijl dezer Lofrede is, gelijk reeds uit de aangehaalde stalen kan blijken, zeer beeldrijk, meer zelfs, dan in het oog des Recensents het proza gaarne duldt. Hierdoor wordt de stijl aan den eenen kant te dichterlijk, en aan de andere zijde te overdreven, om overal de toets te kunnen doorstaan van het oordeel, het welk voor het proza die toegevendheid nooit heeft, welke een zekere pligt wordt bij de voortbrengzelen van den dichterlijken geest. - Zoo ontmoeten wij al terstond in de inleiding, na dat 'er gezegd is, dat de mensch vele en velerleije grondkrachten heeft, welke natuur en kunst moeten ontwikkelen en rigten, en waartoe de maatschappij door staats- en zeden-wet moet medewerken, schoon zulk eene volmaakte zamenwerking nergens gevonden wordt, deze vraag: ‘Maar hoe: zou dan de mensch ophouden, naar zijnen oorspronglijken aanleg volmaakbaar te zijn? Zou de natuurwet, die tot dit hooge doel leidt, ten eenen maale afhanglijk zijn van de woede dier helsche furiën, wier rookende fakkels, aan den zonnegloed ontstoken, het helle licht allengskens verduisteren, en eindelijk zelfs verdooven? Neen: godlijke wetenschap, gij zijt en blijft des menschen eigendom, dat, onder eene wijze beheering, hoe langer zoo meer, in waarde toeneemt!’ Zoo wordt het ons ook al te levendig bij de kabbelende rivier, waarover de stroomgod vrolijk henenhuppelt (bl. 23.) Zoo jammert ons het slot van de anders zoo uitmuntende volgende tegenstellingen: ‘Niets blijft onopgemerkt voor haar oog, dat overal afwijking en nadering, zamenhang en overeenstemming, zelfs in eene schijnbaare strijdigheid orde, vindt. De duisende zonnestelsels, die aan het uitspansel schitteren, en de grond, dien zij op dezen onzen bol betreedt; de Vesuvius, die, in drift ontstoken, niet dan vuur en zwavel braakt,
en de rustige heuvel, dien de wandelaar zoo gaarn beklimt, om hier het graazende vee, daar de bloemrijke boekweite, te overzien; de ijsgevaarten der Alpen, die den zonnegloed trotzeeren, en de diepten des oceaans, alwaar de parel de goudmijn tart; de arend, die met zijne breede vlucht de dag-toorts schijnt te benevelen, en het bloedeloos insekt, dat naauwlijks ademt; de kameel, die de zandwoestijnen bevolkt, en de mier, die de nooddruft harer republiek verzorgt; de groote newton, dien slechts eene eeuw baart, en de zorgeloose Indiaan, dien de dringendste behoefte naauwlijks tot bezef der toekomst noopt; de vorst, die op zijnen troon de willekeur gebiedt, en de slaaf, die zich, op zijnen wenk, in het stof wentelt; de menschenvriend, die de zegen is van zijnen tijd, en de onverlaat, die zijn geslacht vloekt; de vereering van verstand en hart, aan den Eeuwigen geheiligd, en het koperen wangedrogt, voor wien de Chingulees, in het geloof zijner vaderen, nederknielt; de staatswet, op de reden gegrond, welke

{==416==} {>>pagina-aanduiding<<}
den mensch verheft, en volken verbindt, en het wetboek van draco, met bloed geschreven: ziet daar zoo veele tegenoverstellingen, welken het verstand gadeslaat, het vernuft met eenen gelijken glans omhult, als het driehoekig konstglas van den zonnestraal ontleent; ziet daar den togt, dien de rustelooze reisiger, te midden van stormen en ijsbergen, tot aan de poolen voordzet, om het punt te vinden, daar de waarheden elkanderen raaken, en alzoo tot de eerste schakel op te klimmen, die de gansche keten aan zich verbindt.’ Ware slechts die reiziger naar de polen, om het raakpunt der waarheid te vinden, te huis gebleven, deze plaats ware om te stelen geweest.
Meesterlijk is meestal de voorstelling, in de onderscheidene tafereelen, hier van den geest van bekker, daar van dien des tijds bij haren aanvang, elders van den aanleg harer Vriendinne, eindelijk van het afsterven van deken. Laten wij het eerste en laatste nog ter proeve geven. ‘Onze bekker, naauwlijks der kindsheid ontwassen, onderscheidt zich weldra, door eene vaardige bevatting van ieder opkomend denkbeeld. De indruk van uitwendige voorwerpen is bij haar altijd levendig, en, in zoo verre, een grondtrek van hare jeugd. In haar kenmerkt zich een ongemeen sterk geheugen, dat den eenmaal gemaakten indruk dikwerf en snel herhaalt, en dus all' haren volgenden arbeid ongemeen verligt. En hetgeen, niet altijd, aan een sterk geheugen grenst, is in haar die buitengewoone kracht der verbeeldinge, welke de voorwerpen, ofschoon niet aanwezig, onder verschillende gedaanten vernieuwt, vereenigt, afzondert, vergroot, het afgetrokkene verzinlijkt, het zinnelijke vergeestelijkt, en alzoo eene geheel nieuwe schepping vormt van beelden, die slechts eenmaal voor de zintuigen bestonden. Deze kracht onderscheidt zich, in haar, door eene vruchtbare vinding, welke bijkans onbegrensd is in het vormen van betrekkingen en verbindtenissen, welker wezenlijkheid het zistend oordeel naauwlijks erkent. Voor haar is elke hindernis, welke een gewoon verstand in zijne ontwikkeling overal ontmoet, niets meer, dan de slagboom, die den reisiger voor een oogenblik ophoudt, om den gewoonen tol te voldoen. Het scherpzinnig vernuft, dat op eenmaal alles omvat, wat tot zijn onderzoek behoort, vindt in zoodanige belemmering eenen nieuwen prikkel ter zijner bevrediging. Het is gelijk aan den held, die, eenmaal overwinnende, niet rust, dan op alle de lauwers, die voor hem te plukken zijn. Het streeft snel en gemaklijk voord, omdat niets zijne vlucht kan stooren; maar omdat het, als een snel vlietende stroom, alles in zijne vaart medesleept.
Van hier zelfs, nu en dan, de onregelmaatigheid en wanorde in de voorstelling, welke ook de kenner goedkeurt, en die den aanschouwer verrukt, omdat hij zelf het volmaakte niet volgen kan. Ja, aan de verhevenheid zelve offert het vernuft niet zel den de regel-
{==417==} {>>pagina-aanduiding<<}
maatigheid op, omdat het zijne eigen vinding en kracht wil vertoonen, in spijt van alle naauwgezette bepaalingen, welken de konstschool, vaak willekeurig, heeft daargesteld. Hier volgt het kleenigheden, welken het op eene andere plaats verwerpt, al naar gelang de snelle opvolging van denkbeelden min of meerder stof en tegenstellingen vindt, waaraan het zijne kracht beproeven wil. Het vuur, dat hetzelve altijd doet vlammen, is dat van den hemel, waarmede prometheus zijnen mensch bezielt, naar mate hij dien voor den ploeg, of voor den troon, bestemmen wilde.’ - De dood van bekker was voor deken een slag, die, hoe lang ook voorbereid, gevoeliger schokte, dan zij ooit kon vermoeden. ‘Het laatste vaarwel van den stamelenden mond, de laatste handdruk eener stervende vriendin, overweldigt haar geheel. Geen traan ontlast haren boezem, die vol is van opeengekropt gevoel. Zij is de stille ziel, die meer lijdt, dan zij spreekt, of uiten kan. Ten vollen bedaard, behoeft zij geenen troost, dien een deelnemende vrienden-rei haar aanbiedt. Reeds woelt de ziekte-stof in haar eigen lichaam. Door zorgen afgemat, zou de slaap haar verkwikken: dan, hare gedachten zijn verward; zij kan geen oog luiken; hare verbeelding zweeft nog rondom het lijk harer vriendin, welk zij op nieuw bezielt. Zij kan niet scheiden van haar, die zij tot in den dood beminde: neen; zij moet met haar, ook in het graf, worden vereenigd, om, in den dag der opstandinge, haren vorigen kring, in eenen nog edeler zin, voord te zetten, en met haar van volmaaking tot volmaaking te stijgen. De denkkracht, door allerleie beelden en droomen belemmerd, voert den geweldigen strijd tegen
het stof. Deze strijd bespot de hulp der geneeskonst. Geen ander verlangen heerscht, dan naar ontbinding, om ook van haren arbeid te rusten, naast de zijde van haar, van welke zij onafscheidbaar is. Negen dagen zijn aan dit folterend lijden ten prooij. Eindelijk nadert het oogenblik, waarop alle mengeling van wijsheid en onzin, van zwakheid en kracht, van hoop en teleurstelling, van genoegen en verdriet, een einde neemt. Welkom is hier de doodslaap, die ook aan onze deken de oogen sluit.’
In het beloop der Redevoering zijn voornamelijk de dichterlijke verdiensten der beide Vrouwen in het oog gehouden, misschien om dat zij vereerd werden voor eene dichterlijke Maatschappij, misschien ook om dat de Redenaar zich wat te veel had toegegeven in den rijkdom dier stoffe, om breed te kunnen gebruik maken van den schat, dien derzelver Romans bevatten, en over wier lof hij niet minder breed had kunnen uitweiden. Gaarne had Recensent dit gedeelte niet zoo vlugtig overgesprongen gezien: liever had hij daarvoor eene en andere episode gegeven, die, hoe fraai op zich zelve, toch wel hadden kunnen weggenomen worden, zonder

{==418==} {>>pagina-aanduiding<<}
eenig nadeel aan het geheel. Zoo denkt hij, bij voorbeeld, over het geen de Redenaar, op bl. 12-18, anders alleruitmuntendst gezegd heeft van het leerzame in de Geschiedenis der onderscheidene Volkeren van Europa. Zulk eene besnoeijing zou nog al wat bekort hebben aan deze Lofrede, of, bij vervanging door iet meer uitvoerigs over de Roman-schriften dezer Vrouwen, haar voorzeker beveiligd hebben van een, te vroeg gewekt, verwijt van langwijligheid. Om hetzelve te ontgaan bij de voordragt, had de Redenaar alle de nu tusschen gevoegde aanhalingen uit de dichtwerken weggelaten, het geen de Redevoering nog wel voor een tiende gedeelte verkortede: dat zij echter nog te lang kan geschenen hebben in eene overvolle en daardoor zeer benaauwde Gehoorzaal, verwondert den Recensent geenszins; maar dat zij iemand onder het lezen zou vervelen, dat zij eenen ieder in tegendeel niet zou medeslepen door hare belangrijkheid en fraaiheid, zou hem ten uitersten bevreemden.
Het ontworpen Grafschrift voor de beide Vriendinnen, waarmede deze Redevoering sluit, sluite ook deze aankondiging en beoordeeling.

Te kleen 
is deze steen 
voor bekker's en voor deken's lof, 
wier stof 
hier rust 
aan deze kust. 
 
Haar geest, in lettermin vereend, 
als nu het kil gebeent', 
werkt ongestoord, 
van oord tot oord, 
van land tot land, 
van strand tot strand, 
waar 't licht der reden gloort, 
tot heil der menschheid, voort. 


Leven, daden en uitcinde van den beruchten Roover Johannes Bukler, bijgenaamd Schinderhannes, en van zijne Dievenmakkers. Eene Gauwdiefs-Geschiedenis, enz. Benevens een Aanhangsel, over de gebreken der gewone inrigtingen van Pollcij, en der lijfstraffelijke Wetten; alsmede voorslagen tot derzelver meer doelmatige samenstelling en verbetering. Door den Heer Thissot, Kommissaris der Regering. Uit het Hoogduitsch. IIde Deel. Te Groningen en Amsteldam, bij W. Wouters en J.F. Nieman. In 8vo. 201 bl.

Bij onze aankondiging van het Eerste Deeltje deezes Werks meldden wij des Schrijvers voorneemen, om in een Aanhangzel eenige verdere bijzonderheden, den gruwelijken schin-
{==419==} {>>pagina-aanduiding<<}
derhannes en diens medepligtigen betreffende, te zullen mededeelen. Thans houdt de Heer thissot zijn woord, en nog meer dan dat, in zijn voordraagen van Zede-, Staat- en Regeeringkundige Aanmerkingen, die de lektuure van een reeks van gruwelstukken op eene aangenaame wijze verpoozen. In gevolge zijner belofte, doet thissot een verhaal van des Roovers gedrag geduurende zijne gevangenis, van zijn openlijk verhoor te Mentz, van het vonnis over hem geveld, en zijn sterven, met verscheiden zijner makkeren, onder de Guillotine, waarmede hij drieënvijftig hoofdmisdaaden, volgens eigen bekentenis door hem begaan, boette. Als Wijsgeer des booswigts leevensloop beschrijvende, vermeldt thissot twee van diens vooröordeelen, naar zijnen dunk hoofdbronnen van veelen zijner gruweldaaden. Het eene was, dat hij alleen met den dood kon worden gestraft, die eenes anderen bloed hadt vergooten; het andere, dat eenen Jood te besteelen en te mishandelen geen zeer groot kwaad was: vooröordeelen, zegt de Schrijver, zonder welke schinderhannes, misschien, nooit die afschuwelijke misdaadiger zou geworden zijn. Eene aanmerking, welke thissot hier op laat volgen, zal onzen Leezeren niet verdrieten, hier te ontmoeten: ‘Hoedanig de mensch zijne natuur verzaken - hoe zeer hij kan ontaarden, toont ons de levensbeschrijving van den Rover. En desniettegenstaande zoude men zich vergissen, als men dieven, roovers en moordenaars voor de gevaarlijkste wezens in de menschlijke samenleving hield. Neen, het vreeslijke van deze ellendigen is van korten duur; hunne eerste geringe misdaad zal steeds de eerste, zekere stap zijn naar het schavot. Vroeg
of laat berokkent hun handwerk hen den ondergang; meesttijds zijn het ruwe, arme, onkundige menschen, zonder de loosheid te bezitten, om langen tijd het oog der Policij te kunnen ontduiken.
Gevaarlijker wezens, dan dieven, roovers en moordenaars, zijn die verfijnde booswichten der beschaafde wereld, welke met uitmuntende begaafdheden, met aanvallige levensmanieren, geen gevoel voor eenige deugd bezitten, en die evenwel dezelve voorwenden en gebruiken, als een middel tot hun vernielend eigenbelang; die aan niets ter wereld dan aan zich zelven verknocht zijn; die met eene zachtaartige behendigheid het geluk der huisgezinnen storen, de onschuld bederven, de deugd vergistigen, de waarheid met dure betuigingen verlochenen, den spot drijven met hunne eigene betere overtuigingen, zich schikken naar alle grondbeginzelen, en zelfs den duivel, zo hij aan hen mogt verschijnen, de hand zouden kunnen geven, zonder daarbij welvoeglijkheid en verdiensten te schenden, zonder hunne achting te verliezen, zonder zelfs onder een kwaad vermoeden te kunnen komen,

{==420==} {>>pagina-aanduiding<<}
en die zich, terwijl zij vernielen, nog beminnenswaardig en geacht weten te maken. Hen bedreigt geene wet, en de zedenlijke is bij hen slechts een teugel voor het gemeen. Geen Policij kan hen beteugelen. Niets kan deze bastaarden der verlichting treffen. Doch, Ouders en opvoeders der jeugd, gij alleen kunt het getal van deze vreeslijke menigte verminderen, zo gij te gelijk met de moedermelk uwe zoonen eerbied voor God, voor elke deugd, en voor de inwendige gewaarwordingen, die het hart van den mensch bij de gedachte aan de eeuwigheid gevoelt, inboezemt.’
Met alle de wreedheden, welke schinderhannes in het moorden en berooven van zijne natuurgenooten ten toon spreidde, bezat hij nog eenige goede hoedanigheden. Getrouw en teder was zijne liefde voor zijnen Vader, van wien hij allen verwijt tragtte af te weeren, en wiens schuld hij steeds zogt te verminderen. Die Vaderliefde verzelde hem tot op het schavot. Gelijke liefde bezat en behieldt hij voor zijne Vrouw juliana bläsius. Wanneer de getuigen tegen zijnen Vader of tegen zijne juliana getuigden, verliet hem zijne koelbloedigheid of gewoone opregtheid. Terwijl hij bij de verklaaringen, die hem zelven betroffen, met bedaarden moed de waarheid erkende, sprak hij met leevendigheid en vuur voor de onschuld zijner Vrouwe. Der opmerkinge waardig is het, dat de Roover vooral op de Jooden zoo zeer was gebeeten, en hun, bij alle gelegenheden, blijken van minagtinge betoonde. Een dier Natie, bij het openbaar verhoor de mishandelingen schilderende, welke hij op zekeren tijd van schinderhannes hadt geleeden: ‘Burgers Regters,’ hernam deeze, ‘alles wat hij van mij hadt te lijden, was een oorvijg, omdat hij mij wilde kusschen; en nimmer zal ik mij van eenen Jood laaten kusschen.’ - ‘Wai mir!’ hernam de Israëliet, ‘dat was je me toeh ook een oorvijg!’
Het zesde Hoofdstuk behelst eenige bijvoegzels tot het verhaal der schelmstukken des Roovers, in het voorgaande Deeltje begreepen, en het zevende eene korte beschrijving van negentien Booswigten, die nevens hun Opperhoofd ter dood veroordeeld wierden, gevolgd van eene lijst der zulken, die tot de Boeien of het Tuchthuis verweezen, of ontslagen en gebannen wierden.
In elf korte Hoofdstukken laat de Heer thissot op de bovenvermelde berigten eenige aanmerkingen volgen, de overweeging van welke wij allen, wien de zorge voor de openbaare veiligheid is toevertrouwd, wel ernstig op het hart willen gedrukt hebben. Wederhieldt ons de dwang onzes besteks niet, gewisselijk zouden wij van de fraaie aanmerkingen des verstandigen Schrijvers, in een bevallig Noderduitsch gewaat gekleed, 't een en ander overneemen: thans moeten wij tot het Werkje zelve overwijzen.


{==421==} {>>pagina-aanduiding<<}

Leven en Daden van den Vrijheer Quinctius Heijmeran van Flaming. Door August Lafontaine. Uit het Hoogduitsch vertaald. Te Gron. en Amst. bij W. Wouters en J.F. Nieman. In gr. 8vo. IIIde Deel, 373 bl.; IVde of laatste Deel, 317 bl.

Bij onze aankondiging van het vorig gedeelte van dit Werk verklaarden wij, bij 't vervolg, op recht leerzame, belachlijke en aandoenlijke gebeurtenissen zeker te rekenen; en in deze verwachting zijn wij ook geenzins te leur gesteld. Inderdaad wij kunnen al het zonderlinge, tressende en leerzame niet aanstippen. Ziet hier het beeld van den Baron, zo als een zijner vrienden dat tekent.
‘Laat hem de menschen verdeelen zoo als hij wil, in engelen en duivelen, zoo hij hen slechts als menschen, als zijne broeders behandelt. Laat hem de generale bas en de Latijnsche taal voor middelen tegen den wellust houden. Dat zonderlinge mensch verstaat zelve geene muzijk; doch zijne gezondheid, zijne kleur, zijn afkeer van den wellust, getuigen van de zuiverheid van zijn hart. Laat hem zijn zeldzaam stelsel van de liefde, van de schoonheid, die dwaze invallen dat wij voor slangenlijnen gevoel hebben, zijne algemeene volkstaal, zijn stoicismus uit seneka, behouden; hij stort toch tranen op het gezigt van menschlijke ellende, behandelt zijnen moorenslaaf als zijn kind! Hij is een edel mensch. En kan dan niet de dwaasheid, om vlinders, oude penningen en koperen platen te verzamelen, even zoo veel nadeel stichten, als de zijne? En van nabij bezien, zijn dan de dwaasheden, waarin menige geleerde zulk eene hooge waarde stelt, niet ten minsten even zoo niets betekenend als de zijne? Daar onderzoekt iemand gedurende zijn geheele leven, of homerus bestaan heeft dan niet, of hij in deze of gene stad geboren is; hij schrijft 'er een boek over, en houdt hem voor eenen barbaar, eenen dwaas, eenen weetniet, die zich met de gedichten van homerus vergenoegt, en om dit gewigtig onderzoek, om het geweld dat zij veroorzaken, lacht. Neen, - vele lieden konden even zoo goed quinctius heijmeran van flaming heten als mijn Baron,’ enz. Het is den Lezer uit dit weinige duidlijk, dat des Barons belachlijkheden hier niet enkel tot gelach of zonder doel zijn ter nedergesteld; maar dat het: de te fabula narratur, hier de Lezers niet zelden levendig voor den geest komt. Zonderling treft het al aanstonds in het begin van het derde Deel, dat onze held in kennis geraakt met eene pikzwarte Moorin, een alleruitmuntendst schepsel, juist geschikt om zijn stelsel nopens de
menschenrassen in de war te werpen; en met dat al houdt dat stelsel maar bij

{==422==} {>>pagina-aanduiding<<}
hem stand, zodat het op nieuw treffen moet en innig roeren, toen eindlijk deze Moorin zijne edele vrouw wordt. De man blijst geheel zijn leven de waardige goede, maar de zonderling dwaze en tevens verstandige man; tot aan den avond van zijn leven zonderling belachlijk; het quo semel est imbuta recens &c. werd aan hem ten sterksten bevestigd; en als men hem dan eindlijk geheel gewonnen hield, springt de aap, zo als men zegt, onverwacht uit de mouw. Zodat alle zijne vrienden den Hemel dankten, toen eindlijk de Fransche Omwenteling zijne verbeelding in bezit nam; want toen hij met de Kantiaansche Wijsbegeerte bekend was geraakt, en begeerde dat de Predikant en Schoolmeester op zijne goederen zich met ruimte en tijd, met synthetische en analytische gronden en den kathegorischen imperatif zouden bemoeijen, kon men in het geheel niet meer met hem te recht komen. Hij snelde dan vol verrukking naar Parijs; maar dit had den waarlijk menschlievenden man bijna het leven gekost; hij geraakte in hechtenis, en alleen de dood van robespierre redde hem van de Guillotine. Nu kwam hij terug op zijne goederen, daar men hem met angst te gemoet zag, vrezende dat hij de Fransche orde van zaken ook daar zou willen invoeren. Dan nu bedroog men zich. ‘De weinige dagen, welken de Voorzienigheid mij nog schenkt, zal ik daartoe besteden, dat ik de dwaasheden van mijn verlopen leven weder goed zoek te maken. - Ik ijdele dwaas geloofde als God alles te kunnen omvatten, en heb mijn leven met dwaasheden, met onnutte vermoeijing verloren; ik wilde een wereldburger zijn, en ben daardoor niet eens een burger van mijnen staat geworden. En wat ware ik geweest, zo niet nog mijn hart, niettegenstaande mijne dwaasheid, menschlijk gevoel had gehad! Neen, ik heb gezien, dat niet de stelsels de menschen gelukkig maken, maar het hart. Van nu
af aan zal het mijn stelsel zijn, om goed te doen, zoo veel ik kan, en niets meer.’
Waar wij deze Delen ook openslaan, overal zouden wij gaarne iets voor onze Lezers uitzoeken: of daar hij met zijne Moorin in kennis geraakt, of het leven door haar gered wordt; of daar hij vorig ongelijk vergoedt; of daar hij zijne vroegere beminde wedervindt, en haar eindlijk zo edelmoedig afstaat. Leerzaam is hij vooral daar, waar hij, in de strikken eener verleidende Blonde verward, zich de hoogstmooglijke menschlijke gelukzaligheid belooft, en eindlijk ziet hoe hij zich bedrogen had. Zijne zo edelmoedige, edele, grote ziel voor zijne vrienden blinkt vooral in 't oog, en op zijne goederen in voorspoed, in hoogheid, in vernedering, en in ramp, - kortom in alles en altijd is hij quinctius heijmeran van flaming, dien men hoogacht en bewondert, maar met innig medelijden aanhoudend uitlacht. Gaarne deelden wij veel, zeer veel mede, van zijne Moorin, de voortreslijke iglou;

{==423==} {>>pagina-aanduiding<<}
maar ons bestek gedoogt dit niet. Het presentje van doodshoofden, dat hij aan zijne vroegere beminde zond, slaan wij daar juist op; maar ook dit moge de Lezer in het Werk opzoeken; wij lazen dit Flamings-stukje al weder met nieuw vermaak. Wij gaven uit de vorige Delen iets van eenen meer ernstigen aard; om nu toch iets te geven, bepalen wij ons tot het volgende:
‘Waar de Baron slechts het geringste spoor van verdriet zag, daar bleef hij staan, sprak dien mensch aan, en vroeg wat hem deerde; doch altijd ontving hij een bits andwoord, of de verzekering: ik ben vergenoegd. “Nu, zo hale dan de duivel al het geluk!” riep hij geërgerd; “is 'er dan niet zoo veel ongeluk in de wereld, dat men 'er eenen brief mede vullen kan? .... Lieve God!” voegde hij 'er bij: hier ben ik, met het besluit om te helpen; en nu - wat dat voor menschen zijn! - is 'er niet een ongelukkige!” Doch in dien oogenblik gevoelde hij ook reeds de onbarmhartigheid van zijnen wensch. Genoeg, hij kwam te Leipzig aan, zonder verder iets merkwaardigs te hebben gedaan, dan dat hij zich tusschen Wittenberg en Duben op den steen zettede, waarop de Hervormer luther zoo dikwerf zou hebben gezeten, daar nadacht, het voorhoofd wreef, en eindelijk uitriep: “hier zat weleer luther; thands ik; en wie weet of niet na eeuwen een reiziger zegt: hier zat de groote flaming, de uitvinder van het stelsel, om de menschenstammen te veredelen!” - “He! uwe Genade, zeide de Postrijder, toen flaming weder in den wagen zat, en wees met de zweep naar den steen - zulk een man komt 'er ook niet weder! Ik zeg altijd: die zalige Doktor luther en de Man, die de aardappelen uitvond, hebben huns gelijken niet; de een heeft de ziel, de andere de maag verzadigd; en dit wordt toch door niets in de wereld overtroffen. Ja, wanneer ik zoo met den postwagen den steen voorbij rijd, en 'er aan denk, dat die kleine jongen, die zulk een man wierd, daar heeft gezeten, dan wensch ik altijd: was ik toch toen postillon geweest! Ik had hem altijd vrij mede naar Wittenberg genomen, al had ik ook telkens twintig zweepslagen van den postmeester daarvoor ontvangen. Nu kon ik dan
toch zeggen: dien grooten Man heb ik gereden!’
‘Vriend,’ hernam de Baron, ‘misschien hebt gij reeds een grooter man gereden dan luther is geweest.’
‘De Postrijder schuddede het hoofd. ‘Neen, neen; dat had ik immers moeten merken. Kooplieden en Jooden bij de menigte! ook edellieden, officieren, vrouwen van allerlei rang; echter nog geenen grooten Man.’
‘Nog geenen, denkt gij? Gij kunt immers niet weten, wien gij heden rijdt!’

{==424==} {>>pagina-aanduiding<<}

‘De Postrijder keerde zich schielijk om, zag den Baron stijf aan, toen weder voorwaart, en schuddede het hoofd. Nu? vroeg hij op eens weder: wie zijt gij dan, uwe Genade? Wat hebt gij dan gedaan? Groots, meen ik?’
‘Ei, lieve vriend, had dan luther in zijne jonge jaren al iets groots gedaan? En dat groote lag toch reeds in hem.’
‘Dat is wel waar; dan ik wil 'er op wedden, dat luther ook toen nog niet had gezegd, ik ben een groot man.’ - Flaming bloosde. - ‘Dat wil ik doen! ging de Postrijder voort; lieve God, zo het daarop aankwam, dan waren alle menschen luther's. Neen, honden, die blaffen, bijten niet. Ik geloof zelfs, uwe Genade, dat luther eerst toen 'er aan heeft gedacht om een groot man te worden, toen hij het reeds was. O, het kan wel zijn, dat gij nog eens groote dingen in de wereld doet; maar dan is het toch zeker niet dat gene, wat gij thands denkt. Want het groote, dat in een mensch steekt, dat moet, denk ik, 'er zoo op eens uit, als de vonken uit het vuurstaal; men moet 'er niet eer van spreken, voor het 'er is: het andere is enkel ijdelheid. Zoo als, bij voorbeeld, mijn jongen, dien ik te huis heb, die wil altijd Generaal worden. Ik lach er om.’
‘De Baron zweeg gedurende het overige van den weg beschaamd, en gaf toen den Postrijder een dubbel drinkgeld, om zich zelven te bewijzen, dat hij geen wrok op hem had.’
Op het Titelblad staat Tweede, in plaats van Derde Deel.

Over Trouwen en Bruiloft-houden. Een vrolijk boekje voor jongen en ouden, in de Stad en op het Land, vooral voor Dienstboden uit den Boerenstand. Te Groningen, bij W. Zuidema. In 8vo.

Tegengift tegen de ondeugd; - een boekje dat wij zeer vele Lezers wenschen; - bevatlijk, overtuigend, treffend. Wij hopen, wij wenschen althans, dat de opzetlijk zo zonderling gekozene titel het reeds in vele handen zal gebragt hebben. Het is gedeeltlijk uit een Hoogduitsch geschrift overgenomen, maar omgewerkt naar onze behoefte, door eenen man, die zich R.V.D.M. schrijft; en, indien onze Lezers daaruit met ons denzelfden Schrijver gissen, is voorzeker zijn naam aanbeveling genoeg.

Door eene zonderlinge drukfout, staat in No. VII, Lett bl. 303, reg. 2 v.o., ‘wijlen den Eerw engelberts,’ in plaatze van, den Wel Eerw. engelberts; daar gemelde Heer, gelijk bekend is, zich nog in leven bevindt.





{==425==} {>>pagina-aanduiding<<}

Algemeene Vaderlandsche Letter-oefeningen.

De Brief van Jakobus in Leerredenen, door Martinus Stuart, Christen Leeraar bij de Remonstrantsch-Gereformeerde Gemeente te Amsterdam. Deel II en III. Te Amsterdam, bij J. Allart, 1805. In gr. 8vo. 305 en 349 bl.

Bij hetgeen wij, bij de aankondiging van het Eerste Deel deezer Leerredenen, ter haarer aanprijzinge hebben gezegd, voegen wij alleen onze gelukwensching aan onze Godsdienst- en deugd-minnende Landgenooten, dat zij, behalven andere nutte Leesboeken, eenen bondel van Leerredenen over een eerwaardig Geschrift der grijze Oudheid in handen hebben, die zoo wel het gezond oordeel en den zuiveren smaak, als de zucht voor reinheid van hart en ongeveinsde godsvrugt en deugd des Eerwaardigen en met zoo groot regt beroemden Redenaars op elke bladzijde verkondigen. Alvoorens iets ter proeve af te schrijven, willen wij de lijst van de Opschriften der Leerredenen voor onze Leezers openleggen. Die der elf in het Tweede Deel zijn: Tegen de Aanneming des Perzoons in de Christelijke Kerk. Deugd onbestaanbaar met eene enkele Ondeugd. Aanbeveling der Barmhartigheid. Geloof zonder Werken nietig. Abraham's Geloof en Werken. Rachab's Werken. Tegen Meesterachtigheid bij eigene Feilbaarheid. De Volmaaktheid tot het Tongbestuur vereischt. Zonde der dubbele Tong. Tegen de Waanwijsheid. De Wijsheid, die van boven is. Van het insgelijks elftal der Leerredenen in Deel III luiden aldus de titels: De Bron der aardsche Onrust. Middelen tegen aardsche Onrust. Tegen de Kwaadsprekendheid. Het voorbijzien van Gods Albestuur. Kwalijk verkregen Rijkdom. Langmoedigheid onder Verongelijkingen. Tegen den ligtvaardigen Eed. Les in Voor- en Tegenspoed. De Christen op het Ziekbed. Over de Voorbidding.

{==426==} {>>pagina-aanduiding<<}
Het zedelijk behoud van anderen. Bij wijze van Toevoegzel, heeft de Eerw. stuart agter het Derde Deel eene Omschrijving van den geheelen Brief laaten volgen, waarin, naar 's Mans begrip, de aaneenschakeling van 's Apostels redenbeleid, als in éénen opslag, wordt blootgelegd. Aan die aaneenschakeling, en de aanduiding van des gewijden Schrijvers meeninge, kunnen ook wij, immers over 't geheel genomen, ons zegel hangen.
En nu iets of wat ter proeve zullende voordraagen, willen wij uit de Leerrede, die over de onbestaanbaarheid der deugd met eene enkele ondeugd handelt, van de onderscheidene nuttige leeringen, aldaar uit den Text afgeleid, de volgende afschrijven. Getoond hebbende, hoe 's menschen pligten in naauw verband staan, gaat de mensch- en zedekundige Redenaar dus voort: ‘Maar het bondgenootschap der ondeugden is niet min blijkbaar en sterk, dan het verband der pligten in onze eigene oogen volmaakt was. Dit gevoelt elk, die zich onbedacht laat aftrekken van de geregtigheid en niet terstond terug keert. Het eene misdrijf brengt het andere voord. Het eene behoeft het andere, om zich te verschoonen of te verbergen. Daarom noemt het gemeenzame spreekwoord den leugenaar reeds eenen dief; daarom noemt de Euangelie-leer den haater van zijnen broeder eenen moordenaar; daarom voerde jakobus waarschijnlijk overspel en doodslag bij elkanderen aan in onzen tekst (H. II:10, 11). Een david ten minsten, die van schandelijk overspel tot verraderlijken moord kwam, moest den Jood zoo levendig en schriklijk voor den geest zijn, als een petrus, die van ontkenning tot verlochening, van verlochening tot zelfvervloekenden meineed binnen weinige oogenblikken overging, den Christen; of - mag ik anders dien naam noemen, daar wij ons menschen te binnen brengen, wier opregt berouw het misdrijf herstelde, - als een judas, die door geldgierigheid een dief van de gemeene beurs der Apostelen, een verrader van zijnen Heer werd, en door wanhoop zich de schriklijke uitspraak waardig maakte, dat hem het niet geboren zijn beter zou geweest zijn. - Is nu het uitschiften en verwaarloozen van eenigen pligt het daadlijk aannemen van eene ondeugd, wat is hetzelve dan tevens anders, dan een openbaar aandeel aan dit schriklijk
bondgenootschap der ondeugden, en alzoo ook de

{==427==} {>>pagina-aanduiding<<}
overtreding in één de volkomene schuld aan allen? - Hier (zoo vervolgt de Eerw. stuart) aarzelt misschien uwe toestemming M.T. De herinnering aan david, die, ondanks zijne overtreding, de man naar Gods harte mogt heten, aan petrus, die, ondanks zijne overlochening van jezus, de rotssteen zijner gemeente bleef, doet u waarschijnlijk uwe gereede toestemming weigeren. Het is waar, zij zondigden en gevoelden zich door de zonde spoedig ingewikkeld in zwarer ongeregtigheid, maar zij onttrokken zich voords aan het bondgenootschap der ondeugden. Herinnert u daartegen, dat het geen val door bloote onbedachtheid is, waarvan jakobus heeft gesproken, maar eene opzetlijke verwaarloozing van eenig gedeelte der wet. Hoe zwaar de eerste ook zij, één woord van nathan, één wenk van jezus, één inzigt van pligt doet den anders deugdgezinden sterfling weder opstaan: hoe ligt de laatste ook mag schijnen, zij heeft Apostel-redenering noodig, gelijk in den tekst tegen bloote perzoonsaanneming, juist omdat het levensbeginzel der zedelijkheid is aangetast, waar eenig pligtsgedeelte wordt uitgezonderd, eenige ondeugd, als ondeugd, wordt gekoesterd.’
Zoo veel menschkennisse, zoo veele fraaie en nutte aanmerkingen bevat de Leerrede tegen de Meesterachtigheid, naar de woorden H. III:1, 2. dat wij ons niet kunnen bedwingen, als eene andere proeve, het volgende daaruit over te neemen. ‘Het veel meesterschap, door jakobus verboden,’ zoo schrijft de zedekundige teekenaar, ‘is reeds kennelijk aan hare zucht, om te beoordeelen en te bestraffen. Zij verneemt gaarne naar het gerucht der menschen en verzamelt vlijtig derzelver dwaasheden en ongeregeldheden; zij blijst liefst niet staan bij het bedrijf van den naasten, maar tracht door te dringen tot deszelfs beginzelen; zij wederhoudt hare uitspraak, zoo min als haar oordeel, over derzelver zedelijke waarde, maar is gretig, om hare gevoelens te uiten en ijverig naar het tucht- en zede-meesterschap over elk, die, buiten alle bijzondere betrekking van maagschap of verbindnis, slechts onder haar bereik komt. - Nog kennelijker wordt dit veel meesterschap aan hare aanmatiging van eigene meerderheid bij deze zucht ter beoordeeling en bestraffing van anderen. Steeds willende letten op vreemde gebreken, trekt zij de oogen van eigene af; gaarne het zedemeester-
{==428==} {>>pagina-aanduiding<<}
schap voerende, het welk eene volstrekte meerderheid van zedelijke waarde vordert, verbeeldt zij zich die waarde dadelijk te bezitten; nadruk willende geven aan hare berispingen, schrijft zij zich tegengestelde volkomenheden toe, en zich in bijzondere gevallen vrij vindende van eenige feilen, welken zij in anderen veroordeelt, vergeet zij alle anderen, die haar eigen zijn, en waant zich volmaakt, omdat zich alle onvolmaaktheden niet in eenen perzoon kunnen vereenigen. Deze waan verzelt hare oordeelvellingen en steekt duidlijk door in den toon van hare bestraffingen. De eersten zijn altijd stout, als had zij nimmer te vreezen, haar eigen vonnis te hebben opgemaakt; de laatsten worden steeds met een gezag geuit, het welk aan een bevoegd
regterschap alleen kan passen, en het welk de inbeelding dier bevoegdheid duidlijk kenmerkt. - De liefdeloosheid van deze gewaande tucht laat, eindelijk, het verboden meesterschap nooit twijfelachtig. Dezelve blijkt reeds in de gretigheid naar het kwaad gerucht, in de opmerking, waarmede de kwaadsprekendheid, vijandschap en partijdigheid worden verwaardigd, en in de naarvorsching door agterklap naar anderer huislijk bedrijf. De oordeelvelling zelve stelt haar nog meer ten toon, want zij is nimmer de gunstigste. Het geloof, aan partijschap en laster gegeven, vindt overal kwaad oogmerk, boozen toeleg, en, waar het eigen oordeel zelfs dien trouwloozen grond niet heeft, verraden de snoodste vermoedens de liefdeloosheid diens oordeels. De bestraffing zelve voltooit het werk der liefdeloosheid, welke het verboden meesterschap vergezelt. Schier altijd loopt de berisping agter den rug van den beoordeelden en maakt zich, door denzelven wereloos te laten tegen haatlijke aantijging, aan de snoodste liefdeloosheid schuldig. Zomtijds gaat zij eenen enkelden stap verder en brengt haar gevoelen uit in tegenwoordigheid van den perzoon, wien het treft, maar dan zoo verbloemd of algemeen, dat de aantrekking daarvan door denzelven slechts nieuwen grond zou kunnen verleenen voor hare haatlijkheid, schoon hare geheimzinnige wenken het voorwerp harer berisping zoo duidlijk, als wereloos, aan anderen ten toon stellen. Komt zij, eindelijk, al regtstreeks op den man aan, zij doet eene keuze van gelegenheid en voordragt, welke de ongevoeligheid en haatlijkheid alleen weten te vinden. Dan,

{==429==} {>>pagina-aanduiding<<}
wanneer de ziel van den naasten is ter nedergeslagen door bittere wederwaardigheid, heeft zij den moed eerst, om hem hare waarheden, gelijk zij ze waant, te zeggen, maar de onbarmhartigheid tevens, om hem door nutteloos gewordene verwijten nog veel bitterer te grieven, dan de wederwaardigheid zelve hem kan treffen. Of bezit zij den moed, om ook buiten zulke gelegenheden hare berispende aanmerkingen op den man aan te maken, het zij door eigene fierheid van geest, het zij door slechts ontleende meerderheid van jaren, vermogen, aanzien of stand, dezelven zijn dan steeds schuldverzwarende, alle verschooning afwijzende, diep vernederende door de tegenwoordigheid van anderen, of geheel ter nederslaande door den hoogen toon van onbescheidene meerderheid in afzonderlijk gesprek.’ - Zoo schrijft niemant, die den gang van 's menschen hart en 's menschen gedraagingen in de zamenleeving niet naauwlettend bestudeerd heeft.
Wij merken hier nog aan, dat de Eerw. stuart, in de nu afgegeevene twee Deelen, zich geschikt heeft naar de nu onlangs vastgestelde Spelling.




Proeve over den Geest en Invloed der Kerkelijke Hervorming van Luther. Verhandeling, welke den Prijs heeft weggedraagen, door het Nationaal Instituut van Frankrijk gesteld op de beantwoording der volgende Vraag: Hoedanigen invloed had de Hervorming van Luther op den Staatkundigen toestand der onderscheiden Staaten van Europa, en op den voortgang der Verlichting? Door Charles Villers. Vermeerderd met eene korte schets der Kerkelijke Geschiedenis. Te Haarlem, bij F. Bohn, 1805. In gr. 8vo. 446 bl.

Eene hoogstgewigtige Geschiedkundige Vraag voortreffelijk beantwoord, is de oordeelvelling, welke de Onpartijdigheid uitbrengt, naa het voorhanden zijnde Werk geleezen en naagedagt te hebben. Wij schrijven dit te neder, niet als eene Magtspreuk, maar als eene Oordeelvelling, op de zaak zelve gegrond: om dit te toonen, willen wij tot eene nadere ontvouwing deezes Boekdeels toetreeden.
Zonder ons op te houden met de zo wijd verschillende oordeelvellingen, in Frankrijk daarover gestreeken,

{==430==} {>>pagina-aanduiding<<}
daar deezen het met minagting, met smaad, met veroordeeling bejegenen, anderen daaraan beter regt laaten wedervaaren, (van welk beiden de Vertaaler, in eene Aantekening op het Berigt des Schrijvers, die ook zelf het een en ander opgeeft van de Werken, door anderen over dit onderwerp vervaardigd, en beoordeelingen van 't zijne behelzende, staalen oplevert) moeten wij iets van de herkomst vermelden. De Titel zelf wijst uit, bij welk eene gelegenheid het geschreeven is. De Vraag werd in Grasmaand des Jaars 1802 voorgesteld, om over een Jaar beantwoord te worden. Villers bevondt zich in Duitschland, toen deeze Vraag werd voorgesteld, en dezelve kwam eerst zeer laat tot zijne kennis. Niet terstond, daar andere schrijfärbeid hem onledig hieldt, bepaalde hij zich om na den Prijs mede te dingen. Nogthans bedenkende, dat hij leefde in een Land, waar luther zijne Hervorming ondernomen hadt, midden onder diens Opvolgers en kundigste Voorstanders, meende hij gebruik te kunnen maaken van de hulpmiddelen, welke deeze omstandigheid hem verschafte, en bij die gelegenheid de tolk te kunnen zijn van een zo verlicht gedeelte van Europa. - Onnoodig keurt de Heer villers het, eene optelling te geeven van de Werken, waarmede hij zijn voordeel heeft kunnen doen; doch kan niet met stilzwijgen voorbijgaan andere hulpmiddelen, hem te aangenaamer, daar hij dezelve alleen aan de Vriendschap te danken hadt. - De Heer eichhorn liet, ten dien dage, zijne Geschiedenis der drie laatstverloopene Eeuwen drukken, en deedt hem de afgedrukte bladen, naar maate zij de drukpers verlieten, toekomen. - Zulks was zeker zeer verpligtend; dan verder nog ging de Heer heeren, en leverde een voorbeeld op, in de geleerde wereld, zonderling genoeg, om in ons Tijdschrift vermeld te worden. Die Heer schreef hem een raadpleegenden
Brief, omtrent de taal, waarin hij zijne Verhandeling, om na den uitgeloofden Eerprijs op de Vraage te dingen, schrijven wilde. Deezen Brief ontving de Heer villers, toen hij druk aan zijne Verhandeling ten dien zelfden einde werkte. Edelmoedig gaf hij te verstaan, dat zij Mededingers waren; doch dat hij gaarne van eenen arbeid zou afstappen, omtrent welken hij zich niet vleijen kon, den prijs van hem te zullen winnen; dat zij egter, zo het deezen Heer goeddagt, zamen

{==431==} {>>pagina-aanduiding<<}
zouden kunnen arbeiden, of dat hij zich aanboodt, diens Verhandeling in het Fransch over te zetten; de keus volkomen aan hem overlaatende. Hij ontving het verpligtend bescheid, dat heeren zou afzien van het beantwoorden der voorgestelde Vraag, en zich onthouden van derzelver tweede gedeelte, den voortgang der Verlichting. Hierbij liet hij 't niet berusten, maar hadt de beleefdheid, om villers zijne Verhandeling, welke hij alstoen beslooten hadt te doen drukken, blad voor blad toe te zenden. Deeze Verhandeling is door den Heer heeren in den Jaare 1803 geplaatst aan het hoofd des Eersten Deels van diens Geschiedkundige Mengelingen, over de Staatkundige gevolgen der Hervorming. Villers erkent het nut, daaruit getrokken, bij het opstellen van het Eerste Hoofdstuk des Tweeden Deels van zijn Werk.
Wij veroorloven ons hier eene algemeene aanmerking, op dit Werk passende; naamlijk, dat 'er tijden zijn van een zeldzaam geluk, waarin een Schrijver zich op een hoogverheven standpunt kan plaatzen, van daar zijn oog over alle omringende voorwerpen laaten gaan, en teffens vrijlijk mag mededeelen, wat hij gezien en waargenomen heeft. Zulk een tijd heeft villers getroffen, en zich van de vrijheid bediend, om rustig der penne aan te beveelen, wat hij zag, wat hij dagt; daartoe opgewekt door de Godsdienstige vrijheid ademende Vraag, over welke nog geen Schrijver opzettelijk geschreeven hadt. Want, gelijk hij te regt aanmerkt, hoewel de Protestantsche Natien het verwijt niet verdienen, dat zij de Geschiedkunde verwaarloozen, en integendeel een voorraad van uitmuntende Geschriften bezitten over de groote Omwenteling der Zestiende Eeuw, die voor haar van een zo beslissend belang geweest is, komt daarom niet te min het Nationaal Instituut van Frankrijk de eer toe, van de algemeene aandagt bepaald te hebben op de gevolgen van eene, in alle opzigten, zo gedenkwaardige Gebeurtenis.
Te regt merkt de Nederduitsche Vertaaler h. ewijk op, ‘dat zo wel het voorstellen dezer Vraag, als het bekroonen der Verhandeling van villers, in de geschiedenis dezer dagen eene zeer opmerkelijke gebeurtenis is, - eene gebeurtenis, welke niet alleen voor den Letterkundigen, voor den Geleerden of Staatsman van belang is, maar ook van het hoogste gewigt wordt voor den

{==432==} {>>pagina-aanduiding<<}
wijsgeerigen Menschenvriend, wanneer men bedenkt, dat deze Vraag in het naauwste verband staat met de dierbaarste belangen van den Mensch.’ - De Vertaaler, die zich van zijn pligt wel gekweeten, en het Werk in een voeglijk Nederlandsch gewaad gestooken heeft, voegde 'er eenige ophelderende Aanmerkingen bij, die wel geplaatst zijn. Een en ander ingesloopen taalgebrek wijst hij met eigen vinger aan; en zullen deeze, is 'er eene tweede Uitgave noodig, ligt kunnen verholpen worden. Hij betoont zich alzins, even als de Fransche Schrijver, een voorstander der vrijheid van 't Geweeten en van de waare Verlichting. Geweetensdwingelanden, of openlijk te voorschijn treedende, of onder eenig masker bedekt, tegenstreevers der Verlichting, die oude en nieuwe kunstgreepen te werk stellen om die ontstooke fakkel uit te dooven, zullen zeker voor deezen arbeid des Schrijvers en Vertaalers den neus opschorten, en den welverdienden roem van beiden tragten te bezwalken: dan hun arbeid zal zich bij alle Waarheid- en Godsdienstvrienden, welk eene Belijdenis ook toegedaan, aanprijzen. - Doch wij weiden, ongemerkt, te veel uit.
De algemeene Inhoud deezes Werks komt hoofdzaaklijk hier op neder. Eerste Deel. Algemeene Aanmerkingen over den aart der voorgestelde Vraag - over den aart en het weezen der Hervorming in 't algemeen - over de Hervorming van luther in 't bijzonder. Bij deeze bijzonderheden komen in overweeging de gebeurtenissen, die dezelve zijn voorafgegaan, met derzelver oorzaaken; gepaard met eene schets van den Staatkundigen, Godsdienstigen en Letterkundigen toestand van Europa, in het begin der Zestiende Eeuw; beslooten met eene overweeging van 't geen 'er gebeurd zou zijn, zo de Hervorming niet ware tusschenbeide gekomen.
Het Tweeden Deels Eerste Hoofdstuk handelt over den Invloed der Hervorming. De Verhandelaar vestigt de aandagt op den Staatkundigen toestand van Europa. Hier laat hij het oog gaan over de Kerk op zichzelve, en in betrekking tot de Staatkundige Maatschappij, gepaard met eene beschouwing der voornaamste Christen-Staaten. - Naa eene algemeene beschouwing van den inwendigen toestand der onderscheiden Staaten, laat hij het oog bijzonder gaan over de Protestantsche Staaten in 't algemeen en in 't bijzonder; - voorts vestigt hij het op de

{==433==} {>>pagina-aanduiding<<}
Staaten, waar de Hervorming niet is aangenomen. - In eene Tweede Afdeeling deezes Eersten Hoofdstuks neemt hij in overweeging den uitwendigen toestand der Staaten van Europa, ten opzigte van elkander. Stelzel van Evenwigt. Dit is verdeeld in drie voeglijke tijdperken; het eerste van den Jaare 1520-1556, - het tweede van 1556-1603, - het derde van 1603-1648.
Wij zien, Leezers, onze aanstippingen in - hoe groot is derzelver menigte in de eerste helft van dit Boekdeel! Wij zouden, die alle kortlijk vermeldende, zeer breedvoerig worden, en, met dit al, het Werk geen regt doen. Beter dat wij ons bepaalen tot des Schrijvers hoofdzaaklijke Herziening van de uitwerkzelen der Hervorminge, met betrekking tot het Staatkundige: dit zal ons zijnen stijl, zijne wijze van voordragt, zijne gevoelens doen kennen, en eene leerzaame bladzijde in onze Letteroefeningen uitmaaken.
‘Europa, sedert verscheiden eeuwen, gedompeld in eene ongevoeligheid en verdooving, die alleen werd afgebroken door den oorlog, of liever door invallen en strooperijen, welke voor het menschdom van geen weezenlijk belang waren, ontving op eenmaal nieuw leeven en nieuwe werkzaamheid. Een algemeen en gewigtig belang bragt de Volken in beweeging; derzelver krachten ontwikkelden zich, terwijl zij vatbaar wierden voor nieuwe staatkundige begrippen. De omwentelingen, die voorheen hadden plaats gehad, bragten alleen de armen der menschen in beweeging; doch deze deed ook hunne ziel geheel ontwaaken. De Volken, die tot hier toe alleen werden aangemerkt als kudden, welke lijdelijk onderworpen waren aan de grilligheden haarer Opperhoofden, begonnen zelf werkzaam te worden, hunne waarde te gevoelen, en te begrijpen dat men hen noodig had. Zij, die de Hervorming aannamen, maakten, ter verkrijging der Vrijheid, eene gemeene zaak met hunne Opperhoofden, en daaruit werd eene naauwere vereeniging, eene gemeenschap in belang en werkzaamheid, tusschen den Vorst en zijne Onderdaanen gebooren. Zoo wel de een als anderen werden voor altoos bevrijd van de buitenspoorige en kostbaare magt der Geestelijkheid, gelijk ook van de worsteling om het Oppergezag tusschen de Paussen en Keizers, die voor geheel Europa zoo lastig was en reeds zoo lang geduurd had. De maatschappelijke orde werd geregeld

{==434==} {>>pagina-aanduiding<<}
en tot grootere volkomenheid gebragt. De Oostenrijksche magt werd binnen juist aangeweezen grenzen bepaald; die van Frankrijk verhief zich en bood de andere het hoofd; men begon de noodzaaklijkheid van duurzaame verbintenissen te gevoelen; de staatkundige Maatschappijen van Europa begonnen een aaneengeschakeld stelzel van evenwigt, een regelmaatig geheel te vormen, waarvan men te vooren zelfs geen denkbeeld had. Mogendheden, zoo als Zweeden en de Turken, die, tot hier toe, naauwlijks van eenig belang voor de anderen waren, verkreegen in dit stelzel zekeren rang en aanzien. Sommige, zoo als Holland, kwamen, in het midden aller dier schokken, uit het niet te voorschijn, en verkreegen, reeds van hunne geboorte af, eene beslissende aangelegenheid. De eerste grondslagen der Pruissische Monarchie en der Amerikasche Republiek werden gelegd. 'Er vormde zich in de Staatkunde een algemeene geest, die geheel Europa omvatte. De kunst van onderhandelen werd volkomener, ongeveinsder en zekerder; de loop der zaaken eenvoudiger en duidelijker. In dezen staat van vereeniging en onderlinge aanraaking werden de staatkundige beroerten, de oorlogen meer algemeen, maar ook spoediger geëindigd; terwijl derzelver rampen verzacht werden door een meer menschelijk Regt der Volken.
Zoo Frankrijk de Hervorming had aangenomen, zou het ongeveinsder voor de zaak van het Protestantismus gestreeden hebben, en de worsteling ware welligt van korter duur geweest; maar daar zulks zoo niet was, volgde hieruit welligt een even groot voordeel voor het menschdom: men gewende zich, naamelijk, allengs aan de verdraagzaamheid en de broederschap der verschillende gezindten onder elkanderen; vooral toen men eenen alles vermogenden Staatsdienaar, met het Romeinsche purper bekleed, toen men den Kardinaal richelieu eene gemeene zaak zag maaken en eene naauwe verbintenis aangaan met het Protestantsche Zweeden en met het bondgenootschap der kettersche Vorsten van Duitschland.
De Kerk hield, in een gedeelte van Europa, op, een Staat in den Staat uit te maaken; waaruit gemaklijk te voorzien was, dat deze verandering eenmaal overal zou plaats grijpen, en dat derzelver Opperhoofd tot een enkel Geestelijk Gezag zou bepaald worden. De

{==435==} {>>pagina-aanduiding<<}
Catholijke Geestelijkheid, eindelijk, regelde haar gedrag naar het voorbeeld der Protestanten, en won in goede zeden, kunde en nuttigheid, het geen zij in magt en rijkdom verlooren had.
Bijna alle Staaten van Europa vermeerderden intusschen hunne magt en inwendig vermogen. De Protestantsche, wijl zij zich met de geheele massa des volks vereenigd, en zich de goederen, voorregten en het wereldlijk gezag der Kerk toegeëigend hadden; de Catholijke, wijl zij zich op een geduchten voet van oorlog gesteld, de Protestanten verdreeven en alzoo het eene gedeelte hunner ingezetenen door het andere, de burgers door de soldaaten onderworpen hadden.
Sedert de ontdekking van Amerika en van de Kaap de Goede Hoop, hadden Spanje en Portugal den koophandel der beide werelden aan zich getrokken. Doch in beide deze landen, gelijk in alle andere, was, voor de Zestiende Eeuw, het volk niets, de troon alles; terwijl alle nationaale werkzaamheid van het Bewind afdaalde. De onkunde der Vorsten bestuurde den handel even kwalijk als hebzuchtig, daar ook deszelfs voordeelen, door weelde en onervaarenheid, weldra verdweenen. Hoe lang zou niet de waare geest des Koophandels en de Zeevaard nog gekwijnd hebben, zoo niet twee Staaten, wier werkzaamheid door de Hervorming was opgewekt, (Staaten, waar de geheele Natie haare krachten ontwikkelde, alle hulpmiddelen te baat nam en het Bewind ondersteunde) zich als gedwongen hadden gezien, om zich van den drietand van Neptunus meester te maaken! Zonder de Godsdienstige Omwenteling, door luther bewerkt, ware deze orde van zaaken niet tot stand gekomen: Holland, een klein stuksken der Oostenrijksche Staaten, zou zonder zeemagt en zonder handel gebleeven zijn; Engeland zou dat groot vermogen niet verworven, noch zich tegen Spanje aangekant hebben. Doch als nu hebben Zeevaard en Handel, door deze twee Mogendheden, eene ontwikkeling en eene vlugt verkreegen, die evenredig zijn aan de inwendige kracht, welke haar bezielde. Haare vlooten, haare bekwaame zeelieden hebben alle zeeën doorkruisd, en den geheelen aardbol aan alle zijden bevaaren; terwijl dit voorbeeld gevolgd is door Frankrijk, het welk alles wat groot en nuttig is in acht neemt. - Aldus heeft eene, door Godsdienstige gevoelens verwekte, gisting in Europa,

{==436==} {>>pagina-aanduiding<<}
eene geheel nieuwe orde van zaaken, die voor het menschdom veel gelukkiger was, doen gebooren worden, en haaren invloed tot in beide werelden uitgestrekt.’
Ziet daar eene zamentrekking van de groote Gebeurtenissen, in het belangrijk Eerste Hoofdstuk des Tweeden Deels deezer uitsteekende Verhandeling verwerkt. Het moet elk uitnoodigen, om in het oorspronglijke die meesterlijke bewerking te zien. Wij leggen het Boek ter zijde, om het, binnen kort, weder op te vatten, en onze Leezers op het overig gedeelte te toeven.




Joannis Clarisse Oratio de arctissime inter se nexis, Dogmaticis et Moralibus Religionis Christianae praeceptis, Docenti non sejungendis. - - Harderovici apud E. Tijhoff. 4to. 70 pp.

De geleerde clarisse, met lof bekend, zoo door zijne Academische Dissertatie de Spiritu Sancto, als door verscheidene andere, in 't Nederduitsch uitgegevene, van tijd tot tijd ook door ons aangekondigde Schriften, handelt, in deze Redevoering, 13 Junij 1804, bij de aanvaarding van het Hoogleeraarambt aan de Geldersche Hoogeschool, gehouden, over het naauw verband tusschen het Beschouwend en Beoefenend gedeelte der Christelijke Leer, en over den daaruit voortvloeienden plicht van Christenleeraars, om het een van het andere niet te scheiden. De stof is niet nieuw, maar 't geen de Hoogleeraar 'er over zegt, kan niet te veel gezegd worden.
De hoofdinhoud van deze weluitgewerkte Rede komt hier op neder. - 't Geen wij van God weten, en omtrent God doen moeten; dit maakt 't wezen van den Godsdienst in 't algemeen, en in 't bijzonder ook van den Geopenbaarden Godsdienst uit. 't Een is allernaauwst verbonden met het andere. 't Geen God ons, van zich zelven, van zijne volmaaktheden en raadsbesluiten, heeft bekendgemaakt, strekt blijkbaar tot dat voorname hoofddoel, opdat wij Hem zouden eeren, en naar zijnen wil dienen. Alwat wij daaruit, van Gods genaderijke gezindheden omtrent het menschdom, leeren kennen, vordert van ons dankbaren eerbied. Alle bijzondere voorschriften van plicht steunen op erkende waarheden, omtrent God, en de betrek-
{==437==} {>>pagina-aanduiding<<}
king, waarin wij menschen, zoo tot God, als tot elkanderen staan. Geloof vooronderstelt kennis van 't geen men tot zaligheid moet gelooven; en deze kennis brengt, uit haren eigen aart, geloof, en 't geloof wederom liefde en gehoorzaamheid voort. - Op deze algemeene gronden bouwt de Redenaar zijne stelling, dat de Leeraars van den Christelijken Godsdienst het een van het andere niet behooren te scheiden. Hij mag wel lijden, dat men, in de scholen der Godgeleerden, de Beschouwende en Beoefenende Godgeleerdheid afzonderlijk behandele; maar houdt met recht staande, dat men ook aldaar het naauw verband van beiden niet behoort uit het oog te verliezen. In de Beschouwende Godgeleerdheid moet het belang van alle bijzondere leerstellingen, en derzelver heilzaame invloed op de betrachting van Christelijke deugd en bevordering van waar geluk, onderscheidentlijk aangetoond worden. Bij de Beoefenende moet de geöpenbaarde Leer van God, zoo als wij Hem door Jesus Christus kennen, en van de aan ons ontdekte heilsorde, ten gronde liggen, en de voornaamste beweegredenen, ter uitoefening van allerlei Christendeugden, aan de hand geven. In het volksonderwijs komt, naar het oordeel van den Heer
clarisse, geene schifting van het Beschouwend en Beoefenend gedeelte der Godsdienstleer te pas. De Volksleeraar moet geene Godgeleerdheid, maar van alle menschelijke bijvoegzels ontdaane, zuiver Bijbelsche Godsdienstleer voordragen; zulke leeringen, derhalven, alleen, die naar de vatbaarheid van elk geschikt, voor elk bruikbaar zijn, die in oefening kunnen en moeten gebragt worden. Naar dit richtsnoer behoort dan ook bepaaldelijk het onderwijs der jeugd en de inhoud der openbare Leerredenen ingericht te zijn. - Godsdienst- en zedenleer beiden moeten aan het opkomend geslacht ingescherpt, en de eerste altijd, met aanwijzing van derzelver praktikaal gebruik, voorgedragen worden. In de openbare Leerredenen moet men zich de bevordering van werkzaame godsdienstigheid altijd ten doele stellen, en zich deswegens nooit met voorwerpen van bespiegeling alleen ophouden. 'Er moet dikwijls opzetlijk over deugd en plicht, ja van tijd tot tijd over den geheelen omvang der Christelijke Zedenleer gehandeld, en 't leerstellige alleen, in zoo verre het aan Christelijke deugdsbetrachting bevorderlijk is, en daar-
{==438==} {>>pagina-aanduiding<<}
toe gereedelijk leidt, in aanmerking genomen worden. Modellen van zulke, in den echten geest van het Christendom opgestelde, Leerredenen gaven saurin, blair, hinlópen, en de voormalige Amsterdamsche Predikant f. serrurier. [Waarom deze juist uitgekipt en zaamgevoegd?] - Tot aanprijzing en verdediging van zoodanige predikwijze beroept zich de Hoogleeraar op de wijze, waarop het Gode behaagd heeft, in de gewijde Schriften, het menschdom, bij trappen, omtrent Godsdienst en plicht, te onderrichten, op de leerwijze van Jesus en de Apostelen, en op den inhoud der Godsdienstleer zelve. Hier valt hij wel eens in herhaalingen van 't reeds te voren gezegde, en is, onzes oordeels, over 't geheel te langwijlig, in het beweeren van stellingen, waarover men het thans meer, dan voor vijftig jaren, eens is, en
waaraan denkelijk niemand in de Gehoorzaal twijfelde. En hoe veel waars en schoons anders de Hoogleeraar daarover gezegd heeft, wij kunnen het niet ontveinzen, dat wij, onder het lezen, geduurig bij onszelven gedacht hebben: zou de gekozene stof niet wel zoo gepast moeten geöordeeld worden tot eene voorlezing voor jongelingen, die tot den predikdienst opgeleid worden, of ook wel voor jonge Godsdienstleeraars, dan wel tot eene Inwijdingsrede, ter aanvaarding van het Hoogleeraarambt? Ondertusschen hopen wij niet, dat domme en bevooroordeelde lieden den edeldenkenden man, die zijn stuk zoo wel toont doorgedacht te hebben, en het regt hartelijk met Godsdienst en Christendom te meenen, zijne vrijmoedige verdediging van praktikaal prediken ten kwade zullen duiden. Men leze eerst met nadenken, en oordeele dan.
Over stijl en taal willen wij geene aanmerkingen maken. Als men zich een tijdlang gewend heeft, alleen in zijne moedertaal te schrijven, krijgt men niet op eens weder dezelfde gemakkelijkheid in de Latijnsche uitdrukking, die men te voren had. Eene dagelijksche oefening zal den onvermoeid werkzaamen clarisse, 't geen hem, ten dezen opzichte, nog mogt ontbreken, welhaast doen verkrijgen.







{==439==} {>>pagina-aanduiding<<}

Lijkrede op Diederik Adriaan Walraven: in 't Latijn uitgesproken door H.C. Cras, op den 12 Nov. 1804. Te Amsterdam, bij J. van der Burgh en Zoon, 1805. In gr. 8vo. 76 bl.

Van den inhoud dezer fraaie Lijkrede is onlangs door ons verslag gedaan (*). Deze Nederduitsche Vertaling is, zoo als men ziet uit de Opdracht, ter voldoening aan het verlangen van Mevrouw walraven, Schoondochter van den Overledenen, door den Opsteller zelven vervaardigd, die daardoor aan dezelve eene meer vloeijende en oorspronkelijke houding heeft willen geven, met vermijding van dat stroeve en gewrongene, het welk anderzins bijna van alle overzettingen onafscheidelijk is. Alle hoogschatters van den waardigen walraven, te Amsterdam en elders, die de Latijnsche taal niet magtig zijn, zullen den Hoogleeraar cras, voor dit nieuw bewijs van vriendschap en achting voor zulken verdienstelijken Man, danken.
In eene Aanteekening, op bl. 36, wordt een, in de Latijnsche Lijkrede begaane, misslag verbeterd, daar zeker getuigenis, omtrent de predikwijze van den Hoogleeraar walraven, aan den Leijdschen Professor johan jacob schultens was toegeschreven, 't geen niet op diens naam, maar op dien van deszelfs Zoon en Opvolger, henrik albert schultens, had moeten gesteld zijn. - In eene andere Aanteekening wordt eene keurige Nederduitsche vertaling van eenige regels, uit eene in den Spectateur du Nord, 1797, met derzelver Fransche vertaling en vrije navolging, gedrukte Ode van klopstock: die Sonne und die Erde, im Januar. 1796, medegedeeld. - Men zal hier ook, met genoegen, de fraaie Nederduitsche navolging der aangehaalde Grieksche Dichtregels, volgends de overschoone Latijnsche vertaling van onzen onsterslijken Landgenoot huig de groot, lezen.
Recensent, te Amsterdam niet t' huis hoorende, is, na de uitgave van N. IV der Vaderl. Letteroeff., onderricht, dat Curatoren en Visitator der Latijnsche Scholen te Amsterdam verschillende personen zijn; dat des Visitators post is, van tijd tot tijd de Scholen te bezoeken, om over de vorderingen der Leerlingen het oog te hou-
{==440==} {>>pagina-aanduiding<<}
den; en dat alleen de openbare Prijsuitdeelingen aan de Jeugd door Curatoren uit de Wethouderschap worden bijgewoond. Hij neemt daarom het desaangaande aldaar in 't voorbijgaan gezegde bij dezen weder terug.




Graf-Rede over Genesis XLVII:29, 30. op den Heer Johan Diederich Keller, gehouden 12 Sept. 1803, door H.S. van Alpen, Leeraar der Hervormden te Stolberg, bij Aken. Uit het Hoogduitsch. Te Leijden, bij J. van Thoir, 1805. In gr. 8vo. 45 bl.

Iet bijzonders heeft omtrent deeze Lijkrede plaats, of liever omtrent den persoon, wien dezelve betreft. De Heer keller, te Stolberg woonagtig, hadt eenen Zoon te Amsterdam. Derwaarts begaf hij zich in den Jaare 1800, met oogmerk om aldaar het overschot zijns leevens te slijten. Aan dien Zoon, intusschen, betuigde hij meermaalen zijnen wensch, na zijn overlijden, bij zijne overleedene vrouw en kinderen, in het familiegraf te Stolberg, te mogen rusten; 't welk hem ook beloofd wierdt. Geduurende zijn verblijf te Amsterdam wierdt keller van een zwaar ongemak aangetast, 't welk hem, op der Artzen raad, deedt besluiten, in de Baden van Aken hulp daar tegen te zoeken. Hij vertrok daar heen, doch vondt 'er zijnen dood, en wierdt begraaven, voordat de Zoon aldaar konde aankomen. Deeze, aan zijne belofte getrouw, deedt het lijk opgraaven en naar Stolberg voeren, alwaar het van nieuws ter aarde wierdt besteld. Het bovengemelde verzoek gaf aanleiding tot den text: Maar dat ik bij mijne Vaderen ligge, enz. De Lijkrede, op die woorden gebouwd, onderscheidt zich van het gros van soortgelijke Gelegenheids-Redevoeringen, dat dezelve met opgesmukte lofredenen op den overleedenen niet doorsuld is; integendeel, wordt van wijlen den Heere keller, en van zijnes Zoons verrigting, geen woord gerept. Alleenlijk heeft zij ten oogmerke, om te onderzoeken de verpligting der kinderen, om hunne ouders na hunnen dood te vereeren, en voorts de gronden dier verpligtinge aan te wijzen. Zeer gelukkig is de Eerw. van alpen in de uitvoering van dit onderwerp geslaagd. Gelukkig tevens, dat deeze schoone Leerrede in de handen eenes kundigen Vertaalers is gevallen.





{==441==} {>>pagina-aanduiding<<}

De uitvoerlijkheid en nuttigheid der Schaambeensdoorsnijding, wanneer zelfs geene kraakbeenige vereeniging derzelven bespeurd kan worden, en de doorzaaging dier Beenderen ondoenlijk is, enz. Door G.J. van Wij, Lector in de Ontleed-, Heel- en Verloskunde, te Arnhem. Te Amsterdam, bij J.W. IJntema en Comp. 1805. In gr. 8vo. 37 bl.

Dit Stukje, een Vervolg op de voorname Heel- en Vroedkundige Gevallen, door den kundigen Schrijver in den jare 1791 uitgegeven, behelst in de eerste plaats een Brief van denzelven aan den Gelderschen Vroedmeester van munster, welke trouwens aan een groot gedeelte onzer Lezeren reeds uit een ander Stukje, door laatstgemelden Heer in het licht gegeven, zal bekend zijn, doch dien de Heer van wij echter nodig geoordeeld heeft hier nogmaals af te drukken, ten einde, gelijk hij zegt, den Lezer aan de gronden voor zijne navolgende Kunstbewerking te herinneren. Voorts bevat hetzelve een schrijven van den Heer a.t. bolsius, te Oirschot, aan evengemelden van munster, waarin deze verklaart, dat hij te voren, met meer andere Vroedkundigen, geen zeer gunstig gevoelen gevoed had omtrent het nut van de doorsnijding der Schaambeenderen, tot dat hij door de lezing der Waarnemingen in het gemelde Stukje, met de daarbij gevoegde Brieven van camper en van wij, daaromtrent van gedachten veranderd is, en waarvan hij reeds de allergelukkigste gevolgen heeft ondervonden, blijkens eene Waarneming, hier in het brede omschreven, ingevolge van welke die Kunstbewerking, volgens de opgave van van munster verricht, voor Moeder en Kind gelukkig afgelopen is; zijnde het laatste evenwel, den derden dag na de geboorte, alleen aan het gevolg van hevige stuipen, overleden. Dan eindelijk volgt de Waarneming van den Heer van wij, die den wezenlijken inhoud van dit Stukje uitmaakt, en tot welkers bekendmaking de Schrijver, blijkens het Voorbericht, als 't ware schijnt uitgedaagd te zijn; van welke wij echter moeten zeggen, dat ze ons buitendien belangrijk genoeg voorgekomen is, om aan het vroedkundig publiek medegedeeld te worden, dewijl ze tot een bewijs strekt,

{==442==} {>>pagina-aanduiding<<}
wat eene kloekmoedige en beredeneerde behandeling aan het ziekbed vermag, en op hoe velerlei verschillende wijzen de Kunst, in die gevallen, der Natuure behulpzaam kan zijn. - Het hoofdzakelijke dezer Waarneming komt hier op neder.
Eene Vrouw, die, reeds drie malen te voren, niet dan met zeer veel moeite door de Forceps had kunnen verlost worden, waarvan maar één Kind het leven heeft afgebragt, en die vervolgens in Nov. 1803, in de zevende maand harer zwangerheid, op eene zeer moeijelijke wijze (evenwel zonder het gebruik van werktuigen) van een dood Kind verloste, wierd wederom zwanger. De Heer van wij, die bij de laatste moeijelijke verlossing tegenwoordig, en toen reeds bedacht geweest was op de wijze, hoedanig deze Vrouw te behandelen, wanneer zij weder zwanger wordende, hare zwangerheid tot het einde voortging, besloot, na eene naauwkeurige meting van het bekken dier Vrouw, op de gronden in de meergemelde Missive aan van munster beschreven, tot de doorsnijding der Schaambeenderen; waartoe hij zich dan ook bij tijds voorbereidde, en zelfs voorzag van een klein opgaand gebogen zaagje, volgens het denkbeeld van camper, ingevalle de kraakbenige vereeniging der Schaambeenderen verbeend mogt bevonden worden (*). De zwangerheid dier Vrouwe dan geëindigd, en de barensweeën begonnen zijnde, bevestigde het nader onderzoek van het een en ander het voornemen des Heren van wij, en hij verzogt dus den meergemelden van munster, na Arnhem over te komen. Met de adsistentie van dezen
en andere Vroedkundigen en Geneesheren wierd dan ook de Kunstbewerking ondernomen. Alle pogingen, echter, om het bekende kraakbeen door te snijden, waren vruchteloos, dewijl hetzelve niet bespeurd wierd; ook was 'er, door den ongemeen sterk vooroverhangenden buik en diep ingezonkene schaambeenderen, gene mogelijkheid om van het zaagje eenig gebruik te

{==443==} {>>pagina-aanduiding<<}
maken. 'Er bleef dus niets over, zegt de Heer van wij, dan een stoutmoedig besluit te nemen, en, met een stevig, scalpelsgewijs, scherp mes, de doorsnijding van de buitenste beenlaag der schaambeenderen te beproeven; vervolgens het poreuze gedeelte derzelve, en eindelijk de binnenste beenschors, zoo wel als de bandachtige vereeniging aan den binnenkant, te doorklieven; het welk, binnen een uur tijds, geschied zijnde, echter nog niet geheelenal voldoende was, dewijl men, niettegenstaande dat de verwijdering der schaambeenderen, door zagte bewegingen met den Levretschen tangsleutel, tusschen dezelve ingebragt, aanmerkelijk scheen te zijn, ondervond (na de Lijderesse twee uuren rust gelaten te hebben) dat de verkregene ruimte nog niet voldoende zoude zijn, om de verlossing te volbrengen, en dat het noodzakelijk was, om, door eene herhaalde ontbreideling met het gemelde mes, van nog een klein gedeelte der bandachtige vereeniging aan den binnenkant der schaambeenderen, en door de verdere vaneenwrikkingen met den gemelden tangsleutel, de meerdere loslating en terugwijking van het heiligbeen en de vaneenwijking der schaambeenderen te bevorderen; het welk dan ook verricht zijnde, de verlossing door de Forceps, volgens de bekende regels in die gevallen, spoedig volgde. - Het overige dezer Waarneming, zoo wel de meting van het Kind betreffende, dat alleen schijndood ter waereld gekomen is, maar niet tot leven heeft kunnen gebragt worden, als de genezing van de Vrouw, is te wijdlopig om hier te ontwikkelen. Wij zullen dus alleen hier bijvoegen, dat wij zeer wel willen geloven, dat deze, in den eersten opslag, wreed en afmattend schijnende Kunstbewerking, bij het Algemeen, waarvan het grootste gedeelte gewoon is, juist die zaken het stelligst te beoordelen, van welke het de minste kennis draagt, gene goedkeuring zal gevonden hebben. Wij houden ons echter overtuigd, dat deze Waarneming den Here van
wij, bij den waren en onpartijdigen Kunstkenner, op nieuw zal doen kennen, als een ervaren en doorzienden Vroedkundigen, wien het werk zeer wel is toevertrouwd.


{==444==} {>>pagina-aanduiding<<}

Reizen in de Binnenlanden van het zuidlijk gedeelte van Africa, in 1797 en 1798. Door John Barrow, gewezen Secretaris van den Graaf van Macartneij en Auditeur Generaal van de Rekenkamer aan de Kaap. Uit het Engelsch. IIIde Deel. Met Kaarten en Plaaten. Te Haarlem, bij F. Bohn. In gr. 8vo. 276 bl.

Wanneer wij, met dubbel verdienden lof, van de twee voorgaande Deelen des opgemelden Werks gewaagden, en van het aan 't einde des tweeden Deels daar bijgevoegd Register spraken (*), was het eigenaartig te denken, dat barrow's Reizen, in dien uithoek van Africa, ten einde en voltooid waren. Niet meer ook dagt die Schrijver daar bij te voegen. Dan wij hebben blijkbaar misgedagt.
Barrow heeft andermaal, over dit eigenste onderwerp, de pen opgevat, en geeft 'er hoofdzaaklijk deeze reden van. De vleijende wijze, waarop de voorige Deelen ontvangen waren, zou hem eene genoegzaame aanmoediging geweest zijn, om andermaal de pen op te vatten, maar dit op zichzelven genomen mogelijk voor geene genoegzaame drangreden gehouden worden, om voor de tweedemaal de aandagt van het Publiek te vorderen: dan hij stelt de reden van deezen voortgezetten arbeid daarin, dat hij een onvolledig Werk moest voltooijen, en, ten dien einde, nog twee Deelen bij de voorige voegen, welke hij hoopt dat men niet minder belangrijk zal vinden ten opzigte van het gewigt van derzelver inhoud, dan de voorige uit hoofde van derzelver nieuwigheid.
Een aantal andere, nog niet aangeroerde, onderwerpen verdiende onderzogt en beschreeven te worden. Onder deezen telt hij, als niet van het minste aanbelang, de plaatslijke gelegenheden en voordeelen, die dit Land bezit, wanneer men het uit een Staatkundig, Krijgskundig en Koophandeldrijvend oogpunt beschouwt, zo met opzigt tot zich zelf, als met betrekking tot andere Landen; deszelfs Vermogen, en 't gebruik, dat 'er van gemaakt wordt; deszelfs Inkomsten, Regtsoefening, Bevolking en verscheide andere punten, welke, wanneer zij met oplettenheid uit eene Land- en Plaatsbeschrijving

{==445==} {>>pagina-aanduiding<<}
worden overgenomen, den Staatsman en den Wijsgeer kunnen onderrigten en vermaaken.
Dan de taak, om die stoffe te verwerken, zou barrow, naar alle waarschijnlijkheid, nimmer ondernomen hebben, indien hij, bij zijne terugkomst in Engeland, niet ontdekt hadde de zeer verschillende begrippen over het gewigt van de Kaap de Goede Hoop, met opzigt tot het belang, 't welk het Britsche Rijk daar bij hadt, en wel bijzonder de Oost-indische Maatschappij. Zijns oordeels hadt men in Engeland zeer onvolkomene begrippen van de Kaap, bovenal van derzelver gewigt voor de verschillende Mogenheden van Europa. - In de voorgaande Deelen hadt hij opzettelijk alle staatkundige overweegingen vermijd, vaststellende, dat men het belang van de Kaap, uit dat oogpunt beschouwd, door en door begreep. Doch daar men zedert, ongelukkig, zijns oordeels, goedgevonden heeft, de Kaap voor iets anders, dat men van gelijke waarde hieldt, te verruilen, zet hij zich nu tot een volledig onderzoek van het geschil, zo over de voordeelen, die 'er voor den Staat, het Krijgsweezen, en den Koophandel, in den eigendom van dit buitenwerk voor alle Europische bezittingen in Indie, gelegen zijn, als over de gevaaren, waaraan het Britsche Rijk in dat Werelddeel en de Handel van de Oost-indische Maatschappij zijn blootgesteld geworden, door dit punt van veiligheid in handen van den Vijand over te geeven. Hij vindt zich gedrongen om eene stelling te bewijzen, die hij reeds voor toegestaan hieldt, te weeten, dat de Kaap de Goede Hoop eene aanwinning was, door welke der Engelschen Staats- en Koophandeldrijvend belang in de Oostindiën beveiligd en bevorderd werd.
Doorgaande laat de Schrijver zijn verregaand misnoegen blijken wegens deezen afstand. Een krijgstocht na het Kafferland gaf hem gelegenheid tot het opdoen van kundigheden van de Lands- en Volksgesteltenis. Te deezer gelegenheid doet hij opmerken, niet zonder bitsheid en verwijt, dat de Franschen, in dit vak, alsmede in het kennis maaken met vreemde Natien, boven de Engelschen uitsteeken: wij twijfelen niet, of deezen zouden het den Engelschen kunnen terugkaatzen: want is 'er een Volk, 't geen door Handelbelang en Winzugt gedreeven wordt, 't zijn de Engelschen; intusschen vinden wij verscheide bladzijden gevuld met uitvaaringen tegen de Franschen. Ontkennen kan hij niet, naa het

{==446==} {>>pagina-aanduiding<<}
ophangen van dit zwart tafereel, dat, door den arbeid der Franschen, veele weetenswaardige zaaken, betrekkelijk vreemde Landen, zijn medegedeeld. Zelfs komt hij tot de erkentenis, dat zij zo veel en misschien meer gedaan hebben, dan eenige andere Natie; ‘doch de Hollanders,’ schrijft hij, ‘en de Portugeezen hebben, deels uit de gevolgen eener bekrompene Staatkunde, en deels uit gebrek aan verstandige vermogens, uit eene gebrekkige opvoeding voortkomende, meer na- dan voordeel toegebragt aan de kundigheden betrekkelijk derzelver Volkplantingen. De Kaap de Goede Hoop maakt egter eene uitzondering op die aanmerking: want schoon de Hollanders zich niet hebben toegelegd om meerdere kundigheden betrekkelijk het Zuidlijk Voorgebergte van Africa te verkrijgen, hebben zij egter zelden aan buitenlanders de vrijheid geweigerd om het binnenste gedeelte van die bezitting te bereizen. Franschen, Zweeden en Engelschen hebben daarvan verhaalen uitgegeeven. Zonderling was het, dat, toen dat Land door de Engelschen ingenomen werd, zij volstrekt onkundig waren van alle die punten, welken zij hadden moeten kennen.’
Voorts gaat hij de Schrijvers naa, die over de Kaap geschreeven hebben, en is 'er op uit, om derzelver gebrekkigheid in veele opzigten, inzonderheid wat de Kaarten betreft, te toonen. Die gebreken en misslagen in de meestgeagte Schrijvers over de Kaap, waarover zeker veel met grond te zeggen viel, aangeweezen hebbende, gaat hij voort om te melden, op welk eene manier hij de Kaart, in dit Werk geplaatst, vervaardigd heeft. Dezelve is in het Tweede Deel der Nederduitsche uitgave geplaatst.
Wij willen ons Volk in de Volkplantingen niet verdeedigen; veel valt 'er op hun te zeggen; doch de Engelsche Schrijver toont, op ontelbaare plaatzen, dat hij dit gebrekkige vergroot en ten breedsten uitmeet; en schijnt het hem bijkans aan woorden te ontbreeken, om zijnen afkeer van de Nederlanderen uit te drukken. Zulks, zeker, maakt het Werk voor den Nederlandschen Leezer hoogst onaangenaam. Men zou wel wenschen, dat die aanstootelijke plaatzen 'er uitgeligt waren; doch het Werk is 'er zo mede doorzaaid, dat zulks, zonder verminking, niet kon geschieden. De leezing daarvan kan men intusschen zich getroosten, van

{==447==} {>>pagina-aanduiding<<}
wegen de lessen, daaruit te haalen, als men zich niet schaamt, van zijnen Vijand te leeren. - Wij schrijven alleen, uit de veelvuldige beschrijvingen ten nadeele onzer Volkplantelingen, deeze weinige regels af. ‘Het is opmerklijk, dat het zelfde Volk, 't welk in Europa vermaard is wegens deszelfs naarstigheid en zuinigheid, in hunne Volkplantingen het ongevoeligste en verkwistendste is van alle Natien. In de schoone lugtstreek van de Kaap houden zij zich met geene handwerken op. Indien een gemeen soldaat zijn tijd uitgediend en zijn ontslag gekreegen heeft, en tot het een of ander handwerk opgebragt zijnde, begint hij zijne zaaken; doch zo dra hij het vermogen gekreegen heeft om een slaaf te koopen, scheidt hij uit met werken.’
Dan laaten wij des niet meer afschrijven, maar liever, goeddeels met barrow's eigene woorden: ‘Het is egter niet in de hoedanigheid van eene Volkplanting, uit welke het Moederland zeer veel voordeels kan trekken, dat men het weezenlijk aanbelang van de Kaap berekenen moet: want schoon men dezelve, in de handen van andere Mogenheden zijnde, beschouwt als eene Landwinning, of als eene Stapelplaats voor den Koophandel, behoorde Engeland de Kaap uit geen ander oogpunt aan te zien, of als een punt van veiligheid, of als een hinderpaal voor zijne Oost-indische Bezittingen en voor deszelfs Koophandel op China. - Op deezen grond zal ik tragten aan te wijzen, welke weezenlijke voordeelen 'er uit de Kaap te trekken zijn, wanneer dezelve afhanglijk is van de Engelsche Kroon, en de ernstige gevolgen, die het kan hebben, wanneer dezelve in de hand van eenen vijand is. - De eerste, als zijnde de gewigtigste overweeging, zal dan zijn de voordeelen, die 'er in de bezitting van de Kaap gelegen zijn, als eene Militaire Standplaats; waarna ik zal tragten aan te toonen derzelver waarde, aangemerkt zijnde als eene Zeehaven, en ten laatsten als eene Stapelplaats voor den Koophandel en eene Landwinning. Deeze overweegingen zullen mij brengen tot een onderzoek van de weezenlijke en innerlijke waarde der Kolonie in derzelver tegenwoordigen staat, en in hoe verre dezelve voor verdere verbeteringen vatbaar is.’
Barrow schrijft over dit alles, waaruit zeer veel voor den Bezitter te trekken is, in de steeds doorkijkende en soms uitgedrukte veronderstelling, dat de Kaap

{==448==} {>>pagina-aanduiding<<}
ten eenigen tijde in de handen der Engelschen zal en moet vallen. Een onheil voor ons, voor 't welk wij tot heden bewaard zijn, en, zo wij vuurig hoopen, bewaard zullen blijven!
Dit alles is de inhoud van het VII H. het eerste deezes Derden Deels. Het VIII behelst de beschrijving van de Krijgsonderneeming tegen de Grenzen van het Kafferland; dezelve gaat met eene kennisneeming des Lands in dien oord vergezeld, hoogst leezenswaardig, te opmerkelijker, te nuttiger ook voor ons, door de beschrijving van de Kust en de Baaijen, als de Mossel-baai, Plettenbergs-baai en de Algoa-baai, van welke keurige Aftekeningen de beschrijvingen vergezellen en toelichten. Deeze verschaffen vergoeding voor de hier gemelde wreedheden onzer Volkplantelingen, en de leevenswijze der Kaapsche Ingezetenen.
De Engelsche Schrijver merkt op, dat 'er geen natuurlijk verband is tusschen de Kaap en de Vereenigde Provincien; dat het grootste gedeelte der Volkplantelingen bestaat uit afstammelingen van Hoogduitsche Soldaaten, zo Pruischen en Hanoveraanen, als Poolen en Fransche vlugtelingen, die, na de herroeping van het Edict van Nantes, aldaar eene schuilplaats gezogt hebben, en zonder eenige betrekking van verwantschap in de Bataafsche Republiek zijn; ook hebben zij geen onderscheiden denkbeeld van een Vaderland, schoon zij het woord gestadig in den mond hebben. Al wat zij weeten is, dat de Kaap behoort aan eene Maatschappij van Kooplieden, en dat die Maatschappij hun Souverain is; dat zij gewoon zijn, een vlag van het Kasteel te zien waaijen met drie breede streepen van rood, wit en blaauw, in plaats van de Spinnekopspooten, gelijk zij de Britsche vlag gewoon zijn te noemen. Naa dat de laatste zeven jaaren daar gewaaid hadt, en bij de wedergave der Kolonie voor de Nederlandsche verwisseld werd, betoonden de Kaapenaars, naar 't vermelden onzes Engelschen Schrijvers, eenige vreugde, die egter niet lang van duur was, en zich meestal bepaalde binnen de muuren van het Kasteel. De schaarsheid van dit vreugdebetoon, wil barrow, dat ontstondt uit het leedweezen over het vertrek der Engelschen, en het vooruitzigt, dat die bezitting, schoon zij in naam aan de Bataafsche Republiek werd teruggegeeven, welhaast eene Volkplanting der Franschen stondt te worden. Hij voegt 'er bij, dat zij daarvan reeds verschei-
{==449==} {>>pagina-aanduiding<<}
dene overtuigende bewijzen hadden. Eenige voert hij 'er met stekelagtigheid aan, en
beschrijft ten slotte van dit Hoofdstuk de overgave deezer Volkplanting.
Het IX Hoofdstuk dient om de Belangrijkheid van de Kaap de Goede Hoop te toonen, aangemerkt als eene geschikte plaats tot Inlegering des Krijgsvolks. Hier treffen wij eene beschrijving aan van de Bemagtiging deezer Volkplanting door de Engelschen, naa den vrugtloozen voorslag, om dezelve, gelijk hij het uitdrukt, in een verdeedigbaaren en veiligen staat in den naam des Prinsen van Oranje te houden; alsmede de onderscheide begrippen in Engeland, wegens de wijze, om bezit van die Volkplanting te neemen. De verschillende gevoelens bijgebragt en getoetst, en aangetoond hebbende het gewigt van de Kaap, als eene Standplaats voor Krijgsvolk, en als eene verblijfplaats voor Troepen, met opzigt tot de gezondheid der lugtstreek, en de uitwerking, die dezelve heeft op het lichaamsgestel der Soldaaten, om hun in korten tijd te oefenen en bekwaam te maaken, - gaat de Schrijver voort om aan te toonen, met hoe weinig kosten een Soldaat aldaar, vergelijkenderwijze, bestaan kan, en hoe veel 'er, zo voor het Gouvernement als door de Oost-indische Maatschappij, kan bespaard worden, wanneer zij derzelver jonge Manschap na de Kaap zendt, om aldaar voor den dienst in de Oost- of West-indiën opgeleid te worden. Ten bewijze voert hij berekeningen aan van de kosten, daar gemaakt. Hoog stelt hij de voordeelen, die Engeland kan trekken van het bezit deezes grooten buitenwerks van geheel Asia: buiten het bezit van de Kaap is 'er, zijns oordeels, grond van vreeze voor gevaar van alle Engelsche landen in Indie. Hij stelt het bezit daarvan als van eene zelfde noodzaaklijkheid met dat van Maltha in de Middellandsche Zee: waardig zijn de aanmerkingen deswegen, om geleezen, en met de tegenwoordige toedragt van zaaken
vergeleeken te worden. - Barrow besluit, klaarblijkelijk betoogd te hebben, hoe het belang der geheele wereld medebrenge, ‘dat de rustlooze en steeds op vergrooting bedagt zijnde geest van Frankrijk tegengewerkt worde. Naardien de bezitting van de Kaap de Goede Hoop en Maltha deszelfs bedoelingen tot eene algemeene overheersching zoude begunstigen, kunnen 'er van den kant der andere Mogenheden van Europa geene billijke redenen worden bijgebragt, waar-
{==450==} {>>pagina-aanduiding<<}
om die twee punten van veiligheid, bij een algemeenen Vrede, niet in handen van Engeland zouden gelaaten worden; en dus, door een Engelsch guarnisoen beschermd wordende, altijd ten waarborg zouden kunnen strekken tegen de oogmerken van den algemeenen Vijand van het Menschlijk Geslacht.’ - Men denke hier om de Fabel der twee zakken van esopus!
Hieraan hegt barrow een plan van verdeediging der Kaap, opgehelderd door eene fraaije Kaart, voorstellende een Militair plan van de Kaapsche Landengte, ontworpen op order van het Hollandsch Gouvernement, en overzien en verbeterd door den Koninglijken Ingenieur en Luitenant-Colonel bridges. Mogt ons Vaderland van deezen arbeid des Vijands allen voordeel trekken! en de anders om zijne kundigheden verdienstlijke barrow zich eens schaamen over zo veele smaad- en schamperheden, tegen ons Volk in dit Boekdeel uitgestooten!

Wandelingen en Schetsen aan de Kaap de Goede Hoop, en Reis van Kaapstad na Plettenbergs-Baai, door Robert Semple. Te Amsterdam, bij W. Holtrop. In gr. 8vo. 155 bl.

Al weder na de Kaap! Doch 't is meest om 'er Wandelingen te doen; en eene derzelven hebben de Leezers onzes Mengelwerks reeds kunnen afleggen; te weeten, die in het IIIde Hoofdstuk, de Slaaven getiteld, beschreeven wordt (*); en wij durven verzekeren, deeze is geen van de minste.
Semple, die, in 't geen hij den Leezer verwittigt, en in 't geen zijne zeer korte Voorreden bevat, zich vrij luimig vertoont, is zulks in het Werk veel minder. - De aankomst van een Boezemvriend uit Engeland geeft gelegenheid tot de Wandelingen hier beschreeven, die door Kaapstad gaan, de Inwoonders doen kennen, alsmede de Slaaven. Voorts doen zij een wandeltocht rondsom den Leeuwenberg, - beklimmen den Tafelberg, - bezoeken de Rietvalei, - en slaan eindelijk den weg op na Simonsstad.
Men zal, onlangs zo veel en zo breed over dien oord geleezen hebbende, hier geene zeer belangrijke bijzonderheden aantreffen. Het onderhoud der Wandelaaren, veelal op een ernstigen toon gestemd, geeft 'er eene verschei-
{==451==} {>>pagina-aanduiding<<}
denheid aan, die Leezers van een sentimenteelen smaak zal gevallen, - meer gevallen dan de Aantekeningen, door den Vertaaler hier en daar gemaakt, die van een laagen schrollenden toon, bij het Werkje geenzins voegende, niet zijn vrij te spreeken, en eer 't zelve ontluisteren dan ophelderen. Wij kunnen, den trant der Aantekeningen nagaande, wel begrijpen, dat de Vertaaler, bl. 76, naa eene uitweiding, raakende den Tafelberg, van welks beklimmen de Wandelaars niet weinig afgemat t'huis kwamen, aan den voet der bladzijde schrijft: ‘Ik wil het wel gelooven: want ik ben bijna moe van het overzetten.’
Semple's Vriend en Medewandelaar vertrekt met een Schip, bestemd na het Oosten. Het stranden van een Kustvaarder in Plettenbergs-Baai deedt een Koopman van de Kaap de reis derwaards aanneemen; semple met een zijner Boezemvrienden voegden zich op uitnoodiging bij hem, om dus gelegenheid te hebben van het binnenste der Kaapsche Volkplanting te zien. Dit gedeelte, als een Dagregister geschreeven, verschilt veel in trant van het voorgaande, en is weinig door bijzonderheden verleevendigd. Het heeft ons goed gedaan, dat de Engelschman, op deezen niet altoos even behaaglijken tocht, de Bewoonders van het doorgetrokken gedeelte bezoekende en daar zijn intrek neemende, over 't algemeen zich voldaan vondt over de heusche bejegeningen en vriendlijke onthaalen der Bewoonderen van die eenzaame oorden, meest oude Hollanderen. Bijkans zes weeken bragt hij op dit Reisje door.

Memorie over Holland, deszelfs Bevolking, Koophandel, algemeene geaardheid van deszelfs Inwooners, en over de middelen om het in deszelfs Onafhangelijkheid als Staat te behouden, en deszelfs alouden luister, als handeldrijvende Natie, te hergeeven. Uit het Fransch. Te Haarlem, bij A. Loosjes Pz. 1805. In gr. 8vo. 49 blz.

Geen wonder, dat dit Stukje, aan den Heer garat toegeschreeven, door den Uitgeever eene Nederduitsche Vertaaling waardig gekeurd werd. Als men den Titel leest, ontdekt het zich ten vollen, dat 'er in dit Stuksken gehandeld wordt over een aantal onderwerpen,

{==452==} {>>pagina-aanduiding<<}
voor den Nederlander altoos van zeer veel, en, in de tegenwoordige omstandigheden, van het hoogste belang.
Wij stemmen met den Uitgeever in, dat men op dit Stukje zeer ligt een aantal Aanmerkingen van belang zou kunnen maaken. - Misschien blijven dezelve niet agterwege, als het hier te Lande zo veel opziens baart als in Frankrijk; en het zou ons verwonderen, als dit ook niet het geval was bij onze Landgenooten.
Zeker is het Fransche Werkje van eene laate dagtekening, schoon vroeger dan het laatste daarstellen der thans plaatshebbende Regeeringe in ons Vaderland. Het schijnt ons toe, korten tijd te vooren geschreeven te zijn. Wenschlijk is 't, Jaar- en zomtijds Dagtekeningen aan te treffen in Geschriften, welke op de Staatkunde en staatkundige betrekkingen invloed hebben.
Niet zonder huiverende aandoening ziet men het tafereel van het verval onzer Republiek, en de te wel bekende oorzaaken daarvan aangeweezen; - oorzaaken, voornaamlijk daarin te zoeken, niet dat zij veranderd is, maar dat alles rondsom haar veranderde. Dit wordt getoond, ten opzigte der Visscherijen, van den Koophandel, inzonderheid dien der Oost- en West-indiën. - Andere oorzaaken worden opgegeeven, die ons Vaderland van deszelfs rang als eene onafhanglijke Mogenheid, als 't ware, ontzet hebben.
Naa de aanmerking, dat zijne Majesteit, de Keizer der Franschen, zonder twijfel wenscht, middelen, zo die bestaan, te vinden, om Holland deszelfs ouden luister te hergeeven, slaat de Schrijver het oog op den tegenwoordigen toestand, ten aanziene van het Finantieele, en neemt een overzigt van de geaartheid der Inwoonderen.
Vervolgens stelt de Schrijver twee groote Vraagen voor: - De eerste; Zal de Bataafsche Republiek in Frankrijk ingelijfd worden, om een stuk op zichzelve te zijn, in Departementen verdeeld, zo als voorheen Belgien en andere deelen van Europa? - De tweede; Zal de Bataafsche Republiek behouden en geregeld worden in haaren staat van onafhanglijke Mogenheid, door de edelmoedige bescherming van eene hand, die magts genoeg bezit, om, ten gelijken tijde, nieuwe bronnen voor haaren Koophandel en algemeene Welvaart te openen?
Hoe veel zich, naar 's Franschen Schrijvers oordeel, opdoet, om een bevestigend Antwoord op de eerste Vraag te

{==453==} {>>pagina-aanduiding<<}
geeven, laat hij redenen, van den aart onzer Landzaaten ontleend, in eene daar tegen over hangende schaal weegen. De uitslag is: ‘De Vereeniging met Frankrijk, door eene zeer naauwe verbintenis, is altijd in Holland als wenschlijk beschouwd, zo wel door die verstand, als die enkel behoeften hebben; - de Inlijving zal met algemeene wanhoop gekeerd, of met wrevel ondergaan worden.’
Het voor beweezen aanmerkende, dat 'er geene dan noodlottige gevolgen van eene Inlijving te wagten staan, beweert hij, ter beantwoording der tweede Vraage, ‘dat een alvermogende Invloed van Frankrijk op het lot van Holland noodzaaklijk is, en dat deeze misschien zo kan uitgeoefend worden, dat uit denzelven te gelijk voor beide Volkeren nieuwe voordeelen gebooren worden.’
De eerste uitwerking van deezen Invloed zal, naar 's Franschen Schrijvers oordeel, ontwijfelbaar zijn, eene Verandering van Staatsregeling en van Gouvernement. ‘Alles,’ zegt hij, ‘is 'er in de Bataafsche Republiek gereed toe.’ Wij hebben dit zien standgrijpen.
Vervolgens wordt aangeweezen, dat, in deeze nieuwe Staatsregeling, de pijlbundel, zinnebeeld van de Unie der Zeven Gewesten, noch te los noch te vast moet aangehaald weezen. Voorts wordt het als de wensch der Hollanderen opgegeeven, dat de Uitvoerende Magt geconcentreerd worde; dat die in drie, twee, of zelfs in ééne hand zij.
De Schrijver erkent, dat, wanneer de Bataaven zich zelf eene nieuwe Staatsregeling gegeeven hebben, of men 'er hun eene gegeeven heeft, nog niets verrigt is, om de Bataafsche Republiek die bronnen van rijkdom te hergeeven, welke zij niet meer bezit. - Zijn volgend werk bestaat in nieuwe bronnen van welvaart te vinden voor de Bataafsche Republiek, en eene nieuwe bron van roem voor den Keizer der Franschen.
De Bataafsche Republiek moet de Bataafsche Republiek blijven, en Keizer napoleon, door een besluit, voor Holland en deszelfs Koophandel, alle rivieren, zeeën en havens van het Fransche Rijk openen; zonder eenige bepaaling, de Hollanders in den handel van het inwendige van het Keizerrijk doen deelen, alsof zij 'er ingelijfd waren, even alsof hunne Provincien deelen der Fransche Departementen uitmaakten. Dit

{==454==} {>>pagina-aanduiding<<}
beschouwt hij als het juist geschikte en éénigste middel om Holland alle de voordeelen van deszelfs Koophandel terug te geeven, en deeze tevens ten behoeve der Franschen aan te wenden. - Welke voordeelen Holland en welke Frankrijk daarvan zou trekken, wordt aangeweezen, en van eenige tegenwerpingen ontheeven. Hoe veel wordt hier tot lof van ons Volk gezegd! De Franschen kunnen, in de wijze van Handeldrijven, meer dan ééne les, meer dan één voorbeeld van de Hollanders ontvangen. Alles zou, in dit geval, tot wederzijdsch voordeel strekken. Met één woord; en met die verklaaring verzenden wij onze Leezers tot dit klein, doch hoogst belangrijk en den Nederlander vereerend Stukje: ‘In alle zaaken, die men beredeneert, vindt men bijna altoos na- en voordeelen; men moet die tegen elkander opweegen. Hier ontdekt men geen nadeel, hoegenaamd, en de voordeelen zijn zo talrijk, dat men met moeite dezelve overzien kan; zij zijn zo groot, dat het moeilijk is, dezelve te weegen!’




Coup-d'oeil rapide sur M. Schimmelpenninck, Grand-Pensionnaire de la Republique Batave. a Harlem, chez A. Loosjes Pz. 1805. Gr. 8ve. 36 pages.

De buitenlandsche Schrijver van deezen vlugtigen Oogslag op den Heere schimmelpenninck houdt het voor eene dwaaling, te gelooven, dat groote Mannen niet, dan naa hunnen dood, moeten gepreezen worden. De Ouden, de Grieken en de Romeinen, gingen anders te werk. Hij volgt deezer voetstappen, en wijdt de weinige bladzijden aan den Lof van schimmelpenninck, met wederkaatzenden glans op Keizer napoleon. Om deezen te meer te doen afsteeken, dienen de schaduwen, van eene zeer donkere en afzigtige kleur, op den Koning van Engeland en diens Ministerie geworpen. ‘Hij biedt,’ dus luidt de aanvang, waaruit men den inhoud kan opmaaken, ‘der bewonderinge en erkentenisse van het Publiek een getrouw, schoon vlugtig opgemaakt Tafereel aan van eenen Man, groot door zijn Vernuft, veel grooter nog door zijne Deugden, door de Natuur bestemd om zijn Vaderland te behouden, 't welk tot deszelfs staatkundige ontbinding scheen voort te snellen, en om in deszelfs vroegeren roem en ouden voorspoed een Volk te herstellen, uitgeput door beroerenissen

{==455==} {>>pagina-aanduiding<<}
en ongelukken, maar 't welk de deugden behouden heeft, die de overwinnaars van philips en de eerste grondvesters der Bataafsche Vrijheid onsterslijk gemaakt hebben.’
De beknoptheid van het Stukje en het Onderwerp, met veel vuurs en leevendigheids behandeld, doen ons veronderstellen, dat het met graagte zal ontvangen worden bij het meerdergedeelte onzer Landgenooten. Wij twijfelen niet, of des Schrijvers aangekundigd en binnen kort te wagten Stukje, behelzende eenige Bedenkingen over de nieuwe Staatsregeling der Bataafsche Republiek, zal ons langs deezen zelfden weg in handen komen. - Van dit Werkje, 't welk reeds in onze taal het licht ziet, zullen wij, eerlang, eenig nader verslag doen.




Eenige Berichten omtrent het Noorden en Noord-oosten van Europa; door Mr. Johan Meerman, Heer van Dalem en Vuren. IIde Deel. In 's Graavenhaage, bij de Erven van I. van Cleef, 1805. In gr. 8vo. 419 bl.

Onlangs verzelden wij den Heere meerman op deszelfs reize door Deenemarken en een gedeelte van Noorwegen tot op en over de grenzen van Zweeden. Thans gaan wij den naauwkeurigen Berigtgeever op den vierkanten weg (zie bl. 371) door het laatstgenoemde Koninkrijk volgen, en voorts langs deszelfs Diagonaal, tot op een weinig over de grenzen des Russischen Keizerrijks. Naauwkeurig noemden wij daar even den Heere meerman; en met regt. Immers, geene Buitenplaats, Kunstverzameling, Bibliotheek, of iet anders van dien aart, ontmoet zijn Ed., of hij geeft 'er een uitvoerig verslag van. De telkens wederkeerende beschrijving ook van steedtjes en plaatsjes van weinige beteekenisse geeft aan het Werk eene uitvoerigheid, welke, door mangel aan aangenaame afwisseling en verscheidenheid, de aandagt eenigzins vermoeit. Tegenwoordige Staat van Zweeden zoude, uit dien hoofde, de titel zijn, beter dan Eenige Berichten met den inhoud des Werks strookende. De Heer meerman neeme die aanmerking ons niet kwalijk, aan wien wij, voor het overige, voor eene menigte weetenswaardige narigten onzen dank betuigen, en welks reisbijzonderheden, Rusland betreffende, wij met verlangen te gemoet zien. Van 't geen wij, onder het doorleezen van dit Deel, als onzer opmerkinge meest waardig, hebben opgeteekend, gaan wij nu een iets aan onze Leezeren mededeelen.
De beschrijving van de Zilvermijn, in de nabuurschap van de Stad Sahla, bekleede de eerste plaats. ‘De Zilvergroeve (zoo schrijft meerman) is omtrent een half uur zuidwestelijk

{==456==} {>>pagina-aanduiding<<}
van de Stad verwijderd. Men heet dit Sahlberg, schoon de hoogte niet noemenswaard is, en de meeste verhevenheid door weggeworpen steenen zich allengskens gevormd heeft. De streek in 't rond, schoon geen der alleräangenaamsten, heeft echter niet dat dorre, dat men andersints bijna op alle plaatsen ontmoet, waar zich Bergwerken bevinden. Men ziet hier eene verzameling van eenige gebouwen met het huis des Opzieners, en een' op zich zelve staanden onäanzienlijken toren, waarvan de klok den arbeideren tot teken dient. De tegenwoordige hoofd- of Koningin-Christina-groeve heeft haaren ingang onder een overdekt, doch ter zijde open gebouw. Zoo ver men zien kan, gaat zij lijnrecht naar beneden, en heeft een' Diameter, zo ik mij niet bedrieg, van in de dertig voet. Twee groote waterraderen, in een paar zij-gebouwen, laaten vier emmers beurtelings op en neder, waarin de menschen naar beneden daalen, en zoo wel als 't Mineraal in worden opgetrokken. Thans evenwel was één deezer wielen, wegens noodwendige verbeteringen, buiten gebruik; en dus konden 'er ook maar twee emmeren werken. De arbeidslieden, die zich in deezen nederlaaten, hebben in dit voertuig weinig plaats. Daar zij altijd met hun beiden zijn, staat de één 'er als boven op, en de andere rijdt op den rand te paerd. Ik zag 'er twee op deeze wijze met een brandend hout in de hand, en onder Psalmgezang, de ingewanden der Aarde bezoeken; zonder dat ik eenige roeping gevoelde hen te volgen, daar ik uit voorige reizen het inwendige eener Zilvermijn genoegsaam kende. Intusschen is mij naderhand verzekerd, dat de ruimte deezer Sahlasche groeve, en haarer onderäardsche dwarswegen, de moeite van het afdaalen wel beloont (en). De twee waterraderen brengen de emmers slechts 104 vademen diep. Om laager te komen, is men genoodzaakt eerst paerden neêr te laaten, even gelijk men met de emmers doet. Beneden loopen zij om een windäs, en laaten door middel van
hetzelve dan andere emmers nog eenige vademen dieper. De volle diepte is van 150 vademen; doch het water verhindert steeds van deeze laagte te kunnen bereiken. De arbeiders blijven een uur of zes achter één beneden, en slaapen, eeten of rusten vervolgens even lang; en dit gaat onöphoudend voort, zonder dat op het onderscheid van dag of nacht gelet wordt. Om laag heeft men eene meenigte zijde-gangen uitgehouwen, waarvan sommigen zoo breed en hoog zijn, dat men 'er zeer gemakkelijk met kar en paerd in rijden kan. Om den steen van elkaâr te krijgen, bedient men zich wel van buskruid; doch meest, en met veel meerder uitwerking, legt men groote stukken hout op een' stapel, en steekt ze aan; 't geen evenwel uit den mond der groeve steeds een' onäangenaamen rook om hoog doet wellen. Niet ver van hier vindt zich de Water-machine geplaatst. Van alle kanten, wel drie mijlen ver, heeft men het water in een gegraaven Canaal

{==457==} {>>pagina-aanduiding<<}
verzameld, 't welk laatstelijk hier in een' smallen houten bak t'huis koomt, om twee groote waterraderen van een-en-twintig ellen middellijn te doen omdraaijen. Zij doen eene aanéénschakeling van stokken, die op een stellagie rusten, zes-en-tagtig vademen lang, beurtelings den éénen heen, den anderen weder gaan. Aan 't eind dier vademen weegs is de opening, uit welke een andere aanéénschakeling van Tubussen, met de stokken in verbinding gebracht, het water om hoog pompt. Deeze opening is smal, en als 'er iets in verricht moet worden, daalt men 'er, langs ladderen, van terras op terras, in neder. Somwijlen laat men 'er ook balken in af, door een windäs, om 't welk wederöm paerden rond loopen. Hier is het evenwel minder diep dan in den gewoonen mond der groeve. Het uitgepompte water stroomt langs eene goot in hetzelfde Canaal, dat de twee waterraderen in beweeging brengt. Een weinig verder ligt nog een andere groeve, die mede in gebruik is: doch haare diepte is slechts van vijftig vademen, en de opening minder wijd dan die van Koningin Christina; en het op en neder laaten der emmeren geschiedt hier niet door waterraderen, maar door een windäs, 't welk paerden in beweeging zetten. Tusschen beide de groeven in, ontdekt men eene treffende vierkante uitholling in den bodem, die taamelijk uitgestrekt en diep is; de verlaatene groeven, welke ten tijde der beroemde Sture's in werking waren, vertoonen zich, in den hoek en de zijde-muuren deezer uitholling, als kleine spelonken.’ Van de wijze der bewerkinge van het Metaal, naadat het alvoorens gestampt en viermaal is gewasschen, geeft meerman dit berigt: ‘Het slechtste soort van dat gestooten en gewasschen metaal, waarbij Zwavelkies gevoegd moet worden, bevat, wanneer het eene smelting van zes uuren op houtskolen ondergaan heeft, vier loot zilver in het Centner; de overige soorten behoeven deeze bijvoeging niet: doch
veel boven de tien loot in 't Centner bedraagt evenwel geen één der soorten. 't Metaal, 't welk de eerste smelting 'er uit doet vloeijen, moet elders wederöm zekere braading ondergaan, om zich van het zwavelächtige te ontheffen. Een andere oven, insgelijks door houtskolen heet gemaakt, verricht de tweede smelting, die wel slechts alle andere vreemde deelen afscheidt, doch het zilver en lood nog verëenigd laat. Dit werpt men dan, in den form van midden door gehakte Cylinders, van twee voet ieder, in een' derden oven, met hout zelve gestookt, en zondert ook de twee laatste metaalen van één.’ Van het produkt der Mijnen, zoo voor de kroon als voor de deelgenooten, geeft meerman voorts verslag, doch voor ons plan te uitvoerig.
Naast dit berigt voegen wij een ander wegens de Fahlunsche Kopermijn, bijkans 200 vademen diep, en des Heeren meerman's nederdaaling in dezelve. ‘Na het berg-gewaad te hebben aangetrokken, en door twee berglieden vooräfge-
{==458==} {>>pagina-aanduiding<<}
gaan, die zich van eene meenigte brandende houten voorzien hadden, daalde ik langs een houten trap, die in Zigezagen langs den muur om laag voert, in den grootsten deezer opene afgronden neer. Hij heeft omtrent eene ovaale gedaante, en zijne lengte zal van een 600 voet zijn. Aan twee kanten heeft hij een soort van uitstek met stellagiën van hout tot het optrekken van 't Mineraal. In een' hoek deezes afgronds, naast eene kleine hut in de diepte, wierd ik eene opening ingeleid, en toen, op eene vrij eenvormige wijze, langs zeer gemakkelijke in den steen uitgehouwene gangen van zeven à tien voeten hoogte, en een voet of drie breedte, dan eens, waar het zacht afdaalde, over planken, en dan, daar het wat stijler (steiler) liep, over zeer gemakkelijke houten trappen, naar beneden gebracht. Ik vond het 'er, eene enkele plaats van luchtcanaalen of van tocht uitgezonderd, over 't algemeen zeer warm, waartoe evenwel de gloed der houtfakkelen in de laage gangen ook eenigsints medewerkte. Hier en daar kruissen zich verscheidene deezer gangen. Op sommige plekken heeft men het verwulfsel door een' van klinkers gemetselden boog moeten ondersteunen; ook wel oude gaten en gangen toemetselen, het zij met groote steenen, het zij met klinkers. Tusschen beiden vertoonen zich ook zoogenaamde Zaalen, doch niet zeer groot. Daar het Maandag was, werkten 'er juist niet veel lieden in de Mijn. Een paar, die slechts om het middel eenige kleeding hadden, waren 'er met hamer en nagel bezig een gat te booren, om 'er het buskruid in te doen: niet evenwel om hier het Mineraal door los te breeken, maar slechts om zich den weg tot eene nieuwe ader te baanen: want - men stookt beneden vuuren, welke hier
des Zaturdags worden aangestoken, en den geheelen Zondag over branden, om het Mineraal los te maaken. - In 't geheel daalde ik omtrent 700 voeten af van de 1150, die de geheele groeve diep is. - Het belangrijkste in de gantsche Mijn scheen mij toe een plek te zijn, waar men, in eene aanëenschakeling van groote vakken en openingen, een' molen aantreft, welke door paerden in beweeging gebracht wordt, en waar, door een' onmeetelijken schoorsteen, de bakken met Mineraal vermiddels deeze bewerking om hoog geheist (geheezen) worden.’
Naa verscheiden kleiner en grooter Steden, onder andere Upsal, en deeze uitvoerig, te hebben beschreeven, komt onze Reiziger te Stockholm, waarvan hij dit algemeen verslag geeft: ‘Stockholm behoort buiten twijfel tot het getal der grootste Steden van Europa. Van het Noordelijke tot het Zuidelijke einde heeft men ten minsten een uur van nooden om ze te doorwandelen, en ruim een half van het Oosten naar het Westen. Dikwijls heeft men van het zonderbaare haarer ligging, met rede, als van de grootste merkwaardigheid, die zij be-
{==459==} {>>pagina-aanduiding<<}
vat, gesproken. Inderdaad zo Venetiën slechts het eentoonige verschijnsel oplevert van een zeventig-tal platte eilanden, door Canaalen doorsneeden, wisselen in de Hoofdstad van Zweden, op slechts eenige weinige, doch deeze veel grooter eilanden, de bergen, rotsen en dennen, met Paleizen en Woongebouwen af; terwijl een Binnen-meir en een Boezem des Finschen Golfs hier tegen elkander aanstooten: stroomende op twee plaatsen het eerste met eene storting in het laatste; en vaarende op de derde plek de schepen door eene sluis, welke drie voet vals heeft, in Zee. Een Kaai, met Koopvaarders rijkelijk geborduurd; een Slot, dat zich in 't laagere gedeelte der Stad boven alles verheft; en, waar men ook in 't rond mag heen zien, een stoute en wilde natuur, voltooit het geheele tafreel.’
Hetgeen de Heer meerman vervolgens, in de bijzonderheden, van Stockholm vermeldt, is in de volgende Rubrieken omvat. Bevolking van Stad en Rijk. Gedaante en taal der Zweeden. Climaat. Voedsel. Kleeding. Huizen. Ameublement en Rijtuigen. Kermisgeschenken. Zeden en Karakter. Vermaaken. Tooneel. Opera. Thans volgt een reeks openbaare Gestigten, zoo kerkelijke als waereldlijke. Voorts de Akademie, met haare aanhoorigheden. Regeeringsform. Landen Zeemagt, enz. en voorts verscheiden merkwaardigheden, welke de omtrek der Stad oplevert.
Zeer uitvoerig is, en zou wel der geheele overneeminge waardig zijn, het berigt, welk wij van de beroemde Scheepsdokken te Carlscrona hier ontmoeten. Van Landscrona spreekende, ‘Zonderlinger Stad, zegt hij, dan deeze, zijn 'er weinige. Zij gaat door voor eene der beste Vestingen van Zweden, en voor eene voortreffelijke Haven te bezitten, zonder dat men nauwelijks het een of het ander gewaar wordt; en ik beken, dat het moeijelijk is, de Plaats te beschrijven.’ Hoewel hier en daar eenige fraaie, zijn, egter, zeer veele huizen in Zweeden, niet slegts ten platten lande, maar ook in veele steden, van weinig aanziens, als enkel van hout getimmerd, en van boven met graszoden bedekt; 't welk, wanneer deeze nog eenigen groei hebben, aan dezelven een zonderling aanzien geeft. Met het volgend algemeen berigt wegens Finland, hier als een land van toeneemende bevolking en cultuur vermeld, zullen wij onze aankondiging eindigen. ‘De Gouvernementen van Obo en van Biörneborg worden voor de vruchtbaarsten gehouden; daarna Tavasteland; het rotsige gedeelte van het Gewest trest men meest langs de kusten aan; hooger op is de bodem effener, en boven langs den Golf zelfs moerassig. Het ontbreekt Finland aan geene Veehoederij, en het bezit ter zelver tijd eenige rijke Kopergroeven. De troniën der Finnen zijn van die der Zweeden onderscheiden, zonder evenwel iets in 't oog loopend caracteristieqs te vertoonen. Ten opzicht der kleeding

{==460==} {>>pagina-aanduiding<<}
valt hier ook weinig op te merken, behalven de roode muts, waarbij op 't laatst zich een roode of andere scherp (sjerp?) voegde, op een' veel al witten rok; en bij sommige Vrouwen zeer groote hoeden. Langs de kust ontbreekt het niet aan een hoope rijke lieden: waar toe de vrije uitvoer van goederen buitenslands niet weinig bijdraagt, daar het stapelrecht der Steden den Zweedschen boer in 't tegendeel geheel in de handen levert der kleine Kooplieden van die Plaatsen.’

Verhaal van den Kapitein David Woodard en vier Zeelieden, welke hun Schip verlooren, terwijl zij in de boot op zee waren, en zichzelven overgaven aan de Maleijers in het Eiland Celebes; inhoudende, een belangrijk verslag van derzelver lijden, door den honger en andere omstandigheden, gelijk ook van derzelver ontvlugting, na dat zij twee en een half jaaren bij de Maleijers waren gevangen geweest. Alsmede een Bijvoegzel, bevattende verscheiden ontkomingen van Schipbreukelingen, onder groote gevaaren, bekommeringen en gebrek. Uit het Engelsch. Te Haarlem, bij F. Bohn, 1805. In gr. 8vo. 142 bl.

De zonderlinge, van ouds reeds opgemerkte en nog standhoudende geneigdheid der Menschen, om, zelve in veiligheid gezeten, met zeker genoegen zich bezig te houden met het beschouwen van anderer rampen, is ongetwijfeld oorzaak, dat Verhaalen van hooggaande ongelukken en wonderbaare ontkomingen doorgaans veele Leezers en Leezeressen vinden, zo greetig om die te verneemen, als de meesten gaarne die vertellen en beschrijven.
Volgens dit beginzel zal het aangekondigd Werkje geen vertier ontbreeken. Het eerste Verhaal is wel verre het belangrijkste en gewigtigste, en doet ons boven dat de Maleijers bij eene lange ondervinding kennen. - Capitein woodard, dit is de korte inhoud, verloor, in de boot zijnde met vijf Matroozen, zijn Schip uit het oog, in de Straat van Macassar; en, naa verscheide dagen zonder water of ander voedzel geweest te zijn, gaven zij zich aan de Inboorelingen over, naa dat deezen één hunner vermoord hadden. De Maleijers hielden hem en zijne reisgezellen twee en een half jaar gevangen, geduurende welken tijd zij met veele wederwaardigheden en ongelukken moesten worstelen, zonder kleederen, en dervende de gemeene noodwendigheden des leevens. Ontkomen zijnde, kwamen zij te Macassar, in den deerlijksten en behoeftigsten staat. De Nederlandsche Gouverneur, de Heer william pitts Jacobsz., en de Heer astromer, Capitein in dienst van de Oostindische Compagnie te Macassar, voedden, kleedden en herbergden die ongelukkigen, en bezorgden hun gelegenheid om na Ba-
{==461==} {>>pagina-aanduiding<<}
tavia te vertrekken, en over Bengalen in Europa te komen. De bijgevoegde Brieven aan die twee Menschenvrienden draagen blijk van de opregtste en hartlijkste dankerkentenisse.
Het Bijvoegzel behelst de veelal zeer korte Verhaalen van robert scotney. - Het droevig lot van zes Deserteurs. - Verhaal van Capitein inglefield. - William boys Verhaal van de Luxemburg-Galei. - De Paketboot de Ladij Hobart, Capitein fellowes. - Capitein kennedy's Verhaal, aan zijne Reeders gezonden, over het verlies van zijn Schip en daar op volgende rampen.
Belangrijk genoeg ter overneeminge, en 't geen toont, hoe eenige beleezenheid den grootsten dienst kan doen, is, 't geen wij ten besluite van het laatste Verhaal aantreffen. ‘Ik kan,’ schrijft hij, ‘niet nalaaten gewag te maaken van het groot voordeel, dat ik genoot uit de gewoonte om mijne kleederen tweemaal daags in zout water te steeken, en dezelve weder aan te doen, zonder ze uit te wringen. - Het leed lang, eer mijn volk konde besluiten om dit na te volgen; doch ziende de goede uitwerking, die het mij deedt, volgden zij het niet alleen na, maar deeden het zelf tweemaal daags. Het is aan de ontdekking van dit middel, dat ik de behoudenis van mijn leven en dat van zes andere menschen met regt mag toeschrijven. - Ik had kennis van dit middel gekreegen door het leezen in een boek van Doctor lind, hetwelk aan alle Zeevaarenden behoorde bekend gemaakt en door hen geleezen te worden. - 'Er had ook nog eene aanmerkelijke omstandigheid plaats, die wel verdient aangetekend te worden; te weeten, dat wij dagelijks, zo lang wij van dat middel gebruik maakten, zo veel water loosden, als wij zouden gedaan hebben, indien wij de gelegenheid hadden gehad om naar ons genoegen te kunnen drinken; waaruit bleek, dat de vogt van onze kleederen door de zweetgaten van onze huid werd opgeslorpt. Het is waar, de zoutdeelen, die in onze kleederen bleeven hangen, maakten, door de warmte van onze lighaamen en de hitte van de zon, een korst, die verscheidene deelen van onze lighaamen kwetste, en vooral het zitten onaangenaam maakte; maar door 'er gestadig die zoutdeelen uit te wasschen en tweemaal daags nat te maaken, werd dit welhaast beter; en, zo groot was het nat, het welk ons dit middel aanbragt, dat onze geweldige dorst 'er door verminderde, zoo zelf, dat onze verdroogde tongen binnen weinig minuten weder vogtig, en wij over het geheel zodanig verfrischt werden, als of wij eenig verkwikkend voedzel genoten hadden.’
Vier Persoonen stierven 'er in de boot; zij hadden veel zout water gedronken; alle stierven zij ijlende; doch zulks had bij die 'er zich van onthielden geen plaats.





{==462==} {>>pagina-aanduiding<<}

Panorama der Nederduitsche Taal, door P.G. Witsen Geysbeek. 1805.

‘De afschrikkende omslagtigheid en wijdlo[o]pigheid der gewoone [gewone] leerboeken van de Nederduitsche Taal hebben den vinder van dit Letterkundige Panorama bedacht gemaakt, gelijk hij zegt, op een ontwerp, om het geheele zamenstel van zijne hooggeschatte moedertaal zoodanig voor te stellen op eene tafel, dat men dezelve, als het ware, met éénen opslag kunne overzien; waarvan hij zich voor de Schoolen [Scholen] en voor bijzonder gebruik een nut voorspelt, hetwelk geene aanwijzing behoeft.’ De onlangs bij ons gemeen geworden naam van Panorama voegt niet kwalijk aan deze tafel, welke, op een vel papiers gedrukt, een overzigt belooft van al, wat tot de buiging der zelfstandige naamwoorden en de algemeene regels der geslachtsbepaling van dezelven behoort, alsmede tot de tijdvoeging der werkwoorden, benevens alle de voorzetsels, met aanwijzing van den naamval, dien zij beheerschen; waarbij nog komt eene verklaring van Latijnsche kunstwoorden in de taalkunde gebruikelijk. Gelijk echter de Panorama's der Steden niet alles doen zien, hetgeen men noodig heeft, om welbekend genoemd te kunnen worden in de oppervlakkig en slechts voornamelijk van ééne zijde vertoonde Stad: zoo levert ook dit letterkundig Panorama geenszins alles, wat tot de Nederduitsche taal behoort, maar slechts een voornaam gedeelte van het geheel, en zelfs dat gedeelte niet zoo volkomen, als waartoe men omslagtiger en wijdloopiger leerboeken noodig heeft. Men vindt op deze tafel niets wegens spelling noch woordschikking, de twee andere zoo belangrijke hoofddeelen der tale, schoon met het eerstgenoemde een wezenlijke dienst geschied zou zijn, en men daarvoor gaarne de Latijnsche
kunstwoorden zou hebben willen missen, die toch in onze Nederduitsche leerboeken niet meer voorkomen, en bij deze tafel ten minsten niet gevorderd worden. Misschien heeft de Heer geysbeek dit nagelaten, omdat hij voor zich niet goedvindt, de Spelling des Hoogleeraars siegenbeek te volgen, en hij toch ten nutte der Scholen geene andere gronden van Spelling zal hebben willen voorleggen, dan die het Bewind ter naarvolging aanbevolen heeft. In hetgeen hij geleverd heeft, vindt men, ten aanzien der buiging van zelfstandige naamwoorden, eigenlijk niet één zelfstandig naamwoord geheel verbogen, maar eeniglijk het bijvoegelijk naamwoord goed met het onbepalend en bepalend woordlid in alle de geslachten, hetgeen niet slechts een gebrek is, maar zelfs aanleiding geeft tot taalfouten. Ook vindt men in den derden naamval eeniglijk aan eenen, aan den, aan eene, aan de, aan een en aan het, daar toch ook eenen, den, eener, der, eenen

{==463==} {>>pagina-aanduiding<<}
en den gebruikelijk zijn, en alsdan de zelfstandige naamwoorden, man, vrouw en kind, die bij het bijvoegelijke voorbeeld zijn gevoegd, manne, vrouwe en kinde moeten verbogen worden, waarvan hier niet gerept wordt, even min als van het meervoud der zelfstandige naamwoorden, die naar vaste regels in s, ers, eren of en te verbuigen zijn; hetwelk dan dit, zoo belangrijk, gedeelte des Panorama's gansch onvolledig en onaannemelijk maakt. Veel vollediger is hetzelve in de tijdvoeging der werkwoorden, schoon enkeld voorbeelden gevende van bedrijvende werkwoorden, en slechts met een enkeld woord, voor minkundigen, van de zamenstelling der lijdende en wederkeerige werkwoorden gewagende. - Over het geheel acht Recensent het gebruik van tafels goed, die onder eenen opslag van het oog het werktuigelijke eener tale brengen: maar zulke tafels behooren zoo veel te vollediger en naauwkeuriger te zijn, als zij de gereedere toevlugt worden bij dagelijksche letteroefening. Daarom komt het hem beter voor, van de onderscheidene hoofddeelen der tale afzonderlijke tafels te maken, zoo als hij ze in de Middelburgsche Rudimenta der Latijnsche tale van het jaar 1757 reeds leerde kennen.




Iets voor Ouderen en Kinderen, door Agatha Deken. Te Leijden, bij D. du Mortier en Zoon. In 12mo. 93 bl.

Deeden wij onlangs (*), met een weemoedig hart, verslag van wijlen agatha deken's Liederen voor den Boerenstand, thans, met niet minder aandoeninge, vatten wij de pen op, om deeze Liederen, die wel de Zwaanenzang onzer Vaderlandsche Dichteresse konden weezen, ter kennisse van onze Leezeren te brengen. In de Toeëigening van het Werkje aan den Heere jan kops, Commissaris van den Landbouw, en deszelfs Echtgenoote, beklaagt zij zich, in zoetvloeiende dichtregels, over het gebrekkige, of liever het slegte der Opvoedinge aan veelen onzer Jeugd, zoo van de eene als de andere sexe, zoo vrugtbaar in heillooze uitwerkzels, tot alle klassen doorgedrongen; 't welk haar doet zeggen:

'k Zie mijn geliefden Middenstand 
Ook van die dwaasheid aangegreepen, 
En, door de zorgelooze hand 
Der volgzucht, in de wereld sleepen; 
Om zijne sobre winst, in geldelooze tijden, 
Aan beuslend tijdverdrijf en ijdlen praal te wijden. 

Een tweeledig oogmerk bedoelt wijlen deken in haar Iets.

{==464==} {>>pagina-aanduiding<<}
‘Ik erken,’ schrijft zij, ‘met dankbaarheid, dat 'er zeer veel goeds over de opvoeding, zeer veel nuts voor kinderen, door mijne tijdgenooten en medeburgers geschreeven is; ik erken, dat veelen tot dit werk meer geschiktheden bezaten, dan ik mij zelve durve toeschrijven; ik bewonder, bovenal, de zoo wél ontvangen kinderliedjes van den zaligen van alphen; echter meen ik grond te hebben om te vraagen, of men niet te veel vergeten heeft met de ouders te beginnen? waar van veelen gaarne erkennen, dat zij, zelven verwaarloosd zijnde, den raad, door mijne Vriendin aan de Moeders gegeven, zeer noodig hebben; - ten tweeden, of eene meer welmeenende dan verlichte Godsvrucht de kindertjes niet van zaken heeft doen spreken, waar omtrent de verlichte wijsgeer zelf betuigen moet: Deze dingen zijn mij te hoog, te wonderlijk; ik kan daar niet bij? Hun uitdrukkingen doen gebruiken, die zij niet verstonden, niet konden verstaan, en nooit, dan met den diepsten eerbied en het leevendigst gevoel gebezigd moesten worden.’ 't Is op deezen grondslag, dat deken vervolgens schrijft: ‘Ik heb de ouders met de kleine kindertjes niet over den Godsdienst laten spreken, veel min de kindertjes zelve Godsdienstige uitdrukkingen in den mond gelegd, maar hun des te ijveriger, door het ontwennen van kwaade gewoonten, het vormen van hun hart en zeden, vatbaar voor den Godsdienst zoeken te maaken.’
Naar dit plan zijn deeze Liederen ingerigt, die de volgende Opschriften draagen: Chris en pietje. 't Wijsneuzig Juffertje. Het driftig Jongetjen. Hoofdige keesjen. Freule margareeth, trotsch op haar adel. Gulzige jantje. Lethje, verbeterd door haaren Oom. Willems eerzucht, door zijne Moeder bestierd. Misdaad en berouw, of naatje en toontje. De te strenge Opvoeding. Historie van kareltje en nanette. Zamenspraak tusschen Moeder en haar Zoontje arend. Het satirieke Meisje. Jaantje, door haaren Vader van haare lekkerheid genezen. Geestige jetje. Het Modezotje, verbeterd op het Land. Verwaande barend. Zamenspraak tusschen Moeder en Kind over Zondag en Kerkgaan. Klaas weldaadig uit hebzucht. Rhijnhart en sophia, of de ouderwetsche en verstandige Opvoeding.
Nu iets ter proeve willende leveren, bepaalen wij ons, als een der kortsten, tot het Lied: Willems eerzucht, door zijne Moeder bestierd, ten opschrift voerende.

Willem was een vlugge jongen, 
Voor zijn jaaren zelfs reeds wijs, 
Altoos had de knaap gedongen 
Naar den eersten schoonsten prijs. 

{==465==} {>>pagina-aanduiding<<}

Van de ledigheid afkeerig 
Leer- niet minder roembegeerig, 
In zijn hart, vol lettermin, 
Sloop wel ras ook d'afgunst in. 
 
Zag hij zich te boven streeven 
In de schrijf- of rekenkunst, 
Hij begon, van spijt, te beeven; 
Zijn verwinnaar moest zijn gunst 
Dikwijls gantsche weeken derven, 
Kon ze nimmer recht verwerven, 
Voor hij, op de letterbaan, 
Hem op de eerste plaats liet staan. 
 
Heintje, in laagen staat geboren, 
Maar een liefling der natuur, 
Door haar tot iet grootsch verkoren, 
Mogt, door 't vriendelijk bestuur 
Van oprechte menschenvrinden, 
Zich op willems school bevinden; 
Vlijt en aanleg maakten ras, 
Dat hij de eerste in 't leeren was. 
 
Schoon dat willem zelf hem eerde, 
Ja, hem tot zijn vriend verkoos, 
Zag men, dat hem nijd verteerde; 
Op hem, op zich zelven boos, 
Zag men hem zich zelv' verkniezen, 
Al zijn vrolijkheid verliezen, 
En den knaap, voorheen zoo vlug, 
Traag, zwartgallig, wreevlig, stug. 
 
Moeder, vol van teedre zorgen, 
Nam haar zoon, haar dierbaarst pand, 
Op een schoonen lentemorgen, 
Ernstig, vriendlijk, bij de hand - 
Weet, in een der fraaiste zaalen, 
Zijnen aandacht te bepaalen 
Op een schoonen jongeling, 
Die, in schilderij, daar hing. 
 
Door nieuwsgierigheid gedreeven, 
Vraagt hij driftig: wie dat is? 
Moeder zegt: ‘één van uw neeven 
Ziet gij, in deez' beeldtenis. 
Deze, ofschoon reeds vroeg gestorven, 
Heeft onsterflijke eer verworven 
Door de hulde, die zijn jeugd 
Offerde aan verstand en deugd. 

{==466==} {>>pagina-aanduiding<<}

Om talenten te vergaâren, 
Heeft hij vroeg zich afgesloofd, 
Nooit heeft iemand van zijn jaaren 
Meerder, zelf zoo veel, beloofd. 
Schoon van ieder wijs geheeten, 
Dacht hij weinig slegts te weten, 
Zijner vrienden roem en lof 
Gaf hem waare vreugde-stof.’ 
 
Willem zweeg en sloeg zijn oogen, 
Vol van schaamte en rouw, ter neêr. 
Voortaan was zijn ijvrig poogen, 
Ook eens de onverganglijke eer, 
Die zijn neef ontving, te ontvangen, 
Dáár, in schilderij, te hangen; 
En den roem der jonge liên 
Kon hij thands met blijdschap zien. 

Schoon deeze Liederen, over 't geheel genomen, ons ongemeen bevallen, missen wij egter in zommige dat welvloeiende en ongedwongene, welke de Liederen voor den Landman kenmerken. De uitdrukking: Die zijn neef ontving, te ontvangen, in den op drie na laatsten regel van het bovenstaande vers, is verre van fraai te zijn. Ook dunkt ons de Zamenspraak over Zondag en Kerkgaan met het plan der Dichteresse, in de Voorrede aangekondigd, om de kinderen niet over den Godsdienst te zullen doen spreeken, eenigzins te strijden. Doch wij onthouden ons van verdere kleine aanmerkingen. Agatha deken is niet meer. En: de mortuis nil nisi bene!




Nuttige Uitspanningen in eenzame uren, nagelaten door wijle Ds. Joh. Hamelau, in leven eersten Leeraar der Herstelde Luthersche Gemeente te Amsterdam. Te Amsterdam, bij de Wed. Ammeling, 1805. In gr. 8vo. 135 bl.

Deze zoogenoemde nuttige uitspanningen in eenzaame uuren bestaan uit een aantal rijmoefeningen over verschillende onderwerpen, bij onderscheidene gelegenheden, door wijlen den welbekenden Predikant j. hamelau, van tijd tot tijd, vervaardigd, en nu, met eene korte beschrijving van 's Mans levensloop, door j.w. hamelau, die, tot voorkoming van bedrog, 'er zijne eigene handteekening onder geplaatst heeft, in 't licht gegeven.
Tot een staaltjen van 's Leeraars dichtvermogen, willen wij

{==467==} {>>pagina-aanduiding<<}
de volgende regels uit een stukjen, dat ten opschrift heeft de godvruchtige Weduw, hier ter neder schrijven:

'k Had nauwlijks voor het Echt-Altaar 
Mijn hart aan 't hart mijns mans verbonden, 
Of beider hart wierd diepe wonden 
En heimelijke smart ontwaar; 
Mijn Ega wierd op 't selst van krankheid overrompeld, 
Terwijl mijns Vaders ijk (lijk?) wierd in het graf gedompeld. 
 
Ik loosde zucht op zucht, bij 't bed, 
Waarop mijn man, als van Orkanen 
Verwoed wierd aangetast; door tranen 
Wierd hij een wijle tijds belet, 
Mij nog een enkel woord van afscheid toe te spreken, 
Bewust, dat God welhaast den Huwlijksband zou breken. 
 
Bij 't geven van zijn laatsten snik, 
Konde ik mijn' droefheid niet weêrhouën, 
Ik dacht aan 't lot der weduwvrouwen, 
En wenschte wel, op 't ogenblik, 
Mijn lieven wederhelft hier boven te begroeten, 
Waar God de bitterheid voor eeuwig kan verzoeten. 
 
Mijn hart wierd wel op nieuw bedrukt, 
Door 't denkbeeld van een kind te baren, 
En bloot te staan voor veel gevaren; 
Maar ziet! 't is alles wel gelukt. 
'k Ontving, na weinig weên, van God, den Albehoeder, 
Een' Vaderlozen Zoon; ik wierd een blijde Moeder! 

En zoo loopt dit verder voort, terwijl de ongelukkige Vrouw, vervolgends, ook nog het verlies van dit waardig pand bezingt, en zich evenwel dit alles zoo wel getroost, dat zij, bij 't slot, zegt:

En 'k leef tot heden toe, bij 's werelds wisselingen, 
In 't aangenaamst genot van 's Here zegeningen. 

En nu nog een paar kleinere stukjens.

	Aan den heer J.H.R.
Vrijheid, Gelijkheid, Broederschap, 
Door Jesus dood verkregen, 
Zij u, mijn Vriend! ten hoogsten trap, 
Nu en voortaan tot zegen. 


{==468==} {>>pagina-aanduiding<<}


	Het agtdaagsche werk.
't Was Zondag, toen de min mij griefde; 
Op Maandag klaagd' ik 't mijn' geliefde; 
Des Dingsdags had ik haar bekoord; 
Op Woensdag gaf ze mij haar woord; 
'k Mogt Donderdags haar overreden 
Om Vrijdags naar 't Stadhuis te treden; 
Op Saturdag meldde ik mij aan, 
Dat Zondags d'uitroep werd gedaan. 

Sed ohe! jam satis est.

De Wellust. Lierzang. Te Amsterdam, bij J.L. Werlingshoff, 1805. In gr. 8vo. 15 bl.

Wij zouden een Lofdicht verwacht hebben; dan het: ‘snoodst gedrocht uit 's afgronds kolken!’ al aanstonds in den eersten regel, deed ons zien, dat wij eene waarschuwing tegen den dierlijken lust in handen hadden; en deze waarschuwing is - brommend genoeg. Verbeeldt u, Lezers! eenen jongen wellusteling, die de jongste flaauwe levenszucht uitblaast met meer dan 4 coupletten in rijm; en hoe verheven wordt ons dit sterven van den uitgemergelden slaaf der zinlijkheid in de volgende versen getekend:

Gelijk eene Etna, fors aan 't braaken, 
Haar ingewand op d'aarde spreidt, 
En dreigt het al te zullen slaaken, 
Tot delging van de menschlijkheid! 
Als 't binnenste, verwoed aan 't kooken, 
Door 't stroomend water eens ontstooken, 
Een bloedkleur geeft aan heel de lucht, 
En 't aardrijk beeft door deez' vertooning - 
Ontvlugt de lava haare wooning, 
Benaauwd met donderend gerucht. 
 
Of als, in onbewoonde streeken, 
Waar leeuw en tijger zich onthoudt; - 
Waar 't gansche menschdom is geweken, - 
De reiziger doorkruist het woud, 
En met het gloeijend bloed in de adren, 
Den tijger ziet vol woede nadren.... 
Wanhopend, angstig henenvlugt. - 
Zoo vlugt uit het wellustig harte, 
Dat dood en hel vermetel tartte, 
De jongste flaauwe levenszucht. - 


{==469==} {>>pagina-aanduiding<<}

Als de wellusteling nu maar niet wanhopend wordt, bij zodanig eene voorstelling! Doch daarin voorziet de Dichter een weinig verder:

Eén traan kan, in het angstig sterven, 
Genade zijn voor uwe ziel. 

Van eene strenge beoordeling van dezen Lierzang worden wij intusschen teruggehouden; eensdeels, door het berigt, dat wij hier eenen eersteling voor ons hebben, waaraan de Dichter zijne zwakke krachten beproefd heeft, en welke in 't licht komt met de overtuiging, dat deze uitgave een onberaden, ja zeer ligtvaardige stap is. (Waarlijk daar valt niet veel bij te voegen!) Anderdeels, door de verbazende werking, die de jongeling zegt dat dit zijn kunststuk (tegen onze verwachting, dit ontveinzen wij niet) reeds heeft gehad. Hij had boezemvrienden, die eenigzins in de strikken dier verleidende Sirene verward waren; en de vriendschap drong hem, te beproeven, of hij die strikken niet los zingen kon. Hij zag dan ook menig' vriend bij de lezing een traan ontglippen, en is dus gerust dat deze zang aan zijn oogmerk voldoet. Aangenaam was het ons daarom, dat wij in de Amsterdamsche Courant van den 30 Mei l.l. onderricht werden, dat iedere recensie hier onnodig is; welke fraaie en veelbevattende beoordeling over het stuk voorhanden wij letterlijk willen afschrijven: ‘Een ieder is bekend het woord Wellust, dus onnoodig om 'er veel van te zeggen; het was alleen te wenschen, dat alle Menschen zich naar den inhoud gedraagden.’
Echter veroorloven wij ons, den Dichter, van wien, onder eene goede leiding, wel iets goeds worden kan, te raden, dat hij voortaan zijne boezemvrienden liever onder echte vrienden der kunst, dan onder de verstrikten door de verleidende Sirene verkieze; hoewel hij tot nog toe gelukkig eene uitzondering moge maken op het bekende spreekwoord, die met pik omgaat, wordt 'er mede besmet; en dat hij zijne jonge bekenden het schone lied van gellert aanprijze:

Der Wollust Reiz zu widerstreben, 
Diesz, Jugend, liebst du Glück und Leben, 
Lasz täglich deine Weisheit seijn, u.s.w. 



{==470==} {>>pagina-aanduiding<<}

Herman Lange. Door August Lafontaine. Iste Deel. Met Platen. Te Haarlem, bij F. Bohn. 1804. In gr. 8vo. 378 bl.

Deze Roman houden wij, onder de vele van dezen ook bij ons reeds zo geliefkoosden Schrijver, voor eene der uitmuntendste. Herman, de held des verhaals, is waarlijk edel en groot, en het lezen zijner geschiedenis stort ons zijne edele gevoelens in. Hoe bevallig en uitlokkend de geschiedenis ook zij, dezelve is toch in de geschriften van lafontaine het voorname niet. Ten gevalle van zodanige Lezers, die juist niet altijd, wanneer het vervolg hun ter hand komt, het eerste Deel kunnen inzien, en dan gewoon zijn onze Letteroefeningen te raadplegen, willen wij 'er echter zo veel van opgeven, als voor hun voldoende is om den draad van het verhaal dan wederom te kunnen aanknopen.
De jongeling genoot zijne opvoeding aan het huis van zijne waardige grootouders, en dit was zijn geluk; op dezelve had het voorbeeld, de zorg en het onderricht van zekeren verminkten matroos, die het hart op de rechte plaats had, en die in dat huis meer vriend dan bediende was, en van jongs af aan onzen herman hartlijk beminde, eenen merklijken en gezegenden invloed. Hij werd dan ook een geheel ander mensch dan zijne ouders en bloedverwanten, ja maakt met hun een zonderling contrast; hij was al vroeg voor hun te eerlijk, te edel, te oprecht. En echter bleef hij een voorbeeld van kinderlijke onderwerping, en getrouwheid in iederen plicht. In zijne geschiedenis speelt een godloos mensch, zekere rolfs, eene zeer haatlijke rol; deze heeft hem reeds zijnen eersten edelen vriend bedorven, dien herman nog bemint, maar die zijne vriendschap en vertrouwen reeds schandlijk heeft gemisbruikt, door het bederf eener ongelukkige weduwe, voor welke, toen zij nog ongehuwd was, lange zijnen opwellenden hartstocht manlijk had onderdrukt, omdat hij voelde, dat zij de zijne niet worden kon, en welke hij nu in haar ongeluk zijnen vriend had aanbevolen, terwijl hij afwezig moest zijn. Hij had eener lieve, zagte, waardige geliefde daarna onwillekeurig zijn hart geschonken; ook het meisje beminde hem; maar zijn gedrag is eerlijk, voorzichtig en wijs, en hij onderwerpt zich aan den wil zijner ouderen, die anders over zijne hand beschikt hadden; hij onderwerpt zich met een bloedend hart, maar met eene grootheid van ziel en standvastigen moed, die onzen eerbied dwingt, en met het volle gevoel, wat hij zijne echtgenote wezen moet, en den ernstigen lust, om, in den uitgestrektsten zin, deze zijne plichten te betrachten. Wij laten hem in een aanzienlijken post; en aan het slot van dit Deel wordt het huwlijk,

{==471==} {>>pagina-aanduiding<<}
waartoe hij verplicht en uit gevoel van plicht ook gezind was, afgebroken, geheel buiten zijn toedoen, en zelfs tegen zijne wenschen. Maar daarover kan de Lezer, die zo veel belang in lange stellen moet, zich toch niet recht hartlijk verheugen, daar hij de machine der boosheid reeds in werking ziet, en het boze doel van den straks reeds genoemden onmensch hem niet meer duister is, en hij alzo wegens het toekomend lot van den edelen man in angst en vrees wezen moet. Dit zij van de geschiedenis genoeg. Eene proeve zijn wij onzen Lezeren schuldig: wij kiezen het volgende: (hoogveld is lange's vriend.)
‘Luister,’ zeide herman eens tegen hoogveld, kort vóór zijn vertrek; ‘als ik iet doen wil, of gedaan heb, waar over het hart mij klopt, en de Duivel in mij opkomt, en tegen mij zegt: zoo iet kan iemand wel overkomen; dat is zoo erg niet; 'er zijn toch nog veel slechter menschen, dan gij: - dan ban ik voor eerst den Duivel uit; ik neem een stuk papier, en schrijf daaröp, het gene ik gedaan heb, of had willen doen, maar zonder enige verbloeming of verschonende benaming; of ik vraag mijn ouden marten: wat is dat? en deze geeft dan zeker aan de zaak deszelfs rechten naam. Zulk een woord reeds, als b: v: Schurkenstreek, hardheid, wraakzucht, huichelarij enz. bezit ene grote kracht, en ik laat mij, door den Duivel, geen' anderen, zachteren naam in de oren blazen. Dan stel ik daarvan een roman op, en verbeelde mij het verschriklijkst ongeluk, hetwelk uit de vervulling van mijnen wensch, uit de daad, die ik voornemens was, zou kunnen ontstaan, - ‘Maar niet zal,’ roept de Duivel, - Evenwel zou kunnen, zeg ik. - ‘Gij zijt zoo slecht niet, als gij u zelven maakt.’ - Daarvoor dank ik den Hemel; maar ik weet niet, hoe slecht ik worden kan. - Zwijgt de Duivel dan nog niet, zoo als dat wel eens gebeurt, zoo als bij voorbeeld bij emilia, toen hij mij regt - niet verleidde; daar was hij te listig toe, maar - verraste. Ik beging den schurkenstreek, dien ik nu nog verfoei; ik ontdekte haar mijne liefde.
‘Een schurkenstreek?’ zeide hoogveld; ‘op het hoogst genomen, ene onbezonnenheid.’
‘Daar wilde de Duivel het mij ook voor verkopen. Maar gij weet niet, wat 'er vooräfgegaan was. Ik beminde emilia. Ach ik bemin haar nog heden onuitspreeklijk. Trouwen kon ik haar niet; wat bleef mij nu overig, dan te zwijgen en te verdragen! - “Goed, braaf!” riep de Duivel; “maar zien, spreken moogt gij haar toch: dit zal u troost aanbrengen.” - Dat mag ik niet; want als ik voor haar sta, dan weet ik niet meer wat ik zeg, wat ik doe. Ik zou een slechten zet kunnen doen, zoo als op het gemaskerde bal, toen ik bijna - “Dat was verrassing; niets meer. Tegenwoordig

{==472==} {>>pagina-aanduiding<<}
kent gij uw zwak. Zulk iet kan niet meer gebeuren. Het zal u troost aanbrengen, herman!” - Evenwel ik luisterde niet naar den Duivel, omdat ik wist, hoe zwak ik was. Ik ontweek de geliefde, of, als ik haar moest zien, ten minsten elk vertrouwlijk gesprek met haar. Nu gaf de Duivel mij weder deze hoop: “Uw vader is sterflijk; de Freule van roslau veranderlijk. Uwe ouders zullen, wanneer zij uw lijden zien, toegeven. Denk toch aan uwe grootmoeder!” - O, als dat zoo was, riep ik uit, de handen vol hoop samenvouwende. - “Waarom zou dat niet zoo zijn! Maar emilia, die niets van u weet, zal haar hart aan een ander geven. Ontdek haar uwe liefde, of laat haar ten minsten merken, dat gij haar bemint.” - Duivel! riep ik; zijt gij het? Thans nam ik de pen op, en schreef: zijne liefde aan een meisjen te ontdekken, hetwelk men niet trouwen kan, is - een schurkenstreek. De Duivel schreeuwde zich heesch, maar ik begon, zonder mij daaraan te storen, mijn roman; ontdekte daarin aan emilia mijne liefde, en werd ook van haar wederkerig bemind. Bij dit gedeelte van de roman vloeiden warme vreugdetranen, en de Duivel zou geern gezien hebben, dat ik het daar bij gelaten had. Maar nu moest ik roslau trouwen, en emilia stierf van hartzeer. Ik vertoonde den Duivel de stervende emilia, en zeide: Ziet gij nu wel? - Of ik trouwde emilia, bedroog roslau, en maakte mijne ouders ongelukkig. Neen ik zwijg! zeide ik bij slot ... Helaas, hoogveld, hoe zwak zijn wij! Tusschen beide kwam het mij niet zoo erg voor. Nu verplaatste ik emilia in de tijden van den enen of anderen edelen mensch, van enen
aristides, enen scipio. Deze beminde haar, zoo als ik; doch zweeg, om het hart van het meisjen niet te veröntrusten, en stierf aan zijne liefde. Emilia trad aan zijn sterfbed. Hij reikte haar slechts de hand, verbergde zelfs nu nog het brekende hart; hij stierf met zijne deugd, met zijn geheim, en emilia wist niet, dat hij voor haar stierf. Zoo zou scipio gehandeld hebben! riep ik uit; en nu was mijn besluit vast genomen, om nooit aan iemand te zeggen, dat ik haar beminde. En evenwel - evenwel was ik zoo zwak, hoogveld! - Dezen grondregel had herman van zijn' grootvader. Werd deze door iemand gevraagd, wat moet ik doen? dan zeide hij: verbeeld u in het graf te liggen, en vraag u zelven dan, wat gij wel doen zoudt, als gij nog leesdet. Dan zal het u niet aan raad ontbreken.’





{==473==} {>>pagina-aanduiding<<}

Algemeene Vaderlandsche Letter-oefeningen.

Verhandelingen, raakende den Natuurlijken en Geopenbaarden Godsdienst, uitgegeeven door Teyler's Godgeleerd Genootschap. XXIste Deel.

(Derde Berigt.)

Met genoegen hervatten wij de aangeslaagen taak deezer Beoordeeling; en zullen wij nu, ter bekorting, het verschil in denkwijze en voordragt, tusschen de beide overschietende Verhandelingen, en de bekroonde, wel het meest doen uitkomen. Den middenrang heeft die des onbekenden Schrijvers, allezins beantwoordende aan haare zinspreuk: Geen Goud of Eer, maar Waarheid is mijn doel. In uitvoerigheid en bewijs van beleezenheid onderdoende voor het werk van koopmans, overtreft zij haare vereerde Mededingster in bondigheid, welligt mede in nieuwigheid van gevoelens. Wij betwisten echter 's Genootschaps uitspraak omtrent de toewijzing van het Goud in geenen deele; die keus ligt buiten ons bereik, die toets is ons te zwaar; dan ons gevoelen is het, dat, tusschen deeze stukken van de meeste waarde, veel van den smaak der Leezeren zal afhangen, aan wien de palm der hoogste goedkeuring staat uitgereikt te worden. Dan ter zaake.
In zijn Bijbelsch onderzoek omtrent de Vraage, bepaalt zich daadelijk de Schrijver tot de naspooring van het oogmerk des Wetgeevers met de instelling der Zoenofferhanden, tot de oplossing van het einde, waartoe men deeze moest offeren, en ter aanwijzing der uitwerking dier plegtigheden. Hij laat ‘een kort woord vooraf gaan, wegens de betrekking, waarin God en het Israëlitische Volk tot elkander stonden.’ Hij bewijst daardoor de wezenlijkheid der Theocratie of Godsregeering, waarin de Zoenofferhanden, als boeten, en mid-
{==474==} {>>pagina-aanduiding<<}
delen tot vergeeving, en bevrediging met Wet en Wetgeever, bij uitstek medewerkten, om ‘eenen Regeeringsvorm, waarvan men, de hooge Majesteit van deezen zo heiligen Koning overweegende, verwachten mogt, dat hij de strengste van allen moest geweest zijn, die ooit of ergens onder de menschen plaats had, daarentegen den zachtsten, toegeevendsten en genadigsten te doen worden, die ooit onder de menschen is ingesteld geweest.’ Ten betooge hiervan mogen wij, van herhaaling afkeerig, den Schrijver niet volgen, en vergenoegen wij ons, alleen dit gevolg zijner redenkaveling over te neemen: ‘Wanneer men nu (besluit hij) den geest van deeze wetten der Zoenofferhanden nadenkt en overweegt, dan is het, dunkt mij, klaar genoeg, dat het Opperwezen dit grove Volk, 't welk alleen voor zinnelijk onderwijs en ligchaamelijke vertooning vatbaar was, daardoor een indruk heeft willen geeven, van den pligt, om zijne overtreedingen voor Hem ootmoedig te belijden, en daarvan genadige vergeeving te smeeken: zulk eene belijdenis en gebed alleen met 't hart te doen, en slechts woordelijk uit te boezemen, in de hoop op vergeeving, ging hunne bevatting ver te boven. Zij moesten plegtige Zoenofferhanden brengen, welke door eenen Gode geheiligden Priester aan Jehovah geofferd, en ten zijnen dienste en van zijn Huis gebruikt wierden, om zich ook alzoo, niet maar alleen in eene gedaane toezegging van vergeeving
te kunnen verheugen, maar ook, in een zichtbaar teken en bewijs, dat zij waarlijk met hunnen God verzoend waren. Dit was geschikt om hunne verbeelding te treffen, en hun hart aan te doen; en zij, die niet zouden hebben kunnen begrijpen, dat Jehovah hun God hun hunne zonden, uit loutere barmhartigheid, edelmoedig, om niet kwijtschold en vergaf, konden dit nu gelooven, als zij Hem hun offer gebragt, en de boete, of amende, op hunne overtreedingen gesteld, betaald hadden.’ Daartoe hielpen al verders mede de vergezellende plegtige verrichtingen; en schoon het zinnelijk Israëlitisch Volk kwaalijk dien geest der Wet doorzag, en hangen bleef aan het uitwendige, zulks neemt het wijze en weldaadige niet weg van Gods oogmerk, om hun alzo te brengen tot de kennis en vreeze

{==475==} {>>pagina-aanduiding<<}
des Heeren (*). Want hierom ook, merkt de Schrijver te recht aan, ‘hebben de meer verlichte Mannen, welke Jehovah van tijd tot tijd onder dit Volk verwekte, niet nagelaaten hetzelve in deezen geest der Wet te onderwijzen, en hun te berichten, dat al die offerhanden, zonder een oprecht hart, van geene waarde waren.’ Zulks te bewijzen, kon den Man, in den Bijbel ervaaren, gelijk hij is, niet moeielijk vallen; en legt hij tevens geheel ongezocht eene proeve aan den dag zijner uitlegkundige bekwaamheid, door het vermoeden tegen te gaan, dat David, Ps. XL:7-11, den Messias op het oog had (†). Ten laatsten besluit hij het Iste Deel van zijnen arbeid in deezer voege: ‘Onder dit naspeuren, zoo van den aart der Zoenofferhanden, als van derzelver leerzaamheid, en zedelijke of geestelijke beduidenis, ben ik steeds zeer oplettend geweest, of ik ook iets ontdekken kon, van Gods oogmerk, om daarin den Heer J.C. af te schaduwen; en of Hij ook ergens, 't zij in de Wet, 't zij door de Profeeten, in en door die Zoenoffers, aan Israël een onderricht
heeft gegeeven, van 't geen die voortreffelijke Persoon eens voor de Zondaars doen zoude; alsmede of Hij daar door of daar bij ergens een wenk gegeeven heeft, dat de Offeraars en (in) hunne offerhanden op het lijden en aan te brengen Zoenoffer van dien Heiland geloovig zien moesten. - Maar ik moet erkennen, dat ik daarvan noch schijn, noch blijk gevonden hebbe.’ - Weshalven, ten zij zulks iemand uit het O.V. aantoone, dunkt hem, ‘dat de Geleerden de Christen Gemeenten te veel vergen, indien zij verlangen, dat men dit op hun zeg-
{==476==} {>>pagina-aanduiding<<}
gen gelooven zal.’ In Theologanten keurt hij daarom, ten vervolge, met rede af, dat zij zich eerst een sijsthema aangaande den dood van Christus maaken, en dan de Mosaische Zoenoffers door het oog van dat sijsthema beschouwen, en overeenkomstig daarmede verklaaren: terwijl hij ten laatsten zich voorbehoudt, zijne gedachten over Jes. LIII:10 in het volgende Deel open te leggen.
Ten grondslag van 's Mans verdere en zeer belangrijke navorschingen over Christus dood, en diens genoegzaame overeenstemming met de Zoenoffers der Wet, om in zulk een licht beschouwd te worden, raadpleegt onze geachte Schrijver, in zijn IIde Deel, de Euangelische levensberichten aangaande den Heiland, ten einde uit het verband en beloop van zaaken het oogmerk en het wezen van zijnen dood te leeren kennen. Zo toont hij aan, dat Jesus, de langverwachte Messias, van zijnen Doop af daarop uit was, om den Godsdienst en de Zeden zijner Landgenooten door betere leere en voorbeeldelijken wandel te hervormen. Standvastig in dit zijn werk, vorderde de Heer van zijne Hoorders geloof en bekeering; zei daarop vergiffenis van zonden, de herstelde gunst des Hemels, en eene zalige onsterfelijkheid toe; en staafde Hij zijne prediking door magt van wonderdaaden. De haat der wereldgrooten, vrijmoedig van Hem over hunne zonden gegispt, en bitter wegens den gevreesden val van den Mosaischen Tempeldienst, groeide vast, en stortede ten laatsten, ondanks zijne voorzichtigheid, op den verachten Nazareener ter neder, die alleen zijn droevig lot zag naaken. Echter onwankelbaar in zijne goede zaak, en uitzichten op de toekomstige verhooging, onderwierp zich Deeze, gehoorzaam aan Gods wil, aan het wreedste en schandevol lijden; gaf zich, verzekerd als Hij was van zijne Opstanding, aan zijne vijanden ten kruisdood over; en wierd Hij daarna van God, zijnen Vader, ten derden dage weder opgewekt, ja ook, ter belooning van zijne voorbeeldelijke deugd, ten Hemel opgenomen, en verhoogd aan deszelfs rechterhand. Op dit zijn vlekkeloos voorbeeld wees Jesus zijne Tijdgenooten, en wilde voorts, dat zij het gevaar niet zoeken, veeleer vermijden, maar, indien het zijn moest, hun kruis opneemen en Hem navolgen zouden: ‘want zijn kruisdood, opstanding en verheerlijking dienden kennelijk, om

{==477==} {>>pagina-aanduiding<<}
proefondervindelijk te toonen en te bewijzen, dat zij, die in Hem geloofden, en Hem standvastig, ja, indien het bleek Gods wil te zijn, ook tot den dood gehoorzaamden, desgelijks eene zalige opstanding en eeuwige verheerlijking te wagten hadden; want daar Hij was, zou ook zijn Dienaar wezen.’ Die heiligheid, evenwel, van 's Heeren leven belette, dat Hij de verzekering van schuldvergiffenis bij God, op voorwaarde van Gehoorzaamheid aan het Opperwezen en diens laatsten Wil, van Geloof in Jesus, den Zoone, van Boetvaardigheid vooral en Bekeering, staaven konde in zijn eigen onzondig voorbeeld: Hij betoonde zulks daarom, door anderen hunne zonden te vergeeven, en Gelijkenissen voor te draagen, die deeze waarheid leerden. En hoewel Christus steeds onder de Jooden verkeerde, moest toch, naar zijnen last, de inhoud zijner lessen en geboden vervolgens alomme gepredikt worden, en door alle tijden stand houden, als eene Goddelijke Wet. Dan nergens ontwaaren wij eenen wenk, dat de Heiland zichzelven, of zijnen dood, als een Zoenoffer, als eene boete bij God, of wel als een verdienstelijk middel, en voorwerp van zulk een geloove en hoope, heeft voorgedraagen, waardoor de zondaar, als voorheen door offerhanden, in gunst hersteld zou worden bij zijnen Hemelschen Vader. Daarentegen op geloof aan zijne leere en zending, op berouw, verootmoediging en levensbetering (waartoe de overweeging van 's Heeren dood kon medewerken) komt al zijne vordering neder; en zelfs wanneer Hij van zijn Richterlijk Oordeel ten jongsten dage spreekt, meldt Hij geen enkel woord van zijnen Zoendood, maar wel van eene vergelding ‘naar dat men gedaan zal hebben, 't zij goed, 't zij kwaad.’ Uit deeze onbetwistbaare daadzaaken besluit derhalven de Schrijver, ‘dat de dood van Christus met de Zoenofferhanden des O.V. geene de minste overeenstemming heeft, veel min dat die dood in het licht van een Zoenoffer zou kunnen beschouwd worden.’
Daar zijn wel figuurlijke voorstellen in het N.V., in welke van Christus dood gesproken wordt, met zinspeeling op zaaken en plegtigheden, tot het O.V. behoorende, en den Jooden bekend: dan deeze moeten niet uit en volgens een vooraf aangenomen betwistbaar leerstelsel, maar uit en volgens bekende daadzaaken en gebeurtenissen, verklaard, en tot eenen eigenlijken en daadelij-
{==478==} {>>pagina-aanduiding<<}
ken zin teruggebragt worden. Anders te werk gaande, zou men uit den Bijbel de ongerijmdste gevoelens bewijzen kunnen. Dus vangt onze Schrijver aan, om de oneigenlijke zegswijzen van 's Heilands lijden en sterven te vergelijken met het gebeurde, ten einde het derde der vergelijking, of de bedoeling van den schrijver of spreeker, wie hij ook moge zijn, alzo uit te vinden; ‘want deeze, het is zeker, heeft van geene andere zaak willen spreeken, noch konde op eenig ander geval het oog hebben, dan op het geen waarlijk en met de daad gebeurd is.’ Laat het voldoende zijn, dat wij, buiten staat den kundigen Man in zijne gewigtige naspooringen te volgen, den Leezer uitnodigen om diens arbeid op te slaan, door op de hoofdzaak van zijn betoog te letten, en eenen smaak te geeven van zijnen vrijmoedigen en schoonen redeneertrant. Hij begint met twee plaatzen uit Matthaeus toe te lichten.
Volgens het gebeurde heeft Jesus zich ten gemeenen nutte toegewijd, en stierf Hij, wierd opgewekt en verheerlijkt, om het menschdom vrij te maaken van de dienstbaarheid en slaavernij der zonde; dus had Hij volle recht, om de woorden, bij Matth. XX:27, 28, van zichzelven te bezigen, en Paulus mogt die figuur van 's Heeren dood, ‘als een rantzoen voor veelen’ voorgesteld, nog sterker uitdrukken, 1 Tim. II:5, 6. Men was toch oudtijds niet ongewoon aan zulken spreektrant, van de zeden ontleend; en Spr. XI:8. XXI:18, met Jes. XLIII:3, 4, dienen ten voorbeeld. Men dacht daarbij aan geen eigenlijk rantzoen, nog minder aan een strafdraagend Zoenoffer, en mag men des geenzins uit Jesus gezegde iets besluiten ten behoeve van eenig leerstelsel, dat derwaarts heenen wil. Josephus, Tom. II. p. 519 § 17 (Ed. Haverk.) zou dan ook der onkunde veel aanleiding geeven kunnen tot allerleie glossen over den dood der Maccabeen. Ja van de daad van Pinehas wordt Num. XXV:6-13 door Jehovah betuigd, dat hij verzoening gedaan heeft voor de kinderen Israëls. Of wil men deeze en gelijksoortige figuurlijke spreekwijzen letterlijk aandringen, dan zouden Rom. XV:6. (lees 16) 2 Cor. XII:15. Filip. II:17. Col. I:24 en 2 Tim. II:10. krachtdaadig pleiten voor het leerbegrip der Roomschgezinden, aangaande de Verdiensten der Heiligen, te gelijk met die van Christus, eenen schat uitmaakende tot aflaat en vrijbrieven voor de zonden. Maar geeft de ge-
{==479==} {>>pagina-aanduiding<<}
schiedenis van Paulus leven eene betere verklaaring van deeze plaatzen aan de hand, zo zou het onredelijk zijn, bovengedacht gezegde des Heeren niet op te helderen uit het geen gebeurd is.
De andere plaats Matt. XXVI:26-28 brengt de Schrijver (en zo ook de Heeren koopmans en bruining) tot eene zinspeeling te huis, niet op de Zoenofferhanden, maar op de Verbondsoffers, waarvan een voorbeeld is Exod. XXIV. zo dat Jesus, bij de Instelling des Avondmaals, zijnen kruisdood voorstelde, als het bloed, dat gestort zou worden tot bevestiging van het N.V., van de blijde boodschap des heils, des vredes en der zaligheid, ‘mits dat Hij ook ten derden dage uit den dood weder opgewekt wierd; want zonder dit zou zijn bloed, zijn kruis, zijn dood, van geen de minste kracht ter bevestiging geweest zijn van 't Nieuwe Verbond:’ eene benaaming, die voorts uit de Schriftuur wordt toegelicht, en van gelijken zin is, als waarin wij het woord Euangelium thans bezigen.
Nu overgaande tot Joännes, ontmoet de Schrijver daadelijk H. I:29 eene oneigenlijke uitdrukking van ‘het wegneemen der zonde door het Lam Gods:’ eene uitdrukking, waarvan zich ook de Apostel bediende in zijnen 1 Br. III:5, alwaar zij uit vs. 8 te verklaaren is, en hierop nederkomt, dat de menschen geneezen wierden van de drift tot zonde, en bevrijd van haare heerschappij, door den Heere Christus, hier van den Dooper het Lam Gods betiteld; een naam, even als dit geheel gezegde, overgenomen uit Jes. LIII:7-12; op welke plaats des Profeeten, en vooral op vs. 10 (aldaar) de kundige Schrijver zijne aanmerkingen hier mededeelt. Hij vertaalt, niet zonder gezach der taale, en met kleene verandering, in dat aangeduide vers, den volgenden volzin aldus: als zijne ziele een schuldoffer stellen zal, en voegt tot opheldering daarbij: ‘Indien, of als zijne ziele, dat is, als Hij (de Messias) met de onbepaaldste gewilligheid, en met een allergehoorzaamst hart, een schuldoffer stellen, en met de meest mogelijke gelaatenheid, ook tot den dood toe, in den wil van God berusten zal, dan zal Hij zaad zien, enz.’ Niet vreemd intusschen konde het zijn, dat de Profeet den dood van den Messias, bij een volk aan offerhanden gewoon, onder zodanig een beeld voorstelde; te minder, daar bij ons, die zints lange van dergelijke Godsdienstplegtigheid vreemd zijn, soortgelijke

{==480==} {>>pagina-aanduiding<<}
uitdrukkingen toch overgebleeven zijn. Alleen vermeent de Schrijver, dat men niet bepaaldelijk op het woord schuldoffer moet dringen, of de vergelijking verder trekken dan in zo verre dat een bloedig offer was. Elders schreef Jes. LXVI:20, ‘dat de Heidenen den Heere ten spijsoffer zullen gebragt worden;’ en Paulus noemt, 2 Tim. IV:6, zijn eigen dood een aanstaand drankoffer; dien van Christus, Efes. V:2, een slachtoffer. Dan zo Gij aan deeze woorden van Jesaïas, en des Apostels, eenen eigenlijken, en van beeldspraak ontledigden zin hecht, zullen zij overeenstemmen met de duidelijke leere in Fil. II:8, 9. Althans dat 'er aan geen wezenlijk Zoenoffer, in de plaats des zondaars lijdende, van den Profeet gedacht wierd, blijkt uit het bijgevoegde, aangaande de gevolgen en vergeldingen van des Messias dood, waarbij geen spoor is van eenige voldoening aan Gods Gerechtigheid. Mindere zwaarigheid is 'er in deeze, de overige plaatzen uit Joan. Euang., H. VI:51-58 en H. X:11-15. verg. met H. XV:13. De eerste lost zich uit den zamenhang ten vollen op; letterlijk zou dezelve de ongerijmde leer der Transsubstantiatie, of van het Misoffer, begunstigen. Twee, de laatsten, zijn geschiedkundig bewaarheid, maar het denkbeeld van een Zoenoffer is daarin met geene mogelijkheid te vinden. De woorden eindelijk van Cajaphas, H. XI:49-52, door Joannes toegepast, hebben in onzen stijl deeze meening: ‘en zeker! wel mogt Cajaphas zoo spreeken! want Jesus is met de daad, voor 't Joodsche Volk, gestorven; en dit niet alleen, maar door zijn dood heeft Hij ook de verstrooide kinderen Gods (geloovigen uit de Heidenen) bijeenvergaderd.’ Eene zaak, waarvan Joännes, langer leevende dan zijne Medeäpostelen, vooral de ooggetuige wierd.
Even min ontmoeten wij eenig bewijs dat Christus dood ergens van zijne Zendelingen onder het beeld van een Zoenoffer is voorgedraagen bij hunne Prediking, door Lucas geboekt: maar, in de Handelingen, bewijzen een aantal plaatzen, dat Petrus en Paulus, bij welke gelegenheid zulks zijn mogt, zich altoos vreemd, altoos onkundig toonen van dergelijke leere, schoon zij spraken met hunne tijdgenooten, bij wien de Offerdienst in hooge achting en diep geworteld was.
Hebben dan de Apostelen dit onderwijs voor het allerlaatst bewaard, en eerst in hunne Brieven geleerd, wat

{==481==} {>>pagina-aanduiding<<}
men noch in het mondeling onderricht van hunnen Meester, noch in het hunne aantreft? Dit vereischt onderzoek; en begint de Schrijver met Rom. III:26-28. korter, dan voorts, gelijk de Eerw. koopmans, te verklaaren. Hij vervolgt te zeggen, ‘dat dergelijke zinspeelingen op de bloedige eeremonien, die oudtijds in den Joodschen Offerdienst plaats hadden, den Apostelen naar tijdsgelegenheid eigen waren,’ als blijkt uit 1 Pet. I:2 en 1 Joan. I:7: toch zal niemand daar de benaaming van Christus bloed eigenlijk, en als in de Kruisgeschiedenis, verstaan; maar liever deeze gezegden in dien zin opvatten, waarop Paulus (als wij zagen) aan de Filippiërs zonder eenige leenspreuk schreef. Ook wordt ons Rom. V:10-11. en 2 Cor. V:18-21, ten aanzien van de Verzoening, ‘niet geleerd, dat God, door Christus, van een vijand, tot een verzoenden vriend gemaakt is; maar het zijn de zondaaren, die vijanden Gods waren, door de booze werken; en die door Christus tot zijne vrienden gemaakt zijn, om voortaan Gode welbehaagelijk te wandelen.’ En bijzonder strekt Rom. XI:15 ten bewijze, dat men, in deezen, niet aan de tusschenkomst van een Zoenoffer, maar wel aan den Joodschen schrijfstijl, tot nadere opheldering, te denken heeft. - Nochthans verdient het opmerking, dat Joännes een en andermaal in zijnen I Brief, H. II:1 en 2. en H. IV:10, ‘Christus eene verzoening noemende voor onze zonden,’ eene zachtere uitdrukking bezigde dan Paulus. Zijn woord immers betekent bevrediging, daar dat van Joännes, zonder voorafgaande vijandschap noodwendig te onderstellen, den zin heeft van gunstverwekking, of gunstverzorging; een denkbeeld, dat inzonderheid in zijne reden voegt (*).

{==482==} {>>pagina-aanduiding<<}
Voorts leiden deeze plaatzen den Schrijver om aan te toonen, dat 'er, als veelen beweeren, uit het gebruik der Grieksche voorzetsels geen bewijs te haalen is voor het gevoelen, dat de Heiland in de plaats van zondaaren heeft geleeden, en zich voor hun overgegeeven tot een Zoenoffer. Hij voldingt, naamelijk, uit de vergelijking van een aantal texten, dat die voorzetsels door elkander verwisseld, somtijds ook gebezigd worden niet slechts ter aanduiding der zedelijke gevolgen van Jesus kruisdood, maar tevens en in eene reden toegepast op zijne verrijzenis en verheerlijking. Weshalven altoos eene redelijke verklaaring gelden mag, die met het gebeurde, of de Geschiedkundige waarheid, strookt.
Even hetzelfde beweert de Schrijver ten aanzien der verlossing, zo van het juk der Mosaische Plegtigheden, als van de slaavernij en gevolgen der zonde, door de Apostelen in hunne Brieven aan Christus toegekend. Met naame keurt hij hierom af, dat men 1 Pet. II:24, volgens de vertaaling der Onzen, het woord draagen behoude; en zoude hij liever overzetten, ‘dat de lijdende Jesus in zijn ligchaam onze zonden (of het zondigen, van ons) op het hout heeft op- of weggenomen,’ vermits elders ook het Grieksche woord van de Nederl. Bijbelvertaalers aldus genomen wierd. (*)

{==483==} {>>pagina-aanduiding<<}
Nog vervolgt hij zijne redenkaveling, ten slotte, en wederom op schriftuurlijk gezach, met aan te merken, dat, zo de Gewijde Mannen de schuldvergiffenis aan Jooden en Heidenen, in Christus naam gepredikt, aan Gods genade dankwijten, en zij het Goddelijk voorbeeld en de liefde des Verlossers als eenen pligt ter navolging voorschrijven, 'er dan voorzeker niet te denken is aan de tusschenkomst van een Zoenoffer, maar wel aan den inhoud van des Heeren gebed, en zijne uitbreiding van hetzelve bij Matt. VI:12 en 14, 15.
waarmede alzo de Apostolische leere zamenstemt. Nu schoot 'er de Brief aan de Hebreen, zo duidelijk op eenen Joodschen leest geschoeid, voor den geachten Schrijver te doorloopen overig; een werk, dat wel tot eene geheele Verklaaring stond uit te dijgen, zo hij zich daartoe moest inlaaten, vermits die Brief, althans oppervlakkig ingezien, meermaalen het tegendeel van 's Mans gevoelens schijnt te behelzen. Hij konde zich wel aan deeze taak onttrekken, door zich te beroepen op het Proevend Onderzoek, in No. 1 en 2 van de Bibliotheek der Theol. Letterkunde voor 1803 geplaatst, en dienende ter staaving, dat gedachte Brief niet van de hand eens Apostels, of van verbindend gezach, is. Maar afkeerig van zulk eene kunstgreep, weigert hij zijne aandacht geenzins aan een zo oud en voortreffelijk stuk, en bepaalt hij zich liever tot eenige algemeene aanmerkingen ter toelichting van deszelfs inhoud, met aanwijzing tevens der bronne, waaruit hij goedvond te putten. Te verre zijn wij reeds ons bestek te buitengegaan, en te bondig is de Schrijver in zijne voordragt, dan dat wij hem, zelfs van verre, in deezen belangrijken doortogt van dien Brief vergezellen kunnen. Liever des ver-
{==484==} {>>pagina-aanduiding<<}
zenden wij den Leezer tot de Verhandeling zelve, met dankbetuiging voor de kennis, die hij ons, en anderen, vertrouwen wij, in ons Vaderland, heeft doen maaken met de Voorreden van den Leipziger Professor morus, geplaatst voor diens Hoogd. Vertaaling van den Brief aan de Hebreen: eene Voorreden, die, mogen wij uit de overgenomen proeven oordeelen, de aandacht onzer Godgeleerden niet behoort te ontglippen. Intusschen zijn wij het einde van des Schrijvers Antwoord genaderd; want, daar het 2de deel van 's Genootschaps Vraage bij hem ontkennend was opgelost, moest haar 3de lid wegvallen, en mogt hij dus eindigen met eene Christelijke bede, die 's Mans hart en verstand
vereert, en van ons ten vollen beaamd wordt.

(Een beknopt Verslag der laatste Verhandelinge in ons volgend No.)

Proeve over den Geest en Invloed der Kerkelijke Hervorming van Luther. Door Charles Villers.

(Tweede Berigt.)

Het aanbelang en de fraaiheid deezes Werks noodzaakten ons, om het niet bij ééne beoordeelende Aankondiging te laaten berusten. In onze eerste genoeg van den aanleg en aart dier Geschiedkundige Proeve gezegd hebbende, mogen wij onverwijld voortvaaren om van het nog onaangeroerd gedeelte verslag te geeven. Het betreft den voortgang der Verlichting. Hadt villers, tot beantwoording van het ander gedeelte der Vraage, de hulpe van heeren's hand genooten; deeze hadt hem dit gedeelte geheel overgelaaten. Met den erkenden bijstand, hem van elders geleend, vaart de Verhandelaar voort.
Dezelfde geest van onderscheiding, orde en rangschikking, welke zo veel tot duidelijkheid en overtuiging bijdraagt, en dien wij in het voorgaande bewonderden, heerscht ook in het Tweede Hoofdstuk des Tweeden Deels. In de eerste plaats slaat hij het oog zijner beschouwinge, en vestigt de aandagt zijner Leezeren, op de uitwerkzelen der zedelijke strekking of oorspronglijken invloed der Hervorming. Hij schetst, hoe groot dezelve geweest is op de vrijheid van denken -
{==485==} {>>pagina-aanduiding<<}
op de beoefening der Godgeleerdheid, Uitlegkunde, oude Taalen, Oudheidkunde en Geschiedenis - op de Wijsbegeerte en op de Staat- en Zedekundige Weetenschappen - op de Wis- en Natuurkundige Weetenschappen - op de Letterkunde en beoefening der hedendaagsche Taalen - op de Schoone Kunsten.
Welk een loopbaan vol van verlustigende voorwerpen aan alle kauten, behoorelijk door andere min uitlokkende, maar noodige afgewisseld, wordt ons hier ontslooten! Hoe zeer is aan elk deezer onderscheide voorwerpen de eisch gegeeven! hoe medesleepend de voordragt! hoe kennelijk de geest der onderscheidinge! Uit elke dier bijzonderheden zouden wij gaarne en met vrugt iets ontleenen; dan wij moeten voortvaaren om de verdere ontleeding van dit gedeelte der Proeve mede te deelen.
In de tweede plaats schetst ons villers de uitwerkzelen der Gebeurtenissen, die de Hervorming vergezeld hebben en gevolgd zijn; als Staatkundige Onlusten en Oorlogen - Godgeleerde Twisten - geheime Genootschappen, Vrije-Metselaars, Roozen-kruisers, Mystiken, Illuminaten, Jesuiten, Jansenisten, enz. Hij hegt 'er aan zijne Aanmerkingen over het gebruik der Geestelijke Goederen.
Al dit schoon uitgewerkte gaat vergezeld met ophelderende Aantekeningen des kundigen Vertaalers, zo daar hij de begrippen des Verhandelaars onderschraagt, als daar hij de vrijheid gebruikt om op eene zeer bescheidene wijze van hem te verschillen, waartoe de gelegenheden zich veelvuldig opdoen.
Wij vinden ons, even als bij de eerste Aankondiging, genoodzaakt, de voorgenomene mededeelenswaardige bijzonderheden onvermeld voorbij te stappen; en kunnen wij dit te gereeder doen, daar de Verhandelaar ons eene hoofdzaaklijke Herziening van de uitwerkzelen der Hervorminge, met betrekking tot den voortgang der Verlichting, schenkt. Met deeze af te schrijven, zullen wij aan het Werk regt laaten wedervaaren.
‘'s Menschen geest,’ dus luidt de taal van villers, ‘werd ontslagen van den uitwendigen dwang, hem door het Kerkelijk Despotismus opgelegd, en van den inwendigen dwang en ongevoeligheid, waarin hij door het blinde Bijgeloof gehouden werd; geheel werd hij van zijne onmondigheid ontheven en begon een vrijer en bijgevolg een beter en voegzaamer gebruik van zijne ver-
{==486==} {>>pagina-aanduiding<<}
mogens te maaken. De bewijzen van den Godsdienst, de regten der Kerkelijke Magt, werden aan een streng en grondig onderzoek onderworpen; en daar de beoefening der Gewijde Schriften, van die der Kerkvaderen, de besluiten der Concilien en der Pauselijke Bevelschriften verbonden is met die der Oudheid, der Geschiedenis, der Taalen en der Grieksche en Romeinsche meesterstukken, verkreegen alle deze voorwerpen der Klassische Geleerdheid eene geheel nieuwe gedaante en werden door een geheel nieuw licht bestraald.
De Schoolsche Wijsgeerte, waarop het oude Stelzel gegrond was, vondt in de nieuwe Hervormers geduchte bestrijders, welke haare gebreken blootleiden en haar aan haare zwakste zijde aantasteden. De fakkel der Rede, welke zoo lang verborgen was gehouden, begon haar licht te verspreiden. De verwaande weetenschap der Casuisten verdween voor de Zedekunde van het Euangelie, het welk aan alle Christenen werd wedergeschonken. Het menschelijk verstand, dat geenen tegenstand meer ontmoette van die hinderpaalen, waardoor het, geduurende de midden-eeuwen, in zijnen loop werd opgehouden, ontwikkelde alle zijne werkzaamheid, peilde de grondslagen der geschokte Maatschappijen, en onderzogt de Regten der Volken, der Regeeringen, van den Staat en van de Kerk. Deze werkzaamheden deelden haaren gelukkigen invloed mede aan alle takken van Menschelijke Weetenschap; terwijl de zucht tot onderzoek, door de Hervorming daargesteld, hoogere theorien in de Weetenschappen en Kunsten, op eene wijsgeerige wijze, deed uitvinden.
D'alembert (Elemens de Philosophie, I.) heeft dit tasereel met eene meesterlijke hand en in weinige trekken geschetst. “In het midden der zestiende Eeuw” zegt hij “zag men den Godsdienst en het Staatkundig stelzel van een groot gedeelte van Europa eensslags van gedaante veranderen; de nieuwe leer der Hervormers, aan de eene zijde verdedigd en aan de andere zijde bestreeden met dien ijver, welken de mensch, door alle Godsdienstig belang, het zij dan wel of kwalijk begreepen, verkrijgt, heeft zoo wel derzelver aanhangers als tegenstanders gedrongen om zich kundig te maaken; de naijver, door dit sterke middel aangevuurd, heeft allerlei soort van kundigheden vermenigvuldigd; en het licht, voortgekomen uit den

{==487==} {>>pagina-aanduiding<<}
boezem der dwaaling en der oniusten, verspreidde zich, zelfs over die voorwerpen, welke het meest scheenen verwijderd te zijn van dit soort van geschillen.”
De langduurige, menigvuldige en verwoestende oorlogen, welken deze beroering deed gebooren worden, vertraagden eenige der uitwerkzelen, die zij noodwendig moest voortbrengen. De zedelijke beschaaving der Volken, welke eene nieuwe vlugt genomen had, deed, voor eenige oogenblikken, eene schrede achterwaards; doch welhaast herkreegen de door het ongeluk geharde zielen haare kracht, en de onvergankelijke geest, die opgewekt was geworden, lei alle zijne werkzaamheid aan den dag. 't Is waar, hij verdoolde weldra op den verkeerden weg der Godgeleerde twisten; doch kwam spoedig weder te regt, en was rekkelijker en geschikter tot overdenking geworden. De noodzaakelijkheid, intusschen, welke de onderscheidene partijen gevoelden, om het gros der Natien aan haare zijde te krijgen, was voor haar eene beweegreden om de nieuwere taalen te beoefenen, terwijl daardoor de goede geschriften menigvuldiger werden. Het Fransche, Engelsche en Duitsche proza verkreeg eene groote volkomenheid, en werd onder alle de twisten der verschillende secten en de botzing der Godsdienstige gevoelens aanmerkelijk verrijkt.
'Er werden bijzondere Broederschappen opgerigt, of de reeds bestaande verkreegen nieuwe kracht, het zij om hunne tegenstanders aan te vallen, of om zichzelven staande te houden. Sommigen hunner waren geheimzinnig en werden vervolgd; anderen kwamen openlijk te voorschijn en werden beschermd. De Orde der Jesuiten, die de belangrijkste van allen was, verklaarde zich tot de tegenpartij der Hervorming, en zij verkreeg een overwigt, evenredig aan het groote doel haarer bestemming. Medegesleept door den stroom en geest der tijden, was deze Orde, zoo uit zichzelve als door middel haarer geduchte tegenstanders de Jansenisten, dienstbaar aan den voortgang der Verlichting, hoewel eigenlijk bestemd om de Hierarchie en Schoolsche Geleerdheid te verdedigen en staande te houden. Zij viel, toen de tijd gekomen was, waarin zij plaats moest maaken voor inrigtingen, die meer overeenkwamen met de behoeften der nieuwe Eeuw. - De Godsdienstige Omwenteling, door luther bewerkt, deed dus door haare werking en we-
{==488==} {>>pagina-aanduiding<<}
derwerking de Europische Natien voortspoeden in de loopbaane der kennis en verstandelijke beschaaving.’
De moeilijkheid, aan het werk eener Verhandelinge over dit onderwerp verknogt, ontging den Heer villers niet; hiervan geeft hij in het Besluit zijner Proeve blijk, en tevens de redenen, op waarin wij hem niet mogen volgen; dan wij kunnen niet afzijn, een wenk, ten slot gegeeven, onzen Leezeren mede te deelen. Erkend hebbende, dat de taak, welke hij op zich nam, niet gering was en zijne kragten te boven ging, laat hij 'er op volgen: ‘Wat dus zou het geval geweest zijn, indien het Instituut, behalven de Staat-en Letterkundige gevolgen, ook nog gevorderd had, om den invloed te beschrijven, welken de Hervorming gehad heeft op de Zedelijkheid der Natien van Europa, op haar Geloof en Godsdienstige gezindheden? Doch dit nieuwe gezigtspunt zou het onderwerp van eenen arbeid, nog moeilijker en uitgebreider dan de mijne, worden. Ik heb mij moeten bepaalen binnen de voorgeschrevene grenzen, welke reeds een zoo ruim veld opleverden.’
Aan rondborstigheid, in het voordraagen zijner gevoelens over de beschreevene en beschouwde gebeurtenissen, hadt het den Schrijver niet gemangeld; en komt hij, in 't slot zijner Verhandelinge, daarvoor met deeze woorden uit: ‘Het is mijn oogmerk niet geweest, zoo min om het kwaad, als om het goed, door de Hervorming veroorzaakt en daargesteld, te verheelen. Ik heb alleenlijk trachten te bewijzen, dat, alles tegen elkanderen opgewoogen en vergeleeken zijnde, de gevolgen dezer Omwentelinge een overwigt van goed voor het Menschdom hebben te weeg gebragt, en dat zij voorzeker moet gerekend worden onder het getal dier gewigtige gebeurtenissen, die het meeste hebben bijgedragen tot de vorderingen der Beschaaving en Verlichting, niet alleen in Europa, maar in alle die deelen der wereld, waar de Europeaanen hunne kundigheden en beschaaving hebben overgebragt. - Ik heb bovendien gemeend mij te kunnen uitdrukken met de vrije openhartigheid van eenen Geschiedschrijver, die, zoo veel mogelijk, met geene Eeuw of Land in betrekking moet staan; terwijl ik mij gestreeld heb met de gedachte, dat het Heiligdom der Weetenschappen voor alle vooroordeelen geslooten was, en dat eene beroemde Maatschappij, wijsgeerig genoeg om zoodanig een onderwerp te kiezen

{==489==} {>>pagina-aanduiding<<}
en met betrekking tot hetzelve de waarheid uit te noodigen, ook buiten twijfel geschikt was om de waarheid te hooren.’ - Zij heeft na dezelve geluisterd en het verdienstlijk Stuk bekroond.
In denzelfden geest als de Proeve is het Aanhangzel geschreeven; 't zelve behelst eene korte schets der Kerkelijke Geschiedenis, zedert de Geboorte van jesus christus, tot de Hervorming in de Zestiende Eeuw.
Wij kunnen niets meer doen, dan de Verdeeling en Inhoud opgeeven, met de hoofdonderscheidingen, daaraan toegevoegd.
Eerste Tijdperk. Democratie. Zedert jesus christus tot aan den tijd van konstantyn. Van het Jaar 1-325. De eerste Christenen vormen eene Godsdienstige Maatschappij, van de andere afgescheiden. Deeze Maatschappij verandert langzaam in een gevestigden Staat. Het Stelzel van Gelijkheid heeft in den beginne de overhand, en wordt vervolgens vervangen door een Stelzel van Kerkelijke Ondergeschiktheid.
Tweede Tijdperk. Oligarchie. Van den tijd van konstantyn tot aan mahometh. Van 325-604. Grondvesting van het Patriarchaale Stelzel.
Derde Tijdperk. Monarchie. Van den tijd van mahometh tot dien van hildebrand. Van 604-1073. Het gezag van den Roomschen Stoel verkrijgt in het Westen de overhand, zo wel omtrent tijdelijke als geestelijke zaaken.
Vierde Tijdperk. Despotismus. Van den tijd van hildebrand tot de verschijning van luther. Van 1073-1517. In twee Afdeelingen is dit Tijdperk gesplitst. De eerste vinden wij dus omschreeven: Het gezag van den Roomschen Stoel wordt onbepaald. De Pausen worden beschouwd als de Vertegenwoordigers van God, en de geheele Aarde als hun Eigendom. - De tweede Afdeeling: Het gezag van den Roomschen Stoel begint te verminderen; de verlichting breekt door; men gevoelt de behoefte eener Hervorming in de Kerk.
De Schrijver erkent, in zijn Voorberigt, in het zamenstellen van dit Kortbegrip, veel diensts gehad te hebben van thyms en spittlers arbeid in dat vak.
Schoon een Werk, 't geen zichzelven aanprijst, onze aanprijzing niet behoeve, hebben wij 'er de aandagt onzer Leezeren twee keeren bij doen stilstaan.

{==490==} {>>pagina-aanduiding<<}
Dat de Verlichting over deezen schrijfärbeid zich verheuge; dat de Verduistering (*), kan zij bloozen, met schaamte overdekt worde!

Verhandeling over de Geleij der Beenderen en derzelver gebruik in de algemeene en bijzondere voedsel verschaffende Huishoudkunde; vooral voor de Zieken en Behoeftigen. Door A.A. Cadet de Vaux, Bestuurer van het Militair Hospitaal te Parijs, enz. enz. Gedrukt en uitgedeeld op last van den Minister van Binnenlandsche Zaaken. In den Hage, bij de Erven van I. van Cleef, 1805. In gr. 8vo. 108 bl.

In onzen vindingrijken leeftijd, in welken men overstroomd wordt met nieuwe of verbeterde ontdekkingen en uitvindingen, van welke zommige ook inderdaad even zoo belangrijk bevonden zijn, als andere zich integendeel in hun vorig niets verliezen, is het van het grootste belang, om zich noch door machtspreuken, noch door wederzijdsche te ver gedrevene begrippen omtrent de wezenlijke waarde van het oude en het nieuwe, te laten wegslepen. De verstandige twijfelaar zal, derhalven, alles onbevooroordeeld onderzoekende, zich onthouden om eene uitspraak te doen, tot dat de ondervinding hem voorgelicht heeft, die ook alleen in staat is om ons a posteriori de meerdere of mindere waarde te leren kennen van het geen zommige vernuften ons zoo dikwerf a priori trachten te betogen. Dit mag misschien ook het geval wezen met het geen zommige Genees-, Schei-en Huishoud-kundige Schrijvers zedert eenige jaren bekend gemaakt hebben, omtrent het gebruik der beenderen, als voedsel, en als geneesmiddel tegen de tusschenpozende koortzen. Deze veronderstelling, althans wat de voedende kracht der beenderen betreft, schijnt, wel is waar, ingevolge de scheikundige onderzoekingen, die daaromtrent werkstellig gemaakt zijn, veel grond te hebben; weshalven ze ook, wegens hare belangrijkheid voor een groot gedeelte der maatschappij, de naauwkeurigste opsporing verdient. Dan, zonder hier te ver-
{==491==} {>>pagina-aanduiding<<}
re uit te weiden, willen wij alleen in overweging geven, of wij met het werk van de vertering der spijzen, en de voeding van ons ligchaam over het geheel, op zoodanigen essen voet staan, dat wij a priori met zekerheid kunnen bepalen, welke soort van spijzen op den duur het geschiktste en dienstigste daar toe zijn? Hoe kort toch is het geleden, om maar één voorbeeld aan te halen, dat vireij beweerd heeft, dat geenzins het lijm of de gelei, welke de delen der dieren in zich bevatten, maar alleen de eiwitstoffe derzelve, als het meest geanimalizeerd, het wezenlijke
voedsel voor den mensch oplevert? Het zijn dus, ook wederom in dit geval, de gevolgen der voldoende proeven, welke met deze beendergelei in Hospitalen, Armhuizen, op Schepen enz. reeds genomen zijn of nog zullen genomen worden, die ous de waarde der zake zullen doen kennen. Wijzelijk heeft men daarom ook te Parijs, bijzonder na dat de Heer seguin, in zijne Verhandeling over het koortsverdrijvend beginsel van den koortsbast, ook de dierlijke gelei, op chemische gronden, als een antifebrile aangeprezen heeft, eene Commissie benoemd om dit te onderzoeken, aan het hoosd van welke de met roem bekende portal zich bevindt; gelijk wij ook vernemen, dat 'er te Berlijn, en wel op hoog bevel, in de Charité, proeven mede genomen worden, alsmede te Weenen, in de Militaire Hospitalen, welke laatste in den eersten opslag zeer schenen te voldoen; het welk ook de éénige weg is, niet alleen om het voorgegevene daaromtrent a posteriori gestaafd te zien, maar ook om het meerder of minder gewicht van de daaromtrent geopperde zwarigheden des te beter te kunnen beoordelen, en ook de zaak zelve, door de nadere daaruit ontstaande ontwikkelingen, meer en meer te verbeteren. - Gretig namen wij uit dien hoosde dit voor ons liggend boekje in handen, in welk wij ons verbeeldden, eenige resultaten van zoodanige proeven, althans eenige facta, ter nadere staving van deze misschien allerbelangrijkste uitvinding, aan te tressen; dan wij vonden ons in deze verwachting te leur gesteld. Dit werkje, 't welk, zo wij ons niet bedriegen, reeds voor eenige jaren geschreven, en waarvan ook voor twee jaren eene Hoogduitsche vertaling verschenen is, behelst niets van dien aart. Den Schrijver is het hier voornamelijk te doen, om de wijze te leren kennen, op welke die beenderen moeten be-
{==492==} {>>pagina-aanduiding<<}
reid worden; waaromtrent men kan zeggen, dat hij,
in dit stukje over het geheel zijne neiging tot de kookkunst te kennen gevende, over eene kleine schotel eene grote hoeveelheid sauce gegoten heeft. Den waren inhoud van hetzelve kan men ten minsten tot de volgende weinige regelen reduceren: ‘dat het been een door de natuur gevormd bouillonkoekje is, en men, om het voedend grondbeginsel daaruit te trekken, hetzelve slechts tot poeder moet brengen, ten welken einde het raauw of gekookt door een knods aan stukken geslagen en vervolgens in eene ijzeren mortier moet klein gestampt worden; dat voorts een pond been, op die wijze gepulverizeerd, met zeven agtste gedeelte water vier ponden gelei oplevert, van welke vier ponden gelei, met agt ponden water verlengd, men eene welsmakende en voedende soepe van twaalf pond verkrijgt, die in 24 portien, ieder a agt oncen, kan verdeeld worden.’ Wat de Schrijver 'er voor het overige op eene vrij omslagtige wijze bijgevoegd heeft, is over het geheel niet zeer belangrijk, veelal door anderen bekend gemaakt, en een groot gedeelte daarvan zoude onze beroemde stoll loquacitas ventosa genoemd hebben. Men leze maar eens (om een enkel voorbeeld bij te brengen) op welken toon de Schrijver, zoo in de Voorrede als op bladz. 16 van het werkje, van het instinct der Honden spreekt, het geen zijn gevoelen omtrent het nut der beenderen zoo zeer bevestigd heeft, en vergelijke de medegedeelde waarneming, (op bladz. 75. aanmerking No. 8) die ten bewijze daarvan zal strekken. De Heer cadet de vaux liet dan, gelijk hier verteld wordt, voor zijne twee sterke Honden hunne soepe gereedmaken en digt bij eene mande beenderen uitwerpen, waarop de Honden de soepe verlieten en fluks op de beenderen vielen. Maar wat bewijst dit meer, dan dat die Honden liever beenderen dan soepe gegeten hebben? Onze Bataafsche Honden zouden ten minsten niet zeer in hun schik wezen, wanneer ze bij eenen Franschen Hond op zoodanige soepe te gast genodigd
wierden; en wij geloven ook buitendien, dat, wanneer men die Honden een stuk gebraden lever voorgeworpen had, zij dan nog gretiger hunne soepe, maar ook te gelijk de beenderen zouden hebben laten liggen. Die Honden (vervolgt de Schrijver) gingen toen in hun hok, zagen onverschillig toe, dat hunne soepe door andere dieren gegeten werd, en 's avonds los-
{==493==} {>>pagina-aanduiding<<}
gelaten zijnde, kwam een hunner aan de soep rieken, zonder die te nuttigen; 't welk dan moet bewijzen, dat de beenderen zoo verzadigend zijn. Zoude men 'er evenwel ook niet uit kunnen opmaken, dat die dieren, door hunne soepe wat flaauwhartig geworden, eenigzins te gulzig op het hun ongewoon beendermaal geweest zijn? Eindelijk volgt dan nog in den text: ‘De Hond (zeide ik tot mij zelve) verbrijzelt de beenderen, bevogtigt dezelve en ontbindt die; wel nu, laten wij die ook verbrijzelen, bevogtigen, ontbinden.’ Welk eene ellendige redenering! Op die wijze zoude men ook kunnen zeggen: De Hond kaauwt, bevogtigt en vreet gras, wanneer hij te veel gegeten heeft en het hem aan ontlasting ontbreekt; wel nu, laten wij ook, wanneer we ons ongesteld bevinden, gras kaauwen, bevogtigen enz. Sed ohe! jam satis est.
Het is ook op deze gronden, dat wij de vertaling van dit werkje in zijn geheel als overtollig beschouwen; dewijl het, onzes bedunkens, veel geschikter en ook voldoende voor het oogmerk zoude geweest zijn, wanneer men den kleinen wezenlijken inhoud van hetzelve, bij wijze van een uittreksel, in een of ander periodiek blad had medegedeeld, zoo als omtrent deze zaak reeds door een' ander' Arts onlangs geschied is (*).




De Staatkunde der Europeesche Mogendheden, nopens het bestuuren van Volkplantingen, onderzogt en beoordeeld, door Henrij Brougham, Jun. Iste Deel. Uit het Engelsch door P. van IJzendoorn, voorheen Raad en Burgemeester der Stad Rotterdam, benevens Bewindhebber der O.I. Maatsch. nu Lid van den Aziätischen Raad. Te Amsterdam, bij de Wed. J. Dóll, 1804. 156, en XXIX bl. Aanteekeningen.

IIde Deel des zelfden Werks. In den Haag, bij J. Immerzeel, Jun. 1804. 224, en XXIV bl. Aanteek.

‘Het zekerst middel om te verveelen,’ lazen wij onlangs, ‘is alles van een stuk te zeggen, 't zelve uit te putten, en niets aan den denkenden Leezer

{==494==} {>>pagina-aanduiding<<}
over te laaten.’ Eene aanmerking, die in zeker opzigt geldt, doch op weinige der hedendaagsch uitkomende Werken past, als in welke oppervlakkigheid veeleer, dan naauwkeurig uitpluizen, een hoofdtrek uitmaakt. Wij schrijven dit niet neder om het Werk voorhanden aan te duiden, als onderhevig aan het verwijt, waarop de boven bijgebragte gispende aanmerking rust: want, schoon 'er veel in voorkomt, dat de zaak van den grond ophaalt, gepaard met gestadige vergelijkingen van vroegere, laatere en hedendaagsche tijden, betrekkelijk de Volkplantingen, en zulks den oppervlakkigen Leezer, die slegts tijdverdrijs zoekt, moet verveelen, is 'er een schat van Geschiedkunde ten opzigte van het onderwerp in ontslooten, die den belanghebbenden en nadenkenden Leezer moet behaagen. Eenige stukken, ja, zouden beknopter hebben kunnen worden voorgedraagen, en bovenal in een duidelijker en bevalliger stijl gekleed. En de Heer g.k. van hogendorp, de sterke aanraader ter vertaalinge, erkent dit laatste, en de Heer Vertaaler van ijzendoorn beaamt het veelal ingewikkelde en duistere van 's Schrijvers stijl, doch betuigt tevens, dat hij getragt heeft en verder tragten zal, zo veel tijd en vermogens hem toelaaten, daaraan te gemoet te komen. Te eenemaal, egter, heeft hij het niet kunnen ontgaan, en oordeelt dat deswegen zijn arbeid wel eenige toegeevenheid zal behoeven. Wij willen, om de waarde des Werks wille, hem deeze niet ontzeggen.
Schoon dit Werk meest de zodanigen betreffe, die met de Volkplantingen te maaken, en bovenal die op derzelver beheer betrekking en invloed hebben, zullen ook, overeenkomstig met van ijzendoorn's aanmerking, ‘Liefhebbers van Historiekunde, osschoon geene onmiddelijke betrekking tot het hoofdonderwerp hebbende, zich hier vergast kunnen vinden met veele belangrijke waarneemingen, de Geschiedenis en Staatkunde der oude en nieuwe Volken betreffende, waarmede het Werk als doorzaaid is.’ Wij voegen 'er bij, dat deeze, in de toegevoegde Aanmerkingen, niet weinig lichts ontvangen. Aan den voet der bladzijden heeft de Vertaaler hier en daar, tot opheldering voor den Nederlandschen Leezer, eene Aanteekening geplaatst, en onder de agtergevoegde 'er een ingelascht.
Het geheele Werk beslaat in 't Engelsch twee Deelen; de Vertaaling wordt, bij voeglijke Afdeelingen, in Stuk-
{==495==} {>>pagina-aanduiding<<}
jes uitgegeeven. In vier Hoofdstukken is het gansche Werk begreepen. Het I. voert ten opschrift: De betrekkingen tusschen het Moederland en deszelfs Volkplantingen, aangemerkt als Gewesten van den gemeenen Staat. II. De betrekkingen tusschen de Volkplantingen onderling, aangemerkt als Leden van het groot Gemeenebest der Volkplantingen. III. De betrekkingen tusschen de Moederlanden onderling, aangemerkt als Leden van het groot Europeesch Gemeenebest. IV. Beoefenende gevolgen, welke uit deeze betrekkingen kunnen worden afgeleid, ter betere bestuuring der Volkplantingen.
Het Eerste Deel der Vertaaling vervat niet meer dan het eerste, doch zeer breedvoerige Hoofdst. der eerste Afdeeling. Naa eene Inleiding, kortlijk handelende over het Merkantile Stelzel en het Stelzel der Ekonomisten, tragt brougham in 't zelve te ontvouwen: De Staatkundige betrekkingen, welke tusschen de Volkplantingen en het Moederland plaats hebben; - derzelver onderlinge betrekking, met opzigt tot den Koophandel; - en eindelijk, de bijzondere betrekkingen, het zij van Staatkunde, het zij van Koophandel, welke 'er bestaan tusschen de leden van het groot Europeesch Gemeenebest, en de verschillende deelen van het groot Gemeenebest der Volkplantingen.
Hoe groot, in veele opzigten, het verschil is tusschen de Grieksche en Romeinsche Volkplantingen, en die van laateren tijde, de Spaansche, de Portugeesche, de Fransche, de Engelsche, de Hollandsche enz., en hoe men dus uit de eerstgemelde tot de laatstgenoemde niet kan besluiten, wordt met veel bondigheids aangeweezen; en hebben de Handelbetrekkingen een groot aandeel in des Schrijvers overweegingen. Wij zouden veel te uitvoerig worden, met eene ontleeding op te geeven van den loop zijner denkbeelden. Beter voldoet aan ons bepaald bestek, hier en daar iets uit te kippen, 't geen en de denkwijze en den schrijftrant des Engelschen Autheurs ontvouwt.
Naa een zeer zwart, doch echt gekleurd tafereel der meesten, die zich na de West-indische Volkplantingen begeeven, opgehangen te hebben, laat hij volgen: ‘De arbeid, welke niet door de Europeërs of de Kreöolblanken wordt verrigt, komt geheellijk neder op de Afrikaanen, van welke alleen het bedwang van huns Meesters arm de afgevergde taak kan afperssen. De Blanken maaken eene klasse uit van verhevener menschen, die,

{==496==} {>>pagina-aanduiding<<}
trots op hunne zigtbaare onderscheiding, de Slaaven aanzien als schepzelen van een laager natuur, ten gebruike hunner vermaaken geschaapen, en gehouden om zich naar de grilzieke invallen van hunnen wil te laaten beweegen. Van daar de walgelijkste besmetting, met welke het verblijf in de Nieuwe Wereld het karakter van den Europeër bezwalkt - een zucht tot onbedwongen magt over zijne minderen - een baatzuchtig gebruik maaken van hunne ongelukkige gesteltenis, ter bereiking van eigenbelangen - eene schandlijke zorgloosheid omtrent het geluk van een geslacht, in welks genietingen hij met geen gevoelig hart zou kunnen deel neemen - eene verfoeilijke onverschilligheid omtrent het lijden zijner medeschepzelen - en eene niet min haatlijke hebbelijkheid, om elke eigenzinnige luim of begeerte ten hunnen koste in te volgen. Ziet daar de noodwendige gevolgen van dien onnatuurlijken staat der Maatschappij, welke het zweet en het stof aan den Afrikaan toewijst, en voor den Europeër de vrucht en de schaduw behoudt.’
Ten aanziene van de Hollanders in de West-indiën merkt de Engelschman aan: ‘De Hollanders, gewoon voor luttel gewins te wroeten, wier hebzucht niet door de Spaansche waardigheid van karakter getemperd is, en daarenboven aangeprikkeld door de mededinging van lieden, die groote kapitaalen bezitten, munten niet bijzonder uit onder de Natien in de West-indiën, welke de meeste menschlijkheid als Meesters over hunne ongelukkige natuurgenooten gebruiken, of het kieschte zijn in veelerlei zoort van winstbeloovende onderneemingen.’
De Vertaaler berigt ons, dat hij het vervolgen van het Eerste Deel, waarvan tot nu toe het eerste Stukje alleen het licht ziet, goedgevonden heeft nog voor eene wijl te vertraagen, ten einde de uitgave van het Tweede en laatste Deel deezes Werks, het welk de tegenwoordige groote en voor geheel Europa zeer gewigtige hoofdgebeurtenis van St. Domingo behandelt, om het rechttijdige van het onderwerp, te vervroegen, daar zulks zonder benadeeling van het geheel konde geschieden. - Voorts vermeldt hij in 't voorbijgaan, dat de Engelsche Schrijver, die reeds in het zestiende jaar zijns ouderdoms, wegens het schrijven van zeker wiskundig Werk, met het Lidmaatschap der Koninglijke Maatschappij te Londen is vereerd geworden, deezen zijnen arbeid in het oorspronglijke ten Jaare 1803 heeft uitge-
{==497==} {>>pagina-aanduiding<<}
geeven: deeze jaarsvermelding is noodzaaklijk. De groote Fransche toerusting na St. Domingo, toen ten tijde, deedt het waarschijnlijk staan, dat de Blanken nog eenmaal de overhand verkrijgen, en deeze Volkplanting, op nieuw, onder de gehoorzaamheid van het Moederland komen zoude. ‘Niet te min,’ voegt de Heer van ijzendoorn 'er nevens, ‘zal men bevinden, dat de behandeling van het Onderwerp daardoor, op dit oogenblik, nog niets van deszelfs belangrijkheid verlooren heeft.’
Dit grootlijks Staatkundig gedeelte deezes Werks, op de Geschiedenis gegrond, met de daaruit waarschijnlijk voortvloeiende gevolgen gepaard, stelt ons in drie Hoofdafdeelingen, in Hoofdstukken onderscheiden, voor oogen, 't geen wij hier boven als de IIIde Afdeeling deezes Werks opgegeeven hebben. Het daar zo kort ineengedrongen vermeldde wordt, opdat wij den aart van dit Deel beter doen kennen, door den Schrijver in deezervoege meer ontwikkeld voorgedraagen: ‘De twee groote hoofdomstandigheden, welke wij tot de stoffe onzer overweeginge neemen, zijn, in de eerste plaats, de afscheuring door opstand van de Volkplantingen, of de oprichting en vestiging van beschaafde en onafhangelijke Staaten in de koloniaale Gewesten - en in de tweede plaats, de afscheiding der Volkplantingen door eenen opstand van de laagere Geslachten van het menschdom, of eene invlegting in het koloniaal Stelzel van zoodanige onafhangelijke Gemeenschappen, als welke zich dan nog in eenen staat van onbeschaafdheid zouden bevinden; en deeze omstandigheden moeten wij, volgens ons bestek, niet beschouwen met opzicht tot derzelver uitwerkzels op de belangen van het Moederland, of op den inwendigen staat van het Staatkundig Stelzel, uit Volkplantingen en Moederland zamengesteld; maar ten aanzien van de uitwerkzelen op de belangen der nabuurige Volkplantingen, of op de inwendige geschapenheid van het Koloniaal Stelzel, dat is, de wederzijdsche betrekkingen van de onderscheiden Volkplantingen, buiten betrekking van derzelver Vader-Staaten aangemerkt. En wij moeten derhalven de uitwerkzels van een welgeslaagden opstand der Negers in de Fransche Eilanden niet overweegen met opzicht tot de belangen van Frankrijk zelf, maar tot die haarer nabuuren in Amerika, en tevens onderzoeken, wat de waarschijnlijke gevolgen van zulke omkeeringen op de Koloniaale
Belangen deezer nabuuren zijn zouden.

{==498==} {>>pagina-aanduiding<<}

Het onderzoek, thans voorhanden, schift zich in drie onderscheide deelen. Vooreerst zal ik in 't algemeen de uitwerkzels trachten te ontvouwen, welke men te wachten hebbe, in gevalle eene Koloniaale Onafhangelijkheid zich in eenig gedeelte van het Koloniaal Stelzel vestigde. - Vervolgens zal ik meer bijzonder de waarschijnlijke uitwerkzels in aanschouw neemen, indien een onafhangelijke Staat zich vestigde in de Westindische Volkplantingen; en in het tegenovergestelde geval, welke gevolgen te wagten zijn, indien de rust in de oproerige Eilanden hersteld wierde, het zij dan dat de oude orde van zaaken wederom stand greep, of dat de Negers zich aan het gezag der Wetten, onder een Stelzel van Vrijheid, mogten onderwerpen. - En eindelijk zal ik de natuurlijke gevolgen naspooren, in geval de Fransche Eilanden in een staat van opstand bleeven volharden, en daaruit eene onafhangelijke Neger-Mogendheid gebooren wierd.’
Welk een veld voor de Staatkundige Bespiegeling der Volkplantingen! Hoe veel stofs tot gissingen, op meer of min waarschijnlijkheden gebouwd! Wij hebben de asscheiding van St. Domingo, en het daar oprigten van een Neger-rijk, beleefd! Wij leeven nog in dagen, die, uit eenen anderen hoek, de Engelsche Volkplantingen met vermeestering dreigen, en welker geheele uitslag nog onzeker is, maar die dusverre, in dien oord, den Engelschen een allergevoeligste neep, met voor hun kommerlijke uitzigten, toebragten. - Dan wij beoordeelen een Werk, en schrijven geene Geschiedenis.
Dit op die wijze afgescheiden en om gemelde reden vroeger uitgegeeven Stuk gaat, gelijk het voorige, met eenige ophelderende Aanteekeningen gepaard, en verdient eene herhaalde leezing. Tot beter verstand zal men wél doen, met de hier dikwijls aangehaalde, in onze taal vertolkte, Werken van edwards (*) daarbij op te slaan.
Wij plaatzen ten slotte nog deeze toelichtende, maar ontzettende aanmerking des Schrijvers: ‘De evenredigheid van de Negers tot de Blanken in de West-indiën verschilt ongemeen veel van die der Slaaven tot hunne

{==499==} {>>pagina-aanduiding<<}
Meesters, in de ergste tijden, en in de vermogendste gedeelten van de oude Staaten. Het middengetal was in de Britsche Volkplantingen, in het Jaar 1790, met uitsluiting van Barbados, de Bermudes en de Bahama Eilanden, nagenoeg als tien tot één; in de Fransche Volkplantingen bijkans van veertien tot één; in de Hollandsche Volkplantingen van drieëntwintig tot één; en van de geheele West-indiën te zamen schier tien tot één. Gevolglijk verschilt het middengetal van eene evenredigheid van drieëntwintig tot één afgerekend, tot die van vier tot één. - En wel verre van het overbodigste te weezen in de Steden, waar de vrije lieden het talrijkste zijn, en het Bestuur de meeste kragt heeft, even gelijk in de oude Staaten plaats hadt, zijn de Negers, in tegendeel, in de West hoofdzaaklijk over 't land verspreid. De Hoofdstad van Jamaika bevat tusschen een vierde en vijfde gedeelte van de geheele blanke bevolking van het Eiland, en niet boven een vijftiende deel van de Negers. In Italie of Griekenland zouden deeze evenredigheden juist het omgekeerde zijn geweest.’
Wij hoopen, dat het vertier eenigzins aan de onkosten van de Drukpers moge beantwoorden, ten einde wij spoedig het Werk volkomen krijgen.





Reize door Frankrijk, in gemeenzaame Brieven, door Adriaan van der Willigen aan den Uitgeever. Met Plaaten. Iste Stuk. Te Haarlem, bij A. Loosjes, Pz. 1805. In gr. 8vo. 172 blz.

Gansch veel zijn de Reizen en Beschrijvingen, welke wij in de laatste jaaren, zo na Frankrijk als na de Hoofdstad Parijs, ontvangen hebben. Engelschen, Duitschers en Zwitzers deelden dezelve hunnen Landgenooten mede, en de vaardige vertaalpen onder ons was gereed om ze den onzen aan te bieden. In den loop onzer Letteroefeningen hebben wij niet verzuimd, des verslag te geeven, en de meerdere of mindere verdiensten van elk, naar ons oordeel, te doen kennen. Het heeft aan Vaderlanders niet ontbroken, die, door nieuwsgierigheid en weetlust gewekt, zich derwaards begaven en 'er eenigen tijd verbleeven, - die, door het grootsche en zonderlinge, daar beschouwd, getroffen, bij hunne wederkomst, in den kring hunner kennissen, verhaal deeden van het geziene en van hunne ontmoetingen; doch

{==500==} {>>pagina-aanduiding<<}
wij herinneren ons, op dit oogenblik, geen Vaderlander, die zijne Landgenooten onthaalde op een gedrukt berigt deswegen. Trouwens, alle Reizigers zijn geen Schrijvers, en dit mag men voor een geluk houden; anderzins zou de plaats in de Boekverzamelingen, voor Werken van dien aart bestemd, veel te klein vallen, en wij ons met dusdanige Verhaalen overlaaden vinden.
Genoegen schonk het ons, een Vaderlander aan te treffen, die ook de pen op 't papier zette, en het geschreevene der Drukperse aanbeval. Parijs levert de stoffe zijns geschrifts niet op; schoon de Heer van der willigen, gelijk wij in het zekere onderrigt zijn, zich langen tijd, den tijd van jaaren, in die Hoofdstad hebbe opgehouden. Een zeer korte Brief aan den Uitgeever geeft ons den oorsprong en aart deezes Werks te kennen. Dezelve beslaat zo luttel plaats, dat wij die weinige regels geheel mededeelen. Een Brief uit Parijs, den 1 Dec. 1804 gedagtekend, is van deezen inhoud:
‘Gij vraagt, Vriend! of ik 'er iets tegen heb, dat gij mijae Brieven, over een groot gedeelte van Frankrijk, drukt en uitgeeft, met achterlaating van eenige bijzonderheden, ons aangaande, en welke voor het algemeen van geen belang zijn; terwijl gij denkt, dat dezelve onze Landgenooten aangenaam en zelss nuttig kunnen weezen? en mijn antwoord is: Ik heb 'er niets tegen. - De beoordeeling, waartoe een ieder, door het in druk geeven van een werk, regt krijgt, kan ik te geruster afwachten, daar ik mij op hetzelve niets laat voorstaan, maar het geef voor het geen het is, te weeten, voor eenvoudige aanteekeningen, van het geen ik gezien, daarvan gehoord, 'er over geleezen en 'er somtijds bij gedacht heb. Echtheid en naauwkeurigheid, als de voornaame vereischten van een reisverhaal, heb ik altijd in het oog gehouden. Hiervan althans ben ik verzekerd, dat zij, die dezelfde reis doen, en deeze aanteekeningen als een Itineraire willen gebruiken, zullen overtuigd worden.’
Een Schrijver, die met zulk eene Hollandsche rondheid van zijn Werk spreekt, moet elks genegenheid gunstig voor in neemen. Wij verwijlden niet, hetzelve te leezen, en konden niet nalaaten, ons menigmaal voor den geest te brengen de Beschouwing der Maatschappij en Zeden in Frankrijk, Zwitzerland, Duitschland en Italie, door john moore, M.D. in zeven Deeltjes bij onzen Drukker yntema uitgegeeven; een Werk, zo zeer in den

{==501==} {>>pagina-aanduiding<<}
smaak onzer Landgenooten vallende, dat een herdruk gevorderd en gegeeven werd. Van der willigen, met den geest eens rechtschaapen Waarneemers begaafd, geeft des blijk; bijzonder moeten wij hier vermelden, dat hij noch zo zeer ingenomen is met zijn eigen Volk en Landaart, dat hij alles naar dien maatstok goed of kwaad keure, noch zo zeer verkuisd op 't vreemde en Fransche, dat hij alles verfranscht wil hebben. Verre van daar: hij wijst, bij voorkomende gelegenheden, het gebrekkige in ons Vaderland aan, weet het goede op den rechten prijs te schatten, en gaat ten opzigte van Frankrijk naar dien eigensten regel te werk; dus op eenen grooten afstand verwijderd blijvende van de uitersten der onoordeelkundige versmaading en ongeregelde lofspraake.
Van der willigen vangt zijne Reis in Julij 1804 aan, naa het Feest van den 14 te Parijs bijgewoond te hebben; van welk Feest de Fransche Nieuwspapieren een veel grooter ophef maaken, dan het, zijns oordeels, verdiende, en 't welk, gelijk hij vervolgens gelegenheid vondt op te merken, op verre na niet vergezeld ging met die algemeene en sterke toejuichingen, als de Dagbladen vermelden. Dyon was de plaats zijner bestemming. De reis derwaards, 't reisgezelschap, de voorbij- en doorgetooge plaatzen, en de Stad zelve worden in den eersten en tweeden Brieve beschreeven. De Hollander laat zich onmiddelijk zien, in het opgeeven der Reiskosten en Verteeringen; 't geen egter voor anderen op dien weg van nut kan weezen. - Met den derden Brief vangt de reis aan van Dyon, en wordt dezelve voortgezet tot Chalons, met vermelding der aangedaane plaatzen. Regen, veelvuldige regen vergezelde hem op reis. Der landlieden voorzegging werd vervuld, dat, als het in dit gedeelte van Frankrijk eens begint te regenen, het doorgaans eenige dagen duurt, voor reden geevende dat de wolken tusschen de bergen blijven hangen. - In den vierden Brief is de Reiziger scheepvaarende na Lyon. Uitlokkende plaatsbeschrijvingen levert die vaart op, en de reisontmoetingen zijn bevallig en leerzaam: soms gaf de gesteldheid van de vaart gelegenheid tot wandelingen; op een deezer bezoekt hij Trevoux.
Van eene hoogte afklimmende, om zich weder scheep te begeeven, schrijft hij: ‘Nu had ik bijna geen oogen genoeg om overal rond te zien, steenrotzen, groene

{==502==} {>>pagina-aanduiding<<}
heuvelen, tuinen, buitenplaatzen, lusthuizen, boschjes, hooge boomen, een kronkelende rivier, zoo stil en effen, dat al de voorwerpen rondom 'er zich als in een spiegel in vertoonen; nu en dan eens een schuitje, en langs de oevers hier en daar een groepje menschen of vee; schikt dat alles in uwe verbeelding, zoo fraai en aangenaam door elkanderen als gij wilt, en gij zult het niet fraaijer maaken dan het indedaad is. Veele vermogende lieden van Lyon hebben hieromstreeks hunne buitenverblijven, en komen daar doorgaans, even als onze Amsterdamsche Kooplieden, een gedeelte van den Zaturdag en Zondag doorbrengen. Het Steedje Neuville, dat wij voorbij voeren, ligt allerliefst; men vindt 'er ook verscheide buitenplaatzen, die hier, 't geen mij bijzonder beviel, meer aangenaame Landhuizen dan prachtige Paleizen, zoo als men bij ons maar al te veel ziet, geleeken. Is het niet genoeg, hovaardige Rijken! dat gij in de steden uwe schatten uitkraamt en uwe pracht ten toon stelt, moet gij nog tempels van den hoogmoed naast de eenvoudige hutten der Landlieden oprigten, om ook hun daardoor, is 't mogelijk, te vernederen, en om de schoone Natuur te ontsieren?’
Lyon is aan de beurt in den vijfden Brieve, en krijgt, als eene Stad van aanbelang, en in zommige opzigten met Parijs wedijverende, een dubbel deel; want ook de zesde Brief loopt over deeze Stad, die zo veele merkwaardigheden, oude en nieuwe, ter schrijfstoffe aanbiedt, en den Reiziger aanleiding geeft om 'er zijne gedagten tusschen in te vlegten. Lyon is, uitgenomen eenige plaatzen en eenige weinige straaten, in 't geheel geen fraaije Stad; ‘zij is, drukt zich onze Reiziger uit, voor het overige onregelmaatig gebouwd; de straaten zijn eng, meestal zeer naauw en krom; de huizen zijn hoog, en hierdoor is het duister en bedompt, daarbij zeer bevolkt. De morssigheid en onaangenaame reuk is voor iemand, die daaraan niet gewoon is, inderdaad hinderlijk. Hier kan men nog als een groot ongemak bijvoegen, dat de weg zeer ongemaklijk bestraat is; de keijen of straatsteenen zijn klein, veelal scherp en ongelijk, zoo dat de voeten zeer doen als men 'er lang op gaat. Wanneer men dit aan onze Hollandsche Franschmannetjes, die dit land niet anders kennen dan uit het Mode-Journaal, l' Almanach des Graces, of de eene of andere Roman, en die zoo veel op hebben met Frankrijk, vooral met de

{==503==} {>>pagina-aanduiding<<}
voornaamste Steden in hetzelve, eens vertelde, zouden zij aartig staan te kijken; want 'er zijn veele van die zuikerpopjes, die zich verbeelden dat men hier op Roozen wandelt; dat men niets anders ruikt dan Amber en Jasmijn, niets eet dan keurige spijzen, niets drinkt dan nektar, niets hoort dan lieflijke toonen en streelende woorden, en niets ziet dan dat aangenaam en bevallig is; maar het gaat 'er zoo niet; dit land heeft, zoo wel als andere landen, zijne schoone en leelijke zijde.’
Onze Reiziger is een liefhebber van den Schouwburg; hij liet dien te Lyon niet onbezogt. Hij zag 'er een Blijspel en eene Opera. ‘Het speelen, schrijft hij, was maar zeer middelmaatig; het zijn waarlijk ook geen tovenaars; echter als zij te Amsterdam speelden, en zulk soort krijgt men 'er doorgaans, zouden onze lieden van smaak 'er drok na toe loopen, terwijl zij den neus optrekken als men hun spreekt van den grooten of Stadsschouwburg, waar ik ondertusschen verscheide stukken zeer goed heb zien uitvoeren, en waar zommige vertooners speelen, die zelfs door Fransche Konstkenners en voornaame Konstenaars, niet ligt gereed om aan vreemden lof toe te zwaaijen, openlijk bewonderd worden. Ja ik durf staande houden, dat dit Tooneel, behoorlijk aangemoedigd en bestuurd, weldra zou verdienen, om onder de eerste Tooneelen van Europa gerangschikt te worden. Wanneer zal die ellendige laage en verderflijke trek, naar al wat vreemd is, onder ons eens ophouden, en de Hollandsche zeden en voortbrengzels van konsten en weetenschappen, waar wij, ten allen tijde, billijk roem op mogten draagen, eens herleeven! Trachten wij van onze nabuuren en van vreemden te leeren, wanneer 'er zich iets nuttigs voor ons opdoet; maar laaten wij toch bij aanhoudenheid niet dwaas en slegt genoeg zijn om hun in alles na te volgen. Gij hebt deeze en dergelijke aanmerkingen niet noodig, Vriend! maar gij vat dikwijls de pen op tot nut en vermaak onzer Landgenooten, en bij zoodanig eene gelegenheid zou zoo iets te pas kunnen komen.’
De Lyonnezen beschrijft hij als grootendeels Konings- of liever bourbons-gezind, en zeer gehegt aan de Kerk. ‘De reden,’ zegt hij, ‘der bijzondere gehegtheid deezer Stad aan het Hof, den Adel en de Geestlijken, schrijft men voornaamlijk toe aan het belang, dat zij had bij het instandhouden der pracht, weel-
{==504==} {>>pagina-aanduiding<<}
de en verkwisting. Aan wie toch zouden zij hunne kostbaare Lyonse stoffen, borduurzelen en dergelijke verkogt hebben, als de eerste grondbeginzelen der omwenteling stand hadden gehouden? - Nu daaromtrent valt het hun dan tegenwoordig nog al in de hand.’ Een gedeelte was egter Republikeins. De rampen, door deeze Stad bij de Omwenteling bezuurd, worden niet vergeeten; dan, dat deeze gebeurtenis Lyon op het verlies van omtrent 20,000 menschen zou te staan gekomen zijn, dunkt onzen Reiziger wat groot.
Zeer onderhoudend is het vaaren van Lyon na Avignon; men verlustigt zich hiermede in den zevenden Brieve. Met den achtsten, uit Marseille geschreeven, worden wij onder den weg opgehouden door het bezoek der vermaarde Fontein van Vaucluse, alom bekend door petrarcha en diens schoone laura. Gaarne laat men zich zo ophouden, en deelt in de aandoeningen des Schrijvers, die, alle de grootsche tooneelen beschreeven hebbende, vervolgt: ‘Eenige jaaren vroeger had hier de liesde misschien mijne denkbeelden bezig gehouden, thans vervulden verhevener gedachten geheel mijne ziel - de flaauwe beelden der Eeuwigheid, der Schepping en der Onsterflijkheid zweefden voor mijnen geest. - Weg met al die beuzelagtige pracht, waarmede men den Godsdienst ontluistert, met alle die leerstellingen, die 'er het menschelijk vernuft heeft bijgehangen! Al wat menschelijk is, is hier beuzelachtig, en zinkt weg naast de Grootheid van den Schepper, dien men rondom niet anders dan met Eerbied kan beschouwen. - Ik knielde niet, ik sprak geen gebed uit, - maar betrachtte, bewonderde, gevoelde en hoopte. Het nieuwe en ongewoone der voorwerpen droeg zekerlijk veel tot deeze mijne geestvervoering bij. Zulk eene verhevene gewaarwording, zulk eene zachte aandoening is onbeschrijfbaar.’
De reis is voorts vol afwisselingen, plaats- en persoonsbeschrijvingen. Van Avignon vinden wij hier te verlangene narigten, alsmede van de reis van Avignon na Marseille, welke Stad het onderwerp van den negenden Brief uitmaakt. Die Koopstad verdient en verwerft eene bijzondere beschrijving, doormengd met veele aanmerkingen. De daarop volgende beschrijving van een' Hollandschen Kamerbroeder is zeer wel getroffen, doch te uitvoerig voor onze overneeming. - ‘Onze Natie,’ schrijft hij ten slot, en naar waarheid, ‘weet nog niet genoeg den

{==505==} {>>pagina-aanduiding<<}
middelweg te houden tusschen het stijve, stroeve, ernstige en losbandige, en mist daardoor veele genoegens der zamenleeving, waartoe zij anderzins, door haar in zeer veel opzigten boven dat van andere Natiën uitmuntend karakter, bij uitneemenheid geschikt is.’
Nog iets van Marseille, als eene Koopstad. Goedkoop koopen en duur verkoopen, zegt hij, is altijd de hoofdbedoeling en beweegoorzaak van hunne (der Kooplieden) daaden en verrigtingen, en dit bedrijf schijnt eenen aanmerkelijken invloed op hun character te hebben; echter meent hij, zonder partijdig te zijn, wat aanbelangt de ijver, orde, naauwkeurigheid, en vooral ook de goede trouw, onzen Landgenooten de voorkeur te mogen geeven. - De Kooplieden van Marseille scheenen in 't geheel niet in hun schik met het tegenwoordig Gouvernement, en beschouwden het als een Krijgsbestuur, nadeelig voor den Koophandel; en de geest van Koophandel schijnt 'er de algemeene geest.
Negen Plaats-afbeeldingen in 't klein, en doorgaans niet onbevallig, vercieren dit Boekdeeltje, met een Muziekplaatje. Bij het Tweede Stuk wordt eene algemeene Kaart van Frankrijk beloofd. Wij zien met verlangen de voortzetting van deezen schrijfarbeid onzes reizenden Vaderlanders te gemoete.

Brieven uit Parijs, geschreven in de Jaaren 1802 en 1803, door J.F. Reichardt. IIIde en laatste Deel. Amsterdam, bij W. Holtrop, 1805. In gr. 8vo. 247 bl.

Alhier (dus drukt zich de Schrijver in zijnen XXXVIIsten Brief uit) blijft 'er voor een deelneemend mensch niet dan het eenigste veilige middel tot verstrooijing over; (beter zouden deze woorden vertaald worden: slechts êén enkel veilig middel ter verstrooijing over; men vindt meer dergelijke gebrekkig vertaalde plaatzen in dit Werk) de Schouwburg, nog eens de Schouwburg en altijd weder de Schouwburg - daar maak ik nu ook, zo veel als mogelijk, gebruik van. Hieraan hebben wij dus ook te danken, dat in deze, anders omtrend sommige zaaken zo aanmerkelijke, Brieven eene zo groote menigte weinig belangwekkende aanmerkingen over de zo merkelijk vervallende Parijsche Schouwtooneelen worden aangetroffen, in welker plaats de Letterkundige en Wijsgeerige of Kunstminnende Leezer liever eenige meer gewigtige aantekeningen, betreffende de nu zo zeer als ooit voor de Geleerdheid en Kunsten belangrijke Waereldstad, gezien hadde. Immers, indien wij,

{==506==} {>>pagina-aanduiding<<}
zo uit het geheele beloop dezer Brieven over het algemeen, als uit een dergelijken trek gelijk die, welken wij hier opgetekend hebben, over Parijs moeten oordeelen, dan staat het te vreezen, dat 'er, voor als nog, weinig nuts voor het geletterd gedeelte van Europa, uit de van alomme verzamelde Kunstschatten, welke thands in die Stad als in één middenpunt verzameld zijn, te wagten is. Doch het is mooglijk, dat de bijzondere trek tot Muziek, Opera en Schouwspel onzen Reiziger al dikwijls naar die plaatzen gelokt zal hebben, welke, ingevalle deszelfs neiging daarheenen niet zo natuurlijk gestrekt hadde, welligt niet zo menigvuldig door hem bezocht zouden zijn geweest. Elk Reiziger richt gewoonlijk zijne opmerkingen voornaamlijk op die zaaken, welken hij, volgends zijnen bijzonderen smaak, belangrijkst keurt; edoch men kan zich daarin wel te veel toegeeven; en ofschoon het waar zij, dat ieder in zijne geliefkoosde kunst wel de beste opmerkingen kan maaken, zo is het ook tevens waar, dat zij, die de Stad Parijs in haaren tegenwoordigen toestand verlangen te kennen, al den tijd, dien zij met reichardt in de Theaters moeten doorbrengen, grootendeels verspild achten, ten zij ze even groote Liefhebbers van het Tooneel zijn. Immers moesten wij wederom [hoewel de Schrijver in de Voorrede zegt, dat hij, op de begeerte van het groote leezend publiek (in Duitschland) deze in dit IIIde Deel meerendeels achtergelaaten, en voor een bijzonder Werk, dat hij over de Fransche Tooneelen onder handen heeft, ter zijde gelegd heeft] eene menigte voor ons weinig waardige Tooneelberigten, ja geheele rollen, doorzwelgen; en wij zouden het den Vertaaler niet ten kwaade, maar als een blijk van juist oordeel geduid hebben, zo hij dezelven aanmerkelijk bekort, en althands de verdrietige Lijst van Ververschingen, welke bij zekeren Restaurateur verij, in de zaalen van deszelfs huis op de
Terrasse des Feuillans, voorhangt, en, volgends des Schrijvers eigene opmerking, een bijna volledig nieuw Keukenwoordenboek uitmaakt, als beslaande bijna 9 volle bladzijden, achtergelaaten, of des noods, ten gebruike van Logementhouders, bijzonder gedrukt hadde; daar zij toch, in een Werk, waarin men, op elke bladzijde, naar de oudheid- of kunstkundige beschrijving van eenig overblijfsel der Grieksche Kunsteeuwen, of naar letterkundige berigten van eenige zeldzaame Handschriften, of de wijsgeerige beoordeeling van eenige in dezen tijd hoogst belangrijke bijzonderheden, reikhalzend uitziet, een hoogst verveelend en beuzelachtig voorkomen heeft.
Minder goedkeurings kunnen wij hechten aan het geen de Schrijver van de Archives Litteraires (naar luid der Voorrede, bladz. IV) zegt, dat reichardt zich te veel zonde toegegeeven hebben in het bekend maaken van Anecdoten van thands nog leevende persoonen; immers wij kunnen niet zien,

{==507==} {>>pagina-aanduiding<<}
dat hij daarin, over het geheel, de bescheidenheid uit het oog verlooren hebbe, en houden deze plaatzen voor geene van de minst belangrijke des geheelen Werks, daar ze ons bekend maaken met het eigen, onopgesierd character en de huisselijke levenswijze van veele, in het rijk der Letteren en in andere gewigtige vakken des maatschappijelijken levens beroemde, persoonen, waaruit zo wel de Zede- als Characterkunde niet weinig voordeels en nuts trekken kan; inzonderheid daar die berigten, over het algemeen, de kenmerken van waarheid en een zuiver zedelijk oogmerk draagen.
Onder de aanmerkelijke zaaken, welken men in dit Deel aantreft, kan men reeds terstond tellen des Schrijvers bijwooning van de Mis, welke voor den Eersten Consul in een der vertrekken van de Tuillerien gecelebreerd werd, en waarbij de beroemde Componist paisiello de muziek bestierde. Beide de houding des Consuls en de geweldige beweegingen van paisiello bij het slaan van de maat werden naauwkeurig door onzen Schrijver opgemerkt, welke omtrend den laatstgenoemden zich aldus uitlaat: ‘De Consul scheen zo min op de muziek te letten, als op de Mis zelve;’ waarop hij, naar onze gedachten toch eenigzins gewaagd, laat volgen: ‘Men kon klaarblijkelijk zien, dat met dit geestlijk bedrijf slechts een staatkundig oogmerk bereikt werd. Toen op het heiligst oogenblik allen op de kniën nedervielen, boog hij zich slechts een weinig meer voorover.’ In hoe verre men op deze aanmerking des Schrijvers staat kunne maaken, willen wij niet beslissen, maar alleen aanmerken, dat de verbeelding ons dikwijls in dergelijke omstandigheden datgeen doet opmerken, 't welk men verwagt te zullen zien; immers het komt met de door den Schrijver bedoelde staatkundige handelwijze des Consuls niet zeer overeen, dat hij zich in dergelijke oogenblikken, waarmede hij de gunst des Volks tot zich zoude kunnen trekken, onoplettend en onachtzaam zoude gedraagen. - Voords vinden wij, op bl. 12, eenige niet onverschillige bijzonderheden omtrend de werkzaamheden van den Abbé sicard, welks Instituut van Doofstommen de Schrijver niet als een uitsluitend eigendom der Franschen wil aangezien hebben, daar 'er bereids in Duitschland, volgends zijne verzekering, ook verscheidene zijn; waarbij hij nog aanmerkt, dat sicard zich thands, in de openbaare Zittingen, meer met lange bovennatuurkundige Lessen, dan met practische oefeningen, bezig houdt. Wat betreft zijne aanmerking, dat 'er
in Duitschland thands ook reeds verscheidene Instituuten van dien aart zouden opgerigt zijn, welke hij bijbrengt ter berisping van het bekrompen denkbeeld der meerderheid in Frankrijk, even alsof de Franschen alleen zulke dingen bezaten, waarvan andere Volken, hoe beschaafd ook, niets wisten; dit gebrek heerscht, on-
{==508==} {>>pagina-aanduiding<<}
zes bedunkens, bij de meeste groote, vindingrijke, en op haar vernuft moedige en naarijverige Natien: dit zwak, zo het al een zwak genoemd mag worden, is eigen aan de Engelschen, de Chineezen, de Duitschers zelven, en in sommige opzichten, en ook met veel recht, wat verscheidene Kunsten en Weetenschappen belangt, aan ons Nederlanders; daar het zeer zeker en uit de Geschiedenis klaarlijk te bewijzen is, dat wij en Wiskunstigen en Wijsgeeren, Schilders, Dichters enz. waren, vóór dat daarin bij onze Nabuuren, die nu in hunne Schriften zo veel van hunzelven en zo weinig van ons spreeken, eenige merkelijke vorderingen gemaakt werden; en zo men nieuwe Uitvindingen van allerlei soort op 't oog heeft, dan ook zal ons Land voor geen onzer laater beschaafde Gebuuren behoeven te wijken.
De Schrijver spreekt verder van het nieuw opgerigt School te Compiegne, het welk naar den thands in Frankrijk heerschenden smaak, ‘welke hoe langs zo meer tot de ligchaamlijke en werktuiglijke vorming overhelt,’ ingerigt is. Men vindt, naamlijk, in hetzelve werkplaatzen voor allerleije soorten van Ambagten; bij welke oeffeningen de inrigting geheel militair is, en de leerlingen in Compagniën verdeeld, en door Corporaals en Sergeanten aangevoerd worden. - Zo dit indedaad de strekking der Opvoeding door geheel Frankrijk worden moet, dan zal de Natie, in vervolg van tijd, allengs een geheel ander voorkomen verkrijgen. Immers de algemeene inrigtingen in de Opvoeding zijn het alleen, die een geheel Volk door den tijd van voorkomen kunnen doen veranderen. Maar deze verandering heeft geheel geene strekking tot opbouw van Fraaije Kunsten en Weetenschappen. Het is derhalven te wenschen, dat zij niet zo geheel algemeen moge zijn, als de Schrijver schijnt te vermoeden; te meer nog, daar de Franschen thands, door de bij hun opgehoopte Kunst- en Letterschatten, zo ooit, in de gelegenheid zijn, om, bij het aankweeken van geestoeffeningen, eene meerderheid boven andere, met die vereischten zo ruim niet voorziene, Volken, in het vak van Geleerdheid en Fraaije Kunsten, te kunnen bereiken. Ondertusschen heeft deze inrigting dat nuttig voorkomen, dat daardoor meerdere algemeen bruikbaare kundigheden over alle Standen staan verspreid te worden, daar eene geleerde opvoeding, over het algemeen, toch niet voor allen van dienst kan zijn; het komt 'er slechts op aan, om de uitersten te vermijden, opdat het eene nut niet door het andere verdrongen worde, en 'er langzaamerhand eene geheele verwaarloozing van geestopsierende kundigheden, onder deze weleer in dat vak zo beroemde Natie, ontsta; een gevolg, welks nadeel zich ook in alle Landen, welke zich van ouds Frankrijk ten voorbeeld gekoozen hebben, zoude openbaaren. De Schrijver maakt over deze
inrigting zelf de navolgende schoone bespiegeling, bl. 29. ‘Zo als het thans toegaat, kunnen en

{==509==} {>>pagina-aanduiding<<}
zullen de Franschen de beste werktuiglijke Kunstenaars en de eerste Soldaaten van de waereld worden; met de schoone Kunsten is het waarschijnelijk gedaan, indien alles zo blijft, hoe hoog ook sommige schrandere geesten hunne hoofden boven de menigte mogen verhefsen. Zij zelven hebben dikwerf hunnen verheven stand slechts aan den storm, die alles rondöm hen nederstortte, te danken, en deelen dikwijls hun licht, zo als de vuurbaak naast eene onstuimige zee, meer aan den voorbijzeilenden vreemdeling, dan aan hun eigen land mede.’ - Over deze en dergelijke gewigtige verschijnselen in het openbaar bestuur, hadden wij wel gaarne gewenscht, dat de Schrijver zich breeder uitgelaaten hadde; wij voor ons zouden 'er de geheele Keukenlijst van Mr. verij, en een groot deel van aanmerkingen over de Theaters, gaarne voor gemist hebben.
Daar de onderwerpen in dit Werk op elke bladzijde van aart veranderen, wijl het doorgaands in den stijl van een Dagregister, of Aantekenboek van dagelijksche ontmoetingen, opgesteld is, zijn wij insgelijks genoodzaakt, dien onordenlijken gang te volgen, willen wij onzen Leezeren eenige merkwaardigheden uit hetzelve mededeelen. Wij zijn dan nu, met den Schrijver, bij den, onder het Schrikbewind, tevens met barthelemy, pichegru en andere Staatsmannen en Geleerden, verbannenen suard, die, gelukkiglijk gelegenheid gevonden hebbende om zijn banvonnis in Duitschland te ontwijken, veertien maanden onder de Fransche vlugtelingen in Pruissische bescherming te Anspach doorgebragt heeft. De Schrijver vond dezen, benevens den verdienstelijken morrelet, door hunne geledene verdrietelijkheden, zeer verouderd; de laatstgenoemde heeft de eer der uitgeweekene familiën in stoutmoedige en welspreekende geschriften verdeedigd, en leeft thands met dezelven op denzelfden voet als weleer in de voormaalige zogenoemde groote waereld; en die leefwijze schijnt voornaamlijk in de aloude Heliogabalische te bestaan, naamlijk in van den dag den nacht en van den nacht den dag te maaken! immers het was reeds twee uuren op den middag, wanneer hij dien Heer nog in zijn morgengewaad (en profond negligé) aantrof, want hij was zo even eerst opgestaan, wijl hij dien nacht op eene danspartij bij eene cidevant Gravin of Princes had doorgebragt: zijn bijna zeventigjaarige ouderdom doet ons des Schrijvers aanmerking, dat eene dergelijke levenswijze welligt bij hem tot eene tweede natuur geworden was, gereedelijk toestemmen; doch ook tevens opmerken, dat deze soort van levenswijze, wanneer ze onder de voornaamste Familien van een Land insluipt, deszelfs ondergang noodzaakelijk naar zich sleepen moet, en dat men dergelijke trekken slechts met aandacht behoeft te leezen, om zich te
overtuigen, dat de gronden van het bederf in Frankrijk door de Grooten zelven gelegd zijn, en dat,

{==510==} {>>pagina-aanduiding<<}
wanneer deze levenswijze blijft standhouden, gelijk men zulks uit verscheidene Anecdoten, welken reichardt over de tegenwoordige levenswijze der Parvenus opgeeft, moet besluiten, de welvaart des Rijks vooralsnog niet bestendig gevestigd zijn kan.
'Er zijn echter, ondanks de zichtbaare vermindering der geestoeffenende Maatschappijen, enkele kleine Gezelschappen, die zich thands op een' te vooren minder behartigden, en eigentlijk in Duitschland reeds lang met vlijt bearbeiden, nieuwen tak van Historische Weetenschap, algemeene Staatenkunde of Statistiek geheeten, toeleggen, en dus hierin toonen, dat zij thands ook het goede van hunne Nabuuren niet versmaaden. Onder anderen is 'er ook eene Societé Statistique opgerigt, welke Commissien over zes onderscheidene takken der Statistiek benoemd heeft, die zich bezig houden met het onderzoek der natuur- en geneeskundige Plaatsbeschrijving; Natuur- en Verhevelingkunde; Bevolking en openbaare Reddingsmiddelen; Landbouw en Huishoudkunde; Nijverheid, Koophandel, Handwerken; Onderwijs en Schoone Kunsten, naar de tegenwoordige vereischten der Staaten: een Gezelschap, waaruit, zo het behoorlijk aangemoedigd wierde, een onberekenbaar nut, voor Frankrijk niet alleen, maar voor geheel Europa, te wagten stond.
Om ook ter loops iets van de Theaters te melden, wijl deze alweder, volgends de orde van den dag, de meer gewigtige beschouwingen des Schrijvers komen afwisselen, meenden wij, nog als iets characterkundigs, hier plaats te moeten geeven des Schrijvers opmerking, dat de groote napoleon het meest gesteld schijnt te zijn op de staatkundige en heldhaftige Spelen van corneille, en deszelfs Treurspel La mort de Pompée met groote oplettendheid bijwoonde; waarna men het door den Autheur met recht gepreezen Stuk Le marchand de Smyrne op eene zeer leevendige wijze vertoonde. Reichardt noemt dit, onzes bedunkens met groot recht, een zeer fraai Stuk; dan of hij hier de Opera, dan het daaruit getrokken Tooneelstukjen bedoele, is ons niet klaar; doch hoe het hiermede ook gelegen zij, wij moeten bij deze gelegenheid aanmerken, dat ons Nederduitsch Tooneel weleer met deze bevallige Opera insgelijks pleeg te vermaaken, doch dat dezelve thands, voor verscheidene nietsbeduidende Fransche en Hoogduitsche Nastukjens, almede sedert eenigen tijd heeft moeten achterstaan. - Hetgeen de Schrijver daarop van zeker Fransch Stuk, Fanchon la Vielleuse of het Liermeisjen geheeten, zegt, is weder van dien aart, dat wij 'er gaarne iets meer belangrijks voor lazen; alleen vinden wij 'er eene aanmerking bij, welke onze Vertaalers, die maar alles, wat bij de Franschen of Duitschers eenigen opgang maakt, ook aan onze Tooneelen willen opdringen, van dienst kan zijn: ‘Doordien ik de lieve Fanchon verschei-
{==511==} {>>pagina-aanduiding<<}
dene reizen zag, heb ik 'er mij zelven van overtuigd, dat haare verplaatzing op het Duitsche Tooneel een misslag en zonder eenige uitwerking zoude zijn.’ De redenen, die hij daarvoor opgeeft, zijn meest gegrond op het verschil der nationaale zeden en gebruiken der in aart zo zeer onderscheidene Volken. Indien onze
Vertaalers met dat zelfde oog van onderscheiding de origineelen, welken zij onderneemen naar te volgen, beschouwden, zouden wij niet zo dikwijls in de gelegenheid komen, van eenige, bij ons zo kwalijk geplaatste, als op hunnen geboortegrond geliefde Stukken, te moeten zien bederven, door ze op eene Hollandsche wijze te zien uitvoeren.
(Het slot hierna.)




Zedekundige en Godsdienstige Verhandeling, over den waren aart des Huwelijks; en over de oorzaken - en de gevolgen der verwaarlozing van het zelve, onder onze Landgenoten: door Martinus Dingemans. Te Amsteldam, bij J.B. Elwe. In gr. 8vo. 112 bl.

‘Onze Meisjes worden zo vertederd, hare zenuwen zo dikwerf ontroerd, geschokt en gespannen, dat zij gedurig in stuipachtige bewegingen geraken, en in ene gestadige zenuwkoorts leven - de blos van gezondheid en van het vergenoegen, waarmede het gelaat onzer moeders prijkten, is bij onze schonen in een aklig bleek verwelkt - zij lijden daar gene smarten - zij klagen daar gene rampen - zij zijn krank zonder ziek te zijn, en zij hebben gebrek te midden van den overvloed; hare krankheid en haar gebrek is zedelijk en schadelijk voor de maatschappij.’ Voorts: ‘De Meisjes zijn schone bloemen, die aan den weg groeijen en door ieder voorbijganger geschonden en geplukt worden. - Zal een braaf, arbeidzaam man, die verhevene uitzichten koestert, en zich het Huwelijk als een zedelijk doeleinde voorstelt, niet huiverig zijn, om, in deze bedorvene tijden, ene verbindtenis van zo veel gewigt, waar zijne welvaart grotelijks van afhangt, te ondernemen? - Waar zal hij thands dat voorwerp vinden, dat met hem over hun onderling belang, Godsdienst, Dengd en Zeden, eenstemmig denkt en handelt? Waar zal hij thands een meisje vinden, die door den valschen smaak der hedendaagsche waereld nog niet bedorven is, 't welk zijne Echtgenote zoude kunnen worden, en aan wie hij gerust hart en hand schenken - en haar zijne zuivere liesde aanvertrouwen kan?’
Ziet daar, Vaderlandsche Meisjes! uwe beeldtenis door de fikse hand van dezen Schrijver vlug weg en waarlijk zonder enige vleijerij getekend. Onze Jongelingen komen 'er niet beter af.

{==512==} {>>pagina-aanduiding<<}
‘Onze Jeugd is zo bitter bedorven, dat ene algemeen voortgeplante verzwakking daarvan het kenmerk is, waardoor de ziel stomp en onvatbaar is geworden voor alles wat groot, edel, schoon en verheven is. Onze meeste Jongelingen zijn zedenloze ligtmissen, welke in de lente oogsten, en onrijpe vruchten plukken, van welke te eten, zij nimmer verzadigd worden. Men vindt bijna geen zedig Jongeling - gene Godsdienstige Maagd meer; want, zó het al ware, dat de phijsieke onschuld nog niet verloren zij, zo is toch de morele kuisheid, door verhitte denkbeelden - door ene bedorvene verbeelding, lang verwoest.’
Over het geheel is dit Werkje, niettegenstaande deszelfs ernstigen, ja treurigen inhoud, een bij uitstek grappig Boek: want - ofschoon wij, wel is waar, hier en daar het een en ander vonden, dat helaas! op deze en gene Bataafsche Jongelingen en Jongedochters ook maar al te zeer toepaslijk is, - zo is de Schrijver in zijne uitspraken zo algemeen en beslissend, heeft daarenboven altijd enen bril op den neus, die ieder voorwerp zo ontzettend vergroot, en 'er de allerzwartste kleuren aan mededeelt, - en hij is zo aanhoudend in vuur en ijver, dat de bedaarde aanschouwer niet kan nalaten zich te vermaken, hem met deze schimmen te zien vechten; - stijl en toon, daarenboven, zijn, zo als dat bij zulk ene schermutseling voegt; en bij enen herdruk zouden wij alleen nog ene oude stichtelijke predikatieletter wenschen. Kom, Lezer! zien wij het boekje samen in.
Vooraf gaat de Inleiding, waarin allereerst een soort van bezwering voorkomt van elk en een iegelijk, die ontkennen mogt, dat de ontwerpen van den Schepper op de gelukzaligheid zijner schepselen moesten uitlopen; voorts de geschiedenis van den Satan en de onzalige reijën der helsche Geesten; dan de schepping der wereld, - de schepping van Adam, en van Eva, de Moeder des Menschdoms, die in jeugdige Majesteit stond te prijken, en verliefde op haar eigen beeld. Adam zag haar, en in zijne eerste bedwelming meende hij een Wezen te zien, dat de Godheid nader bij kwam dan hij; en onder vele bijzonderheden vinden wij dan ook het berigt, dat onder anderen ook in die onuitspreeklijke eensgezindheid, dat zelfs de zonde, door de Vrouw begaan, ook den Man deed vallen, het grootste geluk, wat God aan redelijke Schepselen, wat Hij aan Menschen geven konde, bestond. Eindelijk het plan van dit Boek.
I. Beschouwing van den zedelijken en godsdienstigen aart des Huwelijks. Ene tekening van 't huwlijk, niet zo als het werklijk is, maar een ideaal; de volkomenste liefde en eensgezindheid, de reinste zedelijkheid (de Rechter kan zich de moeite wel sparen om op hunne gedragingen (der gehuwden namentlijk) te letten en op hunne handelingen een wakend oog te houden, enz.); volkomen gezonde, knappe, geheel zedelijke, in

{==513==} {>>pagina-aanduiding<<}
alles Godsdienstige Kinderen, die, met wijsheid bevracht, gelijk een goed schipper, altijd aan het roer zijnde, gerustlijk voortstevenen tusschen de aandruischende golven ener verlokkende waereld; verstandig ook, tot huwbare jaren gekomen, in hunne keuze, enz. Engelen zweven gedurig om de zielen der Echtelingen, en beschouwen hunne liefde met stille vreugd; iederen morgen worden zij door de tederste liefkozingen gewekt, en ieder avond wordt met de tederste Godsvrucht besloten en door de liefde wechgekuscht, enz. Eindelijk de zekerheid van elkander in den Hemel weer te zien;

Koom haastig dan, beminde dood! 
Spoed, spoed aan op arendswieken, enz. 

Zulke huwelijken bestaan zeker niet algemeen, doch zij bestaan echter. (Indedaad?) En voorondersteld eens, zij bestaan niet, zo was dit toch het oogmerk der Echtverëniging - de Huwelijken moesten zo bestaan, en zij kunnen (?) - indien wij maar niet alle krachten inspanden, om dat geluk, die menschenzaligheid te verwoesten - (Spannen wij allen alle krachten daartoe in?) wij kunnen zeker tot dat geluk komen, indien wij van het pad des verderfs, waarop wij breidelloos voorthollen, terugkeren. Maar, hoe? mijn Vriend! dit hebt gij ons niet geleerd; hoe kunnen wij Jongelingen de hagelwitte Seraphs en wij Meisjes blinkende Cherubs gelijk worden, van welke wezens gij in uwe Inleiding gewaagt?
II. Oorzaken der verwaarlozing en verachting des Huwelijks, - ‘Den fluwelen, den satijnen Huwelijksband,’ zegt de Schrijver elders. De zaak zelve wordt vooröndersteld. Nu wordt het gordijn weggeschoven van voor een' zwarten afgrijslijken poel van jammeren, en de Vasallen van den Vorst der duisternisse worden opgeroepen. Eerst en vooral komt de steeds toenemende verzwakking en het bederf, waarover salomo, horatius en ossian reeds geklaagd hebben; weelde, wellustig genot en overdaad zijn daar de bronnen van. Zal een kwade boom goede vruchten voortbrengen? - kan een Tijger een Schaap telen? enz. De kinderen der menschen zijn, als ware het, met een Cain's teken op het gelaat gebrandmerkt - zo vreeslijk gebrandmerkt, dat men daarop duidelijk leest: ‘de Mensch is in zonde geboren.’ - Hoe kunnen zedeloze ouderen enig denkbeeld hebben van ene verstandige Godsdienstige opvoeding? enz. De Moeder zoogt haar kind niet, verwaarloost zich gedurende hare zwangerheid; - Opzieners en Schoolmeesters ontbreekt dikwils de nodige kennis; bij de opvoeding heeft geen Godsdienst plaats; men laat de kinderen Romans lezen en op het Toneel spelen; onder deze bezigheid wordt de ziel valsch, geneigd tot veinzen, enz. De dierlijke driften worden aangevuurd in en door verderflijke gezelschap-
{==514==} {>>pagina-aanduiding<<}
pen; vuile vrouwlieden brengen in den jongeling alle gevoel van eer te onder; hij verteert zijne goederen, wordt een rover, en raakt op 't schavot. - Voorts loopt hij gevaar van het verderflijkste van alle vergiften, enz. - echtbreuk, - kindermoord, - Onanismus. - Alle deze ondeugden gaan hand aan hand gepaard, en worden alle uit éne moeder, Weelde, geboren. Ziet - zo tekent de
Schrijver onze Natie - Ziet daar dan zo vele onzalige oorzaken, waardoor (vooral in onze dagen) het Huwelijk verwaarloosd, miskend en veracht wordt, en waardoor tevens zo vele ongelukkige Huwelijken ontstaan. - Niet te verwonderen, derhalven, is het, dat zo vele goede, deugdzame, verstandige en waarlijk godsdienstige menschen (de zodanigen zijn 'er dan nog?) in dezen tijd ongehuwd blijven, en hunne natuurlijke krachten der Maatschappije onttrekken.
III. Beschouwing van de gevolgen der verwaarlozing des Huwelijks. 1.) Voor de Maatschappij in 't algemeen. a) De wellust doet de Maatschappij uit zwakke, ziekelijke Individuus bestaan. En dat heeft de wellust reeds bij ons uitgewerkt; alle de tegenwoordige rampen en geledene verliezen van ons Land wijt de Schrijver aan deze ondeugd en daar uit voortvloeijende verzwakking. Ontaarte kinderen van dappere en deugdzame Vaderen! zegt hij, de wellust heeft u verzwakt; en àls het zo voortgaat, voorspelt hij ons, o treurig vooruitzicht! dat het Erf onzer Vaderen, 't welk Heldenbloed kostte en Helden zag verslaan, tot zijn vorig moeras wederkeren, en het akelig verblijf worden zal van zwaluwen en meeuwen.
b) Het ongehuwde leven berooft den Staat in het toekomende niet alleen van Ingezetenen, maar ook van waardige Burgers. (Trouwens, als 'er geen ingezetenen zijn, en niets dan zwaluwen en meeuwen, zijn 'er vast ook gene burgers.) Het is waarlijk gene onverschillige zaak, of de Staat al of niet verwachten kan, dat uit de Lendenen zijner Burgeren een talrijk en gezond nageslacht zal voortkomen. Zulk een Land, als de Schrijver bedoelt, is als ene schone bloem, die op den middag heerlijk bloeit, maar des avonds verdord en verwelkt is; - een volk van énen dag, dat weldra zal vergeten zijn, en wiens naam niet meer zal gedacht worden.
c) Het ongehuwde leven geeft aanleiding tot vele buitensporigheden. Wat hecht hen aan den grond van hunne geboorte? Wat bindt hen aan het Vaderland?
2.) De gevolgen voor den bijzonderen ongehuwden Mensch: beroving van huislijk geluk, enz. - ontucht en losbandigheid, - tijdlijk en eeuwig ongeluk, - en, al is zulk een niet geheel door wellust bedorven, mist hij echter veel aanleiding en opwekking tot Godsvrucht.
IV. Beschouwing dier middelen, waardoor de zedenloosheid onzer Natie moet uitgeroeid worden, en zij weder (gelijk in de dagen onzer Voorvaderen) ene moedige en deugdzame Natie wor-
{==515==} {>>pagina-aanduiding<<}
den kan. Met een ontwaakt! ontwaakt! begint dit stuk. Dan volgt ene bezwering, bij den enigen en drieënigen God, bij Jesus, bij Ziel, Vaderland, Voorvaderen, Leven, Dood, Wanhoop, laatste Oordeel, Bazuin, Aardbevingen, Donderslagen, Firmament, vallende Sterren, stuiptrekkende Natuur, ontzachlijke Stilte, Hemel, Hel en eindeloze Verdoemenis, met één woord bij al waarbij men maar bezweren kan, (op twee en ene halve bladzijde) welke dus besloten wordt: Bij dit alles roep ik u toe, ontwaakt, gij die slaapt! bekeert u! bekent heden nog, wat tot uwen vrede dient! en word eenmaal wijs! Voorts ene aanspraak aan Ouders, om die te bewegen dat de Moeder haar eigen kind zoge; - herinnering aan de gelofte bij den Doop; - opwekking om de kinderen in Kunsten en Wetenschappen te doen onderrichten, en hen het Huwlijk te doen hoogachten. Aanspraak aan jongelieden; aan zulken ook, die reeds enigzins verdoold zijn; en eindelijk ook aan in wellust grijsgewordene menschen; terwijl alles met ene opwekking aan allen en een gebed besloten wordt.
De Lezer ziet, dat dit laatste stuk, het welk toch ook ene afzonderlijke Beschouwing en een Hoofdstuk uitmaakt, door den Schrijver op den Titel vergeten is; wij verliezen 'er niets bij, en zouden 'er ook weinig bij verioren hebben, al hadde hij het schrijven van geheel het boekje vergeten.
Wij ontveinzen niet, hier en daar lazen wij ene treurige waarheid, ene waarheid namentlijk omtrend sommigen; maar waarlijk toch, Gode zij dank! omtrend allen, omtrend de meesten onzer Landgenoten niet. Hoe diep ook, zó diep echter is de Bataafsche Natie nog niet gezonken. Zich te voren in ene grote Stad onzes Vaderlands bevindende, en aldaar de weelde, de zedenloosheid, de ontucht, en de verachting en verwaarlozing des Huwlijks beschouwende, schreef de Heer dingemans zijne gedachten deswegens in losse Fragmenten op; en hieruit is dit Werkje nu geboren. Zou deze grote Stad misschien Rotterdam zijn? en Do. sander, wiens Biddagsleerreden wij in 't vorige jaar aankondigden, hem zijn vergrootglas hebben geleend en hem rondgeleid? Wij begrijpen het anders waarlijk niet. Hoe komt de man toch aan het denkbeeld van ene zo algemene verachting en verwaarlozing des Huwlijks, als hij ons hier opdringen wil dat plaats heeft? - Is het misschien omdat de Huwlijksche Voorstellen zints 1795 niet meer in de Kerken bij den Publieken Eerdienst worden afgekondigd; en kwam hij daardoor in den waan, dat 'er nu weinig of niet meer getrouwd wordt? - Hij kan dezelve intusschen aan het Huis der Gemeente in iedere Stad en in ieder Dorpje vinden aangeplakt; en zal, vertrouwen wij, daardoor nog al aanmerklijk worden gerustgesteld, en edelmoedig genoeg zijn, om zijne stoute en voor onze Natie over 't algemeen beledigende uitspraken, grotendeels althands, terug te nemen.






{==516==} {>>pagina-aanduiding<<}

Nieuw A.B.C. en Spelle-boekje voor eerstbeginnenden, gevolgd naar de Verhandeling over de Nederduitsche Spelling van den Hoogleeraar M. Siegenbeek, enz. Te Arnhem, bij J.H. Moeleman Jun., 1805. In 12mo. 24 bl.

Spelboekje voor eerstbeginnende Leerlingen; door H. Wester. Te Groningen, bij J. Oomkens, 1804. In 12mo. 31 bl.

Spelboekje voor weinig-gevorderde Leerlingen; door en bij Dezelfden. 32 bl.

Derde Spelboekje voor verder - gevorderden; als boven, 1805, 22 bl.

Gelijk voor de Jeugd, die reeds kan leezen, Leesboekjes in menigte voorhanden zijn, zoo is het ook gelegen met de Spelleboekjes, om haar tot die noodige kunst voor te bereiden. De hier aangekondigden tragten ook ten dien oogmerke iets bij te draagen. Daar de Spelling, door den Hoogleeraar siegenbeek voorgelicht, thans veel opmerkinge trekt, is het eigenaartig, dat 'er iemand ten voorschijn treede, welke ook de eerstbeginnende Jeugd daaromtrent tragt behulpzaam te zijn. De geweezen Schoolonderwijzer, thans Schoolopziener, wester, Man van beproefde kunde in zijn vak, hoewel dier nieuwe, of liever van hooger hand bekragtigde, Spellinge niet toegedaan, heeft, egter, ook wel het zijne willen toebrengen, om het, voor veelen althans, moeilijk werk, het leeren spellen, zoo veel doenlijk te verligten. Daar wester, door ondervinding geleerd, beter regt van spreeken heeft dan wij, willen wij hem wel op zijn woord gelooven, dat zijne Methode, beter dan de veelal gebruikelijke, doel zal treffen.

Natuurlijke Geschiedenis van verscheidene meest nuttige of aanmerklijke viervoetige Dieren, volgends de beschrijving van De Buffon, tot een leerzaam Leesboek voor de Jeugd in den smaak van Campe's leerwijze beärbeid. Met 32 gekleurde Afbeeldingen. Te Haarlem, bij F. Bohn. In 8vo. 160 bl.

Uit het Hoogduitsch vertaald, blijkens het Voorberigt; maar een van die voortbrengsels van het vreemde Land, die hier welig groeijen, en ons altijd welkom zijn. Wij tellen dit Geschrift onder onze nuttigste Kinderboekjes: het bevat, in eenige Samenspraken, het belangrijkste nopens het Paard, den Ezel, den Os, het Schaap, het Zwijn, den Hond, de Kat, het Hert, den Haas, het Konijn, den Wolf, en den Vos; en wij twijselen geenzins of het zal onzen Kinderen nut en vermaak geven.





{==517==} {>>pagina-aanduiding<<}

Algemeene Vaderlandsche Letter-oefeningen.

Verhandelingen, raakende den Natuurlijken en Geopenbaarden Godsdienst, uitgegeeven door Teyler's Godgeleerd Genootschap. XXIste Deel.

(Laatste Berigt.)

Na het afdoen van twee, de uitvoerigste en meest ter zaake dienende Verhandelingen, verhoopen wij, dat men ons niet ten kwaade duiden zal, indien wij de derde, van den Eerw. bruining, over dezelfde stoffe, korter afdoen, of daarvan een enkel overzicht geeven. Trouwens tot zulk eene losser beöordeeling geeft ons de Schrijver zelf eenige aanleiding, daar hij, niet zonder eenige praal van Geleerdheid, zich uitweidingen veroorelofde, die aan het eigenlijk bestek der Teyleriaansche Vraage, naar ons oordeel, en naar het allezins onzijdig gevoelen van den Eerw. koopmans, in diens Voorreden, ten eenenmaal vreemd zijn, en bij dewelke wij ons derhalven niet mogen ophouden. Had hij zijnen buitenstap over den oorsprong der Offerhanden opgehaald van Adams tijden, (H. I); zijn lang betoog, dat Jes. LIII op Hiskia (*), en Dan. IX:24-27 op Nehemia doele, (in het II H.); en zijn gevoelen, dat Apollos de Schrijver zij van den Brief aan de Hebreën (H. III), in eene noot, of bijvoegsel, ontwikkeld, - meer wellekom zouden ons deeze, en kleenere, bewijzen van 's Mans Taalkunde en Beleezenheid geweest zijn: maar nu brengt dit een en ander het verband zijner redenen zoek, vermoeit, en leidt de gezette aandacht af, ja wederhoudt ons van aan dit Stuk den lof eener wijsgeerige netheid toe te kennen, waarop wij tot dusverre ons in

{==518==} {>>pagina-aanduiding<<}
den Bundel des Genootschaps vergasten mogten. Kwaalijk geviel ons ook de houding eener Twistreden, die, ruim zo veel als de bedaarde stijl des Onderzoeks, in deezen arbeid van bruining gevonden wordt; en wij achten het wanvoegelijk, dat hij de grootheid en belangrijkheid van zijn onderwerp, somwijlen, en vooral aan het slot, zo verre vergeeten konde, van zich op te houden, en te eindigen, met waarlijk geringe aanmerkingen over eene en andere hier bijgehaalde Bijbelplaatzen. - Maar schoon wij dit alles wraaken, en de gebreken des Schrijvers vermeenden niet te mogen ontveinzen of bewimpelen; wij doen ook even gaarne, en nu volvaardig, hulde aan zijne reeds aangeduide en volgende verdiensten. Die lossere en onbedwongen schrijfwijze van den Eerw. bruining, en zijn meer speelend dan strikt redenkavelend vernuft, gaf tevens aanleiding, dat hier een overvloed van oorsprongelijke gedachten, menigte van schoone, hoewel vlug bewerkte wenken, en aantal bijdraagen gevonden wordt, die men in de beide voorige Verhandelingen, ja ook elders, te vergeefs zoeken zou; behalven dat 'er nog, in dit voortbrengsel van 's Mans vrijmoedige pen, geene belangrijke aanhaaling van vermaarde Schrijveren, en geene bevallige inlassching van dichterlijke gezegden ontbreekt, die eenen letterkundigen smaak en beleezenheid aan den dag leggen (*). Doch wij, die ons tot een overzicht van den hoofdzaakelijken inhoud bepaalen zouden, moeten dit meerendeels met stilzwijgen voorbijgaan, en nu ter opgaave toetreeden.
(H. I.) In de oudste wereld, dan, bood men der Godheid alleen zijne gaaven aan; de Slagt- en Brandoffers ontstonden echter uit den afval der menschen tot Afgoderij, reeds voor den Vloed. De Zondienst gaf

{==519==} {>>pagina-aanduiding<<}
vermoedelijk daartoe aanleiding; en wierden zij, als een liefelijke reuk, die tot Jehovah opsteeg, van de Hebreeuwen overgenomen, gelijk men van Noächs offer die uitdrukking leest. Wanhoop, vertwijfeling en bijgeloof bragten daarna, denkelijk omstreeks den leeftijd van Abraham, de Menschenoffers, eene vrucht der klimmende ongerechtigheid, ter baane; en het Opperwezen, om Israël tegen grooter kwaad en smet te veiligen, beraamde de uitbreiding en regeling van den Mosaischen Eerdienst, wanneer, bij de Afgoderij met het gouden Kalf, ten vollen bleek, hoe weinig het Volk door eene bijkans geheel zedelijke wet te regeeren was. [Zie ook Jerem. VII:22, 23, enz. (*)] Dit lag grond tot de bloedige offerhanden, waaronder, behalven de reeds gezegde Brandoffers, de Dankoffers, of Vredesoffers, (gelijk de Schrijver, in navolging van den Grooten venema,
dit woord te vertaalen wenscht) en eindelijk de Zoenoffers, begreepen worden. De Vredesoffers, met maaltijden vergezeld gaande, geschiedden onder anderen bij het sluiten van het Verbond tusschen Jehovah en het Volk op den berg Ebal, Deut. XXVII:7. (†) Omtrent de Zoenofferhanden leert ons bruining vervolgens dit bijzondere: dat de oplegging der handen op het Dier alleen ten teken

{==520==} {>>pagina-aanduiding<<}
was, dat de offeraar zich dat, als zijn offer, toeëigende; dat men ook zich te onrechte diets maakt, dat aan het Offerdier, voor de zonde geslacht wordende, hierom eenige onreinheid aankleefde, daar het integendeel eene heiligheid der heiligheden betiteld wordt, en aan de Priesters ter spijze, Jehovah ten offer dienen zoude: eindelijk wil hij, dat God het vet en bloed, als het uitneemendste, ook wel geheel het Dier, voor zich behield, in den zin van eene boete, of Oostersche opbrengst, waardoor de schuld werd afgekocht; en vergelijkt hij dus (het denkbeeld der plaatsvervanging van den zondaar verwerpende) de Zoenofferhanden met het Hefoffer van den halven sikkel, waarvan men Exod. XXX:12-19 driewerf leest, dat het Volk dien opbrengen moest om voor hunne zielen verzoening te doen.
(H. II.) Daar dus, naar bruining's denkwijze, onder de Wet alle straf en boete voor vergeefelijke zonden, niet op het offer, maar op de schuldigen nederkwam, verwerpt zijn Eerw. geheel de stelling, dat Christus, ‘die bij zijnen dood meer of min eigenlijk de straf der zondaaren droeg,’ eenige overeenkomst ten deezen had met de Wettische Zoenofferhanden. Nergens in het O.V. (daar, volgens hem, Jes. LIII en Dan. IX:24-26 uitvallen) ontmoet onze Schrijver eenig onwraakbaar bewijs voor den plaatsvervangenden dood van Jesus. Meer vindt hij voor die stelling in het Nieuwe. Matt. XX:28 lost hij op uit de toespeeling op den halven sikkel des Hefoffers. Den doop (met welken naam de Heiland zijn lijden bij herhaaling aanduidt) beschouwt bruining, met Paulus, als een zinnebeeld van Christus daadelijk sterven, en herleeven uit den dood tot een volheerlijk bestaan: en het mangelt hem, met één woord, aan geene texten, om te bewijzen, dat de rechtvaardige Jesus waarlijk voor onrechtvaardigen zijn lijden ondergaan heeft. Vreemd, evenwel, is de kundige Man, die goedvond uit den mond van den rechtzinnigen seiler het gevoelen over te neemen en toe te stemmen, ‘dat God Christus in onze plaats als een zondaar beschouwde en behandelde,’ om daaraan den gewoonen zin te hechten. Dies zegt hij tot opheldering: ‘Wij begeeren hierdoor niets anders verstaan te hebben, dan dat God het, op dezelfde wijze, waarop Hij alles regelt, zoo schikte en bestuurde, dat de Heiland juist zulken schandelijken en smartvollen dood stierf,

{==521==} {>>pagina-aanduiding<<}
als door Hem verdiend zou zijn geweest, indien Hij waarlijk zelf gezondigd had.’
(H. III.) Ten laatsten, en na breedvoerig gehandeld te hebben over den Schrijver van den Brief aan de Hebreën, waaraan bruining geen beslissend gezag toekent in dit geschil over Christus dood, beweert zijn Eerw., niet zonder gezag der Schriftuure, dat die dood des Heeren in geenen anderen zin als eene Offerhande te beschouwen is, dan met toepassing op de Vredes- of Verbonds-offers; ook is het zijn oordeel, dat Jesus, door middel der Instelling van het H. Avondmaal, zelve dit denkbeeld onder zijne Leerlingen verspreid heeft.
Men bespeurt hieruit ligt, dat deeze, de laatste Schrijver, aan zijn Antwoord op 's Genootschaps Vraage geheel eene andere wending gaf, dan elk zijner Voorgangeren; en of hij niet daardoor geheel van den zin des Voorstels afdwaalde, is iets, waaraan wij voor ons zeer twijfelen.
Maar laat ons de pen nederleggen met te zeggen, dat de Eerw. koopmans ons toeschijnt, in het bestrijden der oude en zo geachte rechtzinnige gevoelens, uitneemend en overtuigend geschreeven te hebben: dat zijn verschillend besluit van dat des onbekenden Schrijvers inzonderheid daaraan toe te schrijven schijnt, dat deeze het zedelijk doel van de Instelling der Zoenoffers (waarvan ook de Wet stilzwijgt) in de toepassing op Christus dood achterwege liet; terwijl koopmans hierin alleen de overeenkomst tusschen deezen en de Wettische Offerhanden, naar der Apostelen leere, gelegen acht: en dat ten laatsten, onzes inziens, van beide die Schrijveren niet voldoende getoetst is, of men de voordragt in de Brieven van Paulus, Petrus en Joännes, die zeker eene toespeeling behelst op de Mosaische verzoening van Jehovah door Offerhanden, voor eene Goddelijke Ingeeving en last van den H. Geest, dan wel voor een eigenaardig gevolg der denkwijze van die verlichte Mannen, heeft aan te zien; waartoe wij te liever overhellen, omdat het eenvoudige en klaare, onzes inziens een kenmerk ook van Geopenbaarde Waarheid, ontbreekt aan die toespeelingen, welke uit den toestand der tijden moeten opgehelderd of verstaan worden, en daarom ons kwaalijk berekend schijnen voor alle de volgende eeuwen. Hoe het zij, de Christen leeze en overweege den belangrijken en veel afdoenden inhoud der drie Ver-
{==522==} {>>pagina-aanduiding<<}
handelingen, zonder eenigen schroom, dat ergens eene der Hoofdwaarheden van onzen Godsdienst in dezelve aangevallen of ondermijnd worde; iets, hetgeen wij, om op onze beurt bewijs onzer Rechtzinnigheid te geeven, niet zo rondborstig verzekeren zouden van de laatste Verhandeling des XIXden Deels van teyler's Godgeleerd
Genootschap.





Joannis Willmet Oratio de retinenda Antiqua Batavorum in Literis Orientalibus Gloria, publice habita die 26 Nov. 1804, &c. Ex Typogr. Civ. Amstelaedamensis 1805. 64 pp. 4to.

Wederom beschenkt ons de geleerde willmet, met wiens aanstelling tot Professor in de Oostersche Letterkunde, in de plaats van wijlen den voortreffelijken walraven, wij het Amsterdamsche Athenaeum geluk wenschen, met eene fraaie proeve van zijne bevallige schrijfwijze in de Latijnsche taal, over een onderwerp, dat den Redenaar wel minder gelegenheid gaf, om, even als in twee vorige keurige Redevoeringen, aan de Geldersche Academie uitgesproken, en kort daarna in 't licht gegeven, zijn scherpzinnig vernuft en fijnen smaak aan den dag te leggen, maar desniettemin zeer belangrijk, en geheel ingericht is naar de behoeften van den tegenwoordigen tijd, waarin ernstige en nadrukkelijke aansporingen, om den ouden roem der Bataven in de Oostersche Letterkunde op te houden, zoo zeer te pas komen. Deze gewigtige stof behandelt de Hoogleeraar, in deze Inwijingrede, met zeer veel kieschheid, op de onderhoudendste en overredendste wijze. Men ziet allerwege, dat hij zijne gekozene stof geheel meester, en de regte man is, om den roem der Nederlanders, in dit vak, te helpen ophouden.
Eerst wordt de oude roem der Bataven, door de beoefening der Oostersche Letteren weleer behaald, naar verdiensten beschreven. Geen land in de wereld, en dat wel zoo klein van omtrek, en zoo gering in getal van bewooners, heeft het onze, daarin, kunnen evenaren, zoo ten aanzien van de geleerde uitlegging der

{==523==} {>>pagina-aanduiding<<}
Schriften des Ouden Verbonds, als van den geheelen omvang der Oostersche Letterkunde. - Erpenius en golius, beiden beroemde Leijdsche Hoogleeraars, waren voor de geleerde wereld de eerste wegwijzers tot de regte verklaring van den Hebreeuwschen Bijbel. Het duurde echter bijna eene geheele eeuw, eer men ginds en elders goedvond, dit veilig voetspoor te volgen. Voor den grooten albert schultens was de eer bewaard gebleven, om hunne waarlijk onvergelijkelijke, veel te lang miskende verdiensten te doen eerbiedigen, door een geheel nieuw licht over de Hebreeuwsche Letterkunde te verspreiden. Aan hem heeft men de allerduidelijkste ontdekking van de allernaauwste verwandschap der Hebreeuwsche taal met anderen, die denzelfden oorsprong hebben, en wel inzonderheid met de Arabische, en van den daardoor gebaanden weg, om de verstorvene Hebreeuwsche taal uit de aanverwante, nog levende, en zeer rijke dialecten te verstaan; aan hem, even als aan den uitmuntenden hemsterhuis voor 't Grieksch, zoo ook omtrent de Oostersche talen, eene wijsgeerige en op algemeene taalgronden rustende opsporing van de echte stamwoorden, en geregelde afleiding van alle onderscheidene buigingen en beteekenissen der woorden uit de oorspronkelijke; aan hem de eerste invoering der alleen waare, op zulke vaste gronden gebouwde letterkundige verklaring, te danken. De niet minder groote Groningsche Hoogleeraar schroeder is hem hierin, met vele anderen, die uit beider School van tijd tot tijd zijn voortgekomen, getrouw gevolgd, en heeft ook zelf de wijze van schultens nog aanmerkelijk verbeterd, en tot een hoogen trap van volkomenheid gebragt. Beide geleerde mannen zijn, ten dezen aanzien, de leermeesters van gansch Europa geworden. - Niet minder roemrijk zijn de verdiensten der Bataven voor den geheelen omvang der Oostersche Letterkunde geweest. Toen, in geheel Europa, nog maar eene
Arabische drukkerij, en dat wel op 's lands kosten te Rome, werd gevonden, wierd 'er hier te Leijden door den Hoogleeraar raphelengius reeds eene vervaardigd, en kort daarna door deszelfs opvolger erpenius, op eigen kosten, voltooid. Toen overal nog gebrek was aan Oostersche Afschriften, begonnen scaliger, casaubonus, salmasius, erpenius, warner en boreel die, van alle kanten, om strijd bijeen te

{==524==} {>>pagina-aanduiding<<}
verzamelen, clenard reisde 'er om naar Afrika, en golius rustte ook niet, eer hij vrijheid bekwam, om zich ook naar het Oosten te begeven, van waar hij ook met een zeer rijken voorraad terug keerde. Zoo wierd de Leijdsche Academieboekerij voorzien van een schat van Oostersche Afschriften, die nog geheel Europa verbaast; terwijl naderhand reland, de schultenssen, lette, schroeder, berg en andere Vaderlandsche Geleerden, vooral de al te vroeg aan ons ontrukte scheidius, nog veel opgespoord, en tot ons overgebragt hebben. Men voege hier nog bij de menigte van uitgegevene Schriften, die tot de Oostersche Letteren behooren, waarin de Nederlanders alle andere Volken zoo ver vooruit geweest zijn. Aan hun is men het beste onderwijs in de Arabische Spraakkunst, aan hun de verre weg uitmuntendste Woordenboeken, aan hun de uitgave van zeer vele, vooral Arabische Schrijvers, van allerlei aart, verschuldigd.
Deze verheffing van de onbetwistbare verdiensten der Bataven, omtrent de Oostersche Letterkunde, geschiedt echter, in deze Redevoering, niet met kleinachting van 't geen ook, ten dezen aanzien, in andere Landen gedaan is, en nog steeds bewerkstelligd wordt. 'Er wordt integendeel welverdiende hulde toegebragt aan de verbazende voortgangen, die deze allernuttigste tak van geleerdheid, in de laatste jaren, zoo in Engeland, onder aanvoering van den beroemden jones, als in Vrankrijk, ten gevolge der verovering van AEgypte, en elders gemaakt heeft, en openhartige bekentenis gedaan, dat 'er, voor het tegenwoordige, op de werkzaamheid der Nederlanders in dit vak niet zoo veel te roemen valt: 't geen voornamelijk aan de betreurenswaardige tijden, die wij thans beleven, wordt toegeschreven. Wat hier ook verder, tot verschooning van de tegenwoordige bedrijfloosheid onzer Landgenoten, wordt te berde gebragt, het is onloochenbaar, dat wij, ook in dit opzicht, helaas! niet meer zijn, die wij voorheen waren.
Des te meer oplettendheid verdient dan nu het tweede deel van deze treffelijke Inwijingrede, waarin de Hoogleeraar willmet, zoo gepast als dringend, aantoont, wat 'er thans te doen staa, om den ouden, nog niet geheel verloren roem der Bataven, in de Oostersche Letterkunde, te behouden. Men moet zich, in de uitlegging van de Schristen des Ouden Verbonds, aan dien

{==525==} {>>pagina-aanduiding<<}
koninglijken weg, dien onze Landgenoten voormaals eerst gewezen hebben, houden, zoo echter, dat men zich den arbeid van hun, die 't hunne tot verbetering en volmaking van die wijze van verklaren bijgedragen hebben, ook zorgvuldig ten nutte make. Wij hebben daarin een onvergelijkelijk voorbeeld voor ons in schroeder, dien onvergetelijken man, wiens wijze van behandeling der gewijde Schriften, en hoe hij zich daartoe voorbereidde, door deszelfs waardigen Leerling hier met veel juistheid beschreven, en ter navolging aangeprezen wordt. Maar hierbij moeten wij niet stilstaan. Willen wij de eer van onze Nederlanders, die voorheen ook in deze Letterkunde den toon gaven, ophouden, dan dient de geheele uitgestrektheid der Oostersche Letteren meer behartigd te worden. Men moet die oefening niet voor den Godgeleerden alleen overlaten, maar zich laten overtuigen, dat ook anderen, die den geheelen omvang der Geschiedkunde, Aardrijkskunde, Sterrekunde, Geneeskunde, en andere wetenschappen en fraaie letteren, grondig beoefenen willen, 'er veel belang bij hebben; waarin ook onze scaligers, casaubonussen, goliussen, relanden, merulaas en vele anderen ons tot voorbeelden strekken. 'Er moeten dan nu, ook bij ons, daar wij zoo grooten voorraad van Oostersche Afschriften hebben, handen aan 't werk geslagen, en allerlei stukken van geleerdheid en smaak aan 't licht gebragt worden.
Wij wenschen hartelijk, dat 's Mans redenen, zoo te Amsterdam, als elders, daar deze Redevoering, in ons Gemeenebest, zal gelezen worden, als een woord op zijn tijd, bij vele Vaderlandsche Jongelingen eene edele geestdrift voor de Oostersche Letteren zullen doen ontvlammen, en alle regtschapene beminnaars en staandehouders van dezen voornamen tak van geleerdheid zullen opwakkeren, om ons door andere Volken, wier leermeesters onze Landgenoten voorheen geweest zijn, niet langer te laten beschamen.





{==526==} {>>pagina-aanduiding<<}

De Brief van Paulus aan de Romeinen. Door W.E. de Perponcher. Te Utrecht, bij J. van Schoonhoven. 1805. In gr. 8vo.

Alweder eene vrucht van de onvermoeide arbeidzaamheid van den edeldenkenden de perponcher, die zijn ambteloos leven aan het onderzoeken en bestuderen der gewijde Schriften, niet alleen voor zich zelven, maar ook tot algemeen nut, nog steeds blijft toewijden. Wij ontvangen nu, van zijne hand, eene nieuwe Vertaling van den voortreffelijken Brief van Paulus aan de Romeinen, verzeld van zeer vele ophelderende en verklarende Aanmerkingen, allen, met eene kleine drukletter, onder den tekst geplaatst, waardoor men, op 151 bladzijden, nog al vrij wat te lezen krijgt. In eene Voorrede, van XII bladzijden, laat hij eenige algemeene aanmerkingen, zoo over den hoofdinhoud en het doel van dezen Brief, als over den redeneertrant en schrijfstijl van Paulus, voorafgaan. Daarop volgen dan nog XXVI bladzijden, behelzende eene beknopte opgave van den geheelen inhoud van dit Apostolisch geschrift, daartoe ingericht, om den algemeenen en overal regelmatig aaneengeschakelden voortgang der redeneringen van Paulus, in dezen Brief, aan den dag te leggen. [Zou de Apostel waarlijk aan dit geschrift wel zoo veel redeneerkunst te koste gelegd hebben?] In de Vertaling heeft zich de Schrijver, hier en daar, eene zeer korte omschrijving en invoeging veroorloofd, om den zin, dien Paulus scheen te bedoelen, duidelijker aan te wijzen en te bepalen, en inzonderheid veel vlijt aangewend, om, door meer en meerderlei woorden en uitdrukkingen van overgang en verband, dan 'er te vinden zijn in 't oorspronkelijke, den samenhang en de bedoeling van elk voorstel, in overeenstemming met ons spraakgebruik, aan te duiden. Hierin zoo wel, als in de bijgevoegde verklarende Aanmerkingen, ontdekt zich allerwege de Godgeleerde kennis en het schrander oordeel van den achtingwaardigen Schrijver, die over het redebeleid van Paulus, in dezen zinrijken Brief, en alle deszelfs bijzondere voorstellingen, oplettend
nagedacht, en in de daad veel arbeids besteed heeft, om deszelfs algemeene strekking en waare mee-
{==527==} {>>pagina-aanduiding<<}
ning wel te doen vatten. In hoe verre hij hierin, naar het oordeel van bevoegde rechters, zal gerekend worden geslaagd te zijn, willen wij afwachten. 'Er behoort, in de daad, tot eene verstandige en gegronde verklaring van de Schriften des O. en N. Verbonds veel meer kennis en ervarenheid, dan de meesten, die 'er zich toe opwerpen, doorgaans zich voorstellen. 't Ontbreekt, in onzen tijd, minder dan voorheen, aan gepaste hulpmiddelen, die ook aan hun, die de grondtalen niet magtig zijn, of althans niet grondig verstaan, en op de veel omvattende wetenschap der Uitlegkunde zich niet opzetlijk toegelegd hebben, den weg wijzen, om deze eerwaardige overblijfzels der Apostolische eeuw, in den geest der tijden, waartoe zij behooren, en naar het doel van derzelver Schrijveren, met vrucht te kunnen lezen en beöordeelen. Maar die zelf uitlegger wil worden, en, zich aan de uitlegging van geheele Bijbelboeken wagende, niet te vrede is, met het voetspoor van anderen te volgen, deze dient wel geen geringen voorraad van vereischte kundigheden tot dat einde, en wel bijzonder eene meer dan oppervlakkige kennis van die talen, waarin dezelve beschreven zijn, te bezitten, en ook zelf bekend te zijn met die vaste, alleen waare grondregels der Oordeel- en Uitlegkunde, door wier inachtneeming alleen waar licht, over 't geen nog duister of twijfelachtig is, kan verspreid worden. De Heer de perponcher houde het ons ten goede, dat wij hem voor zulken arbeid niet genoeg berekend vinden. Wij deden meermalen aan 's Mans wijduitgestrekte verdiensten hulde, en achten, dat hij waarlijk, ook in dit vak, meer doet, dan men van zijnen aanleg, welke zeker niet is die van Godgeleerden en Schriftverklaarder, zou hebben durven verwachten. Als wij evenwel, over deze zijne vertaling en uitlegging van den Brief aan de Romeinen, onze gedachten rondelijk zullen zeggen, dan
moeten wij bekennen, vooral twee hoofdgebreken daarin aangetroffen te hebben. Het eerste is hierin gelegen, dat de Schrijver dikwijls op de zoogenaamde letterlijke of oorspronkelijke beteekenis van woorden en spreekwijzen veel te veel bouwt, zonder het taaleigen en spraakgebruik van het Hellenistisch dialect, waarvan zich de Schrijvers van het N. Testament bediend hebben, behoorlijk in acht te nemen; b.v. in de woorden Euangelie, H. I:1. Geloof, I:5. Vrede, I:7. Rechtvaar-
{==528==} {>>pagina-aanduiding<<}
digheid Gods, I:17. Verachten, II:4. Te voren kennen en bepalen, VIII:29. en in de spreekwijzen daarom, of door dit, en in Hem, V:12. Verbannen te zijn, IX:3. Tijden der eeuwen, XVI:26, en vele anderen. Nog grooter gebrek is ons toegeschenen, de geduurige aanwending van Godgeleerde begrippen, ter verklaring van de meening van Paulus, als daar is het spitsvondig leerbegrip der toerekening van Adams zonde, en der gerechtigheid van Christus. Zijne geliefkoosde stelling, dat alle menschen eindelijk door Jesus Christus zullen zalig worden, komt ook hier telkens ter bane. Men zie bl. 11, 47, 59, 60, 61, 63, 64, 111, 129, 150, en elders. Ingevalle de Heer de perponcher mogt goedvinden, bij eene tweede uitgave, zijne Verklaring van den Brief van Paulus aan de Romeinen nog eens om te werken, zouden wij hem het vlijtig gebruik van de perpetua Annotatio van jo. benj. koppe in hanc Epistolam wel durven aanprijzen.





Leerrede bij de openbaare plechtige Inlijving eens Joodschen Huisgezins in de Christelijke Kerk, op den 28sten van Lentemaand 1805. Door J.P.A. Wintgens, Leeraar bij de Nederduitsche Hervormde Gemeente te Vianen. Met eene Bijlaage. Te Utrecht, bij de Wed. J. van Terveen en Zoon. In gr. 8vo. 54 bl.

C. n. lapidoth, een Jood van goeden huize, hadt, volgens 's Mans eigen zeggen, reeds met zijn tiende jaar, door omgang met Christen - kinderen daartoe aangezet, over den Messias naagedagten opgevat, en zijne twijfelingen aan zijnen Joodschen leermeester medegedeeld; die, in stede van dezelve op te lossen, een infaam libel, onder den titel van de Geschiedenis van Jezus, in 't Hebreeuwsch geschreeven, hem ter leezinge gaf. Die wijze van doen, egter, verre van de bedoelde uitwerking voort te brengen, hadt ten gevolge, dat des jeugdigen lapidoths begeerte meer wierdt aangezet, om uit echtere bronnen aangaande de verrigtingen van Jezus beter onderrigt te worden. Eene Naaister van zijne Tante hielp hem aan een Nieuw Testament; vlijtig las hij hetzelve, en daarnevens vervolgens ook de schriften der Profeeten, alles, egter, ter sluik en onder aanhoudende slingerende twijfelingen,

{==529==} {>>pagina-aanduiding<<}
omdat hij zijnen toestand aan niemant durfde openbaaren, in staat om hem te onderrigten. Wel groeide zijne achting voor den Christelijken Godsdienst; doch nog al op te lossen grond, om zich aan denzelven vast te houden: te meer om zijne werkzaame leevenswijze en buitenlandsche reizen, bij welke laatste inzonderheid het godsdienstig onderzoek veel moest lijden. Sedert meer gelegenheid gekreegen hebbende tot omgang met Christenen, en om hunne godsdienstige samenkomsten te bezoeken, kreeg de overhelling tot het Christendom in zoo verre bij hem de overhand, dat hij besloot, niet in den echt te treeden, dan met iemant, die met zijne denkbeelden instemde. Zoodanig eene vondt hij in sara de jonge, ‘in wier hart te gelijker tijd soortgelijke twijfelingen zich begonnen te vestigen, als iemand, aan wie hij deze belangrijkste geheimen van zijn hart kon toevertrouwen en welke daarin met hem 't zelfde deel konde neemen.’ Thans wierdt wel de lust tot onderzoek opgewakkerd, maar stiet zich telkens aan opkomende bedenkingen omtrent de Godheid van Christus, en 't geen de Christenen aangaande de Drieëenheid leeren; 't welk, egter, niet verhinderde, dat bij hem en zijne echtgenoote de gehegtheid aan het Joodendom verdween. Met dit alles deedt de voorspoedige loop zijner bedrijven, nevens de zorge voor het spoedig groeijend gezin, zijnen ernst verflaauwen; die wederom zich vernieuwde, zints zijne zaaken een zeer ongunstigen keer namen, en hij met de zijnen, door slagen in den koophandel, zoo goed als behoeftig wierdt. Nu begaven zij zich van nieuws tot onderzoek, en leidden ook daartoe hunne kinderen op. Hun omgang met Christenen gaf hun gelegenheid om met geschikte boeken bekend, en in hunne overtuiging van de waarde des Christendoms versterkt te worden. Dit alles, intusschen, kon voor lapidoth's nabestaanden niet verborgen blijven, van welken hij, ten aanzien van zijn tijdelijk bestaan, nu geheel afhing, doch
die, evenwel, in het ondersteunen van het talrijk huisgezin volhardden, om hem daarmede, als ook door beloften en bedreigingen, van den overgang tot de Christenen af te schrikken. Onder dit alles kwam lapidoth in 't laatst van 1801 te Vianen woonen. In de maand Maart 1802 beviel zijne vrouw van haar twaalfde kind, zijnde een zoontje. Dit griefde het ouderlijk hart, door de noodzaakelijkheid,

{==530==} {>>pagina-aanduiding<<}
om ook dit kind, tegen overtuiging, te laaten besnijden. Door aanmoediging eener Christen-vrouwe, aan welke zij opening van zaaken deeden, wierden zij bekend met de Leeraars te Vianen, die, naa het doen van onderzoek aangaande de voorgaande lotgevallen en gedraagingen deezer lieden, op zich namen, hen in stilte nader te onderwijzen. Do. wintgens nam die taak op zich, in Augustus 1802, en maakte tevens werk, om in tijd en wijle lapidoth met de zijnen van een voegzaam bestaan te voorzien; waaromtrent, evenwel, in een tijdverloop van twee jaaren zich geene gunstige uitzigten vertoonden. Meer dan ééns booden zich de oudste dochter en zoon aan, om zich te laaten doopen, indien men hun slegts eenig bestaan konde bezorgen; doch ook dit mislukte; terwijl, van den anderen kant, de bloedverwanten nu de ondersteunende hand meer en meer begonnen te sluiten. In December 1804 beviel de vrouw van lapidoth van haar dertiende kind, zijnde wederom een zoon. Thans drukte hen het zelfde bezwaar als onlangs, 't welk zij toen (want het verhaal is niet duidelijk) schijnen overgestapt te hebben, door het kind te laaten besnijden. Doch nu was het een stuk van ernstiger overleg. Van den eenen kant deeden bloedverwanten stellige aanvraag omtrent de besnijding van het kind. Aan den anderen kant gaven Hoogleeraaren, over de zaak geraadpleegd, tot antwoord, ‘dat, indien lapidoth zijn kind liet besnijden, christus hem onnut was geworden.’ Dit laatste gewijsde besliste de zaak. Lapidoth berigtte zijne Amsterdamsche naastbestaanden, dat het kind niet zou besneeden worden; meldende kort daarnaa zijn besluit, en dat van zijn gezin, ten overgang tot de Hervormde Gemeente te Vianen. Nu wierdt de zaak rugtbaar, en kreeg welhaast haar beslag: lapidoth met zijne huisvrouw en drie
oudste kinderen deeden voor Do. wintgens belijdenis van hun geloof, en ontvingen, drie dagen daarnaa, uit zijne hand het doopzel, gelijk ook, in de zelfde bijeenkomst, de overige tien nog jonge kinderen door Do. g. cremer gedoopt wierden.
Dus luidt de hoofdzaakelijke inhoud des verhaals van het veel gerugtsmaakende geval, hetwelk, door onderscheiden Christen-leeraaren, uit de eigen verhaalen der bekeerlingen, en van elders ingewonnen berigten, zamengesteld, als eene Bijlage gevoegd is agter de Leer-
{==531==} {>>pagina-aanduiding<<}
rede, door den Eerw. wintgens ter deezer gelegenheid uitgesproken, over joan. I:10-13; Leerrede, die van 's Leeraars gezond verstand en Christelijke gezindheden getuigenis draagt, doch, misschien, naar het oordeel des Eerw. Spreekers zelven, zonder de buitengewoone aanleiding tot dezelve, geene bijzondere aanspraak hadt, om door den druk algemeen gemaakt te worden. Terwijl de stijl, over 't geheel genomen, niet onbevallig is, dagt ons zeer zonderling en vreemd de uitdrukking, in welke de Eerw. wintgens, in zijne aanspraak aan den gedoopten Vader en Moeder en hunne drie Kinderen, onder andere zegt: ‘Wacht blijmoedig alles goeds van dien God, die U in den Doop voor zijne rekening genomen heeft.’





S.H. Roorda van Eysinga, Observationes nonnullae, quibus transactio de delictis ex Jure cum Romano tum Frisiorum antiquissimo, illustretur.

T. van Swinderen, Disputatio Juris Groningan de Famulis Domesticis.

Met genoegenkondigen wij deze twee Verhandelingen, als proeven van welbesteeden tijd aan de Academie van Groningen, aan. Wij voegen het verslag van dezelven bijeen, zoo wel omdat zij beiden tot onze Vaderlandsche Rechten betrekking hebben, als om daardoor niet te veel plaats voor andere beoordeelingen weg te nemen; terwijl wij van eenige andere, vooral niet minder uitmuntende proeven, meer tot de algemeene en wijsgerige behandeling van het Recht behorende, bij eene volgende gelegenheid beloven verslag te geven.
De eerste Verhandeling geeft ons eenige aanmerkingen over het transigeren omtrent misdaden, en is in twee deelen verdeeld, waarvan het eerste over het Romeinsche, het tweede over het oude Friesche Recht ten dezen opzichte handelt. Beide deelen zijn met oordeel, smaak, en vooral in een zeer goeden Latijnschen stijl behandeld. Wij zouden, wel is waar, in het eerste gedeelte iets meer verwacht hebben, vooral daar de tegenwoordige Amsterdamsche Rechtsgeleerde h.g. nahuis zijne, over dit gedeelte inderdaad volledigere, Verhandeling te Harderwijk zoo kort te voren had uitgegeven;

{==532==} {>>pagina-aanduiding<<}
doch het tweede gedeelte draagt zoo veele blijken van lust, ijver en bekwaamheid in het nasporen onzer vaderlijke wetten en instellingen, dat wij deze Verhandeling gerust ter lezing durven aanprijzen. Wij kunnen echter niet ontveinzen, dat de titel dezer Verhandeling ons een oogenblik over de kinderachtigheid der menschen heeft doen glimlachen. De Heer van eysinga heeft namelijk de goedheid, aldaar aan het Publiek te berichten, dat hij Friesch Edelman is. Wij nemen de vrijheid, dien Heer te herinneren, dat althans in de Republiek der Letteren geen andere rang, dan die van bekwaamheid, bekend is. Ten ware misschien die Heer het voor zulk een wonder hield, dat iemand van zijn' stand, zonder op de voorvaderlijke lauren te rusten, zijnen tijd wél besteedde, dat hij zulks om der bijzonderheid wille bekend maakte.
Vooral niet minder is ons de tweede proeve, over het Recht der Dienstboden in Groningerland, bevallen. De Heer van swinderen, dien wij met genoegen horen, dat zoo wel door zijne bescheidenheid, als door zijne naarstigheid en algemeene kunde, de Groninger Academie tot eer verstrekt, geeft daarin geen gering blijk van zijne vlijt en naauwkeurigheid.
Na eene korte, doch ter zaak dienende Inleiding, waarin hij onder anderen betoogt, dat de door hem gekozene stoffe niet tot het recht van personen, gelijk arntsenius en anderen gewild hebben, maar tot het recht omtrent verbintenissen, en wel bepaaldelijk tot huur en verhuring, moet gebragt worden; terwijl hij tevens aantoont, in hoe verre, behalven de Statutaire Wet, niet alleen het Romeinsche, maar ook het naburig Recht van nut kan zijn; verdeelt hij zijne Verhandeling in vier Hoofdstukken. In het eerste wordt de natuur van het Contract zelve, tusschen Broodheer en Dienstboden, naauwkeurig bepaald, als behorende wel over het algemeen tot huur en verhuring van diensten (locatio operarum), zoodanig echter, dat deze verhuring uit de Wet zelve eenige modificatie ondergaat, daar tot derzelver bestanddeelen aan de zijde des meesters ook behoort de verpligting tot het verzorgen van brood en inwoning in het huis des meesters. Uit deze bepaling van het Contract zelve worden eenige gevolgen, die zoo wel uit het algemeen denkbeeld van verbintenissen, als van huur en verhuring, en bepaaldelijk van zoodanige

{==533==} {>>pagina-aanduiding<<}
huur en verhuring als tusschen meester en dienstboden plaats heeft, voortvloeijen, afgeleid. Het tweede Hoofdstuk handelt over de gevolgen van dit Contract, ten opzichte der verbindende partijen; in het derde worden de gevolgen dezer verbintenisse ten opzichte van anderen opgegeven; terwijl de Schrijver eindelijk, in het vierde, spreekt over de wijzen, waarop deze verbintenis geëindigd wordt.
De Verhandeling is daarenboven, gelijk wij vernemen, onder voorzitting van den kundigen Hoogleeraar a.j.d. van twist, uitmuntend verdedigd, en in een zeer goeden Latijnschen stijl geschreven.

Wegwijzer voor zulke Persoonen, die aan de gevolgen van jeugdelijke Wellust-zonden lijden; hoe zij weder tot eene volkomene geneezing kunnen geraaken, enz. Uit het Hoogduitsch. Te Nijmegen, bij J.C. Vieweg, 1805. In 8vo. 136 bl.

Hoe zeer wij ons overtuigd houden van het groot belang, ja onberekenbaar nut, om deze mede een der nadeeligste en verderflijkste buitenspoorigheden tegen te gaan, en de te pas komende moreele en physieke middelen aan de hand te geven, zoo tot stuiting en uitroeijing van dit kwaad, als ter mogelijke geneezing van deszelfs gevolgen; geloven wij toch, dat het waarlijk eens tijd wordt, om het, bij het daaromtrent, bijzonder zedert korte jaren, tot verveelens toe herhaalde, te laten berusten, althans zoo lang tot dat men in staat zal wezen, om nieuwe gewigtige middelen omtrent het een en ander voor te stellen. Het is zelfs niet onwaarschijnlijk, dat juist deze veelheid der Schriften, waarvan de meesten, ja bijna allen, op een' en denzelfden toon gestemd zijn, in een' zekeren zin meer kwaad dan goed zal doen; ten minsten dat zij, op het einde, hoegenaamd geen indruk meer zullen maken, en met zoodanige onverschilligheid aangezien worden, dat ze weinig of niets zullen kunnen bijdragen ter bereiking van het bedoelde oogmerk, indien ze niet daarenboven in de gevolgen eene verkeerde en schadelijke uitwerking zullen hebben. Inzonderheid vermenen wij dit te moeten toepassen op het voor ons liggend Stukje, van welk de hoofdbedoeling des ongenoemden Schrijvers is, om

{==534==} {>>pagina-aanduiding<<}
zijne Pillulae corroborantes, de Essentia contra pollutiones, en het restaureerend Poeder aan te prijzen, ten welken einde hij de reeds bekende raadgevingen en waarschuwingen uit andere Werken te zamen geslanst heeft, zoo dat, gelijk ligt op te maken is, de inhoud niets nieuws behelst; waaromtrent bovendien nog al eenige ongunstige aanmerkingen konden gemaakt worden; dat, b.v., de spijzen, op de eene plaats aangeprezen, op eene andere afgeraden worden; dat in een en het zelfde geval het Seltzer- en Spa-water wordt voorgeschreven, daar toch ieder Geneesheer weet, ten minsten behoort te weten, dat de uitwerking dier wateren vrij aanmerkelijk verschilt; dat aan de Lijders de zonderlinge raad gegeven wordt, om NB vier uuren na het avondeeten na bed te gaan; dat - - Doch wij achten het der moeite niet waardig, langer bij een zoo weinig beduidend Geschrift te blijven stilstaan, en besluiten dus met den hartelijken wensch, dat men eindelijk eens ophoude, op onzen Vaderlandschen bodem, dergelijke vruchten voort te planten, die even weinig nut als heil kunnen aanbrengen!




Het Leven van George Washington, uit deszelfs oorspronglijke Papieren, onder toezigt van Bushrod Washington, zamengesteld, door John Marshall, Opperrichter in de Vereenigde Staaten, enz. Uit het Engelsch, door J. Werninck, Theol. Dr. enz. te Londen. Met Kaarten en Plaaten. Iste Deel. Te Haarlem, bij A. Loosjes Pz., 1805. In gr. 8vo. 344 bl.

Washington, den grooten, den éénigen washington, heeft het, bij diens leeven, aan geen Leevensbeschrijvers ontbrooken, van dien tijd af, dat hij zich, als den Voorstander, den Verdeediger, den Vrijvegter zijner Landgenooten, in volle grootte vertoonde. Men herhaalde 's Mans bedrijven, toen hij, met het eindigen der jongstverloopene Eeuwe, zijn roemrijk leeven, in het vol bezit van den verworven roem, besloot. Traanen van eerbied, traanen van dankerkentenis en liefde besproeiden zijn graf. Onze aantekening aan den voet deezer bladzijde, eene optelling behelzende van 't geen hem betreffende geschreeven en vertaald is, zou eene lange lijst vertoonen, en ons Mengelwerk deelde, van tijd tot tijd, mede in het gedenken, waardeeren en roemen

{==535==} {>>pagina-aanduiding<<}
van dien nimmer te vergeeten, nimmer hoog genoeg geschatten, nimmer volpreezen Man. - Kundschaps genoeg, lof in overvloed hem gegeeven, zou men misschien zeggen, en die stoffe veelerwijze uitgeput rekenen; te meer, daar hij, zelfs van de Engelschen, wien hij de Noord-Americaansche Staaten ontwrong, nu veelal eenigzins op zijne waarde geschat wordt.
Met dit alles verheugden wij ons, toen wij, in de Engelsche Maandwerken, de nadere Leevensbeschrijving, niet alleen aangekondigd, maar als een meesterstuk gepreezen zagen. 't Leedt niet lang, of de Nederduitsche Vertaaling deezes in 1804 uitgekomen Werks werd aangekondigd. Het Eerste Deel daarvan ligt thans voor ons, uit welks Voorberigt, met meesterlijke trekken door den Schrijver van het oorspronglijk Werk ontworpen en hier vertaald, wij de weinige woorden van den Uitgeever der Nederduitsche Vertaaling noodig agten hier plaats in te ruimen, als strekkende om zijnen Landgenooten reden te geeven van eene verschikking, die hij, met goedvinden van den Vertaaler, zich veroorlofd heeft. ‘Het Eerste Deel, naamlijk, van het oorspronglijke behelst een belangrijk verhaal van de voornaamste gebeurtenissen, den Americaanschen Oorlog, welke de vestiging van dien Staat veroorzaakte, voorafgegaan, door welks uitvoerigheid veroorzaakt wordt, dat het Leeven van george washington eerst met het Tweede Deel eenen aanvang neemt. Dit heeft, zo niet de Americaansche, althans zeker zelfs de Engelsche Leezers onaangenaam te leurgesteld, en ik meende goede reden te hebben om van mijne Landgenooten het zelfde te verwachten. Derhalven oordeelde ik het best, om het Tweede Deel van het oorspronglijke het eerste der Vertaaling te doen zijn, en om liever de Geschiedenis der Americaansche Volkplantingen, tot op den voor dezelve zoo beslissenden Oorlog, als een bijvoegzel op het Leeven van den grooten washington te doen strekken, achtende, dat, hoe belangrijk en noodzaaklijk die Geschiedenis zij, en met het Leeven van den Held en Staatsman in betrekking moge staan, hij zelve egter op den voorgrond verdient geplaatst te worden. - De Schrijvers van the Monthly Review, sederd zoo veele jaaren voor uitmuntende
Boekbeoordeelaars gehouden, deeden mij, door hunne beoordeeling van het Eerste Deel des oorspronglijken, te vrijmoediger de bovengemelde verschikking

{==536==} {>>pagina-aanduiding<<}
maaken.’ - Dit verschikking maaken is blijkbaar geheel iets anders dan het neemen eener dikwijls niet aangeduide vrijheid om uit het oorspronglijke stukken weg te laaten.
Juist ligt voor ons het Stukje van the Monthly Review, waarin die beoordeeling voorkomt. Wij neemen, daar het tot staaving dient van eene even aangevoerde bedenking, en ons de waardeering dier strenge Boekbeoordeelaaren van dit Werk doet kennen, den aanhef over: ‘De nieuwsgierigheid, welke doorgaans opgewekt wordt door nieuwe uitgaven van Leevensbeschrijvingen, is doorgaans geëvenredigd aan het belang, 't geen men stelt in den Persoon, wiens Leeven verhaald wordt. Nogthans is de weetgraagte der menschen zodanig, dat men dikwijls veel aandagts besteedt aan breedspraakige vermeldingen van vrij beuzelagtige bedrijven, in de gedagtenis van weinig beduidende persoonen. - Verre in de daad van zodanige bijwoorden te verdienen, was het Character en waren de Daaden van george washington, in vergelijking met welken Man weinigen onder het Menschdom, ten minsten in laateren tijde, zo uitsteekend de eere eener Leevensbeschrijving verdienden, en die op eene zo uitsteekende wijze het zijne toebragt om het Geschiedblad te vullen en een eerwaardig voorkomen bij te zetten. Indien, in dit geval, de aandagt, welke het Publiek daaraan verleent, geëvenredigd is aan het weezenlijk belang en de aangelegenheid des onderwerps, dan zeker moet de Leevensbeschrijving van washington met geestdrift ontvangen worden en een zeer uitgebreiden loop neemen.’
De Nederduitsche Vertaaler van dit Werk heeft zijne taak zeer wel volvoerd, en, ten dienste zijner Leezeren, hier en daar eene ophelderende Aanmerking aan den voet der bladzijden geplaatst. De Druk is des Werks waardig, de Afbeelding van den Held schoon, en de Kaart van de Noordlijke Provincien der Vereenigde Staaten, in dit Deel voorkomende, is wel uitgevoerd.
Dan dat wij het Werk, waarvan wij reeds zo veel gezegd hebben, nader inzien. Te breedspraakig zou het weezen, den Inhoud der Hoofdstukken, hoe zeer hoofdzaaklijk opgegeeven, plaats te verleenen. Het algemeen beloop, met eene hier en daar ten voorbeelde uitgekoozene plaats, zal onze Leezers moeten vergenoegen, of liever dienen om de greetigheid na het Werk zelve op te

{==537==} {>>pagina-aanduiding<<}
wekken. Althans de taal van Menschenregt, de taal der welbegreepene Vrijheid, die wij hier hooren voeren, tegen geweld en onderdrukking; de daaden, welke wij hier zien volvoeren, om deeze te verdeedigen, geene te bestrijden, - zal elke Menschen- en Vrijheidsvriend met opbeuring leezen. Hij viert het Feest van Menschenregt en Vrijheid! - Het is, opdat wij 'er dit bijvoegen, altoos eene wenschlijke en groote zaak in de Geschiedenissen, de voornaamste Persoonen zelven te hooren spreeken, hunne eigene vertoogen te leezen. Dit moge eene uitvoerigheid aan dezelve geeven, welke, van des onkundigen, veelligt met den naam van langwijligheid bestempeld wordt; dan elke beminnaar van geschiedkundige waarheid zal aan die schrijfwijze het zegel zijner goedkeuringe hangen. - -
Ongevoelig vinden wij ons weder tot prijzen opgewekt, daar wij het Werk zelve nader zouden doen kennen. - Dit Eerste Deel is in drie Hoofdstukken onderscheiden. Het Eerste houdt ons niet lang op bij de afkomst van den jongen washington, gebooren in Virginie den 22 van Sprokkelmaand 1732, die, zijnen Vader op zijn tiende jaar verlooren hebbende, eene zogenaamde Engelsche opvoeding van zijne Moeder ontving, welke de uitsluiting van het aanleeren van andere taalen behalven onze eigene in zich bevat; als landmeeter besteedde hij zijnen jeugdigen tijd; dan teffens begon de neiging van zijnen geest zich vroeg te ontwikkelen. De oorlog, waarin zijn Vaderland met Frankrijk en Spanje was ingewikkeld, stak het eerst die verborgen vonken aan, welke naderhand, met gelijken glans en voordeel, een zo helder vuur werden. Vijftien jaaren oud zijnde, verzogt hij zo dringend om in den Engelschen Zeedienst te mogen treeden, dat men eene Cadetsplaats voor hem verkreeg. Dan de tusschenkomst van eene vreesagtige en liefderijke Moeder verhinderde den aanvang van zijne krijgskundige loopbaan. Negentien jaaren bereikt hebbende, werd hij tot den krijgsdienst zijns Vaderlands opgeroepen, en tot Adjudant-Generaal van Virginie, met den rang van Majoor, aangesteld. Wat hij als Gezant tot de Franschen op de Ohio bedreef, en zijne eerste krijgsverrigtingen, wordt omstandig beschreeven. Washington, wiens oorspronglijke gehegtheid aan het krijgsleeven, door de toejuichingen zijner eerste poogingen en krijgsbedrijven, eer toegenomen dan verminderd was, kon, bij het eindigen

{==538==} {>>pagina-aanduiding<<}
van den Veldtocht, door het moedig en fijn gevoel van een' krijgsman, niet verdraagen, zich aan de laage vernedering, om in rangschikking voor de krijgslieden uit Engeland gezonden onder te doen, te onderwerpen. Hij verliet den krijgsdienst, en, zijn oudste Broeder gestorvan zijnde, werd hij bezitter van het landgoed Mount Vernon.
In deezen standwissel stondt het geschaapen, dat hij het Krijgs- voor het Landleeven zou verwisselen. Dan hij nam, op zeer loflijke voorwaarden, den krijgsdienst weder aan. Veragteloozing van zijnen raad had een deerlijke nederlaage ten gevolge, waarin hij de éénige Officier bleef, die in leeven en niet gewond was. ‘De Colonel washington,’ om hier de woorden zijns Leevensbeschrijvers te bezigen, ‘werd beschouwd als de roem en het cieraad van het krijgsweezen, en zijne achting groeide bij elke gelegenheid, waarin hij zijne poogingen kon aanwenden. Zijn gedrag in deezen strijd werd algemeen geroemd; en het openbaar gevoelen zijner Landgenooten was, dat, wanneer men zijnen raad gevolgd had, de verwoesting op den dag der nederlaage vermijd zou geworden zijn.’ - Hij werd vervolgens in Virginie aangesteld tot Opperbevelhebber over de aangeworven krijgsmagt, met het buitengewoon voorregt, om zijne eigene Stafofficieren te benoemen. Zonder oneere den dienst kunnende aanvaarden, nam hij met blijdschap de aanstelling aan, hem door zijn Vaderland aangeboden. Nieuwe onaangenaamheden bejegenden hem van wegen de Engelschen. De Luitenant-Gouverneur, aan wiens bevel hij tot in de geringste bijzonderheid onderworpen was, wierp, door onkunde of stijfzinnigheid, washington's ontwerpen menigmaal omver, en gaf bevelen, die niet dan met zeer veel gewaagdheid en moeite konden uitgevoerd worden. Manlijk klonken zijne verdeedigingen, - trouwhartig zijne raadgeevingen. De vrijmoedigheid, met welke hij de genomene maatregelen berispte, gaf den Engelschen Gouverneur aanstoot, die de berispingen voor een bewijs van gebrek aan agting voor hem opnam. Met dit alles zag hij geene waarschijnlijkheid om op den duur in den dienst geplaatst te worden: het nederleggen van zijne aanstelling kwam bij hem in ernstige overweeging; doch het vooruitzigt van eenen meer
werkzaamen dienst bepaalde hem om zijnen post nog éénen veldtocht aan te houden.

{==539==} {>>pagina-aanduiding<<}

Het welslaagen van dien veldtocht, het verdrijven der Franschen van de Ohio, veroorzaakte, in eene groote maate, een einde aan de vijandlijkheid der Indiaanen. Zijn Vaderland was nu verlost van het gevaar, waarmede het gedreigd was geworden. Het groot oogmerk, waartoe hij in den dienst gebleeven was, zag hij bereikt. Veel had zijne gezondheid geleden, en zijne huislijke zaaken vorderden zijne aandagt. Hij deedt afstand van zijnen post, tot groot leedweezen der Officieren, die onder hem gediend hadden. Dit gevoelen bepaalde zich niet alleen tot de Officieren van zijn Regiment - het was algemeen in Virginie, en werd ook gevonden bij de Britsche Officieren, die met hem gediend hadden. - Zijne bedrijven moeten in het Werk zelve geleezen worden.
Niet lang naa dat washington van zijnen krijgspost afstand gedaan hadt, tradt hij in 't huwelijk met de Weduwe van den Heer curtis; eene Dame, aan welke hij, zedert eenigen tijd, ten sterksten verknogt was, en die, bij een aanzienlijk vermogen en schoone gestalte, die beminnelijke hoedanigheden bezat, welke huislijk geluk te wege brengen, en met stil doch vermeerderend geluk de vreedzaame tooneelen van het huislijk leeven vervullen.
Op die tooneelen wenschen wij onzen Held te zien; en wat hem dezelve weder voor de woelingen des krijgsleevens deedt verwisselen, verlangen wij na te gaan: doch wij moeten daarmede verwijlen.
Het Tweede Hoofdstuk deezes Deels, alsmede het Derde, bestemde de Leevensbeschrijver tot iets anders. Het voorschrift van toussaint heeft hij zich mogelijk herinnerd, die wil, dat men in de Geschiedenis de Gebeurtenissen met de Characters vereenige, om licht over beiden te verspreiden (*).
De Heer marshall, bij den aanvang van het IIde Hoofdst., merktop, hoe de Volkplantingen nimmer sterker en algemeener aan het Moederland gehegt waren, dan naa den nu geëindigden Oorlog. Dan nooit was de trap van gezag, welk het Moederland van regtswegen over deszelfs Volkplantingen mogt uitoefenen, naauwkeurig bepaald. Zints lang was men 'er aan Belastingen gewoon. Tegenspraak ontmoette eene Belasting op het Zegel, en bragt handelingen voort, die

{==540==} {>>pagina-aanduiding<<}
Dwang ademden. - Deeze Belasting werd van eene op de Thee gevolgd, die de eigenlijke bron geworden is van den Oorlog tusschen Engeland en de Noord-Americaanen. Wat des betreffende voorviel, wordt in het Tweede Hoofdstuk voorgesteld, en in het Derde vervolgd. - Hoe veel, ten dien tijde, geschreeven is over dien Volkstwist, zal men hier de worstelingen der Vrijheid tegen Dwinglandij en Overheersching met genoegen leezen, en alzins ontwaaren, dat die twist een twist was omtrent het grondbeginzel, en ook volkomen op grondbeginzel werd aan den gang gehouden. De Americaanen bedoelden, blijkens alle de hier voorkomende stukken, geene afscheuring van het Moederland; zij werden tot wederstandbieding en het handhaaven hunner Regten genoodzaakt. Dan wij moeten onze Leezers niet langer ophouden, maar tot die uitgewerkte Hoofdstukken verzenden.

Belangrijke Bijdraage tot de Geschiedenis der Regeering van Robespierre, behelzende het edelmoedig gedrag van Charles de la Bussiere. Te Amsterdam, bij J.A. Meijboom, 1805. In gr. 8vo. 77 bl.

Het gordijn, zo menigmaal geschooven voor de tooneelen des Schrikbewinds van robespierre, en zo menigmaal weder opgehaald, wordt hier op nieuw opgetrokken; doch met oogmerk om eenen Man te doen kennen, die een verbaazend aantal Slachtoffers, voor den bijl der Guillotine bestemd, van dit leevenseinde bevrijdde. Von archenholtz trok deeze Bijdraage uit een Fransch Werk, getiteld: Charles, ou Memoires Historiques de M, de la bussiere, ex Employé au Committé du Salut Public; fervant de suite a l'Histoire de la Revolution Française, &c. redigés par M. lienart, Jurisconsulte, Paris, 1804, plaatste het in zijn Hoogduitsch Maandwerk Minerva, geeft de herkomst op, en brengt, hem voldoende, bewijzen der Egtheid bij. Deeze, van röderer ontleend, werden naderhand gestaafd door de Schrijvers van het Journal de Paris: schoon het zeker de hoogste verwondering moet baaren, dat de Redder des leevens van zo veele duizenden, waaronder veele Mannen en Vrouwen van Naam, - waaronder Madame beauharnais, thans Keizerin josephine, -
{==541==} {>>pagina-aanduiding<<}
geene bijzondere en uitsteekende vergelding daarvoor ontvangen heeft, dan alleen van de Tooneelspeelers, die hunne leevensbehoudenis aan hem verschuldigd waren. Men moet de bijzonderheden in dit Werkje leezen: schoon in dit Uittrekzel eene menigte van soortgelijke gevallen stilzwijgend voorbijgegaan, en, behalven de vermelde gevaaren, veele intrigues en cabaalen, tegen bussiere gesmeed, niet vermeld worden.
Wij geeven alleen als hoofdtrekken op, dat hij, bij de Divisie der Correspondentie geplaatst, de pakken der Beschuldigden met de letter G, die Guillotine beduidde, die met D, Deportatie betekenende, en die met R, welke Regterlijk Onderzoek te kennen gaf, in handen kreeg, op een tijd, dat de Chef van zijn Bureau, even als hij, op de straf-onttrekking bedagt was, en de vernietiging van veele vonnissen bewerkstelligde, door eerst eene menigte van beschuldigingen te verbergen, en vervolgens te vernietigen. Verbranden vondt hij ongeraaden. Hij ging op deeze wijze te werk. Tegen een uur naa middennagt, wanneer het Committé van Algemeen Welzijn vergaderd was, ging hij, alle drie of vier dagen, naa vertooning van zijn entrée-billet aan de schildwagten, na zijn bureau. Den sleutel tot hetzelve vondt hij op eene bestemde plaats, welke met zijne eens met hem denkende amptgenooten afgesprooken was, en ging, zonder licht en gedruis, al tastelings, tot de afgeslooten kas, nam de papleren uit dezelve, en wierp ze in een emmer met water, die op zijn last daar altijd stondt, onder voorwendzel om den wijn bij het ontbijt koel te houden. Wanneer nu de papieren geheel geweekt en tot een brij geworden waren, maakte hij 'er ballen van, vulde daarmede zijne zakken, en ging zo dan steeds, met het aanbreeken van den dag, na de baden van Vigier, aan de Seine gelegen. Hier weekte hij de ballen nogmaals in zijne badkuip, en maakte 'er kleine balletjes van, welke hij nu uit het venster van zijne badkamer een voor een in de rivier wierp. Dit wegneemen der pakken ging nu met min, dan met meer gevaars, en soms met de grootste hachlijkheid gepaard: wanneer hij 'er meer dan vijftig dus hadt weggeruimd, bragt het vinden van het pak tegen de Tooneelspeelers hem in een zeer groot gevaar van ontdekking; doch 't geen hij, door behendig in eene
houtkist zich te verbergen, ont-
{==542==} {>>pagina-aanduiding<<}
kwam, en daarin een zeer zonderling gesprek tusschen robespierre en anderen afluisterde (*).
Dagelijks werden door la bussiere gewoonlijk twaalf van de twintig ingezondene Acten van Aanklaaging weggedaan. Dit moest, in weerwil van de overal heerschende verwarring, in 't oog loopen. Een Brief van den openlijken Aanklaager fouquier tinville aan het Committé van Welzijn, hier medegedeeld, zou ongetwijfeld den dood diens edelmoedigen Mans bewerkt hebben, indien de Val der Tijrannen zelven, vier dagen laater, zulks niet gelukkiglijk verhinderd hadde.
Van den 22 Floreal tot den 9 Messidor, en dus in den tijd van elf weeken, hadt hij 924 Processen vernietigd, en daardoor even zo veelen het leeven gered; vóór Floreal 229; dus te zamen 1153.
Naa den val van robespierre betradt la bussiere een ander nog vreemder tooneel van Strafbevrijding voor de ongelukkigen. Een zijner vroegere amptgenooten, Secretaris geworden bij den Volksrepresentant legendre, geweezen Vleeschhouwer, en door veelvuldige wreedheden berucht, sprak hij, en betuigde zijne verbaasdheid, dat zijn vriend bij zulk een Barbaar plaats kon neemen. Uit diens mond verstondt hij de bekeering deezes bloeddorstigen, en vernam de waar-
{==543==} {>>pagina-aanduiding<<}
heid van dit zeggen. Hierop werd hij tweede Secretaris van legendre, weldra zijn Geheimschrijver, zijn raadgeever, zijn vriend, en als 't ware zijn éénige leidsman. Met diens medewerking bevrijdde hij in het Departement der Charente alleen 154 Priesters, benevens 1800 andere Priesters, die als wederspannigen na Cayenne moesten overgevoerd worden, en zich reeds te Rochefort bevonden, gelijk ook 10000 Nonnen, die door gansch Frankrijk gevangen zaten, en door de maatregelen van legendre spoedig haare vrijheid verkreegen. Grootlijks door la bussiere's tusschenkomst en medewerking, werden door gemelden Volksrepresentant over de 84000 gevangenen in vrijheid gesteld.
Lecendre ontsloeg, naa zo veele bevrijdingen, zijnen getrouwen vriend, raadgeever en helper, voorzien met de beste getuigenissen en aanbeveelingen, die hem evenwel, bij veranderde menschen en zaaken, geen nut deeden, ofschoon legendre, als zijn beschermer, toch steeds van groote waarde was: doch de dood van deezen maakte schielijk daarop ook aan deeze bescherming een einde.
Schoon de Fransche Uitgeever des Leevens van la bussiere van diens tegenwoordige Armoede wel niet ronduit spreekt, loopen de bewoordingen daar heenen om zulks genoegzaam aan te duiden. Wij herhaalen het, hoe zulks ons onbegrijplijk vreemd voorkomt.

Brieven uit Parijs, geschreven in 1802 en 1803, door J.F. Reichardt. IIIde en laatste Deel.

(Vervolg en slot.)

Van de zijde der lieve Fanchon worden wij nu weder, door den loop des Werks, naar de akelige bloedtooneelen van robespierre gerukt, welken wij zekerlijk in allerijl voorbijgesneld zouden hebben, zo 'er niet iets aanmerkelijks onze aandacht inzonderheid getroffen hadde; naamlijk, dat de gehuurde moordenaars door zekere inmengselen in den brandewijn, dien men hun schonk, het zij Buskruid of iets dergelijks, tot de vreesselijke woede, waarin zij hunne koelbloedige moorden bedreeven, aangezet werden. Zekere Kruijer, welke als een vreedzaam en nuchter persoon, sedert twintig jaaren, in zijne buurt bekend was geweest, werd mede, op den 3den September van dat vreesselijk moordjaar, in het Klooster St.

{==544==} {>>pagina-aanduiding<<}
Fermin gesleept, om aldaar eenige Geestelijken te massacreeren, wanneer men hem alvoorens iets deed drinken, het welk hem in eene soort van kortstondige razernij deed vervallen, zonder eigentlijk dronken te worden; zijne woede was vergezeld met een onverzaadlijken moordlust, welke aan meer dan twintig Priesters het leven kostte: deze persoon overleed zelf ééne maand daarna, zonder in al dien tijd geslaapen te hebben. Deze Anecdote heeft de Schrijver ontleend uit zeker Werk, betiteld: Histoire de la Revolution de France, par deux Amis de la Liberté, à Paris chez Bidault, 't welk hij als het uitgebreidste en onzijdigste, dat over deze stoffe in het licht verscheenen is, aanprijst. Over welke vreesselijke Anecdote de oude Dichter delille, in zijn Dichtstuk Le Malheur et la Pitié, zich aldus uitlaat; welke regels, derhalven, tot verklaaring derzelve, hier wel een plaatsje verdienen.

Les arts aident le meurtre, et celebrent les crimes. 
Que dis-je? La nature, ô comble de nos maux! 
De tous ses elemens seconde nos bourreaux. 

(De kunsten helpen moorden, en vieren de misdaaden. Wat zeg ik? De natuur zelve, ô overmaat onzer onheilen! staat onze beulen met alle haare elementen bij.)
Delille blijft nog geduurig, volgends de opmerking van onzen Schrijver, zijne opgeruimdheid en vrolijkheid behouden. Hoe zeer deze aanmerking ook tot de weinig belangrijke des Werks behoort, meenden wij echter onzen Leezeren, die in den welstand van een' der beste Dichteren van Frankrijk eenig belang stellen, dezelve niet te moeten onthouden; gelijk wij ook voor de liefhebbers der Danskunst met een woord zullen opmerken, dat de oude en voormaals beroemde vestris, wiens Zoon en Kleinzoon thands op de Theaters van Parijs uitmunten, de geweldige tours de force, welke thands door duport (*) in den smaak gebragt zijn, ten hoogsten afkeurt; waarbij de Schrijver echter eene zonderlinge Anecdote verhaalt, hierin bestaande, dat de Grootvader, zijnen Zoon, op zekeren tijd, dat de Schrijver zich mede in de Opera bevond en nevens hem zat, met de moeilijkste luchtsprongen tegen duport ziende wedijveren, terwijl de laatste echter meest door het Publiek toegejuicht werd, zich daarover zeer ergerde, en in de versmaadendste uitdrukkingen tegen deze nieuwerwetsche koordedanssers-sprongen uitviel; doch, het gor-
{==545==} {>>pagina-aanduiding<<}
dijn gevallen zijnde, zich op het Tooneel naar zijnen Zoon begaf, dien hij over zijne nederlaag ten hoogsten verdrietig vond, hem met deze woorden troostende: ‘Volhard gij slechts altijd bij de waare en groote kunst, die gij mij te danken hebt, en die gij tot hier toe (en zo even had hij zich
nog aan zijns Zoons luchtsprongen geërgerd) zo getrouwelijk hebt in acht genomen, die het hart roert (op wat grond de oude Heer zijne kunst het vermogen om het hart te roeren konde toeschrijven, weeten wij niet; ten zij hij de in dezelve voorkomende Pantomimes bedoeld hebbe) en niet dan door lieden van smaak regt gevoeld wordt; en laat gij nu zonder nijd die nieuwerwetsche springers de goedkeuring der onbeschaafde menigte, door hunne armzalige Magito's-kunsten, bekruipen;’ waarbij de Schrijver het volgende opmerkt: ‘Zo als de kunstijver in het eerst het vaderhart overmeesterde, even zo zegepraalde naderhand het vaderlijk gevoel over de overtuiging des kunstenaars.’
De overige reeks van Theatrale aanmerkingen gaan wij hier voorbij, na derzelver plaats alleen voor de lief hebbers dier stoffe aangeweezen te hebben; men vindt dezelve achtereenvolgende van bladz. 69-99. Voorts de, onzes bedunkens den druk niet waardige, beschrijving van de ontvangst bij eenen Restaurateur of Traiteur, die de beste Zeevisch en Oesters nahoudt, welke de Nederlandsche apiciussen, tevens met den prijs der voornaamste Wijnen van Graves, enz. enz. van bladz. 104-109 kunnen vinden. Daarop treffen wij weder eene Theateraanmerking aan, die ons bevestigt in onze reeds voorlange gekoesterde meening, dat 'er ná moliere tot heden toe geen regt naïve Blijspeldichter bij de Franschen is opgestaan. Dergelijke aanmerkingen smaaken ons bij uitneemendheid in dezen Autheur, wijl hij daardoor, naar onze gedachten, ten duidelijksten een goeden smaak aan den dag legt. Indedaad het Comiesch Tooneel heeft ná moliere, die den waaren naïven geest, welke daartoe behoort, zeer juist getroffen heeft, denzelven geheel verlooren, en door eenige scherpzinnige gezegden, die men ons nu voor beschaafde Comiesche trekken wil uitventen, niet kunnen vergoeden.
De Kerk Notre Dame en het Pantheon trekken vervolgends des Schrijvers opmerkzaamheid, en wij verneemen, uit hetgeen hij daaromtrend meldt, met veel genoegen, dat men dezelve weder met de fraaije Schilderijen van titiaan, van loo, le sueur en andere Kunstenaars versierd heeft. - Van den bovensten Coupel van het Pantheon geniet de Schrijver het ruime uitzicht over geheel Parijs. Zij, die nooit in die Stad geweest zijn, kunnen zich echter een genoegzaam denkbeeld vormen van het uitzicht, welk men van den Coupel van dit Gebouw heeft, ingevalle zij slechts het Panorama dier Stad, toen het alhier vertoond werd, bezichtigd hebben; eene uit-
{==546==} {>>pagina-aanduiding<<}
vinding, die, behalven het uitneemend Kunstvermaak, den grootsten roem verdient, wijl ze ons, zonder kosten en moeite, in staat stelt, om van verre afgelegene plaatsen met dezelfde zaakelijke kennis te spreeken, alsof men 'er zich werkelijk in persoon bevonden hadde. - De Schrijver bezichtigt voorts de onderaardsche gewelven in dat Gebouw, welke tot begraafplaatsen van groote Mannen ingerigt zijn. De graven van voltaire en rousseau zijn de eenigste, die nog aldaar, en dan nog wel in hout, gevonden worden. Het lijk van marat, dat eenigen tijd naast dat van voltaire gelegen heeft, is van daar naar het Vildersveld overgebragt. Welk een verschil van denkwijze over een zelfde onderwerp, in onderscheidene tijdsomstandigheden! - De Schrijver maakt hier de volgende ernstige aanmerking, die wij ook gaarne afschrijven, wijl het juist deze soort van aanmerkingen zijn, die wij gaarne in dit Werk, en in den geest, waarin zij geschreeven zijn, leezen: ‘Heden konde ik mij in het Pantheon weder eens regt levendig vertegenwoordigen, welk een onherstelbaar nadeel de verwoesters der eerste goede oogmerken van de Omwenteling aan geheel Europa veroorzaakt hebben. Ware de
Natie in dien tijd wijs en rechtvaardig genoeg geweest, om zich met de hervorming van eene gematigde Constitutioneele Monarchie te vergenoegen, en hadde men zich van alle die groote, sedert dien tijd zo schandelijk verkwiste vermogens, dier krachtdaadiglijk werkzaame en vatbaare Natie weeten te bedienen tot beter onderwijs, tot waare kunstbeschaving en oprigting van groote Nationaale Gedenktekenen op de verheven wijze der Romeinen en Grieken - welk een hooge school, welk een alles bezieiend voorbeeld zoude zulks voor geheel Europa geworden zijn! Thands zijn, door die woeste toedragt der zaaken, alle denkbeelden meer verward dan ooit, alle ijver voor wijze hervormingen is onderdrukt, alle moed en smaak voor groote, schoone, duurzaame onderneemingen is uitgebluscht.’
Tusschen beiden vinden wij al weder gelegenheid om ons over de gevolgen der rustelooze tijden te bedroeven, door, met den Schrijver, het verwoeste weleer zo schoone Bois de Boulogne aan te staaren, en met verdriet het verval van het eertijds bloeijende Dorp Passij, en der Porcelein-sabriek te Sevres, even buiten Parijs, te bejammeren. Van het voormaalige aangenaame St. Cloux wordt weinig gemeld; alleenlijk verneemt de Schrijver, geduurende zijn kort verblijf aldaar, van eenen Roskammer, den grooten smaak, welken bonaparte, benevens zijne Broeders en Generaals, voor Engelsche rijd- en jagt-paarden en honden heeft; van welken gemelde Roskammer (die het zich naast hun wel liet smaaken; dat is, die in hun gezelschap smaaklijk at) hem verzekerde, dat de eerstgenoemde omtrend tweehonderd van elks op stal had.

{==547==} {>>pagina-aanduiding<<}

Aanmerkelijk en lezenswaardig is de omstandige beschrijving van een in het openbaar, op de nieuw ingestelde wijze, gehouden Crimineel Rechtsgeding. - Ter gelegenheid van des Schrijvers laatste bijwooning eener Consulaire Assemblée, maakt hij, over het plaatsen van geleerde Mannen in Staatsämbten, de volgende oordeelkundige aanmerking: ‘Ik kan mij over deze plaatsing van waare Geleerden in de Staatsambten, waarin zij toch eigenlijk niet dan zeer middelmaatige rollen speelen, en waarbij zo veelerleie armzalige verstrooijingen hen van hunne weetenschappen aftrekken, juist niet verheugen. De weetenschap zelve, die zij anders met warmen ijver, en met getrouwe aanwending aller vermogens en van hunnen tijd, ernstiglijk en kragtdaadiglijk beoeffenden, wordt ten laatsten voor hun eene onverschillige zaak,’ enz. - Wij kunnen niet voorbij, hier nog in te lasschen, wat hij al verder zeer menschkundig over de behoefte van den waaren Geleerden zegt: ‘Aan den waaren Geleerden ledigen tijd en rust in een' behaaglijken welstand te verschaffen, opdat hij, vrij van laage zorgen en onafhanglijk van de bescherming der minderen, geheellijk voor zijne letteroeffeningen zoude kunnen leeven: dit schijnt mij toe het weldaadigste te zijn, dat de Staat en Regent, ter bevordering der Weetenschappen, en tot aanmoediging en belooning der waare Geleerden, doen kan. IJdere burgerlijke en staatkundige betrekking brengt hem in eenen kring, waarvoor hij, wat zijn persoon betreft, of niet geschikt is, of die - al ware dezelve voor hem geschikt - voor hem en zijne letteroeffening nadeelig kan worden. En hoe ligtlijk wordt alsdan niet ook een beroemde naam, wiens roem slechts de weetenschap en niet den mensch kenmerkt, gebruikt, om aan slegte bedoelingen meer gezags bij te zetten!’ Deze aanmerking komt ons zo waar en zo belangrijk voor, dat wij die, als een grondregel tot het wél vervullen van Staatsämbten, aan elk, die daarin eenig belang stelt,
(en wie toch, die over den voor- of nadeeligen invloed van eene zo hagchelijke keuze op de welvaart van een geheel Land nadenkt, zou daarin geen belang stellen?) gerustelijk aanprijzen.
Moord en Zelsmoord worden hier als zeer gemeen onder de mindere burgerklasse en het gemeene volk voorgesteld; zo dat het groote net, 't welk langs de Sevre-brug getrokken is, om alles op te vangen, dat de stroom van Parijs al medevoert, zelden eenen avond wordt opgehaald, of men trekt 'er een lijk mede op; ook is aldaar eene bijzonder daartoe bestemde plaats, ter schouwing van de opgehaalde lijken. - Een zonderling, in zijne soort kluchtig Voorval van dien aart gebeurde, terwijl reichardt zich aldaar bevond. Een Man klom, zonder gezien te worden, op de, in de gedaante van een' praalboog gebouwde, afzonderlijk staande poort St. Martin; en toen hij zich van boven wil-
{==548==} {>>pagina-aanduiding<<}
de nederstorten, riep hij vooraf overluid: Prenez garde, passans! ce n'est pas à vous que j'en veux. Op dat oogenblik stortte hij zich om laag, en bleef dood op de plaats liggen.
Hij bezoekt St. Germain, in welks Kasteel weleer de verbannen Engelsche Koning jacobus II, door gunst van lodewijk XIV, gehuisvest was; welke laatste dit schoon Landhuis verliet, om, met onnoemlijke kosten, de dorre oorden van Versailles in een Eden van kunst en schoonheid te hervormen; en wel, gelijk men zegt, omdat hij het voor een slegt voorteeken hield, dat hij, van het Kasteel af, den toren der Abtdij van St. Denijs, de begraafplaats der voormaalige Koningen van Frankrijk, altijd voor oogen had. - Daarop spreekt de Schrijver van het thands door den Keizer, om deszelfs eenzaamheid, zeer beminde Malmaison, hier omschreeven als een treurig, onaanzienlijk, oud, slegt gebouwd Landhuis, in het vlakke, open veld aan den landweg, in een kaal en onvruchtbaar oord, en rondsom met breede gragten en een hoogen muur omringd. Voorts van de geduurende zijn verblijf te Parijs plaats hebbende modes in de kleederdragt der Dames; doch, daar die dagelijks verandert, achten wij het onnoodig, iets van dezelve aan te teekenen.
Het prachtig Hotél van lucien bonaparte treft vervolgends onze aandacht, en wij bewonderen met den Schrijver den smaak voor de Schilderkunst, welke in hetzelve heerscht. Hij doet ons voorts ter loops het Character van joseph bonaparte als zeer achterhoudend, en in tegendeel dat van den Zeeman jerome bonaparte als gul, vrolijk en los kennen; spreekt ook slegts ter loops over een onderwerp, waaromtrend waarschijnlijk veelen met ons hem gaarne breeder zouden hebben willen zien uitweiden naamlijk over de Nationale Boekerij en het Kabinet van Oudheden, waarvan zo veel te zeggen viel! en, in de plaats daarvan, vinden wij eene niets waardige misleiding en oud versleten grapjen, dat men aan Madame de genlis weleer eens gespeeld hadde.
Wij zullen hiermede onzen, in de daad voor elken Leezer, op eene of andere wijze, aangenaamen, Reiziger vaarwel zeggen, en, daar wij hem nu op de Straatsburger diligence zien stappen, en voorts zijne thuisreis over Straatsburg, Carlsruhe en Darmstad, naar Francfort zien vervorderen, van dit Werk met dien wensch scheiden, dat hij, of eenig ander bekwaam en van zo goede adressen voorzien Schrijver, ons meer dergelijke aangenaame Beschrijvingen van de voornaamste Hoofdsteden van Europa bezorgen moge, wier leezing ons, zo wij 'er meer mede voorzien wierden, met geringe kosten, met den tegenwoordigen staat der beschaafde waereld, de zeden van derzelver inwooneren, en de thands nog levende beroemde mannen, beter dan of wij zelven aldaar tegenwoordig waren, bekend maaken kan.


{==549==} {>>pagina-aanduiding<<}

Ik ben ook in Parijs geweest. Naar het Hoogduitsch. IIIde Deel. In den Hage, bij J. Immerzeel, Jun. In 8vo. 114 bl.

Niet onaangenaam vonden wij ons uitgelokt, om met den Zwitzer, dien wij na Parijs vergezeld hebben in de twee voorgaande Deeltjes van dit Werkje (*), anderwerf ons daar heen te begeenven, in de verwagting van 't zelfde leerrijke en mensch- en kunstkundige te zullen ontmoeten. Bedroogen hebben wij ons niet gevonden, en, hem in zijne omwandelingen door, en vertoevingen op veele plaatzen in die Hoofdstad, eene kleine wereld op zich zelve, vergezellende, bij veel opmerkenswaardigs stilgestaan. Wij herinneren onze Leezers, dat zij zich in 't jaar 1801 daar met den Reiziger bevinden.
Wat 'er van de wijze zijner beschouwinge zij, kan ons de aanhef van dit Deeltje leeren. ‘Wie is haar gelijk, deze groote Stad, de vermogende, welke magt gegeeven is over alle talen en volkeren der aarde! om wier gunst koningen smeeken, en van wier tooverkelk de zonen des rijkdoms dronken worden! die zich bekleedt met den buit der overwinning, en zich opciert met vreemd goud en juwelen! wier menschenvloeden ruisschen als het geluid van een groot water, als de stem van eenen sorschen donderslag! - In der daad, haar uitwendig, dat, wat haar voor het voorhoofd geschreeven staat en voor aller oogen zigtbaar is, bevat voor den vreemdeling reeds zoo veel geheimzinnigs en oefening der wijsheid, dat ik het genot haarer verborgene bekoorelijkheden niemand benijde, voor en aleer ik deze uitwendige onderzocht hebbe. Derhalven niet aan de tafelen der grooten, niet in den kring van bijzondere familien, noch in den omgang met geleerden, al ware mij die ook vergund, zal ik in de eerste plaats het karakter dezer hoofdstad en de denkwijze van derzelver bewoonders naspooren; maar op straten en openbaare plaatsen, waar men slechts oogen, die zien, en ooren, die hooren kunnen, noodig heeft, om den geest des volks te vatten, die zich in gaan en staan, in gebaarden en spraak, handel en wandel, tijdverdrijf en arbeid, bij vrolijke en droevige tooneelen, kortom overal openbaart, waar de menschen zich onbedwongen en in grooten getale beweegen. - Hier vertoonen zich aan den vrijen beschouwer, op de in 't oog loopendste wijze, de afwijkingen van de zeden zijns lands, die hij niet onbemerkt laten kan, ofschoon de inboreling, wien dezelve natuurlijk of alledaags voorkomen, op dezelve ook niet letten moog; hier kan hij menigen zeldzaamen trek opmerken, waarover in beschaafder gezelschappen dikwijls, uit la maniere de vivre, of vaderlandsliefde, voor den buitenlander een sluier geworpen wordt. Want

{==550==} {>>pagina-aanduiding<<}
hier veinst men het allerminste, of althans voor den stillen aanschouwer niet, om dat men hem niet opmerkt. Veinzerij echter, hoe gemaklijk zij den geenen bedriegt, dien zij in het oog heeft, is dikwijls voor hem, op welken zij niet gerigt is, een helderder spiegel van de ziel, dan de ongeblankette eerlijkheid. Zo men wil, kan men nog het voordeel bijbrengen, dat men op de openbare straten spoediger den rug aan de valschheid kan toekeeren en dezelve vergeeten, dan in gezelschap, alwaar men menigmaal uuren lang zich ophouden, en in deszelfs vergiftigden dampkring zich benaauwen moet.’
Breeder weidt onze Wereldbeschouwer hierover uit; dan het voorgaande vonden wij goed af te schrijven, als aantoonende wat men hoofdzaaklijk van hem te wagten hebbe. Met genoegen zouden wij onze Leezers met hem brengen in de Kunst-Gallerij, in de Nationale Bibliotheek, in een' en anderen Schouwburg, met hem rondwandelen, en in zijne opmerkingen deelen, die veelal gansch oorspronglijk zijn. Wij to even hun een oogenblik in het Museum. ‘Men treft,’ schrijft hij, ‘minder arbeidende kunstenaars aldaar aan, dan de beroemde verzameling (elders door hem beschreeven en beoordeeld) zou doen verwachten. Een ouden man vinde ik 'er altijd het eerst en 't laatst, die onvermoeid copiëert, en vermoedelijk zijn zwakken arbeid voor geringe kunsthandelaars voor zijn dagelijks brood maakt. Het behaagt echter niemand, hem te berispen; is zijn arbeid niet lofwaardig, zo verdient de beweegreden van denzelven verschooning, zeggen de Franschen, en toonen daarin waarlijk een edel verstand. Des te luider spotten zij echter met een paar Duitschers, die onlangs herwaards kwamen, en met eene woede, gelijk de wolf het schaap verscheurt, op alles aanvallen, wat een naam heeft, en rubens en rembrands bij douzijnen wegpenseelen, met eene praktijk, die geheel Parijs in verwondering brengen moest. - 'Er bevinden zich aldaar ook verscheiden jonge vrouwen, welke schilderen; ik kan echter bij geen derzelven 'er toe geraaken om te zien wat zij uitvoeren: want om het zeldzaame hiervan, dat bij het schoon geslacht zo dikwijls andere redenen doet vermoeden, werken zij thans alle in de hoogte, alwaar zij op bijzondere daartoe ingerigte plaatzen zitten. Ziet men echter haar' arbeid niet, zoo biedt evenwel de schilderagtige houding, die zij zich op dit kleine schouwtooneel weeten te geeven, eenigermaate eene schadeloosstellende vertooning aan. Het geschiedt menigmaal ook
bij geval, dat zij, verzonken in gedachten, somwijlen een' fraaijen voet over de vloerplank uitsteeken, waardoor menig oog asgewend wordt, dat slechts herwaards kwam om geschilderde vormen te beschouwen; maar geen slak trekt haare sprieten sneller in, dan zij het voetje, zoodra zij haare verstrooijing bemerken. Gemeenlijk staat op den trap van den toestel bij ieder deezer

{==551==} {>>pagina-aanduiding<<}
schilderlievende meisjes een kennis, die door behaaglijk onderhoud haar den tijd kort, waartoe de voorbijgangers, zoo als ik zelf ondervond, meestal tot aanleiding gekoozen worden: want toen ik mij in haare nabijheid bevond, merkte ik dat men over mij sprak, en toen ik in gedachten de oogen, gelijk Eumolpus bij petronius, ad arcessendos sensus ophief, hoorde ik zeggen: maintenant il cherche, si on le regarde. Het geen mijne ondervinding bevestigde, dat men een ander het liefst daarvan beschuldigt, waartoe men zelf het meest geneigd is.’
Veelvuldig, en van den gewoonen trant zich verwijderende, zijn de beoordeelingen, welke onze Zwitzersche Reiziger van Oudheden, Beelden en Schilderijen geeft, en men zal ze, schoon hem niet in alles bijvallende, met genoegen leezen. Wij geeven alleen, en ten slotte, dit weinige: ‘Wanneer de volksstem in kunstzaaken eenigzins geldt, en wettelijkheid kan men dezelve dáár niet ontzeggen, waar zij niet vooringenomenheid of invloed van anderen, maar opregte uitdrukking van eigen natuurlijk gevoel is, dan hebben de kleine Nederlanders, in allen opzigte, eene hooge waarde: want ik zie altijd de groote menigte der beschouwers het langst voor dezelve verwijlen, en, wanneer zij zelfs de geheele zaal doorgegaan zijn, toch nog eenmaal voor dezelve terugkomen, alsof zij bij voorkeur den indruk derzelve medeneemen wilden. Dit voorregt, van den grooten hoop te behaagen, zal de Nederlandsche Schole ook behouden, zoo lang 'er een groote hoop is, die van de Schilderkunst enkel werking op het oog begeert, en in den zinnelijken schijn zijn vermaak vindt, en niet zoo aanzienelijk denken kan als lodewijk de XIV, die de drollige boeren van teniers niet bij zich dulden kon, vermoedelijk omdat zij met zijne koninglijke tegenwoordigheid niets gemeens scheenen te hebben; of zoo lang deze groote hoop niets van den smaak weet, die van het onzigtbaare begint te spreeken, eer hij nog het zigtbaare beoordeeld heeft; zoo lang dezelve ook niet in alle kunsten slechts eene denkbeeldige poezij zoekt, gelijk thans door anderzins verdienstlijke mannen geschiedt met dezelfde partijdigheid, waarmede men vóór dertig jaaren nog de deugd tot hoofddoel van het schoone meende te moeten maaken. Douw, netscher, terburg, le duc en alle de meesters, die welvoegelijke handelingen uit het burgerlijk leeven, met de bijzondere vleezigheid, het koloriet, bevallig licht en
de ronding der Nederlanders daarstellen, zijn het, die ook het volk alhier behaagen; doch zij moeten ook welvoegelijk zijn: want ostade's tabaksgezelschappen en brouwer's al te afzichtelijke voorwerpen vinden geen bijval.’
Wij twijfelen niet, of deeze drie Deeltjes, want dit is het laatste, leveren Zakboekjes op, die onderhoud, leerzaam onderhoud, bij eene aangenaame inkleeding, verschaffen.


{==552==} {>>pagina-aanduiding<<}

Briefwisseling van Samuel Richardson, Schrijver van Pamela, Clarissa en Grandison. Voorafgegaan door eene Levensbeschrijving, en Beoordeeling der Werken van dien Schrijver, door Mej. Anna Laetitia Barbauld. Uit het Engelsch. Iste Deel. Te Amsterdam, bij J.v.d. Hey, 1805. In gr. 8vo. 406 bl.

Zo groot is het getal der Beminnaaren van de Schriften van wijlen richardson in ons Vaderland, dat wij aan den opgang van het aangekundigd Werk niet twijfelen, bijzonder doordien deszelfs vertaaling in zeer goede handen gekomen is, en voorts op de duidelijkheid en keurigheid der uitvoering geene aanmerking vallen mag. Tegen over den titel ontmoeten wij een weluitgevoerd Portrait van den vermaarden en tevens beminnelijken richardson: ook schijnt het ontwerp te zijn, de Drie volgende Deelen eveneens met eene Plaat te verzieren. Welk een vloed van noemenswaardige Romans, Zedelijke Verhaalen, en soortgelijke voortbrengselen van vernuft en smaak, zedert de uitgaave van richardson's Werken in druk verscheenen is; nog staan zijne Meesterstukken, en die van zijnen Mededinger fielding, in hooge achting; worden zij, ondanks de gebreken, die duidelijker uitkomen, nu 'er de glans van nieuwigheid afgaat, als Vraagbaaken in hunne soort aangezien; en behaagen de zulke wel het meeste, die op soortgelijken leest geschoeid zijn, of van daar hunne kleur, houding en beelden ontleenen. Ook is het, voor de zaak van Menschkunde en Zedelijke Wijsbegeerte, onzes achtens, van geen gering belang, nader bekend te mogen worden met zo beroemd een Man als richardson was, zo dat wij de ontwikkeling van zijn vernuft, de aanleidingen of bouwstof zijner Werken, benevens den voortgang van zijne vermaardheid leeren kennen, en ingeleid worden tot zijn huisselijk leven, ja een gezicht erlangen beide van de kracht en zwakheid zijns harten. Geen beter middel laat zich hiertoe denken, dan de uitgaave eener uitgezochte reeks Gemeenzaame Brieven, vergezeld of voorgegaan door eene Levensbeschrijving, van eene kundige hand geschreeven, die geheel den gezegden voorraad van 's Mans Correspondentie doorbladeren konde, en de vergaderde bouwstof met smaak en oordeel te behandelen wist.
Zedert de uitgaave, naamelijk, der Pamela (in 1740) verkreeg zijne Briefwisseling met talrijke Vrienden en Verwonderaars, in het oog van richardson zelven, die waarde, dat hij de inkomende stukken te gelijk met de afschriften van zijne antwoorden getrouw bewaarde, en aan de uitgaave van deezen bundel, met de vereischte kieschheid, (naar het schijnt) bij wijlen dacht. Maar het bleef bij dit enkel voorneemen, en de papieren geraakten na zijnen dood in handen van zijne Dochter anna richardson, na wier versterf (in 1804) de Kleen-
{==553==} {>>pagina-aanduiding<<}
kinderen deezen voorvaderlijken schat geërfd, en voor aanzienlijk geld aan eenen Londenschen Boekhandelaar hebben afgestaan, door wien de schifting, en uitgaave van het Werk, aan Mej. barbauld is aanbevolen. Geen twijfel is 'er dus aan de echtheid van hetgeen men ons in deezen bundel ter leezinge aanbiedt; en, zo al de gestrengere Zedekunde dit zorgvuldig wegleggen en opstapelen van eenen schat niet altoos onzijdige loftuitingen zijner Vrienden in richardson wraaken moge, wij echter onthouden ons te liever van den verdienstelijken Man met hardheid te gispen, nadien de geur des toegezwaaiden wierooks den mensch zo ligt bedwelmt. Hoe het zij, aan gezegde zijne zwakheid zijn wij het overblijven deezer Briefwisseling, en alzo dat voorrecht verschuldigd, dat wij, dezelve leezende, ons verplaatzen kunnen in het midden der voorige geslachten, en hunne denkwijze, werkzaamheden, vooroordeelen, gebreken en deugden waarneemen mogen. Maar eer wij ons ons daartoe inlaaten, hoopen wij geenen ondienst te doen aan onze Leezers, met hunne aandacht te vestigen op richardson, en diens Levensbeschrijving, die wel, in den gewoonen zin des woords, weinig merkwaardigs, geene schitterende bedrijven, en een stil leven behelst, dan toch door haaren wijsgeerigen stempel, bevallige inkleeding van kleene
bijzonderheden, en bijgevoegde schrandere beoordeeling van 's Mans Character en Werken, zijne gedachtenis en de pen van Mej. barbauld vereert.
Niet zonder eenige afgunst noemde voormaals alexander de Groote achilles daarom gelukkig, dat hem in zijn leven patroclus tot eenen Vriend, na zijnen dood homerus tot den Dichter zijner heldendaaden was ten deel gevallen (*): maar, buiten dusdanig inmengsel van benijdinge, verheugt het ons, van richardson te mogen zeggen, dat hij in een aangenaamen kring en bloeiende vriendschap der bevallige Sexe onschuldig leefde, en na zijnen dood door de inneemende pen eener oordeelkundige Dame geschetst, en door haare minlijke hand als 't ware op nieuws ingeleid is bij het Nageslacht, dat zijne Werken hoogschat.
Na een gepast overzicht van de Geschiedenis der Romans vóór richardson, die in dit slag van schrijven een nieuwen weg zich gebaand heeft; na eenige schoone aanmerkingen over de drieërleie wijze, waarop dusdanige verdichte Verhaalen (uit den mond des Schrijvers, van den Held, die het onderwerp uitmaakt, of ook in Brieven) kunnen worden opgedischt, - tekent Mej. barbauld den Heer samuel richardson als eenen Man, ‘met wiens naam en vernuft, geene Engelsche, en weinige Buitenlandsche Leezers onbekend zijn, en die een voorbeeld was, onder ontelbaare andere,

{==554==} {>>pagina-aanduiding<<}
van natuurlijke gaaven, die zich zelven den weg tot roem gebaand hebben onder den druk van bekrompene omstandigheden, het nadeel eener duistere geboorte, en het gebrek van eene deftige opvoeding.’ Zijn Vader was een zeer braaf man, van beroep een Schrijnwerker,) toenmaals meer dan daarna in Engeland onderscheiden van dat eens Timmermans) die, bij gelegenheid dat de aanslag van den Hertog van monmouth op de Kroon mislukte, en deezen zijnen Vriend het leven kostede, vermoedelijk uit hoofde van staatkundige redenen, zich verpligt vond, van Londen naar Derbyshire te verhuizen. Aldaar werd onze samuel in 1689 gebooren, zonder dat de bepaalde plaats bekend is, waar hij ter wereld kwam. Hij zelve maakte 'er, onzeker waarom, altoos een geheim van, schoon hij zich anders de duisterheid en bekrompen toestand zijner eerfte levensjaaren niet schaamde. Overeenkomstig met zijne neigingen, wierd hij in den aanvang bestemd tot den Kerkdienst; doch eenige zeer zwaare verliezen noodzaakten zijnen Vader, hem, op zijn 15 of 16de jaar, de keus tot een ander beroep voor te slaan, die nu, almede ter voldoening van zijnen leeslust, zich tot den Boekhandel bepaalde, hebbende hij alleen het gemeene schoolonderwijs bevoorens mogen genieten.
‘Eenigen zijner bewonderaars (zegt Mej. barbauld) hebben het aanzien van richardson willen doen rijzen door te verzekeren dat hij kundig was in de klassike Schrijveren: maar men vindt al te dikwerf verklaaringen van hem, in zijne brieven, dat hij geene taal kende buiten zijne eigene, zelfs niet de Fransche.’ Vermoedens van het tegendeel, vooral gegrond op het geen hij aan den schoolvos Brand in zijne Clarissa doet schrijven, vallen weg, en het is waarschijnlijk dat hij daartoe of de hulp van zijnen Vriend Dr. channing genoten heeft, of dat hij zich iets uit de eerste beginselen (rudimenta), die hij op school geleerd had, heeft weeten te herinneren. Althans ‘zijn stijl verschilt zo veel mogelijk van dien van eenen schoolgeleerde. Dezelve vloeit over van platheden uit het gemeene spraakgebruik, en heeft noch die naauwkeurigheid, noch dat kleursel van de schoonheid der klassiken (*), welke gewoonlijk de vrucht zijn eener vroege gemeenzaamheid met de beste voorbeelden.’ Onbedreeven, evenwel, als hij in de geleerde taalen was, bediende hij zich toch gaarne van den voorraad uit-
{==555==} {>>pagina-aanduiding<<}
muntende Werken, in zijne moederspraak voorhanden, wierd rasch
bekend onder zijne schoolmakkers door zijne verhaalen en vindingrijk vernuft, en was bovenal, reeds in zijne vroegere jeugd, verzot op briefschrijven en het gezelschap der andere Sexe. ‘Drie jongedochters, een hoog gevoelen hebbende van zijne stilzwijgendheid, openbaarden hem, niet boven 13 jaaren oud, haare liefdesgeheimen, om hem te beweegen, haar voorschriften te geeven, om haare antwoorden, op de brieven haarer minnaars, naar te schrijven of te verbeteren.’ Dit, vereenigd met de neiging van richardson's geest om zedelijk nut te stichten, vertoont ten overvloede den aanleg der natuure, die zich daarna ontwikkelde in den Schrijver van Pamela, Clarissa en Grandison.
In den jaare 1706 werd hij als leerjongen besteed bij den Hr. john wilde van Stationers-hall: daar bleef hij, boven de zeven gewoone en voor hem gestrenge proefjaaren, nog vijf of zes andere aan eene Drukkerije werken, en klom bij trappen op, tot dat hij zich eerst in eigen bedrijf in Fleetstreet, daarna, bij de uitbreiding zijner zaaken, in Salisbury-court nederzette. Had hij zich achting verworven door zijne vlijt en naauwgezetheid als Leerling, nu bezorgden hem zijne werkzaamheid en gulheid als Meester aanzienlijke voordeelen, ja oefende hij tevens zijne pen, ‘door Bladwijzers, Voorredenen, en, gelijk hij dezelve noemde, eerlijke Opdragten te schrijven voor de Boekhandelaars.’
Behalven andere Werken, die van zijne persse te voorschijn kwamen, ‘verkreeg hij, door den invloed van den Hr. onslow, Spreeker van het Parlement, het drukken der Dagbladen van het Huis der Gemeenten in XXVI Deelen in Folio: en in 1754 wierd hij verkoozen tot Meester van zijn Gild; eene bediening, die, onder de Boekhandelaars van Londen, niet slechts aanzienlijk, maar ook voordeelig is.’
‘De Hr. richardson is tweemaal getrouwd geweest. Zijne eerste Vrouw was allington wilde, zijns Meesters Dochter; zij stierf in 1731. Zijne tweede was de Dochter van den Hr. james leake, Boekhandelaar te Bath, en zijn Vriend: deeze overleesde hem.’ Zij was eene staatlijke Vrouw, doch met een zeer goedwillig hart; hij zelve spreekt van haar, in een zijner Brieven, half boertende, half ernstig, aldus: ‘Wat goedaardige Vrouw gaf ooit een punt op, daar zij haar hart op gezet had? ô Die lieve Parthers! - Mijne Vrouw, die een zeer goed wijf is, regeert mij over het geheel op deze manier: zij laat mij mijn gevoelen zeggen tegen het gene, dat mij mishaagt. Nu en dan, als ik denk dat daar rede toe is, doe ik dit met eenige hevigheid; en zij laat mij uitpraten. Een dag of twee daarna (zoo het een stuk is, daar zij haar hart of haar hoofd, - want dat is bij eene Vrouw hetzelfde, - op gezet heeft) brengt zij, zonder de moeite te doen, van 'er eenigszins

{==556==} {>>pagina-aanduiding<<}
eene andere kleur aan te geven, de zaak nog eens op het tapijt. Ik heb al mijne redeneringen reeds verbruikt; en het verveelt mij te herhalen, wat ik voorheen gezegd had; en zij haalt het stuk 'er door: en dat het ergste 'er van is, uit hare overwinning besluit zij, dat ik overtuigd ben, en dat zij van het begin af gelijk en ik ongelijk had; en zoo is zij voorbereid, om een volgend punt weder door te zetten.’ - Aandoenlijk, en niet zonder eenigen invloed op de gesteltenis beide van zijn ligchaam en geest, die dus medewerkte tot den treurigen afloop der Clarissa, waren de treurige lotgevallen van zijn huis. Bij de eerste Vrouw had hij 5 Zoons en ééne Dochter, bij de andere 5 Dochters met éénen Zoon. Maar, behalven gezegde zijne Echtgenoote, bestelde hij alle zijne Zoonen, en het meerendeel van zijne Dochters, ten grave.
‘Bij zijne andere werkzaamheden kocht richardson, in het jaar 1760, eene helft van het Privilegie om zijner Majesteits Wetten te drukken: terwijl hij dus door de aangeduide bronnen in staat was om eene zeer onbekrompen verzorging te geeven aan een opkomend geslachte. Maar zijn geest, (vervolgt Mej. barbauld) was niet bestemd om altijd gebruikt te worden tot het gemeen maaken van de voortbrengselen van anderen. Noch Stadfeesten en eerbewijzen, noch het drukken van Wetten en Acten van het Parlement, noch de zorgen voor een huisgezin en het bestuur van een zoo wijden omvang van bezigheden, konden de vonk, die in zijn binnenste gloeide, uitdooven, of de schoone denkbeelden, die voor zijne verbeelding speelden, verhinderen, om in woorden ingekleed, en voortgebragt te worden, om het gehoor van het publiek te streelen. De Drukker van Salisbury-court zou eene nieuwe soort van geschriften scheppen; zijn naam zou gemeenzaam worden in de monden van de grooten, vernuftigen en vrolijken; en hij was bestemd om aan de overige bewoonders van Europa eene drangrede meer te geeven, tot het leeren van de taal deezes Lands. - Boekhandelaars verlangden van hem, dat hij een boekdeel zou bezorgen van Gemeenzaame Brieven, over eene verscheidenheid van verdichte voorvallen. Hij begon 'er aan: maar terwijl de eene brief den ander voortbragt, ging het hem als jan bunjan, “als hij pompte kwam het;” tot dat eindelijk, voor hem onverwacht, zijne geschiedenis van Pamela 'er uit gebooren werd.’ Aan dit Werkje (eerst slechts uit twee Deelen bestaande) besteedde deszelfs Maaker niet meer dan drie maanden; zijne gedachten (gelijk hij in eenen Brief aan hill vermeld heeft) naar een verhaal richtende eener Gebeurtenis, hem vijfëntwintig jaaren bevoorens medegedeeld van eenen zijner bekenden. Met verbaazende toejuigching wierd deeze
eersteling der Zedekundige Romans door geheel Engeland ontvangen en

{==557==} {>>pagina-aanduiding<<}
onmiddelijk in het Fransch en Nederduitsch vertaald. - Die lof, gelijk meermaalen het gevolg is, lag grond tot nijd. ‘Fielding althans, die spoedig na hem de loopbaan zijns roems intrad, schreef zijnen Joseph Andriessen ter bespotting van Pamela.’ Een laag gedrag voorzeker, doordien zij geen verschil gehad hadden, en richardson een zeer vertrouwd Vriend was van fielding's twee Zusters. Zeer gevoelig werd hij des hierover getroffen, en bleef die beleediging haaren invloed steeds behouden op 's Mans ongunstige gevoelens over de Schriften van zijnen Mededinger. - Wij mogen ons in de keurige beoordeeling van richardson's eerste Werk, noch van de volgenden, door Mej. barbauld, niet inlaaten; te minder, wijl wij den Leezer liever naar deeze ervaaren Schrijfster verwijzen, dan haaren arbeid verminken willen. - Maar, aangemoedigd door den verworven roem, sloeg richardson weldra eene nieuwe en veel voortreffelijker taak aan, en volbragt hij de uitgaave zijner Clarisa, die de Pamela verdonkeren zoude, agt jaaren daarna (in 1748). Dit voortbrengsel van 's Mans penne steekt zeer verre boven zijne overige Werken uit, en zal (gelijk Mej. barbauld met volkomen recht aanmerkt) ‘zijnen naam aan de nakomelingschap overbrengen, als van een der eerste vernuften van de eeuw, in welke hij leefde.’ Dit bezorgde hem tallooze Verwonderaars en Leezers, die in den uitslag der Geschiedenis (terwijl zij in het licht verscheen) een hartelijk deel namen; ja menigte was 'er, en onder anderen Ladij bradshaigh, die in Brieven ernstig op hem aandrongen, om aan het treffend verhaal der lijdende Deugd eene wending ten goede en gelukkigen afloop te geeven. Dan richardson behield zijn ontwerp: ‘hij tekende de zegepraal
van de kuischheid des gemoeds; hij maalde haar af als onbezoedeld, onbezwalkt en onvatbaar voor alle besmetting: hij heeft zijne Clarissa, de bloem, die opwies, geurig voor de zinnen en liefelijk voor 't oog, rijkere geuren doen verspreiden, nadat de wreede roover de schoone roos geknot, en haare liefelijkheid vernield heeft.’ Hij deed zijne Heldin bezwijken, verwelken, omkomen, onder het geweld en de listen der vindingrijke boosheid, maar verhoogde haar sterfbed door de verhevenste uitzichten en vertroostingen der Godsvrucht.
‘Na twee Werken te hebben uitgegeeven, in ieder van welke eene Vrouw de hoofdpersoon was, besloot richardson der wereld een voorbeeld te leveren van een volmaakt Man. - Hij werd gedeeltelijk tot dit ontwerp aangespoord door de beschuldigingen van zijne vrouwlijke leerlingen, die, in antwoord op de verwijtingen, welke hij haar deed, dat zij te veel behaagen hadden in Lovelace, hem onder het oog bragten, dat hij haar niemand anders gegeeven had om te beminnen.’ Dus schreef hij nu zijnen Karel Grandison, die, welke hooge verdiensten men daaraan te recht toe-
{==558==} {>>pagina-aanduiding<<}
kenne, evenwel bewijzen draagt der onvolmaaktheden van een groot Vernuft, gelijk Mej. barbauld aantoont. Nog heeft de opsteller van deeze drie voornaamere Werken een boekdeel Gemeenzaame Brieven, een blad (No. 95) in den Rambler, en de Fabelen van AEsopus met aanmerkingen in het licht gegeeven, behalven een groot afzonderlijk blad over de Pligten der Vrouwen jegens haare Mannen, en eene Verzameling van leefregelen en zedelijke gedachten, getrokken uit zijne Romans.
Over den stijl van richardson is reeds een woord gezegd; verders heeft Mej. barbauld opgemerkt, ‘dat die in geene evenredigheid stond met de andere uitmuntende schoonheden zijner schriften. Hij schreef met gemak, terwijl de uitdrukkingen, zoo wel als de gedachten, gereedelijk tot zijne pen vloeiden: maar wij vinden in zijne werken, noch de ongedwongenheid en bevalligheid van de beschaafde wereld, noch het doorwrochte tijdperk van een meesterlijken Schrijver. (*) Zij zijn niet slechts overlaaden met eenen overvloed van pligtpleegende uitdrukkingen, die aan de zamenspraaken, in den Grandison vooral, zekere stijfheid geeven; maar zij zijn ook ontzierd door kleine onbeschaafdheden in de uitdrukking, nieuw gesmeedde woorden, en ingewikkelde en kwalijk geschikte volzinnen. - Nogthans is de stijl van richardson geschikt, om iedere omstandigheid van de zaak, die hij wil beschrijven, op de allerleevendigste wijze voor het oog des leezers te brengen. Hij heeft de naauwkeurigheid en de meesterlijke hand van eenen Nederlandschen Schilder, met de schoone denkbeelden van den Italiaanschen.’ enz.
Wij komen nu tot het Zedelijk Charakter van onzen beroemden Man, dat wij niet afkunnen, met weglaating van menigte kleene bijzonderheden uit zijn leven, kortelijk, en, zo na doenlijk, met de eigen woorden der bevallige Uitgeefster van zijne Briefwisseling, te schetzen. Als Drukker en Schrijver klom vast de vermaardheid van richardson; en breidde zich, met den aanwas zijner bekenden, de kring zijner verkeering en briefwisseling al verder uit: hij onderhield deeze, ondanks de zwakheid van zijn zenuwgestel, waarover hij zich menigwerf beklaagde; en de kwaal nam met zijne jaaren toe, onder den striktsten leefregel en het gebruik van teerwater, toen voor heilzaam gehouden. Altoos was hij sober en maatig, geregeld en vlijtig in zijne bezigheden, en een man van groote oprechtheid en eerlijkheid. Onder zijne deugden steeken zijne minzaamheid en herbergzaamheid uit.

{==559==} {>>pagina-aanduiding<<}
Zijn huis te Salisburij, en zijn buitenverblijf, eerst op North-End, vervolgens te Parsons-Green, stond open voor gastvrije bezoeken, voor ongelukkigen en derwaarts genodigde Vrienden. Hij betoonde zich, overeenkomstig zijnen wassenden rijkdom, milddaadig en onbekrompen in liefde, het zegel der Godsdienstigheid, wier uiterlijke pligten hij zorgvuldig waarnam. - Voorts ‘beminde hij altijd het gezelschap van Vrouwen. Hij leefde als in eenen bloemtuin van (onbesproken) Juffrouwen: deeze waren het, die zijn vuur aanbliezen, zijne keurmeesters, zijne toejnigchers.’ Met dit al behield hij, in de betrekking van huisvader en echtgenoot, zekere staatelijkheid en stijfheid in zijn gedrag, hoe gemeenzaam en uitlokkend hij anders was voor kleene kinderen. Doch onder zijne gebreken heeft men vooral te rangschikken het zwak, dat hij zelve ook aan zijnen Grandison toeëigende: hij wierd gestadig gevoed met loftuitingen, en zijne Werken waren het onderwerp der gesprekken in den kring, waarin hij leefde, de voornaame stof der brieven, die hij wisselde: geen wonder dus ‘dat hij een te hoog gevoelen had van zijne bekwaamheden, en met zich zelven maar al te veel zich bezig hield.’ Deeze trek van ijdelen hoogmoed, wordt te recht aangemerkt (*), zoude nimmer dus sterk zijn uitgekomen, zo veelen der brieven, die thans het licht zien, door zijne eigene voorzichtigheid in tijds vernietigd, of wel van zijne kleenkinderen terug gehouden waren. - Maar genoeg. Wij keeren weder tot 's Mans leven. Aan deszelfs einde in 1755 liet hij veel timmeren in de stad, als ook op het land, waar hij zijn nieuw betrokken buitengoed in orde
bragt. In 1757 trouwde hij zijne Dochter maria uit; en van dien tijd vergunde hij zich eenige rust van zijnen arbeid, die, volgens eigen gevoelen, door deszelfs overmaat, zijn gestel gekrenkt had. ‘Nu (zegt Mej. barbauld) had hij gelegenheid, zoo hij gezond mogt blijven, om genot te hebben van zijne verkreegene achting, zijne voorspoedige omstandigheden, zijne kinderen en zijne vrienden: maar, helaas! een tijd van rust, voor moeilijke arbeidzaamheid gekocht, komt dikwijls te laat om genoten te worden: en ten opzichte van de wereldsche, zoo wel als Godsdienstige, belangen, geldt het zeggen des Dichters:

When we find 
The key of life, it opens to the grave. 

Wanneer wij den sleutel des levens gevonden hebben, opent hij ons het graf.
De gesteldheid zijner zenuwen deed hem zichtbaar afneemen; ‘en zijn dierbaar leven werd eindelijk afgesneeden door

{==560==} {>>pagina-aanduiding<<}
eenen aanval van beroerte, op den 4den van Hooimaand 1761, in den ouderdom van 72 jaaren.’
Intusschen, om onze Leezers door veelheid van woorden niet af te matten, stellen wij ons verslag omtrent de Briefwisseling zelve, die in dit Deel voorkomt, tot de uitgaave uit van een volgend; wanneer wij te meer gelegen heid en ruimte zullen hebben, om hun met deeze nagelaaten schriften van richardson opzettelijk bekend te maaken. Wij sluiten met te zeggen, dat in dit Iste Deel gevonden wordt de Briefwisseling met den Heer aaron hill, warburton (één Brief), strahan, harris, cave, Lord orrery (één Brief), de Eerw. Heeren samuel en william lobb, Jun., Dr. young, en Mejuffrouw klopstock, (Echtgenoote van den Schrijver der Messiade.)

Aanmerkingen over de Dichtkonst. Te Amsterdam, bij F. Draijer, 1805. In gr. 8vo. 83 bl.

‘Hoewel dit Onderwerp reeds meermalen behandeld is, zo laat echter de rijkheid daarvan, en de onderscheidene oogpunten waaruit men hetzelve kan beschouwen, noch wel eene nalezinge toe in zulk een oogst. - Deze losse Aanmerkingen doen zien dat zij slechts als tot een Hoofd of Inleiding van uitvoerigere Beschouwingen dienen. Mooglijk dat wij dezelve, als ook de Geschiedenis der Dichtkonst, door den tijd op dit Boekske laaten volgen. Den Lezer zij intusschen dit aangeboden, en vare wel!’
Dit weinige strekt tot Voorreden voor dit Werkjen, het welk blijken draagt van veel kunde en oordeel. In eenen tijd, waarin zoo veele ligt opgeslagene Stukjens over Dichtkunst beuzelen, verblijden wij ons, een Boekjen in het licht te zien, waarin grondige kennis van oude Letterkunde doorblinkt, en waarin heldere begrippen zich aan ons oog telkenreize opdoen.
Tot eene proeve strekke het volgende, waar de Schrijver zegt: ‘Laat vrij het vaers een last zijn voor iemand die niet dan op de gewone wijze denkt, voor den Dichter is het een vermaak en als spel. In zijn vuur weet hij ter eigener stond deze aangename schikking der woorden, welke haar grond in zijn Muzijkaal gehoor vind, te verkrijgen. Deze manier om de woorden bij elkander te voegen is voor hem als geene moeite. De aangenaamste geluiden worden 'er door gebooren, men gaat op eene vloeijende wijze van de eene klank tot de andere over. Het is dan zonder reden dat sommige denken hoe de Dichter daarin te veel dwang ontmoet. Een edel en vindingrijk vernuft doet dit zo vaardig dat de gemaklijker behandeling van het Prosa hier in weinig of geen voordeel bezit. - Hoe welspreekend de Redenaar ook zij, nimmer

{==561==} {>>pagina-aanduiding<<}
noemde de Oudheid hem zo als zij den Dichter deed, een tolk der Goden.’
‘Maar hier uit moet men niet besluiten alsof de Vaersmaat alleen een Dichtstuk uitmaakt, neen, het Vernuft moet hier de eerste bron zijn. De Vaersmaat is niet meer dan een vereischte 't welk tot het Mechanismus dezer Konst behoort. - Men zegt; Als dit zo is, dan hebben zij die de oorspronklijke Taalen der Dichters niet kennen niets aan hunne Werken, al worden die ook in het schoonst Prosa 't welk men begeeren kan vertaalt. Dit stemmen wij gaarne toe. Ja niet alleen met opzet tot de vertaling in Prosa, maar ook zelf tot die welke in Vaersen. Het is niet mooglijk de welluidenheid van het oorspronklijke in welk een taal ook na te volgen; maar men moet echter daarom zulk een arbeid niet verachten. De Konstplaaten van een beroemd Graveerder na eenige heerlijke schilderijen behelzen eene groote waarde, echter word 'er 't koloriet in gemist. Een marcus antonius hoe vermaard ook wegens zijn Graveerkonst na de stukken van raphael, doet ons het onwaardeerbaar talent van raphael niet kennen, waardoor deze schilder zo vloeijend van Penceel was, dat men van hem zeide dat hij veeleer met dunne lucht dan met verw scheen geschilderd te hebben. Al is dan zulk een gemis zeer groot, ons word noch echter dat vermaak geschonken dat wij van 's mans Vernuft en van de zuivere omtrek die hij aan alles gaf, kunnen spreeken. Beroemde Vertalers vergoeden dus ook eenigermate het verlies 't welk sommige aan het oorspronklijk hebben door de juiste aanmerkingen die zij 'er bijvoegen, en waardoor zij de fraaijheid van ontelbare Dichterlijke plaatzen der Ouden zo nabij onder 't oog brengen dat men eenigzints daar door geholpen word, voor zo ver de zaak 'er vatbaar voor is.’
Het geen de Schrijver hierop laat volgen over het Rijmwoord verdient niet minder onze goedkeuring. Onzes oordeels is het zeker, dat, maat en rijm weggenomen, het dichtstuk vervalt. Waar toch zal men anders de palen stellen tusschen poëzij en prosa? Dichterlijk en dichtstuk wordt te zeer verward. Het meesterstuk van vernuft, de Telemaque, is wel in een dichterlijk gewaad gekleed, maar daarom nog geen dichtstuk. Of ieder verdicht stuk of werk is het ook; en Moeder de Gans vraagt ons denzelfden naam voor haare Vertellingen. Het bestek laat niet toe, dit verder te betogen.
Wij bevelen dit Boeksken aan, en zien met verlangen de meer uitvoerige (*) Beschouwingen, en bovenal de Geschiedenis der Dichtkunst van denzelfden Schrijver te gemoed, wien wij ernstig verzoeken, in dezen kring werkzaam te blijven, en

{==562==} {>>pagina-aanduiding<<}
in het vervolg de aangehaalde plaatsen uit Schrijvers onder aan de bladzijden aan te wijzen; iets, het welk, naar ons gevoelen, hoogst noodzakelijk is, opdat de onderzoeklievende Lezers overtuigende blijken kunnen vinden van de echtheid en juistheid der bijgebragte plaatsen.




Lektuur bij het Ontbijt en de Thetafel. Uitgegeven door Paulus van Hemert. IV en Vde Stuk. Te Amsterdam, bij M. Schalekamp, 1805. In gr. 8vo.

Eenmaal dit Werk bij deszelfs aanvang breed aangekondigd hebbende (*), het geen uit deszelfs aard niet geschikt is voor gedurige Recensiën, nam de Recensent de pen andermaal alleen op, om, na zijne betuigde verwachtingen van des Schrijvers oordeel, smaak, geleerdheid en vernuft ten dienste der verlichting en beschaving, zijne verontwaardiging te uiten over de wijze, op welke van hemert zich meende te moeten wreeken over ongunstige aanmerkingen op zijn geschrijf door eenen anderen Recensent (†). Thans doet hij het eeniglijk, om zijne verwachtingen van dit Werk, welke hem zoo aangenaam waren, te leur gesteld te noemen, daar hij deze Lektuur met minachting en wrevel van de ontbijt- en thee-tafel verworpen vindt in huisgezinnen, wien het te voren een aangenaam onderhoud was, maar wier eerbaarheid het duldeloos is, zich door eene lektuur, van welke men dit nooit verwachten kon, en zonder eenig waarschuwend opschrift, onder den algemeenen naam van allerlei, overvallen te zien met bedenkingen over het werk der voortteling; met bijzonderheden over de maagdelijke kuischheid bij zommige volkeren, en met eene vertelling wegens vrouwelijke oneerbaarheid, die gezamenlijk het dartel onderhoud van bordeel-confraters mogen uitmaken, maar door de eerbaarheid niet gelezen willen worden, ten zij de beoefening der natuurlijke geschiedenis van den Mensch dit noodzaaklijk maakt, en derzelver geregelde beschrijving den kieschen Schrijver, zijnes ondanks, tot zulke bedenkingen en verhalen dringt, beneden welke de vertelling van den Jesuiten prediker nog altijd zoo laag ligt, dat zij nooit meer
dan eene onbeschofte aardigheid mag heten, wanneer zij bij vrouwen wordt uitgekraamd.

Tweede en laatste Vervolg op de Reis naar Brunswijk, door den Vrijheer van Knigge, behelzende: Eene Reis van den Bailluw Wauman, Houtvester Doornbosch en Dominé Schottenius, van Biesterberg naar ***, ter bijwooning eener Doopplegtigheid, enz. Uit het Hoogduitsch. Alom te bekomen. In gr. 8vo. 236 bl.

Vonden wij den braven zwaarlijvigen Houtvester, in het vorige Deel van dit Werk, in het blote hembd, met halve

{==563==} {>>pagina-aanduiding<<}
laarsen en hartslederen broek, in dit Deel vinden wij denzelfden man al mede meer dan eens in eene of andere belachlijke ongelegenheid. Zo horen wij hem onder anderen hier eens op zekeren nacht: ‘help! help! help! wat weergae is dit? help! help! help! ik bid u!’ angstig roepen; en toen het gezelschap hem te hulp toeschoot, ging onderweg de kaars nog uit; dan eindlijk vond men den waardigen man, zeer onzacht uit zijnen eersten slaap gewekt door den groten bok van den Kastelein, die zich op den zolder bij den voorraad van haver vrij wat te goed had gedaan, op de kamer van den Houtvester verdwaald was, en dien de man voor den levenden duivel hield.
Daar, gelijk wij te voren reeds zeiden, een geregeld verslag der geschiedenis ons niet mooglijk is, willen wij het volgende voorval bij het afscheid uit die zelfde herberg tot een proefje afschrijven:
‘Kastelein! geef de rekening!’ riep de Bailluw wauman in het opgaan van den trap, en terstond trad de Kastelein in zijn bruin-katoenen vest, met de groene fluweelen muts met kleine zilveren knoopies onder den arm, de kamer in, en gaf, met eene diepe buiging, de rekening over. Reeds bij den eersten post gluurde de Bailluw wauman, half verwonderd en half gemelijk, over het blad heen.
Waum. ‘Wat weêrgaê, Kastelein! is dit? Houd gij mij voor een' gek, of zijt gij 'er zelfs een?’
Kastel. ‘Alles is volkomen accoord, zeer geëerde Heer Bailluw!’
Waum. ‘Wat drommel heeft uw stinkende bok op mijne rekening te doen? Hebben wij hem opgevreten?’
Kastel. ‘Wel, ik bid u, Mijnheer! Neen! Zulke voornaame Heeren vreeten immers, salva venia! niet als het lieve vee. Zij eeten. Neen! neen! ik weet zeer wel, hoe veel respect ik aan zodanige Heeren verschuldigd ben. Gij kunt mij op mijn woord van eer gelooven, dat ik drie jaaren in Hamburg ben geweest. Dat is eerst een stad, Mijnheer de Bailluw! ô! Wanneer men van Haarburg af, de Elve -’
Previll. - (die over den schouder van den Bailluw in de rekening had gezien) ‘Doe geen moeite, mijn vriend, om ons uwe vaart over de Elve te vertellen, zeg maar kort en zaaklijk, hoe komt gij 'er toe, om op de rekening te plaatsen: voor mijnen grooten Hans twintig Guldens!’
Kastel. Dat was hij wel waardig, mijn lieve Mijnheer! en ik wil wel een schurk weezen, zo ik hem voor dien prijs aan mijnen eigen Broeder zou hebben willen verkoopen. Zulk een bok is 'er in het heilige Roomsche Rijk niet. Ik had immers voor het vel alleen gemakkelijk twaalf Guldens kunnen krijgen, en aan nieren- en pens-vet’ -
Doornb. ‘Wat drommel raakt ons uw bokkevel met al uw nieren- en pens-vet. Ik mag gaarne lijden dat gij met uwen

{==564==} {>>pagina-aanduiding<<}
stinkenden bok, die mij dezen nagt zo veel spektakel gemaakt heeft, naar den bloksberg rijdt.’
Kastel. ‘ô! Hoe gaarne zou ik dat doen! Maar daar zit juist de knoop, dat het beest gestorven is.’
Doornb. ‘En wat raakt ons uw gecrepeerde bok?’
Kastel. ‘Ja, maar waar zou hij anders van gestorven zijn, dan van de alteratie, die hij dezen nagt op uwe kamer gehad en dat hij door het gevecht met u de rest gekreegen heeft. Gisteren was hij nog zo gezond als een hert, en dezen morgen vind ik hem in de stal dood liggen. Dus is 't immers niet meer dan billijk, dat gij mij denzelven ook betaalt.’
Waum. ‘Gekheid! Wij hebben den bok niet vermoord, en zullen hem ook niet betalen.’
Kastel. ‘Wel nu, dat is des te beter!’
Waum. ‘Hoe wat des te beter?’
Kastel. ‘Dan krijg ik 'er een paard voor.’
Waum. ‘Een paard? Een paard? Wat wil dat zeggen? Een paard?’
Kastel. ‘Hier is, met uw welneemen, een klein briefjen.’
De Bailluw wauman rukte den Kastelein het papiertje uit de hand en las:
‘Alzo en nademaal de Kastelein goudschaar alhier aangetoond, en des noods beweezen heeft, dat zijn zwarte Geitenbok, de groote Hans genaamd, dezen morgen in de stal dood gevonden is, en men geen andere oorzaak van dit subiet sterfgeval uitdenken kan, dan dat genoemde bok, in een gevecht, eenige uuren te vooren met de thans aldaar logeerende Reizigers gehad hebbende, quasi lethaliter moest ontsteld geweest zijn: zo zijn evengemelde Reizigers, volgends Rechten, ook verplicht om den Kastelein goudschaar voor dezen bok schadeloos te houden; wordende tevens het verzoek van meergemelden Kastelein geäccordeerd, dat, bijaldien de Reizigers de betaling weigeren zouden, op een van hunne paarden arrest worde verleend, en hem vrij staat, om hetzelve, in plaats van den bok, aan zich te eigenen, gelijk aan dit Arrest salvâ ceteroquin caussâ mits dezen wordt afgegeeven. Datum enz.

L.S. j.j. grijp. - Bailluw.’

Hoe zeer men bij de lezing van dit Boek van tijd tot tijd recht hartlijk lachen zal, zo herinnert zich de Lezer van het eerste Deel toch wel, dat dit van hetzelve niet het éénige uitwerkzel was, en in dit laatste Deel ontmoeten wij ook nu en dan nog al iets, hetwelk in het gevoelige hart voorzeker eenen indruk ten goede kan nalaten; weshalven wij ook geheel het Werkje kunnen aanprijzen.





{==565==} {>>pagina-aanduiding<<}

Algemeene Vaderlandsche Letter-oefeningen.

Predigten von Chr. Heinr. Ebersbach, Deutschen Prediger der Euangelisch-Lutherischen Gemeine zu Amsterdam. Erster und Zweyter Theil. Gedrukt auf Kosten des Verfassers. Amsterdam in Commission beij L.A.C. Hesse, 1804, 1805. 8vo. 504 s.

Met het geven van verslag dezer Leerredenen hebben wij gewacht tot de uitgave van het laatste Stuk des tweeden Deels, in dit jaar. De Eerw. ebersbach heeft in deze bundels eenëntwintig Leerredenen het licht doen zien, op sterk aanhouden van de aanzienlijkste leden zijner Gemeente en andere bij hem hooggeachte toehoorders.
Uit luk. II:21. wordt in de eerste Leerreden aanleiding genomen ter aanwijzing, hoe gewigtig en bepeinzenswaardig, bij het begin des jaars, de gedachte zij, dat men reeds vroeg, bij den aanvang des levens, aan het Christendom is toegewijd. - Het belangrijke en weldadige, in onze dagen, van het nadenken over christus, is voorgedragen in de tweede, naar matth. XXII:34-46. - De voorstelling der Gelijkenisse door nathan aan david, - het vonnis, door dezen gestreken, en de toepassing, door genen bij deze gelegenheid gemaakt, - herinnert aan eenige, in de derde Leerreden, naar 2 sam. XII:1-14, aangewezene waarheden, welker overweging van ongemeenen invloed zijn kan op het bezef der verpligting tot eenen deugdzamen levenswandel. - Dat het nadenken over de Geboorte van jesus christus, voor ons, als zijne belijders, over het geheel belangrijk en heilzaam is, wordt getoond in de vierde Leerreden, naar luk. II:15-20. - De hoge zedelijke waardij des vertrouwens op god is, naar matth. IX:18-26, geschetst in de vijfde Leerreden. - Drie Leerredenen, de zesde, zevende en achtste, naar

{==566==} {>>pagina-aanduiding<<}
luk. XXIII:43. joan. XVII:24 en 2 Cor. V:7-9, zijn geschikt ter ontwikkeling der gronden onzes geloofs aangaande het wederzien onzer afgestorvene vrienden, aan gene zijde des grafs. - Voorschriften, hoe wij, als Christenen, onze werkzaamheden, tot nut onzer medemenschen, moeten heiligen, zijn opgegeven in de negende Leerreden, naar mark. VII:31-37. - De tiende is toegewijd aan de afschetzing der treurige uitwerkzelen van onbeteugelde begeerten, volgens 1 Kon. XXI:1-19. - In de elfde wordt een tafereel opgehangen van de waardij des huiszelijken vredes, over Gen. XIII:8. - In de twaalfde wordt gesproken over onze huiszelijke betrekkingen, naar joan. IV:47-54. - Het onderwerp van de dertiende Leerreden is: Godsdienst, eene behoefte voor redelijke menschen, naar job XXI:15. - Beproeft alle dingen en behoudt het goede! is de vermaning van den Apostel paulus, 1 Thess. V:21, welke in de veertiende Leerreden verhandeld wordt. - Hoe nodig het, vooral in onze tijden, zij, te streeven naar wezentlijke godsdienstige verlichting en godzaligheid, is getoond in de vijftiende Leerreden, naar aanleiding van 2 petr. III:17, 18. - De waardij van de viering des Zondags, en de weldadige invloed van den Godsdienst, op de veredeling der gezellige vermaken, zijn de onderwerpen van de zestiende en twintigste Leerredenen, beide naar aanleiding van luk. XIV:1-11. - Het voorrecht, dat wij in eene Goddelijke Openbaring, en wel in de Christelijke, mogen geloven, wordt aangewezen in de zeventiende Leerreden, naar joan. I:18, en in de achttiende, naar
matth. VIII:1-13. - Over het groot geluk van rechtschapen Ouders, is de titel der negentiende Leerreden, ten tekst hebbende luk. XI:1-28. - De verzameling wordt besloten met de eenëntwintigste Leerreden, waarin, naar 1 Cor. I:23, 24, ontwikkeld wordt de stelling: dat de verkondiging der Leere van den Kruisdood des Heeren een belangrijk bewijs is voor de hoge waardij van het Leeraar-ambt.
Bij de verzekering, dat zonder het sterk aanzoek van veelen - die ook, als zodanig, hunne namen op eene den Eerw. Schrijver vereerende lijst van Inteekenaren hebben doen plaatzen - deze Leerredenen niet in het licht zouden verscheenen zijn; voegt de Eerw. ebersbach, op den toon der oprechtheid en ongemaakte nederigheid, de betuiging in zijn Voorbericht: ‘dat nie-
{==567==} {>>pagina-aanduiding<<}
mand beter dan hij zelf het gebrekkige dezer Leerredenen kent; dat dezelve in zijne oogen verre beneden de meesterstukken van eenen zollikofer, reinhart, marezol, en andere vermaarde Kerkredenaaren van onzen tijd, moeten gesteld worden; en dat de vrees voor onbescheidenheid jegens zijne Vrienden hem weerhouden heeft om hun verzoek te weigeren, om ook onder de Leerredenen zulke te laten drukken, welke zijn Eerw. zelf liever ongedrukt zoude gelaten hebben.’
Daarenboven wordt de Lezer verzocht, bij de beoordeeling in het oog te houden, ‘dat deze Leerredenen gehouden zijn voor vergaderingen van menschen uit allerlei standen; dat zij berekend zijn naar de behoeften van toehoorders, die tot eene Gemeente van niet minder dan dertigduizend zielen behoren; dat derzelver inhoud grotendeels gekozen is naar de tijdsomstandigheden, waarin wij hier te lande ons bevinden; dat derzelver bewerking ingericht is naar de vatbaarheden en vorderingen van een zeer gemengden hoop; en dat zijn Eerw. alzo veel onaangeroerd moest laten, waarvan hij, voor andere toehoorders, zoude gewaagd hebben, en tevens van dingen spreken, welker voordragt onnodig zoude geweest zijn voor eene andere Duitsche Stads-gemeente.’
Naardien Kerkredenen doorgaands uitgesproken worden voor zeer gemengde scharen, is het vast de grootste kunst, derwijze te prediken, dat kundigen en onkundigen stichting erlangen. De Leeraar moet zich, onzes oordeels, zekere middelklase voorstellen, opdat hij niet, door eene te ingewikkelde voordragt, voor mingeoeffenden onverstaanbaar, of, door eene verwerpelijke platheid, het deftige uit het oog verlieze, en voor ervarenen, die tevens smaak bezitten, ondraaglijk worde. Dit doel zal hij treffen, wanneer hij klaarheid en netheid in stijl en taal, met ernst en hartelijkheid in de ontwikkeling der redelijke en Euangelische waarheden en vertroostingen, vereenigt, en dezelve zo duidelijk en belangrijk weet voor te stellen, dat het verstand verlicht, het hart getroffen, en 'er alzo waare stichting geboren worde. - Ofschoon bevoegde Kunstrechters mogten oordeelen, dat de Eerw. ebersbach, vooral ten aanzien van het zaakrijke en afdalende in de bijzonderheden, 't welk de waardij van het practicale der Leerredenen uitmaakt, de door hem boven gemelde en geëerbiedigde voorbeelden niet evenaart; is het 'er ook

{==568==} {>>pagina-aanduiding<<}
verre af, dat wij zijn Eerw. de verdienste zouden ontzeggen, van, bij netheid in taal en stijl, duidelijkheid en ernst in voordragt gepaard, en zijne onderwerpen met vuur en levendigheid behandeld te hebben. Heeft hij verkozen, misschien om de behoeften van minkundigen, zich hier en daar bij algemeenheden te bepalen, liever dan overal tot veelerlei bijzonderheden van het dagelijksche leven, tot de zo verschillende overleggingen des harten enz. af te dalen - het ontbreekt ook niet aan naauwkeurige uiteenzetting van stellingen, die beredeneerd worden; terwijl steeds het hoofddoel is: opwakkering tot ijver in het bevorderen der Godzaligheid, en alzo aansporing, om, met verfoeijing der ondeugd, te streeven naar het heerlijk doel van onze verordening als Menschen en Christenen.
Om over de wijze der behandeling te kunnen oordeelen, willen wij den Lezer met den hoofdinhoud dier Leerredenen bekend maaken, die het wederzien onzer Vrienden na den dood ten onderwerp hebben, en tot welkers opstelling de dood van een geliefd en veelbelovend Kind aanleiding gaf, gelijk de Eerw. Schrijver in zijn Voorbericht gemeld heeft. - De eerste dezer Leerredenen behelst gronden voor dit wederzien. Een dier gronden wordt gezocht in de betrekking, hier tusschen Vrienden en Bloedverwanten aanwezig; - een andere, in de gedachte, dat zonder het wederzien in de andere waereld geene zaligheid denkbaar is. Nog andere gronden worden in de tweede Leerreden over dit onderwerp nader opgespoord, en gezegd, ten derden, gelegen te zijn in de behoefte en wensch, allen eigen, om ontvangen weldaden te vergelden, zo niet door daden, ten minsten door woorden; waartoe wij in de andere waereld de beste gelegenheid zullen hebben, en vergoeden kunnen 't geen ons hier onmogelijk was, door de scheiding, welke de dood veroorzaakte. Een vierde grond ligt in den gewigtigen invloed des geloofs in het wederzien op onze zeden en gezellige deugden, alzo het daartoe eene der krachtigste drangredenen kan geacht worden. Een vijfde grond voor het wederzien mag men zoeken in den troost, welken het ons geeft, zo bij den dood onzer vrienden, als op ons eigen sterfbedde, wanneer wij hun op deze aarde moeten achterlaten. Ook kan men nog als een grond aanvoeren den wensch om beroemde mannen der vroegere eeuwen te leeren kennen. - Na deze gronden in de bij-
{==569==} {>>pagina-aanduiding<<}
zonderheden meer en min uitvoerig ontwikkeld te hebben, gaat zijn Eerw. voort, in de derde Leerreden over dit
onderwerp, de tegenwerpingen te toetzen, welke worden aangevoerd tegen de leere des wederziens. Op de eerste tegenbedenking: Hoe men elkander na den dood zal kunnen vinden, daar men, zedert het verlies van elkander hier op aarde, door lengte van tijd, elkander als vreemd kan worden, en de indrukken der liefde en vriendschap uitgewischt kunnen worden, - wordt hoofdzakelijk, met twijffeling, of men wel geheel van elkander vervreemden kan, geantwoord: dat god genoegzame middelen heeft om die verwijderden weder tot één te brengen, en het verdoofde vuur der liefde op nieuw te doen ontgloeien. - Eene andere vraag wordt in dezer voege geopperd: Waaraan zullen wij elkander weder kennen, daar wij ons tegenwoordig lichaam in de eeuwigheid niet overbrengen? Hierop wordt geantwoord, dat, buiten de harmonie der zielen, die hier elkander kennen door overeenstemming in beginzelen, het zeer waarschijnlijk is, dat wij, aan gene zijde des grafs, een lichaam, gelijkformig aan het tegenwoordige, zullen omdraagen; 't welk niet alleen de Rede waarschijnlijk maakt, maar ook de Openbaring bevestigt. - Eene derde vraag is: Wanneer zullen wij elkander wederzien; terstond na den dood, of later? en wordt, op eenige aangevoerde gronden, terstond na den dood als het waarschijnlijkst geoordeeld. - Voorts wordt in bedenking gegeven: Hoe lang zal die hereeniging duuren; eeuwig, of korter? en geantwoord, als aanneemlijkst te agten, dat, schoon de verwijdering daar niet voor altoos zijn zal, de vereeniging echter wel bij tusschenpozen afgebroken kan en dient gesteld te worden. - Daarenboven wordt in het midden gebragt: Als wij dáár een onzer geliefden of bloedverwanten in het
gezelschap der zaligen te vergeefs zoeken, en weeten dat hij een onzalig lot ondergaat, wijl hij hier op aarde zedeloos zich gedroeg; moet dan het wederzien ons niet martelen, of moet, dewijl wij daar zalig zijn zullen, het geloof in het wederzien, om deze reden, niet geheel vervallen? Behalven eenige andere vermoedens, wordt inzonderheid hier tegen aangemerkt, dat wij in de eeuwigheid beter dan hier den weg der Goddelijke rechtvaardigheid zullen kennen, en, het oogmerk der Goddelijke straffen doorziende, ook daarin de opperste wijsheid en liefde zullen eerbiedigen, op eene wijze, dat daardoor, bij het wederzien, wegens aan-
{==570==} {>>pagina-aanduiding<<}
gevoerde tegenbedenking, onze zaligheid niet zal kunnen gestoord, maar wel vermeerderd worden. - Eindelijk werpt men nog tegen: Dat wij zinnelijke schepzelen zijn, en dat wij, als zodanigen, ook geene andere dan zinnelijke begrippen vormen van eeuwigheid, van wederzien, en van de hope deszelven; zo dat wie weet of wij niet dwaalen, en of wij niet te veel in dezen op onze wenschen en zinnelijke begrippen bouwen? Dan ook hierop wordt, na eenige voorafgaande aanmerkingen, geantwoord, dat de erkentenis van het verschil der dingen zelve met onze zinnelijke voorstelling, ten opzigte van het geloof aan het wederzien, geene zwarigheid maakt, dewijl god ons zo niet zoude geschapen hebben, als wij zijn, indien het niet tot ons geluk diende. Dewijl wij dan, volgens gods inrichting, schoon als zinneljke schepzelen, aan eene wedervereeniging kunnen denken, en 't begrip, hieruit geboren, zo naauw met ons geluk, rust en deugd in verband staat; zo kunnen wij ook als zinnelijke schepzelen van god verwachten, dat Hij die gedachten, dat
verlangen, die begeerte des wederziens eens voldoen zal; ofschoon dat wederzien dan ook, in sommige opzigten, verschille van de voorstelling, welke wij ons deswegen tegenwoordig, als zinnelijke schepzelen, vormen.
Zonder ons ter beoordeeling verder in te laten, merken wij alleen aan, dat de Leerredenen niet zeer doorspekt zijn met gepaste schriftuurlijke aanhalingen, en dat de Teksten, in plaats van in de bijzonderheden, met uitlegkundige naauwkeurigheid, doorgaands verklaard te worden, meestal tot blote aanleiding dienen van de behandeling des onderwerps, daaruit afgeleid. Ons bestek gedoogt niet, dat wij een staal geven van den trant en stijl des Schrijvers, die ons over 't geheel zeer wel, en hier en daar bijzonder wel bevalt. Wij eindigen met den Lezer nog te melden, dat de meeste Leerredenen besloten worden met Coupletten uit zeer schoone en stichtelijke Gezangen, waaromtrent de Eerw. ebersbach zich in zijn Voorbericht aldus uitlaat: ‘Ik koos de Gezangen, waarmede verscheidene der Leerredenen besloten worden, deels, wijl, naar mijne ondervinding, een goed Vers, aan het einde eener Leerreden, met kracht opgezegd, de indrukken op het hart der Hoorderen uitnemend bevordert; deels, wijl mijn oogmerk was, mijne Toehoorders van tijd tot tijd bekend te maken met

{==571==} {>>pagina-aanduiding<<}
de beste Geestelijke Liederen mijns Vaderlands (Duitschland), en alzo het verlangen naar dezelve gaande te maken, wanneer 'er eens een nieuw Gezangboek ten dienste onzer Gemeente mogt worden uitgegeven.’




Specimen Hermeneuticum, de diversis signisicationibus vocis ΧΑΡΙΣ, in N.T. &c. &c. Auctore Iacobus Iustus Scholten, Horna Batavus. Traj. ad Rhen. apud O.I. a Paddenburg, et G. ab Yzerworst. 8va. form. maj. pagg. 176.

Het baart bij eerstbeginnenden, in het lezen en verklaren van het Nieuwe Verbond, geene geringe moeielijkheid, dat deszelfs Schrijvers verscheidene woorden en spreekwijzen in zeer verschillende, ook wel van 't gewoone gebruik verre afwijkende, beteekenissen gebruikt hebben. De Woordenboeken van schwartz, schoettgen, krebs, spohn, teller, schleusner en anderen bewijzen daaromtrent niet altijd den regten dienst. Dikwijls ziet men, in dezelven, de onderscheidene beteekenissen veel te veel vermenigvuldigd, en geheel strijdig met goede uitlegregels opgegeven en gerangschikt. Een voornaam gebrek is hierin gelegen, dat men de denkbeelden en gevoelens der Schrijveren niet genoeg onderscheidt van 't geen zij, ginds en elders, door woorden hebben willen uitdrukken. De kundige Schrijver van dit Academisch Strijdschrift, thans Predikant te Ophemert, heeft, onder voorzitting van zijnen waardigen Leermeester, den Hoogleeraar heringa, die 'er hem den weg toe gewezen heeft, met het Grieksche woord χάρις, dat zeer dikwijls, in het N. Verbond, in onderscheiden zin voorkomt, de proef genomen, om dat gebrek te verhelpen. Hij tracht de verschillende beteekenissen van dit woord in eene juiste orde te schikken, met aantooning van de wijze, waarop de eene uit de andere gevloeid, en elke derzelven, op onderscheidene plaatzen, die meestal één voor één opgeteld en kortelijk verklaard worden, aangewend zij.
De eerste beteekenis van 't woord χάρις stelt hij te recht te zijn bevalligheid, aangenaamheid, die men zoo wel bij Grieksche Schrijvers, als in de Grieksche Vertalingen van het O. Verbond, Apocryphe Schriften, en in het N. Verbond, (Luc. IV:22. Eph. IV:29.

{==572==} {>>pagina-aanduiding<<}
Kol. IV:6. III:16), aantreft. De tweede, ook bij classieke Schrijvers niet onbekende, in het N. Verbond meest heerschende beteekenis is die van welwillendheid en ongehoudene gunst. Hier komen eerst zulke plaatzen, die de Schrijver oordeelt allerduidelijkst en minst betwistbaar te zijn, daar de Nederlandsche Overzetters meestal 't woord genade hebben, in aanmerking: Luc. I:30. II:40, 52. Hand. II:47. IV:33. VII:10, 46. Hebr. IV:16. Jak. IV:6. 1 Pet. V:5. Uit deze plaatzen worden dan vervolgends nog vele anderen in denzelfden zin verklaard, als daar zijn dezulken, waarin de χάρις (de ongehoudene gunst) van God, en van onzen Heere Jesus Christus, genoemd wordt, waartoe ook de gewoone heilgroeten en zegenwenschen in de Apostolische brieven behooren; ook anderen, daar onzen Schrijver 't woord χάρις, zonder eenig bijvoegzel, of ook met bijvoeging van anderen, als λόγος, ἐυαγγελιον, πνεῦμα, in dezelfde beteekenis schijnt gebruikt te zijn. voor eene derde, met de vorige nauw verbondene, hoewel bij Grieksche Schrijvers minder voorhanden zijnde beteekenis, neemt hij aan die van weldaad of geschenk, maar brengt daartoe niet zoo vele plaatzen, als ons daartoe schijnen te behooren. De navolgende alleen, Hand. VI:8. 2 Kor. I:15. IV:15. VI:1. IX:8, 14. 1 Pet. III:7. IV:10, oordeelt hij dien zin te vorderen. Eindelijk komt ook nog de beteekenis van iets aangenaams, waarmede hij ook die van vergelding en dankzegging verbindt, te berde.
Wij hebben deze Uitlegkundige Proeve, die zoo wel den Hoogleeraar heringa, als dezen zijnen Kweekeling, eere aandoet, met genoegen gelezen. Nieuwe gedachten en betere verklaringen der menigvuldige verhandelde plaatzen, dan die reeds door anderen in 't midden gebragt zijn, hebben wij 'er niet in aangetroffen. Maar de jonge Schrijver toont bekend te zijn met de beste hulpmiddelen ter uitlegging van de Schriften des Nieuwen Verbonds. Bij de meeste plaatzen worden de onderscheidene vertalingen van de meestgeachte oude en nieuwe Schriftuitleggers met snedig oordeel ter toetse gebragt. Niet altijd, evenwel, is de keuze, naar ons inzien, even gelukkig uitgevallen. Ook zien wij geene noodzakelijkheid in de geduurig wederkomende opnoeming en beöordeeling van andere vertalingen, bij elke plaats, die niet zelden, met schijnbaar verschil, op 't

{==573==} {>>pagina-aanduiding<<}
zelfde nederkomen, en waarbij dezelfde reden van verschil van andere verklaringen gevolgd wordt, en, uit dien hoofde, alleenlijk met een woord had behoeven gezegd te worden, welke vertaling men, naar 't eenmaal aangenomen richtsnoer, aanneemt. Ondertusschen verdienen alle zulke bijdragen, tot grondige verklaring van het Nieuwe Verbond, aanmoediging en lof. Men herkent ook hier allerwege den schranderen Leerling van den verdienstelijken Hoogleeraar heringa, wiens oordeel nu en dan met name genoemd en doorgaans gevolgd is.





Opwekking om alles te doen, wat mogelijk is, tot bevordering en uitbreiding van het echte Christendom: voorgedragen den 8 Aug. 1805, bij gelegenheid van de Algemeene Vergadering van het Nederlandsch Zendeling-Genootschap, destijds gehouden te Rotterdam, door Frans van Gogh, Predikant te Schiedam. Te schiedam, bij G.W. van Hemsdaal, 1805. In gr. 8vo. 46 bl.

Wij geloven zeer gaarne, dat velen der Directeuren en Leden van Nederl. Zendeling-Genootschap op de uitgave van deze Opwekking-rede hebben aangedrongen: daar iedere Leerreden, bij soortgelijk eene gelegenheid, nog altijd het licht zag, moest men ook de uitgave van deze verlangen, die bij de vorigen hare plaats verdient, in warmte en ijver voor des Genootschaps pogingen voor gene van dezelve behoeft te wijken, en wederom nieuwe blijken oplevert, dat, hoe zeer dan ook sommige leden tot andere Christen-gezindheden mogen behoren, Directeuren, wanneer zij daar als Redenaars optreden, gene de minste bedenking maken, om zich als ijverige voorstanders te doen kennen van dat Kerkgenootschap, waarvan de meesten hunner, en althands allen, die aldaar tot nog toe redenden, Leeraaren zijn. Niet alleen stralen zodanige gevoelens in geheel deze Redevoering door; maar het trok al aanstonds onze aandacht, dat de uitgesproken zegen, uit 1 Cor. XIII:13 ontleend, met eene invoeging vermeerderd is, (de liefde Gods, des vaders, zegt de Leeraar van gogh) tot welke wij genen Christen-leeraar bevoegd rekenen, hoe gewoon dezelve in het Hervormd Kerkgenootschap ook wezen moge; en 's mans bepaling van

{==574==} {>>pagina-aanduiding<<}
den zuiveren, maar tevens beoefenenden Godsdienst, die wij in deze Rede op den voorgrond vinden, moge overigens onzen Lezeren tot eene proeve dienen, dat het zo straks door ons gezegde naar waarheid is: dezelve is gelegen, en in de regte kennis van alles, wat de Heiland en zijne Apostelen geleerd en bevolen hebben, en in het geloof des harte in den Heere j.c., als den Goddelijken Verlosser, Die, voor ons en in onze plaats, onze zonden gedragen heeft, in zijn ligchaam, op het hout, en in eene daaruit voortvloeijende dankbare liefde jegens God en elkander, naar de voorschriften van het Euangelie. ‘Ja dit,’ (zo vervolgt hier de Redenaar) ‘en dit alleen, versta ik door het ware Christendom, in vereeniging met alle de Bestuurders en Leden van het Ned. Zend. Genootschap.’ (Dit moge waar zijn; de Heer van gogh kan het weten; maar het geen hij 'er bijvoegt, is, onder verbetering, eene machtspreuk:) ‘en met alle die overige Christenen, die zich onpartijdige en juiste begrippen vormen, nopens den waren aard van dien schoonen Godsdienst, die van Christus zijnen naam ontleent.’ Weshalven het ons geenzins bevreemdt, dat ook deze Redevoering met eene goedkeuring der E. Classis van Schieland pronkt. Overigens lazen wij deze Opwekking-rede met genoegen; wij laten toch gaarne een ieder zijne eigene denkwijze volkomen vrij, en beoordelen hem in zijnen geest; met overtuiging zeggen wij dan ook: dit stuk is fraai, met oordeel en smaak bewerkt, en wij twijfelen niet of de Redenaar zal zijn voornaam oogmerk met de uitgave bereiken, dat
velen, namentlijk, bewogen worden om deel te nemen in des Genootschaps pogingen; vooral velen van zijne Mede-leeraars in de Hervormde Gemeenten van Nederland, om zich te verklaren voor Medeleden van deze Maatschappij. (Meer dan dit, zegt de Eerw. van gogh, is 'er voor hun niet nodig om het te zijn, en als de zoodanigen behandeld te worden.)
De text, pred. IX:10a. Alles wat uwe hand vindt, enz. is hier eeniglijk een motto; van denzelven zegt de Redenaar dan ook volstrekt niets; die woorden worden slechts gebruikt ter opwekking, om, ter bevordering en uitbreiding van het ware Christendom, (waarvan wij de bepaling reeds hebben aangestipt) met alle onze krachten al dat geen in 't werk te stellen, wat in ons vermogen is: 1) Uit hoofde van deszelfs tegenwoordigen toe-
{==575==} {>>pagina-aanduiding<<}
stand is dit zeer nodig: de Redenaar beroept zich op de kennis, het geloof en de liefde bij de Christenen van den tegenwoordigen tijd; het laatste brengt hem van zelve op het verzuim om het Euangelie verder uit te breiden. Dit eerste stuk loopt zeer kort af. 2) Dan breedvoeriger (dit was toch zijne hoofdzaak) handelt hij over de verplichting en aanmoediging tot dat werk. Met een enkel woord stipt hij den plicht aan, om het Christendom onder deszelfs belijders te bevorderen; maar in het brede, om dit te doen onder de Heidenen, des Genootschaps voorname bedoeling. Hij toont aan: dit is de eisch van God; - Jesus en zijne echte volgers door alle tijden zijn hierin ten voorbeeld; - de liefde van Jesus omtrend onwaardigen, - ons eigen belang, - en eindelijk het belang van Aarde en Hemel, dringt daartoe. Wat dit laatste betreft, (want ons bestek gedoogt niet, den Redenaar in iedere bijzonderheid te volgen) het echte Christendom vernielt het oorlog, en maakt, dat onder alle Natien en door geheel de wereld vrede is; - het bijzonder geluk der Heidensche Natien wordt 'er door tot stand gebragt, daar deze alzo uit den ellendigsten toestand verlost worden; - door zodanige pogingen zullen de Christenen zelve zich naauwer vereenigen; - en alzo
zal de Hemel bevolkt en verheugd worden. Het 3de Deel der Rede bevat waarlijk roerende aanspraken en opwekkingen, die geheelenal doelmatig zijn.
Wij kunnen den Eerw. van gogh den lof niet weigeren, dat hij de taak, die hij op zich nam, wel heeft uitgevoerd; in geheel deze Opwekking-rede zich toont te herinneren, in welk eene Vergadering hij spreekt, en met welk een oogmerk; waarom hij al het overtollige en minder doelmatige afsnijdt; - en, doet hij zich kennen; gelijk wij zeiden, als een vrijmoedig voorstander der leerbegrippen van het Kerkgenootschap, waarin hij dient, niet minder onbeschroomd en duidelijk komt hij uit, als met geheel zijn hart de belangen en bedoelingen van dat Genootschap toegedaan, waarin hij nu als Redenaar optrad; terwijl in dit opzicht het ‘pectus est quod disertos facit’ ten vollen in hem bevestigd wordt.
Tot eene kleine proeve geven wij het volgende, waar hij, de Vergadering bepalende bij het voorbeeld, door alle tijden, van ieder echt volger van Jesus, het aandenken aan eenen onlangs overledenen geachten Broeder

{==576==} {>>pagina-aanduiding<<}
geheel onverwacht en toch ongedwongen verlevendigt, hetgeen voorzeker bij de mondlijke voordragt zeer aandoenlijk werken moest:
‘Ja ook in onzen tijd ontbrak het niet aan zulken, die, in navolging van den Heere Jezus, alles over hadden voor het Christendom, in alle oorden van de wereld, en ook, God zij geloofd! in ons eigen Vaderland. Met aandoening denk ik hier aan onzen afgestorven Vriend en Medebroeder, den onlangs in den Heer ontslapenen krom. ô! Hoe vurig brandde zijn hart van verlangen, dat die schoone Godsdienst, aan welks bevordering hij in zijn Vaderland - onder zijne vrienden en magen, en in zijne Gemeenten, met zoo veel ijver en zegen werkzaam was, ook tot de Heidenen mogt komen! Hoe gretig greep hij de gelegenheid aan, om eene Zendelingmaatschappij tot stand te helpen brengen in Nederland! Welk een ijver bezielde hem, toen hij, bij de oprigting van ons Genootschap, tot onzen Voorzitter was gekozen! Hoe hartelijk waren toen zijne gebeden! - hoe wijs zijne raadgevingen! hoe vurig alle zijne bemoeijingen! welk eene blijdschap was het hem, om, hoezeer in jaren ver gevorderd, telkens de reis naar deze Stad te doen, ten einde onze Vergadering bij te wonen! Hoe werkzaam was hij hier steeds in onze zamenkomsten! Hoe arbeidzaam voor de groote zaak, die wij wenschen, buiten dezelve! En zou deze zalige Broeder nu ophouden hieraan bevorderlijk te zijn? Neen, mijne Broeders! hij nam de zorg voor de belangen der Heidenen met zich naar den hemel. Daar kwam hij bij gezaligden uit hun, voor wien ook zijn ijver van God gezegend was. Daar verblijdt hij zich, zoo menigmalen als de Engelen hem berigten, dat het goed gaat met de uitbreiding van Christus Rijk op deze wereld, en dat zijne voormalige Zendelingbroeders daar voor blijven ijveren, ja - maar daar helpt hij ons ook nog met zijne gebeden - gebeden, die nu nog krachtiger zijn, dan de gebeden, die hij hier op aarde deed. ô IJverige man! Jesus gaf ons u - Jesus nam u van ons weg! De naam des Heeren zij geëerbiedigd door ons allen! Ja, gezegende Verlosser! wij
onderwerpen ons aan uw hoog bestuur, en u, gestorven Broeder! u gunnen wij uw geluk, terwijl uwe nagedachtenis onder ons in zegeninge

{==577==} {>>pagina-aanduiding<<}
blijft, en wij uw geloof en uwe liefde wenschen na te volgen, en u eens weder te vinden bij uwen en onzen gezegenden Verlosser.’

Over de waarheden van den Christelijken Hervormden Godsdienst, enz. Te Arnhem, bij J.H. Moeleman Jun. 1805. In 8vo. 191 bl.

Een elendig oudmoods Onderwijsboek, zonder oordeel en smaak, door een Leeraar, wij weten niet wie, opgesteld ten dienste zijner Catechisanten, die waarlijk te beklagen zijn, dat ze geen beter wegwijzer hebben, in een' tijd, waarin zoo vele betere Leerboeken voorhanden zijn. Hij zegt, omtrent drie jaren geleden, zijne, hier met eenige verandering voorafgaande, kleine schets, zijnde eenige zeer eenvoudige vragen over de waarheden van den Christelijken Godsdienst, ten dienste der eenvoudigsten en eerstbeginnenden, op eigene kosten te hebben laten drukken en ronddeelen, maar nu, den aanwas van kunde (!) en verdere leergierigheid, bij verscheidenen zijner leerlingen, bespeurd hebbende, 'er toe overgegaan te zijn, om eene grootere en meer uitgebreide schets dier waarheden door den druk gemeen te maken, ten gebruike van meer gevorderden. De kleine schets bevat alleen negen Hoofdstukjens, met een Aanhangzel over de Tien Geboden; de grootere is in dertig Hoofdstukken afgedeeld. Beiden zijn, op de gewoone wijze, met vragen en antwoorden, opgesteld, met dat verschil alleen, dat in de kortere schets ook een aantal onbeantwoorde vragen wordt gevonden. Zie hier, tot eene proeve op hoedanige wijze de Leeraar het geheugen zijner meer gevorderde leerlingen tracht te hulp te komen, een gedeelte van het antwoord op de vraag: Hoe luidt het Gedicht van de Boeken des O. en N.T.

	Antw.
Het heilig Bijbelboek bevat, 
In zig een ongemene schat, 
Voor naarstigen in 't zoeken. 
Men vind, in 't Oude Testament, 
Bij Jood en Christen wel bekend, 
Een min dan veertig Boeken, 

{==578==} {>>pagina-aanduiding<<}

Vijf zijn van Moses, Josua, 
Het Boek der Richtern, Ruth daarna, 
Van Samuel twe Werken, 
Twe van 't bedrijf der Koningen, 
Chroniken twe, door Geest en Pen, 
Beschreven voor Gods Kerken. 
 
Esra en Nehemia's trouw, 
't Boek Ester, Ahasuëros Vrouw, 
Job en 't Boek der Psalmen. 
De Spreuken, Prediker en 't Hooglied, 
Veel schoner dan Parnas 't uitgiet, 
Vol aangename galmen. 

Sed ohe! jam satis est.




Lani Ottonis Sluiter Lectiones Andocideae. - Interjectae sunt Lud. Casp. Valckenaerii ineditae et Io. Luzacii in Andocidem Animadversiones; item nonnulla ex Codicibus MSS. excerpta. Lugd. Bat. apud Haak et Socios. 8va. form. maj. pagg. 288 praeter Praefationem.

De Heer sluiter, in de plaatze van den overleden Hoogleeraar terpstra, aan het Kweekschool te Deventer beroepen, vond deeze gelegenheid geschikt om zijnen reeds te vooren aangevangen arbeid over andocides in het licht te geeven en op te draagen aan de Regeering dier Stad en de Opzienderen der Doorluchtige Schoole. In eene, op deeze Opdracht volgende, Voorreden bericht hij den Leezer, dat hij, door de Heeren luzac en wijttenbach onderwezen, bij het leezen der Grieksche Redenaaren, meermaalen zijne krachten had beproefd in het herstellen van eenige ontwijffelbaar bedorven plaatzen; dat hij zijne aanmerkingen den Heere luzac had medegedeeld, en deeze hem aangemoedigd om dezelve door den druk gemeen te maaken. Om het werk niet te breed te doen uitloopen, bepaalde hij zich tot andocides; spoorde de bijzonderheden van 's Mans leeven op, en bragt zijne Aantekeningen in orde. Hieruit ontstond het stuk, hetgeen wij thans voor ons hebben, en dat den ijver, der arbeidzaamheid, be-
{==579==} {>>pagina-aanduiding<<}
lezenheid en oordeelkunde des jongen Hoogleeraars eer aandoet.
Het Werk bestaat uit Twaalf Hoofdstukken. Alleen het laatste is aan den Redenaar lijsias gewijd. Des Schrijvers aanmerkingen over andocides waren zo breed uitgedijd, dat hij zich verplicht vond, aan lijsias mindere ruimte te gunnen, dan hij eerst denzelven had toegedacht (*). Van de elf overige loopen de vijf eerste over het leeven en de lotgevallen van andocides, met tusschenvoeginge van oordeelkundige aanmerkingen over verscheiden onderwerpen, welke doorgaans getuigenis draagen van des Schrijvers vlijt en schrander doorzicht. De volgende zes behelzen opheideringen van duistere en verbeteringen van gebrekkige plaatzen in de Werken des Atheenschen Redenaars, waarbij de Heer sluiter zijne verplichting erkent aan zijnen Leermeester luzac, van welken hij, onder andere hulp, ook de aantekeningen van deszelfs Schoonvader valckenaer had ontvangen.
Uit de vijf eerste Hoofdstukken zullen wij een beknopt verslag van het leeven van andocides geeven. De Schrijver heeft veel moeite genomen om de bijzonderheden daarvan bijeen te zamelen; dezelve zijn weinig bekend dan bij Geleerden van den eersten rang, en zullen onzen Leezeren in het algemeen aangenaamer zijn, dan het onderzoek der richtigheid of gebrekkigheid der bijzondere plaatzen van eenen Griekschen Redenaar.
    I. Andocides was askomstig uit een dier aanzienlijke Geslachten, welke den naam van Eupatriden droegen, van ouds in waardigheid uitmuntten, en de bezorging hadden van den Godsdienst en deszelfs plechtigheden (†). Om niet te spreeken van fabelachtige afleidingen van telemachus, of zelfs van mercurius (‡), zijn geslacht was een der oudsten, en behield langen tijd eenen beroemden naam en niet kleinen invloed in het Gemeenebest. Leogoras, zijn Overgrootvader, verkoos de ballingschap boven eene slaafsche onderwerping aan pisistratus, en was naderhand een van de herstelleren der Atheensche vrijheid (§). Andocides,
        
{==580==} {>>pagina-aanduiding<<}
Zoon van leogoras, sloot, als Gezant van Athene, het dertigjaarige verbond met de Lacedaemoniers (*). De Zoon van deezen andocides, naar zijnen Grootvader leogoras genoemd, wordt beschreven, en door de schimpzieke Tooneeldichters van dien tijd gehekeld, als een verwijfd, wellustig mensch (†). Hij was de Vader van den Redenaar andocides, welken tzetzes wel den aangenomen Zoon van leogoras noemt, maar zonder daarin iemand der Ouden op zijne zijde te hebben (‡). - Andocides werd geboren in het eerste jaar der LXXVIIIste Olympiade (§). Al vroeg schijnt hij aan het bestuur van zaaken gekomen te zijn. In het tweede jaar der LXXXVIste Olympiade, en dus in den ouderdom van 33 jaaren, voerde hij, met eenen glauco, het bevel over eene vloot van 20 schepen (**). Zijnen voornaamsten roem behaalde hij evenwel niet in krijgszaaken. Kort na het eindigen van zijn bewind over de Vloot, werd hij als Gezant van Athene na verscheiden Landen gezonden, en deed, in die hoedanigheid, den Vaderlande aanmerkelijke diensten (††). Dit Gezantschap valt tusschen de LXXXVIste en LXXXIXste Olympiade. -
        Andocides kreeg van tijd tot tijd grooter vermogen en meerderen invloed. Hij voegde zich bij de partij der Aanzienlijken. Het gevolg daarvan was wel, dat hij door de beschuldigingen der andere partij tot viermaal toe in leevensgevaar geraakte: maar telkens werd hij door zijne Rechters vrijgesproken. Hij zelve beschuldigde vervolgens alcibiades, in eene Redenvoering, die nog voorhanden is, welker echtheid door taylor wel in twijffel getrokken, doch door valckenaer en ruhnkenius verdedigd is (‡‡).
II. Doch terwijl andocides steeds hooger meende te stijgen, deed hij eenen te zwaarderen val. De bekende
    
{==581==} {>>pagina-aanduiding<<}
Peloponnesische Oorlog ontstond tusschen Lacedaemon en Athene. De Atheners zonden hulptroepen na Sicilie aan de Egestaners en Leontiers, tegen die van Syracusa en van Selinus, onder bevel van lamachus, nicias en alcibiades (*). Terwijl men de Vloot gereed maakte, werden in zekeren nacht de Hermae, of Standbeelden van mercurius, verminkt (†). Bijkans alleen hetgeen naast de wooning van andocides stond bleef onbeschadigd (‡).
III. Vreemd zoude het geweest zijn, indien eene gebeurtenis van deezen aart bij een zo woelig volk geene onrust verwekt had. Sommigen beschouwden het als een ongunstig voorteken voor de ontworpen onderneeming; anderen als eene list der Corinthiers, om de bijgeloovige Atheners af te schrikken van den tocht tegen Syracusa; nog anderen, en waarschijnelijk waren deezen naast aan de waarheid, als eene baldaadigheid van dronken lichtmissen. Men besloot onderzoek te doen na het gebeurde, en beloofde 1000 drachmen, welke naderhand tot 10,000 vermeerderd werden, aan den ontdekker. Diestijds ontdekte men evenwel niets; maar wanneer de Vloot op het punt was van onder zeil te gaan, werd eene nieuwe beschuldiging opgeworpen tegen alcibiades, een der hoofden van den tocht, en tegen anderen, dat zij de Verborgenheden van ceres al spottende nagebootst, en dus zich aan heiligschennis hadden schuldig gemaakt. Onder de betichten was ook leogoras, de Vader van andocides (§). Sommigen hebben beweerd, dat andocides zelve zijnen Vader zoude hebben aangeklaagd; en dat zijne vijanden hem zulks te last leiden, blijkt uit zijne eigene werken, waarin hij zich verdedigt tegen die aantijging, en staande houdt, dat de slaaf van zekeren pherecles zijns Va-
{==582==} {>>pagina-aanduiding<<}
ders aanklaager was (*). Hij zelve werd ook beschuldigd, maar door zijne rechters vrijgesproken (†). Zekere teucer, die te vooren van Athene na Megara gevlucht was,
    kwam terug op belofte van straffeloosheid, en verklaagde achttien niet onaanzienlijke persoonen als schenders der Hermae (‡). Een slordig kaerel, dioclides geheten, bediende zich van de hieruit ontstaande verwarring, om niet minder dan 300 menschen deezen lak aan te wrijven. Zijne aanklacht werd naderhand valsch bevonden, en hij ter dood gebragt (§). Maar ondertusschen geraakten veelen, en onder deezen andocides, in hechtenis. Op aanraaden van anderen, bediende hij zich van de gelegenheid, om, door eene vrijwillige bekentenis, zichzelven en zijne vrienden te redden; en dit gelukte hem (**).
IV. Andocides was nu wel ontslagen, maar in zijne eer gekrenkt; het verschijnen in de Tempels en op de Markt, of in de Volksvergaderingen, was hem ontzegd, zo dat hem zelfs geene klacht over ontvangen beleedigingen wierd toegestaan. Sommigen, die beweeren, dat hij door de Priesters en Priesteressen openlijk zoude vervloekt zijn, schijnen zijn geval verward te hebben met dat van alcibiades (††). In zijn Vaderland dus veracht, begaf hij zich tot den koophandel, en deed verscheiden reizen, tot dat de staat der zaaken te Athene veranderde, de Volksregeering afgeschaft wierd, en het gezach in handen van den Raad der Vierhonderd kwam. Een voorstander der Aristocratie zijnde, dacht hij hiermede zijn voordeel te doen, verwierf van archelaus, Koning van Macedonie, verlof om in deszelfs Rijk slaaven voor de roeibank te koopen, en deed dezelven, zonder winst, over aan de Bevelhebberen der Atheensche Vloot, welke hij ook van geld en mondkost voorzag. Maar dit werkte verkeerd: de Vloot weigerde zich aan de Vierhonderd te onderwerpen, en het bedrijf van andocides sterkte dus, tegen zijn oogmerk, de andere partij. Het gevolg was, dat hij, te Athene gekomen, beschuldigd wierd van den vijand te hebben geholpen, en men last gaf om hem te vatten. Hij nam zijne toevlucht tot een altaar, dat hem toen
    
{==583==} {>>pagina-aanduiding<<}
tot eene vrijplaats diende, werd vervolgens wel in den kerker geworpen, maar naderhand weder losgelaten (*). Daarop ging hij weder reizen, geraakte op Cyprus in gunst bij euagoras, Koning van Salamis, maar verviel ook weder in deszelfs ongenade, en zwierf dus tot dat de Volkspartij weder de overhand kreeg te Athene. Toen kwam hij te huis, en verkreeg van de Prytanen verlof om in de Volksvergadering te verschijnen. Maar hierdoor schond hij het besluit, te vooren tegen hem genomen, en werd tot ballingschap veroordeeld (†). Hij begaf zich na Elis, hield daar, naar het schijnt, zijne wooning, maar reisde, om zijnen koophandel, van tijd tot tijd na Cyprus en andere landen, tot dat hij, na het uitwerpen der Dertig Dwingelanden door thrasybulus, na Athene wederkeerde (‡).
V. Andocides geraakte nu weder in aanzien, werd tot Lid van den Raad verkoren, verkreeg daar, en in de Volksvergaderingen, grooten invloed, en bediende verscheiden eereposten. Niet lang behield hij het geruste genot dier voordeelen. Drie jaaren na zijne terugkomst werd het weder gestoord (§). Epilycus, zijn Oom van Moeders zijde, was in Sicilie gestorven, geene Zoonen, maar alieen twee Dochters nalaatende. Deeze waren, volgens het Atheensche Recht, wel Ersgenaamen van haaren Vader, maar moesten ten huwelijk worden genomen door haare naaste bloedverwanten (**). Andocides en zekere leager waren volle Neeven der Dochteren van epilycus, die meer schulden dan goed had. De beide Neeven beslooten ieder eene deezer Dochteren ten huwelijk te neemen, schoon zij, uit hoofde van derzelver armoede, hadden kunnen volstaan met haar huwelijksgoed te geeven (††). De Bruid van andocides stierf kort daarna; die van leager bleef in leeven. Zekere wellusteling callias verliefde op haar,
    
{==584==} {>>pagina-aanduiding<<}
en verwierf haar van leager voor geld. Hiertegen kantte zich andocides, en eischte, dat leager of de Dochter van epilycus zelve behield, of aan hem afstond. Callias nu had eene Zuster van leager tot zijne Vrouw gehad, en bij dezelve eenen Zoon gewonnen, hipponicus geheten, welke dus slechts één graad uiterlijker bloedverwant was dan andocides. Voor dien Zoon eischte callias het meisjen, dat hij inderdaad voor zich begeerde, en maakte, om andocides uit den wech te krijgen, eenige schurken op, welke den Redenaar, ingevolge van het bovengemelde besluit, uit de Volksvergadering zochten te weeren, ten einde hij niet zelve zijne zaak mogt verdedigen, en daarboven hem van andere misdaaden beschuldigden, welke, bewezen zijnde, hem den hals zouden gekost hebben (*). Doch deeze wist zo wel zich te verdedigen, dat hij volkomen wierd vrijgesproken. Zedert schijnt hij zijnen voorigen rang in den Staat bekleed te hebben, tot dat hij, zes of zeven jaaren laater, na Sparta werd gezonden, om over den Vrede te handelen. In dat Gezantschap werd hij geoordeeld zijnen plicht niet betracht te hebben, en bij rechterlijk vonnis uitgebannen; in welke ballingschap hij stierf, zonder kinderen na te laaten, en de laatste van zijn Geslacht (†). - ‘Dit,’ zegt de Heer sluiter (‡), ‘zij genoeg over het leeven en de daaden van andocides, die, door het geluk op veelerlei wijze geslingerd, nu eens tot aanzien in den Staat verheven, dan weder, in den kerker geworpen, een ellendig leeven leidde, gehaat bij zijne medeburgeren, bij den nakomeling vermaard door zijne welspreekendheid, maar veracht om zijne
verdorven zeden (§).’
Dit ons uittreksel is reeds zo lang geworden, dat ons geene ruimte zoude overschieten tot het wikken der in de volgende Hoofdstukken voorkomende aanmerkingen, al hadden wij, om bovengemelde redenen, niet goedgevonden ons daarvan te onthouden. Alleenlijk moeten wij zeggen, dat die aanmerkingen doorgaans blijken draagen van het vernuft, de schranderheid, de belezenheid en het bondige oordeel des Opstellers, van wiens ijver en kunde het Gemeenebest der Letteren zich in vervolg van tijd nog veel goeds mag belooven.


{==585==} {>>pagina-aanduiding<<}

V.M. Nieuhoff, Diss. inaug. de Bodemaria ejusque a Romanorum nautico foenore differentia et major. qui hinc etiam perspicuus est, mercaturae apud Romanos contemtu apud nostrates favore.

G. Oosting, de origine et progressu Juris Drentheni.

Met het uiterst genoegen hebben wij wederom de bewijzen ontvangen van de naarstigheid en smaak, waarmede ook te Harderwijk de rechtsgeleerde studien behandeld worden; en wij wenschen den Hoogleeraar kemper, aan wien deze beide Jongelingen verklaren hunne vorming voornamelijk schuldig te zijn, geluk, met Leerlingen, die door zulke proeven inderdaad hunnen Meester zo wel, als zich zelven tot eer tonen te strekken.
De eerste Verhandeling is in twee deelen verdeeld, waarvan het eerste het groote onderscheid aantoont, dat 'er in de Romeinffe en hedendaagsche Wetgeving plaats vindt omtrent Bodemerij, en hetwelk inderdaad zoo groot is, dat de geleerde Schrijver met den Grooten bijnkershoek te recht aanmerkt, dat men geheel verkeerd zoude handelen, indien men deze zaak uit den geest der Romeinsche Wetgeving alleen wilde beoordeelen: terwijl het tweede ten doel heeft aan te tonen, dat waarlijk onze Wetten ten dezen opzichte den voorrang boven de Romeinsche verdienen. Wij hebben in dit deel vooral met veel genoegen gelezen de opheldering van de plaats bij cicero, waarop meestal de bestrijders van de Romeinsche denkbeelden over den Koophandel hunnen aanval gronden; zij draagt onbetwistbare blijken van het oordeel, waarmede de geleerde Schrijver gewoon schijnt te zijn, de Schriften der Ouden te lezen. Wij raden den jongen Schrijver, in dit lezen der Ouden vlijtig voort te gaan, vooral ook tot verdere vorming van zijnen Latijnschen stijl, die waarlijk in deze Verhandeling zoo goed is, en zoo veel verschilt van dien, waarin des jongen nieuhoff's vroegere Verhandeling, de arte bene moriendi, geschreven is, dat wij, zonder denzelfden naam voor de beide Verhandelingen te vinden, bezwaarlijk beide Stukken aan denzelfden Schrijver zouden toekennen.

{==586==} {>>pagina-aanduiding<<}

Met geen minder genoegen hebben wij de tweede Verhandeling, van den Heer oosting, gelezen. In een goeden Latijnschen stijl, dien wij met genoegen in de meeste Leerlingen van den Hoogleeraar kemper waarnemen, geschreven, munt zij niet minder uit dan de vorige.
Op het voetspoor van den beroemden van der spiegel, deelt de Schrijver zijne Verhandeling in twee deelen. In het eerste gaat hij de Staatkundige Omwentelingen van het Landschap Drenthe na, van de vroegste tijden tot op onze dagen, en betoogt ten slotte, op eene uitmuntende wijze, de noodzakelijkheid der afscheiding van Drenthe van Overijssel, waarmede dit Landschap in den jaare 1798 vereenigd was (*): terwijl hij in het tweede gedeelte niet minder voortreflijk den invloed nagaat, welken deze Omwentelingen, in onderscheidene tijden, op de Wetgeving gehad hebben.
Wij wenschen het Landschap Drenthe met eenen jongen Rechtsgeleerden van harte geluk, die in deze Verhandeling zoo schoon getoond heeft, met deszelfs belangen en Rechten bekend te zijn, en wenschen, dat de Schrijver in de gelegenheid moge gesteld worden, op dezen weg zijn Vaderland verder nuttig te zijn.




Eenige Bespiegelingen der Kantische Wijsbegeerte, door Eclecticus. In 's Hage, bij Vosmaer en Zoonen, 1805. In gr. 8vo. 179 Bladz.

Dat de onderlinge wrijving van strijdige begrippen, even als van staal en vuursteen, veelvuldige vonken afwerpt, waarbij het licht der waarheid gemakkelijk kan worden ontstoken, is een vrij algemeen beeld geworden der menschelijke bevatting; maar dat ook zulke vonken, in het buskruid vallende der menschelijke driften, verschrikkelijke en verdervelijke losbarstingen te weeg brengen, is eene bijvoeging der ondervinding tot dat, thans zoo geliefde, beeld. Op den titel af van dit geschrift verwacht men geene ongelukken, om dat men

{==587==} {>>pagina-aanduiding<<}
van den Eclecticus geene vooringenomenheid en driften vermoedt omtrent bloote begrippen en gevoelens, wijl hij toch, aan geen stelzel gehuwd, zijne keuze geheel vrij heeft, en in dezelve eeniglijk door zijn oordeel geleid wordt: doch het geschrift zelf inziende, vindt men overal meer eenen geest van opzettelijke tegenspraak, dan van koele beoordeeling, en eenen meer bijtenden en spottenden, dan bescheiden en ernstigen, toon; zoodat men vrij zeker vooruit kan zien, dat de Nederlandsche voorstanders der Kantische Wijsbegeerte, in wier school de zachtmoedigheid bij de minste tegenspraak waarlijk geene hoofddeugd schijnt, zich tegen dezen Eclecticus zullen aangorden, en, treedt hij slechts met zijnen naam ten voorschijn, eenen strijd voeren, waarbij de Wijsbegeerte zelve in aller oogen op de kans der wapenen gesteld zal worden. Gaarne zag zich Recensent van ijdele onheilspelling beschuldigd, maar ongaarne van ongegronde beschuldiging verdacht, en vindt zich daarom verpligt, bij de aankondiging van dit geschrift, deszelfs beloop en schrijfwijze te doen kennen.
Eene Voorrede, waarin Eclecticus, na zijne bevreemding over het duistere voorstel van eenen man als kant, wegens vroegere letterkunde beroemd, zijn vooroordeel erkent tegen den hoogen ophef wegens deszelfs Wijsbegeerte, en aan dezelve den naam van Critische betwist, om dat alle Wijsbegeerte Critisch, dat is, oordeelkundig behoort te zijn, kenmerkt al aanstonds den geest, die hier de pen stuurt. ‘De ongerijmde Gnostieken beroemden zich van hunne diepe kennis; de Scholastieken in de donkere middeleeuwen prijkten met weidsche eertijtels hunner wijsheid; de Illumina[a]ten zouden de volkeren verlig(ch)ten en bedo(ie)rven alles. 't Misbruik van den deftigen naam van Philosophen is te bekend, om geen nadenken te voeden, wanneer sommigen, onder dien naam, met versmading van 't overig menschdom, zich van waarheid en lig(ch)t den eigendom aanmatigen.’ Dit tot een staal. - De Bespiegelingen zelve worden onder twee Afdeelingen verdeeld, waarvan de Iste, over eenige leeringen der Kantische overnatuurkunde, de IIde, over de Kantische zedekunde, ten opschrift heeft. 1. De algemeene begrippen van voren. 2. Het bestaan van voorwerpen onzer zinnen. 3. De kennis van God uit zijne werken. 4. Het beginzel der genoegzame reden, zijn de stoffen der

{==588==} {>>pagina-aanduiding<<}
overnatuurkundige bespiegelingen. 1. Het onderscheid tusschen belang en zedelijkheid. 2. Dezuivere practische reden. 3. Onze zedelijkheid met opzigt tot God. 4. Vergelijking van het Kantisch zedestelzel met het gewo(o)ne, zijn de onderwerpen der zedekundige beschouwingen. De algemeene begrippen van voren worden verworpen, als vielen zij in dezelfde zwarigheid van de leere der aangeborene of ingeschapene denkbeelden. Het bestaan van voorwerpen onzer zinnen wordt beweerd, als hadde kant derzelver aanzijn betwijfeld, schoon hij hetzelve een vereischte, een noodzakelijk geloof in ons noemt, en als liep de gansche geschiedenis des Euangeliums gevaar, om ons, als geheel problematiek, te ontvallen. De kennis van God uit zijne werken wordt verdeedigd, als of kant den wereldmaker niet hadde erkend uit de werken des Heelals, in welke alleen hij de hoogste volmaaktheid, de heilige Godheid niet meende te vinden buiten zijne eigene zedelijkheid als mensch. ‘Niemand houde, om dat alles, kant of zijnen aanhang voor begunstigers van ongodisterij. Dat 'er een God zij, weten zij volstrekt niet: maar zij gelooven het:’ zijn hier de opmerkelijke woorden. Het beginzel der genoegzame reden wordt als verworpen voorgedragen, schoon kant hetzelve gesteld heeft onder de grondwetten of denkvormen des verstands. In de Afdeeling over de Kantische zedekunde wordt de nieuwheid betwist aan het onderscheid tusschen belang en zedelijkheid, en de tegenoverstelling van de beginzels pligt en genoegen afgekeurd. De zuivere ractische reden schijnt
met haren imperatief aan Eclecticus eene ijdele magtspreuk, die, de vraag naar het waarom der geboden verbiedende, allen aandrang voor zijn gevoel buiten sluit, en tevens alle vrijheid werkeloos laat, die in zijn oog door een baatbelovend daarom alleen bepaald wordt, die ook geene bepaalde pligten voorschrijft en den algemeenen zederegel op zekere wenschelijkheid van hare betrachting laat steunen, en die voorts onverpligtend zijn zou, omdat zij haar eigene wetgeesster zou moeten wezen. De zedelijkheid met opzigt tot God naar de Kantische Wijsbegeerte lijdt een zeer scherp onderzoek, als sloot zij God van de zedelijke wetgeving uit, als ware haar zedekundig bewijs voor Gods bestaan niet klemmende en alleen uit nood aangenomen, als ware de gansche zedekunde van kant zeer bekrompen in alle betrekkin-
{==589==} {>>pagina-aanduiding<<}
gen tot den naasten zoo wel als tot God, ja als nam zij eeniglijk God aan als middel, niet als oorzaak, om dat men zich wel als zelfgebieder verheft, maar niet dan als magtelooze zelfbelooner gevoelt. Eindelijk wordt het meer gewo(o)ne zedestelzel in alle opzigten boven het Kantische voorgetrokken, het welk in eene dankbare verheffing van het Euangelie uitloopt.
Het geheele stuk is voorzeker van eene zeer bekwame hand geschreven, die het publiek met eene meer onzijdige voorstelling der gemaakte bedenkingen verpligt, en aan hetzelve regt gegeven zou hebben, om eene gematigde teregtwijzing te verwachten van het verkeerde, het geen de Kantische Wijsgeer in die voorstelling op vele, indien niet op alle, plaatzen zal moeten doen opmerken, ten zij hij aan zijne Wiisbegeerte bij het publiek eenen geweldigen slag wil laten toebrengen, wiens ruwheid alleen Recensent in Eclecticus misprezen heeft.

Verhandelingen, uitgegeeven door Teyler's Tweede Genootschap. XIIIde Stuk, bevattende een Antwoord op eene Vraag, uitgeschreeven voor den Jaare 1799 en vernieuwd in 1801, met den Gouden Eerprijs bekroond in 1802. Te Haarlem, bij J.J. Beets, 1804. Met de oorspronglijke Hoogduitsche Verhandeling 344 bl. In gr. 4to.

Naa het tweemaalen ophangen der Prijsvraage: Welke is de tegenwoordige staat onzer Natuurkennis van de Wateragtige Verhevelingen des Dampkrings? - In hoe verre kan men, naamlijk, volgens welbevestigde ondervindingen, aantoonen, door welke oorzaaken het Water, in den vorm van Damp, of op eenige andere wijze, in den Dampkring opgenomen en opgehouden worde; en aan welke oorzaaken het zij toe te schrijven, dat het in den Dampkring opgehouden Water worde losgelaaten, en daaruit, onder verschillende gedaanten, nedervalle? - En kunnen, wijders, de Wateragtige Verhevelingen alleen aan de loslaating van het in den Dampkring opgehouden Water toegeschreeven worden: of zijn 'er Waarneemingen, welke duidelijk leeren, dat 'er, bij zommige Verhevelingen, Water in den Dampkring worde gebooren? - schijnt het Antwoord van den Heere johann diederich otto zylius, te Goldberg in het Mecklenburg-Schwerin sche, waaraan de Gouden Eerpenning is toegeweezen-
{==590==} {>>pagina-aanduiding<<}
een Eenling te zijn. Geen Voorreden geeft ons des eenig berigt. Hoe het daarmede ook gelegen zij, 't is het Antwoord zelve, waarop het hier aankomt. Gemaklijk zeker viel het niet, deeze Vraag, uit zo veele Ondervraagen bestaande, te beantwoorden.
't Is ook uit deezen hoofde, dat de Heer zylius eenige voorafgaande Herinneringen met den aanvange zijns Antwoords mededeelt; te recht opmerkende, ‘dat men in geen deel der Natuurkunde eene zo wankelende, onbepaalde en dubbelzinnige taal aantreft, dan (als) in de Meteorologie, of de Leer der Lugtverhevelingen.’ Voorbeelden bijgebragt hebbende, geeft hij op, in welk een zin hij de zo verschillend gebezigde benaamingen opvat, en voegt 'er bij de herinnering aan eenige bekende stellingen, welke, met opzigt tot de gevolgtrekkingen, die zich daaruit voor de grondstellingen der Hygrometrie, of Vogtmeeting, laaten afleiden, van het hoogste aanbelang zijn.
In de Inleiding ontvouwt zylius, waartoe eigenlijk de Natuuronderzoekers door de Vraag worden uitgenoodigd; hoe het niet bestaat in een bloot overzigt van die Theorien en Hypothesen, waardoor men deeze Verschijnzelen tegenwoordig zoekt te verklaaren; maar in eene naauwkeurige bepaaling van het geen dusverre in dit vak der Natuurkunde is gedaan, hoe veel daarin welbeweezen of tot zekerheid gebragt, en hoe veel nog te onderzoeken overig is. Dit gezigtpunt is het, waaruit hij in zijn onderzoek, zo wel in 't algemeen, als bij de beantwoording van iedere bijzondere Vraag, het onderwerp beschouwt.
Het I Hoofdstuk behelst eene opgave van de gevoelens der nieuwste Meteorologen, aangaande de Wateragtige Verhevelingen van den Dampkring. Met een Vaderlandsch genoegen lazen wij des Duitschers schrijven: ‘Welke voortreffelijke aanmerkingen over de verdamping van druppelvormige vloeistoffen vindt men niet reeds bij 's gravezande, en hoe scherpzinnig en grondig wierd niet de geheele leer der uitwaasseming, en der Wateragtige Meteoren, door musschenbroek behandeld? Men kan niet zonder bevreemding merken, hoe weinig van de heerlijke werken dezer wijsgeerige Natuuronderzoekers door hunne eerste opvolgers is gebruik gemaakt geworden, en hoe verre menigeen, voornaamelijk kratzenstein en hamberger, zich weder verwij-
{==591==} {>>pagina-aanduiding<<}
derden van den weg, die door musschenbroek was aangeweezen.’
De Theorien van de luc, le roi, de saussure, monge en hube worden in het II H. voorgedraagen; en vindt men hier een kort overzigt van de verklaaringen en leerstellingen, waarin de meestbekende Meteorologen de resultaten hunner navorschingen opgeeven. Het kwam 'er nu op aan, om de bewijzen te kennen en ter toets te brengen, waarop men deeze leerstellingen grondde, om dus tot de oplossing des Vraagstuks te naderen. Eene Afdeeling is bestemd ter beoordeeling der Theorie van de luc; de vier volgende Afdeelingen betreffen, in den zelfden smaak, de Theorien van le roi, monge, de saussure, libes, en parrot.
Door deeze beoordeelingen baande zydius zich den weg ter beantwoording der voorgelegde Vraagen, welke met het III H. aanvangt. De eerste Afdeeling van hetzelve onderzoekt: In hoe verre kan men, volgens welbevestigde ondervindingen, aantoonen, door welke oorzaaken het Water, in den vorm van Damp, of op eenige andere wijze, in den Dampkring opgenomen en opgehouden wordt? - De tweede dient om te toonen, aan welke oorzaaken het is toe te schrijven, dat het, in den Dampkring opgehouden, Water worde losgelaaten, en daaruit onder verschillende gedaanten nedervalle. - De derde zet dit stuk voort; ontvouwende, hoe wijders de Wateragtige Verhevelingen alleen aan de loslaating van het in den Dampkring opgehouden water kunnen toegeschreeven worden: of zijn 'er Waarneemingen, welke duidelijk leeren, dat 'er, bij zommige Verhevelingen, Water in den Dampkring worde gebooren? - Voorts wordt onderzogt, hoe verre men thans met de kennis van de Wateragtige Lugtverhevelingen gekomen is; alsmede, welke de Lugtverhevelingen zijn, wier natuur en ontstaan men door welbevestigde ervaaring kent, en welke die, wier verklaaring tot nog toe rust op bloote hypothesen en gissingen.
Laaten wij, zeer kort dit alles aangestipt hebbende, hier wat van naderbij den Verhandelaar volgen. ‘Bovenstaande stellingen,’ schrijft hij, ‘bevatten deels onmiddelijke resultaten van ervaaringen, deels gevolgtrekkingen, wier juistheid uit de bekende verschijnzelen, waaruit zij afgeleid zijn, met beslissende zekerheid blijkbaar is. Dan te gelijker tijd bevatten zij ook al-
{==592==} {>>pagina-aanduiding<<}
les, wat, tot nu toe, over den aart en het ontstaan der Wateragtige Lugtverhevelingen uit de ondervinding met zekerheid kan beweezen worden. Het is veel, in vergelijking met het geen men nog voor weinig jaaren van deeze Verhevelingen van den Dampkring wist. Te vergeefs vorschte men naar de natuur en wijze van ontstaan der Wateragtige Verhevelingen, zo lang het eerste en grootste deezer verschijnzelen - dat geene naamelijk, het welk alle andere voorafging, en waarvan alle de overige alleen gevolgen waren - het verschijnzel van het opstijgen van het Water in de Lugt - niet verklaard was. En juist de verklaaring van dit grootste en algemeenste verschijnzel van allen rustte op hypothesen, die of, dewijl zij slechts willekeurig en op geene bewijzen, uit de ondervinding ontleend, gegrond waren, ook in 't geheel geene zekerheid geeven konden; of die tegen andere ervaaringen, of wel tegen zichzelven, op het kragtigst aanliepen. Dit laatste was het geval met die hypothese, welke het naaste bij de waarheid kwam, naamelijk met het stelzel der Verdamping. Terwijl men aan den eenen kant beweerde, dat alle Uitwaasseming eene Verdamping is, hieldt men aan den anderen kant staande, en bewees het door proefneemingen, dat geen Waterdamp bij 15o. reaumur eene sterker drukking dan die van eene kolom Kwikzilver van 0,5 duim verduuren kan. Zo wederleide men aan den eenen kant, het geen men aan den anderen kant beweezen hadt.
Doch hoe veel 'er ook altijd de volgende bearbeiding van dit gedeelte der Natuurkunde bij moge gewonnen hebben, dat de aart der Uitwaasseming tegenwoordig door beslissende ervaaringen met zekerheid verklaard, en door de verklaaring van dit eerste en algemeen verschijnzel tot nadere kennis van alle overigen de weg gebaand is, zo is toch des niet te min dat geene, wat hierdoor tot zekerheid gebragt is, bij uitstek weinig, in tegenoverstelling van 't geen wij nog niet weeten, in tegenoverstelling van 't geen ons, ten aanzien der Wateragtige Verhevelingen ven den Dampkring, nog altijd donker en onzeker is.
Wij weeten, hoe het Water in de hoogte stijgt; wij weeten, hoe het in eenen veerkragtigen, dat is, in een droogen en onzigtbaaren staat, zich in de lugt ophoudt en zich daarmede verbindt; wij kennen ook eenige oorzaaken van deszelfs terugkeering tot den druppelvormigen staat; ook weeten wij, hoe het, niette-
{==593==} {>>pagina-aanduiding<<}
genstaande zijne tegenwoordige overweegende zwaarte, zich met de lugt in evenwigt houdt, en waardoor dit zijn respectief gewigt vermeerderd of verminderd worden kan; even zo kennen wij ook eenige oorzaaken van den Regen, van de Sneeuw, van den Daauw; maar hoe veel meer is aan den anderen kant dat geene, wat wij nog niet weeten!
Het is zeker, dat uit Water en Warmtestof Waterdamp gevormd wordt; maar wij neemen waar, dat buiten de Warmtestof ook Electrische Vloeistof bij deeze bewerking in het spel is. Van welken aart is deeze medewerking der Electrische Vloeistof bij de vorming, onderhouding en verstooring van den Damp? In welk eene betrekking staat, bij alle deeze veranderingen, de werking der Electrische Vloeistof tot die der Warmtestof? Verder, vindt in den Damp eene betrekkelijke hoeveelheid tusschen de Warmtestof en de Electrische Vloeistof plaats, of is deeze naar de maate der omstandigheden onderscheiden, en welken invloed heeft, in het laatste geval, deeze verscheidenheid op den aart van den Damp?
Deeze met de lugt meer of minder naauw verbondene Waterdampen worden door eenen zekeren graad van koude en drukking, die door de maate van derzelver eigendommelijke uitzettende kragt bepaald wordt, in hunne bestanddeelen gescheiden; maar dikwerf ontstaat ook eene scheiding der Dampen in hunne bestanddeelen uit andere geheel onbekende oorzaaken. In eene kort te vooren nog geheel heldere en drooge laage lugt ontstaan plotslings dikke wolken, zonder dat eene verandering van temperatuur of drukking voorafging. Derhalven zijn nog niet alle oorzaaken van het scheiden der Dampen in hunne bestanddeelen bekend. - De daar over geopperde gissingen hebben zeker veel waarschijnlijkheid; maar ter volkomene bevestiging van dezelve is 'er nog noodig, dat men met de natuur en zamenstelling van den Waterdamp nader bekend geraake.
Door het scheiden deezer in de lugt aanweezige Dampen in hunne bestanddeelen ontstaat druppelvormig Water en daaruit vogtige Waassem, Nevel, Wolken en Regen. - Maar zou al het Water, dat in den Dampkring te voorschijn komt, op deeze wijze ontstaan? Zou ook niet in den Dampkring eene zamenstelling van het Water uit zijne bestanddeelen plaats vinden? Niets is waarschijnlijker dan dit. Dan dit onderwerp behoort

{==594==} {>>pagina-aanduiding<<}
tot die, waarover eerst door toekomstige ervaaringen kan beslist worden. - De hypothese, dat de Dampkringslugt niets anders is dan duurzaame Waterdamp - en dus Water in den vorm van Gas - en dat bij het ontstaan van de Wolken en den Regen de Dampkringslugt zelve ontbonden, en derzelver weegbaare grondstof, het Water naamelijk, afgescheiden wordt, is zonder allen grond, dewijl ze uit onnaauwkeurige begrippen van de werkingen des hygrometers afgeleid wierd. - Eene gelijksoortige hypothese wierd met veel scherpzinnigheid, maar ook op een zeer beslissenden toon, door girtanner voorgedraagen, terwijl hij beweerde, “dat de Dampkringslugt geenzins was, gelijk men verkeerdelijk geloofd had, een mengzel van Zuurstofgas en Stikstofgas, maar veeleer een mengzel, bestaande uit Zuurstofgas en Waterstofgas - Water in den staat van Gas.” Hij meende, naamelijk, de oude meening van wiegleb, dat Water door eene hooge temperatuur in Stiklugt kan veranderd worden, bevestigd te hebben gevonden. Intusschen hadden reeds voorheen deiman, paats van troostwijk, laurenberg en anderen den oorsprong deezer dooling aangeweezen. Ook berthollet en bouillon la grange hebben de proefneemingen van girtanner herhaald, en geene Stiklugt verkreegen.
De in de lugt zwemmende kleine Waterdeeltjes, die den inhoud der vogtige uitwaassemingen uitmaaken, moeten met eene zelfstandigheid aangevuld zijn, die ligter is dan de lugt. Dit volgt noodwendig uit de wetten van het evenwigt. Maar wat is dat voor eene zelfstandigheid? De gissing, dat het de Waterdamp zelve is, waarmede deeze vloeibaare waterkogeltjes aangevuld zijn, heeft zeker eene hooge maate van waarschijnlijkheid; maar met volle zekerheid laat zich ook hierover dusverre nog niets beslissen.
Het is wel niet te ontkennen, dat de Hagel dikwerf op de opgegeevene wijze (*) ontstaat; maar het is zeer waarschijnlijk, dat hij ook dikwerf, in minder

{==595==} {>>pagina-aanduiding<<}
hooge lugtstreeken, uit andere oorzaaken ontstaat. Zeker speelt, ook bij deeze Lugtverheveling, de Electrische Vloeistof al weder eene hoofdrol. Dan alles, wat deswegen is aangevoerd geworden, rust dusverre op bloote gissingen, die eerst door nader bekend te worden met de zamenstelling der Electrische Vloeistof en met de omstandigheden, welke de vorming en scheiding deezer merkwaardige stof in haare bestanddeelen vergezellen, tot zekerheid kunnen gebragt worden.’







Kort-zaakelijk Onderzoek, over de waare oorzaak der Vredebreuk van Groot-Brittanje met Frankrijk; waarin, onder anderen, de mogelijkheid eener te doene Landing op de Britsche Eilanden wordt betoogd, en de wederzijdsche Staatskragten onpartijdig worden overwoogen en aangeweezen; benevens de tegenwoordige staat van het Vereenigd Rijk van Groot-Brittanje en Ierland. Door S. van de Graaff. In den IIaag, bij Belinsante en Comp., 1805. In gr. 8vo. 116 bl.

Dit Werkje is de geboorte verschuldigd aan de jongste voor veelen onverwagte Vredebreuk tusschen Groot-Brittanje en Frankrijk, en ingericht om de waare oorzaak daarvan op tefpooren. De verbaazende Krijgstoerustingen in de Fransche Zeehavens, de geduchte Legermagt aan de kusten van Frankrijk verdeeld, deeden elk langen tijd uitzien, wat 'er van de Landing des Legers onder den naam van de Armée van Engeland zou worden.
Met een zeer verschillend oog werd deeze Onderneeming aangezien, en door niet weinigen als roekeloos, gewaagd, en zelfs als onuitvoerelijk, beschouwd. Het lang verwijl zette aan die begrippen niet weinig kragts bij. Dit noopte den Heer van de graaff tot het vervaardigen van dit Werkje, deels strekkende om de mogelijkheid eener te doene Landing door voorbeelden te toonen. Een reeks van 45 Landingen opgeteld hebbende, maakt de Schrijver dit besluit: Van 45 Landingen zijn 'er slegts 4 mislukt, en onder de 41, die werkelijk geschied zijn, waren 'er 12, welke groote Revolutien of Ontthrooningen ten gevolge hadden; de meeste welgeslaagde Landingen werden door de Franschen ondernomen, en dikwerf zelfs als de Engelschen de oppermagt op Zee hadden; en zeer zelden werden die Schepen, welke tot de Landing gebruikt werden, door Engelsche Schepen ontmoet, wijl dezelfde winden, welke den overtogt na Engeland begunstigden, de Engelschen in hunne havens deeden blijven. De gedraagene voorzorgen der Engelschen dienen hem ten blijke, dat zij de mogelijkheid vaststellen.

{==596==} {>>pagina-aanduiding<<}

Dan niet alleen beweert van de graaff de mogelijkheid der Landinge, en dat een aanzienlijk Leger de Engelsche Kusten zal kunnen aandoen en zich daar staande houden, met vermelding, hoe, volgens den Heere bourde de ville huet, gewoonlijk eene Landing geschiedt. Dit gaat op het papier vrij gemakkelijk toe; doch de proefneeming is vol gevaars, en hangt van ontelbaare bijkomende voorvallen af, welke wij niet behoeven op te noemen. Doch onze Schrijver, zeer met de Landing ingenomen, drijft het, onzes inziens, te verre, als hij beweert, dat de Landing eenmaal geschied, en de gelanden, slegts 10,000 man sterk, verschanst zijnde, in staat zouden zijn om de Engelsche Landmagt het hoofd te bieden en hun terrein te kunnen behouden. Met eene stelling ingenomen, overdrijft men dezelve niet zelden.
Het vast vermoeden des Schrijvers, dat het vereenigd Rijk van Groot-Brittanje en Ierland welhaast het Tooneel des Krijgs zou worden, deedt hem het oog vestigen op de Sources en Middelen, door welken dat Rijk ten tegenwoordigen toppunte van magt is opgesteegen, en tevens de waare reden onderzoeken, waarom het, bij aanhoudenheid, den Vrede blijft weigeren. Die bronnen vindt hij in de verschillende Takken van Industrie en de toegeevenheid van andere Natien. Dit wordt op eene wijze ontvouwd, als wij meermaalen aantroffen; zo ook Engelands hardnekkigheid in het blijven voeren van den Oorlog, waarvan hij de reden meent te vinden in de vrees, dat, door den Vrede, de Handel diens Rijks een aanmerkelijken krak zou krijgen, en zijn Zee-systhema vernietigd worden.
Van de graaff's heerschend denkbeeld, dat de Landing vast zal ondernomen worden, en onze Republiek daarin werkelijk deel neemen met haaren grooten Bondgenoot, spoorde hem aan, om zijne Leezers, op de gemakkelijkste wijze, zo wel met de Physieke gesteldheid van Groot-Brittanje, als met de Huishoudelijke Inrichting van alle deszelfs Staatskragten, bekend te maaken. Dit deedt hem den Tegenwoordigen Staat van het vereenigd Rijk van Groot-Brittanje en Ierland in zeven uitslaande Tafelen agter het Werkje voegen.
Deeze Tafels, die, onzes inziens, het waardigste van dit Boekdeeltje uitmaaken, zijn ontleend uit de nieuwste en beste berigten over Engeland, Schotland, Ierland, alsmede de Britsche Oost- en West-Indische Bezittingen. De raadpleeger dier Tafelen, vrij meer dan enkel met Naamen en Getalletteren opgevulde Lijsten, ziet in dezelve, onder voegelijke en wel onderscheidene Afdeelingen, eene korte en zaakelijke beschrijving van de Ligging en Verdeeling der drie Rijken, de lugts- en grondsgesteltenis, de voortbrengzels, de bevolking van alle de bijzondere Graafschappen, derzelver Landbouw, Veeteelt, Visscherij, Fabrieken, Koophandel en Zeevaard: hij treft 'er

{==597==} {>>pagina-aanduiding<<}
in aan, eene beknopte aanwijzing van de voornaamste Handelsteden; een verslag van de Inkomsten, Uitgaven, Staatsschulden, Land- en Zeemagt; alsmede eene schets der onderscheidene takken van Bestuur, Regeeringsvorm, Godsdienst en Geestlijkheid, Kunsten en Weetenschappen, Staat en Character des Volks.
Het kon niet uitblijven, of in dit Werkje moet de Nederlander veelerwegen met smart terugzien op den eertijds zo luisterrijken staat onzes Vaderlands, en de laagte, waartoe het gezonken is. Dan de Schrijver vindt opbeuring in het denkbeeld, dat wij grootendeels de oorzaak van ons verval buiten onszelven kunnen vinden, en bovenal troost, dat de middelen tot herstel nog in onszelven voorhanden zijn, zo wij slegts de heilzaame poogingen van het Gouvernement ondersteunen, en het Vaderland met vereenigde kragten willen opbeuren. - Hij draagt deezen zijnen arbeid op aan zijne Excellentie, r.j. schimmelpenninck.
Schoon, in een Werkje van deezen aart, geene verheevenheid van Stijl gevorderd wordt, zou eene meerdere kieschheid van Taal daaraan welstandig geweest zijn. Beschaaving schijnt ons toe 'er aan te ontbreeken. De Tafels hebben eene meerdere polijsting ondergaan dan het Werkje zelf.

Napoleon en Pit, of wie zal zegevieren? Opgesteld door den Schrijver van het Boek: Napoleon. Uit het Hoogduitsch vertaald. Germanien, 1805. In 8vo. 40 bl.

Het Boek Napoleon, welks Schrijver de op den Titel gestelde Vraag tragt te beantwoorden, kennen wij niet. Het hoort zeker in Germanien t'huis, welk Land ook als de Drukplaats van het tegenwoordig Stukje voorkomt. Het zal niemand bevreemden kunnen, dat 'er Germanismen in dit Werkje schuilen, en wij durven onze Leezers verzekeren dat het des overvloeit. Dus b.v. luidt de aanvang: ‘De ondoordringlijke sluier der toekomst verhult den met groote gevolgen vergezelden uitgang van de steeds hooger klimmende woede tusschen Gallien en Brittannien. Geduurende de dagelijksche aannadering van deze Katastrophe, zijn de navorschende oogen der wereld op dit groote Schouwtoneel gevestigd; - en de vragen: wie zal zegevieren, wat zullen de gevolgen van de behaalde zege zijn, en wat moet de Wereldburger wenschen? overmeesteren de gemoederen, met eene vuurige belangstelling.’
Aan deeze belangstelling tragt de Schrijver te beantwoorden. Hij brengt, ten dien einde, de zaak van den Jaare 1793 opgehaald hebbende, veele bijzonderheden van eenen staatkundigen aart bij, die door hem tegen elkander over gesteld wor-
{==598==} {>>pagina-aanduiding<<}
den. - Zijn besluit van dit gedeelte is in deeze woorden begreepen: ‘Wanneer wij nu alzo twee Mogendheden der wereld ten bloedigen strijde opontboden zien, zoo moeten wij over het lot der wereld klaagen, dat ze beide in strijdigheid bragt: oorlog of vernieling van den Britschen Staat, en oorlog of afhanglijkheid van de Fransche Monarchie. Op beide zijden gebiedt de ijzer vaste noodzaaklijkheid, op beide zijden is regt tot den oorlog.’
Dit alles heeft voor ons de vereischte klaarheid niet. Dan des Schrijvers oog is, gelijk hij het uitdrukt, verhuld ten aanziene dier voorwerpen; min verhuld is het, naar zijn zeggen, bij het beschouwen van het Strijdperk der Physische kragten en de bedoelde Landing. De uitvoering deezer onderneeming hangt, zijns oordeels, ‘van de beslissing van twee groote Physische kragten af, t.w. van de meerdere magt van het vuurspuwend geschut en van de gunst of afgunst der Elementen.’
De bedoelde Landing in Engeland of Ierland is voorts het groote stuk van 's Schrijvers overweeging; veel is des reeds, en beter, geschreeven. Hij keurt napoleon voor te ervaaren, om, door zulk eene gewaagde onderneeming, ‘het overschot der Fransche Zeemagt, eene zoo kostbaare moeite, zijn eigen roem, zijn persooneel bestaan, in eene zoo onzekere waagschaal te stellen.’
Naa nog veelerleie overweegingen, is het doel van zijn napoleon, ‘door enkele dreiging van eene groote Landing Engeland benaauwd en vervaard te maaken en bezig te houden, hetzelve door bezwaarlijke blokkeringen en kruisvaarten, door bevestiging der kusten te vermoeijen, en eindelijk door een staande Leger in den grond te bederven.’
Vrij van tegenstrijdigheden is dit Stukje niet geheel; duisterheden zijn 'er veele in. Deeze hebben zich reeds opgedaan in de weinige aanhaalingen; en het slot, waarmede wij van dit Boeksken afstappen, zal tot nog nader overtuiging dienen. ‘Tot heil van het menschdom zijn de natuurlijke gesteldheid en de verschillende strijdkragten van beide krijgvoerende staten van dien aart, dat de een den anderen niet geheel verwinnen zal. Groot-Brittannien is door zijne ligging tot eene zeemagt geschapen, en daar het al bezwaarlijk valt, aan hetzelve de eerste rol onder de handelsstaten te betwisten, zoo zal het onmogelijk zijn het tot eenen ondergeschikten rang te verlagen, of wel te niet te doen. Frankrijk is eene landmagt; Engeland kan het op het land niet aangrijpen, veel minder overmeesteren.
De regtvaardigheid der zaake is op de zijde van Frankrijk: zijne zaak is de vrijheid der zee, en dus van de menschheid.

{==599==} {>>pagina-aanduiding<<}

De kragten der strijdenden staan onder de onoverwinnelijke wetten der natuur en der ijzere noodzaaklijkheid. Zij kunnen ze hen slegts ophouden vijanden, nimmer rivalen te zijn [hier is zeker een drukfout, of iets uitgelaaten; trouwens dit heeft meer plaats] zoo zal 'er toch voor Europa een beter staat van zaaken, en uit de wederzijdsche inspanning van kragten nieuwe bloessems van beschaving ontstaan. Beiden zullen in den reeds nabij zijnde Vrede toegevend zijn: en daar van zal de eerste voorwaarde zijn: Frankrijks onverhinderde herovering van Domingo.’
Wanneer de Germanische Staatkundige Propheet deeze Voorzegging deedt, of dit jammerlijk vertaalde Stukje in 't licht gaf, vinden wij niet vermeld; doch wij ontdekken geene verschijnzels, die ons de vervulling daarvan doen te gemoet zien.

Prijsverhandelingen over het voorkomen en weren der Tweegevechten. Uitgegeven door het Utrechtsch Genootschap van Kunsten en Wetenschappen. Te Utrecht, bij B. Wild en J. Altheer, 1805. In gr. 8vo. 220 Bl.

Wij ontmoeten in deezen Bundel een Tweetal keurige Verhandelingen; die van den Eerw. willem de vos, Leeraar der Doopsgezinden te Amsterdam, met dubbel Goud bekroond, en die van charles godefroi heylus, eveneens met den verdubbelden Eereprijs in Zilver beschonken. Deeze schreef oorsprongelijk in het Fransch, en is zijn Werk, met bijgevoegde Vertaaling, gedrukt. De Prijsvraag des Genootschaps, waarop de Antwoorden luiden, was van volgenden belangrijken inhoud: Welke zijn de middelen, om de Duëllen, of Tweegevechten, voor te komen en te weren, wanneer het gevoelen in een Land heerschende is, dat het schandelijk zou wezen, wegens zekere beleedigingen den beleediger niet uit te dagen tot een Tweegevecht, of, uitgedaagd zijnde, hetzelve niet aan te nemen? En hoe moet zich iemand gedragen, welke zich in een dergelijk geval bevindt? Toen dit Vraagstuk eerst wierd opgehangen, zijn 'er of geene Antwoorden bij het Genootschap ingekomen, of geene ten minsten der bekrooning waardige. 'Er was 'er misschien onder de bekwaame Mannen in ons Vaderland, gelijk zulks de rondborstige de vos van zichzelven belijdt in zijne Voorafspraak, ‘die zich weinig bate beloofden van eenigzins zich aan te gorden tegen het kwaad, welks bestrijding begeerd wierd: en zulks te minder, daar die stoffe zich als ganschelijk uitgeput voordeed, - ja toch het Esprit de Corps, of de Geest des Militair-wezens, de beste oogmerken en wenschen dreigde te verijdelen.’ Het Ge-
{==600==} {>>pagina-aanduiding<<}
nootschap, evenwel, wiens roem vooral wegens het leggen der eerste grondslagen tot een verbeterd Schoolwezen in ons Vaderland zeer hoog gesteegen is, vermoedelijk
overtuigd, dat alle middelen ter uitrooijing van de verfoeielijke Modewet der Tweegevechten geenzins met ernst beproefd waren, en welligt genoopt door bijkomende redenen, verflaauwde in zijnen loffelijken ijver niet. Men herhaalde in 1800 de Uitschrijving, en nu met toezegging van eenen dubbelen Prijs. Aan deezen herhaalden drang zijn wij de uitgave verschuldigd van beide deeze Verhandelingen, wier beoordeeling wij met lust en vaardiglijk ter hand neemen. Hiertoe, naamelijk, noodigt ons de gewigtige inhoud uit van het Boekdeeltje, dat onze aanprijzing geenzins behoeft, maar, uit kracht van het reeds gezegde, en door zijne eigen waarde, ook zo wij zwijgen mogten, de aandacht bespreeken zoude der verstandigen en menschenvrienden in den Lande, bijzonder van de hoogere rangen der Maatschappij en van het Krijgswezen. Alleen wij zijn bekommerd, of niet de uitbarsting van den vernieuwden Landoorlog hinderlijk zijn moge aan den gezegenden indruk, dien wij anders op het punt stonden van ons te vleien dat deeze Bundel bij den Volke maaken zoude: en hartelijk wenschen wij, dat de stem der Rede, die zich op nieuw tegen het vooroordeel en de schande der Eeuwen begonnen is te verheffen, geenzins verdoofd, veel minder gesmoord worde door den klank der wapenen en de ongunst der tijden. - Hoe het zij, die vreeze wakkert ons te sterker aan, om door ons verslag zoo veel immers zijn kan, te zorgen, dat dit vereerend voortbrengsel der Vaderlandsche pen en drukpersse niet achter de bank geschooven worde bij allen, wien het gruwel der Tweegevechten ten aanstoot is.
Tusschen de waardige Mededingers heeft het lot beslist omtrent den rang en prijs, dien ieders arbeid hebben zoude: en, laat het ons vrijstaan te zeggen, wij wenschen den Eerw. de vos daarmede geluk, dat het lot Hem begunstigde, en, zo wij achten, ditwerf ruim zo regtvaardig was, als des Genootschaps oordeel, waardoor gedachte uitspraak aan zulk eene wisselvalligheid verbleeven wierd. Men waane intusschen niet, dat eenige vooringenomenheid met den bejaarden roem van deezen Schrijver, op nieuw bekroond, (*) ons de onzijdigheid van Konst-
{==601==} {>>pagina-aanduiding<<}
richters doe uit het oog verliezen, of dat wij de verdiensten miskennen der andere Verhandeling. Wij staan toe, in bondigheid en kortheid van betoog, in schoonheid en kracht van stijl, heeft het werk van den Heer heylus bij ons den voorrang, doordien het stuk van den Eerw. de vos, meer
uiteengezet zijnde, vooral wegens de lengte der volzinnen en volheid van gedachten niet zo gevallig leest. Ook ontveinzen wij niet, dat de Verhandeling van Deezen, verrijkt met eene opeenstapeling van geleerde Aanhaalingen, of Bijvoegsels, bovendien vermeerderd met eene uitvoerige en op zich zelve gewigtige Bijlage, onder den titel van Naschrift, van herhaalingen niet vrij te pleiten is, en geenzins die houding heeft, welke de onvermoeide Schrijver daaraan had mogen geeven, wanneer zijne kundige hand zich had kunnen verledigen om het stuk tot één geheel over te werken. Met alle deeze nadeelen, echter, helt ons oordeel naar zijne zijde; en zulks op volgende gronden. Hoog waardeeren wij toch 's Mans beleezenheid, schat van geleerdheid, meesterlijke en naïve behandeling van het uitgeput onderwerp, te danken aan zijn vindingrijk vernuft, waarvan de proeve voor ons ligt. En mogten wij anders twijfelen, dan zoude het verzinnen en doordenken van nieuwe en aanneemelijke middelen ter stuiting der toomelooze Duëlzucht, onzes inziens het hoofddoel der Vraage, hem de plaatze boven zijnen geachten Mededinger in onze oogen ten vollen waardig doen schatten. - Dan laaten wij op deeze vergelijking niet langer stilstaan, terwijl eene belangrijker taak ons wacht.
Naar aanleiding van het voorstel, splitst de vos het ligchaam zijner Verhandeling eigenaardig in II Hoofddeelen; acht hij, dat buiten het bestek loopt, den oorsprong en de geschiedenis van het Duël opzettelijk na te spooren; en bepaalt hij den zin der Vraage, schoon gevat in algemeener bewoordingen, tot den Krijgsstand. Elders in de Maatschappije, onder den Adel en aanzienlijken, moge het Tweegevecht, uit wufte en grillige navolging der gewapende benden, in zwang zijn: maar bij deezen heerscht, als eene verklaarde Beroeps-opinie, het averechtsch begrip, dat de schande wegens Eerkwetzing niet dan door uitdaaging tot, en aanneeming van, het Duël zoude zijn uit te wisschen of te vergoeden; zodat, wie zich daaraan onttrekt, of zulke voldoening weigert, naar hun algemeen oordeel, met de blaam van laf hartigheid gebrandmerkt wordt. Kon dus onder het Militair-wezen deeze manier van gedrag en handel gefnuikt, in onbruik en verachting gebragt

{==602==} {>>pagina-aanduiding<<}
worden, dan zou gewis aan de drift tot Tweegevechten onder de leden der Burgermaatschappije ook de hartader worden afgesneeden, omdat dezelve aan eerstgezegde sterker wangevoelen onder den Dienst aanhangelijk of ondergeschikt is. Inmiddels wenscht echter de Schrijver in het voorbijgaan, ‘dat geene salles d'assaut (of schermschoolen) door publieke auctoriteit opengesteld, of onderwijzers in die konst, door titulature, of anderzins, met eenig gezag hoegenaamd onderschraagd mogten worden.’ - Want ‘jonge luiden, terwijl hun bloed heet is, zijn (volgens locke) dikwerf geneigd te denken, dat zij vergeefs schermen geieerd hebben, zo zij hunne bekwaamheid niet toonen in een Tweegevecht.’ - Een aanvang maakende met breedere omschrijving van het geen, zijns oordeels, voor een Duël te houden is, vervolgt de vos met de opgave van een tweetal voorbeelden, die bewijs opleveren der buitenspoorigheid, waartoe een ongerijmd Eerbegrip onder geheele Volkeren opklimmen en de menschen vervoeren kan. Het eene is dat van de aanzienlijker en meestgeliefde Vrouwen in Bengalen, die, met staatzie uitgeleid, haaren roem stellen in leevende zich te werpen op de brandstapels van overleeden Echtgenooten: het ander vermeldt montesquieu (*) omtrent de Moscovitische Vrouwen, die weleer voor mangel van achting en liefde hielden, wanneer zij niet door haare Mans wierden afgerost en geslaagen. Maar het Duël had, naar zijne voorige inrigting in de Middeleenwen, veel gemeens met dat gedrag der Indische Vrouwen, dewijl in beiden ook het Bijgeloof zijne rol speelde. Toen vereischte het grooten toestel, wierd regelmaatig behandeld, geschiedde niet zonder openbaar gezag, vervong de plaats van behoorlijken
regtshandel (†), en vond zijne beste verdeediging in het wangevoelen omtrent Gods oordeel, door den uitslag des strijds, gelijk men waande, het pleit beslissende. Thans is 'er van dit regelmaatige of wettische geene schaduw meer overig bij het Duëlleeren, of mengt zich bij de Militairen eenigerleie bijgeloovigheid daaronder. Maar hunne drift tot vechten, en bloedvergieten van hunne spitsbroeders, hun zogenoemde point d'honneur, draagt kwalijk ander merk, dan dat eener onverdeedigbaare zwakheid of verblinding; gelijkt eene vlaag van krankzinnigheid, die naar de Mescovitische Vrouwengril het meeste trekt.

{==603==} {>>pagina-aanduiding<<}

De Schrijver, schoon hij zich der bewijsredenen en menigte tegenschriften van vroegeren en laateren tijd ten vollen kundig toont, acht het overbodig, zich met eene opzette ijke wederlegging der wanstallige en barbaarsche gewoonte van den Tweestrijd onledig te houden. Hij bewijst echter, dat verstandigen, Vorsten van naam, en Wetgeevers, zich daartegen altoos en eenpaarig verzet hebben. Hij dringt 'er dus op aan, dat 's Krijgsmans Eere, indien zij anders de publieke opinie tot haar beginsel en leiddraad aanneeme, zich behoore te regelen naar die geuite publieke opinie ter uiterste blameering; waardoor het Tweegevecht als eene waare sottise getekend staat, en zonder eenige aanmerking op den glimp, dat het tot welleevendheid verpligten zoude, van de allerkundigste Koningen en Legerhoofden, gewraakt of gevonnisd wierd, als een bedrijf van onverstand, waardoor men lijf en eer verbeurde. Ja, vermits de Militair deeze wetten bezweert, en op zijn woord van Eer voor onschendbaar wil gerekend hebben; hoe schuldig, trouweloos en meineedig wordt hij niet, - hoe weinig is hij een Man van Eer, zo hij daartegen handelt en zijnen pligt schendt?
Evenwel het kwaad luisterde naar dit alles niet: en men heeft dus uit te zien naar andere en krachtiger, of ook nieuwe middelen. Omtrent strafwetten, cassatie en infamie, is schier alles beproefd, waarvan men zich iets belooven konde. Wat vermogen des, ontrijst nu de bedenking, de wereld en de Maatschappij in het gemeen? De Veldpredikers, behalven dat zij niet alomme en in vredestijd bij de Regimenten zijn, zouden, wanneer zij zich gestadig tegen het Duël verzetteden, bezwaarlijk gehoor vinden, of ook der beschimping niet ontgaan. Het Hekelschrift, en vooral het Tooneel, belooven op zijn best eene voorbijgaande aandoening gaande te maaken, dan geenzins de zeden te hervormen: zelfs ‘behoeft het Tooneel te veel alle sterkwerkende driften, dan dat men daarbij ook de uitersten van woede en dolzinnigheid missen kunne,’ of van hier bestendig partij trekken, om edelmoedige vergiffenis en waare grootheid in te scherpen. Het ontwerp, eindelijk, om den Duëllist uit den fatsoenlijken Burgerking uit te sluiten, van openbaare zamenkomsten en plaatzen van vermaak te weeren, en allen omgang te weigeren met de schoone Sexe, schijnt naauwelijks uitvoerbaar, loopt in tegen de neiging der Jufferschap om Ridderlijk bedrijf toe te juichen, en zoude misschien veel meer verbitteren dan verbeteren.
Dus, gewaagende van de moeielijkheid om het algemeen oordeel der wereld om te zetten, voorziet de schrandere Schrijver eene tegenwerping; en legt hij niet ongevallig aan een weldenkend Krijgsman dusdanige woorden in den mond: ‘Juist hier zit ook de hoofdzwaarigheid bij ons. Menig een

{==604==} {>>pagina-aanduiding<<}
onder ons verfoeit gelijk gij de Tweegevechten. - Maar wat is de stem van eenigen onder zo veele duizenden? Ziet Gij kans, den Burgerstand in zijne denkwijze om te zetten: wij neemen aan, die van onze Corps te doen zwenken. Zo niet? houd dan op met ons te gispen.’ Zonder nu deeze aanmerking vooralsnog te beantwoorden, neemt zijn Eerw. dien verklaarden afkeer des Tweegevechts ten voordeele, en treedt hij toe tot het nader onderzoek over het willekeurige in de hedendaagsche behandeling der Duëllen en daartoe aanhoorige bijzonderheden. Het ontgaat alzo zijner aandacht niet, dat ‘hoe beter de benden gedisciplineerd zijn, en hoe braaver en gezetter de Characters der Hoofdgebieders zijn, hoe minder ook bij hunne onderhoorigen van Tweegevechten gehoord wordt; - en dat de Guarnisoensplaatzen het voornaame tafereel (liever, gelijk wij gissen, tooneel) zijn, waarop dezelve verschijnen: - want in het leger of bij cantonneering bedwingt men ze genoeg; - ja de-Eer zelve doet het vechten alsdan uitstellen tot na den vrede.’ - Voorts mangelt 'er zeer veel aan het daadelijk en volledig handhaven van de aanwezige Wetten; en schijnt de reden van dit verzuim gezocht te moeten worden, gedeeltelijk daarin, dat de handhavers der Wet te veel onkundig blijven wegens de voorvallen zelven, vermits men nu doorgaans buiten getuigen en als bij bloote Rencontre zijne wederpartij ontmoet; maar ook gedeeltelijk ligt de schuld in eene willige onkunde, en dat men, als gezegd wordt, uit eenig medelijden, of door den dwang van het algemeene Mode-idee, genoodzaakt is, van twee kwaaden het minst schadelijke te kiezen. - Gepaste voorbeelden dienen voorts tot
opneldering en staaving der uiterste willekeur en losheid, die ten deezen onder het Krijgswezen heerscht en het kwaad begunstigt. Trouwens, in plaatze van wet of orde, is thans alleen de grillige gewoonte, of zekere Etiquette, en algemeene waan van welvoegelijkheid, opgetreeden, en de maatstaf geworden van het Point d'honneur. Zij bepaalt onder anderen, dat Officier tegen Officier, buiten schier eenige rangsonderscheiding, bij zekere gelegenheden te duëlleeren heeft: maar zij verbiedt zulks tevens aan de Soldaaten onderling, en merkt het aan als strijdig met de Discipline, wanneer een Soldaat den Officier uitdaage. Welke verwarring laat zich derhalven niet duchten, zo eens de algemeene Soldaatengeest zich wilde toeeigenen, wat den Militair uit kracht zijns beroeps toebehoort, alzo die eigendunkelijke Etiquette ten zijnen aanzien voor onteerend beschouwde, ja haar den bodem zocht in te slaan? Wij noodigen thans den Leezer, die met ons het Werkjen doorloopt, op de verdeediging van de zaak des Tweegevechts, die onze Schrijver, zijne reden tot braave en weldenkende Legerhoosden wendende, aan hun, in zulke begin-
{==605==} {>>pagina-aanduiding<<}
selen opgewiegd, op eene kunstige wijze heeft in den mond gelegd, en die te meer behaagen moet, daar zij in krijgsmansstijl is ingekleed en rust op deszelfs gronden. Te lang is het stuk voor inlassching in ons verslag, en zoude het bovendien in het glimpige der voordragt, ten aanzien van het woordenspel, of daadelijk verbergen en bewimpelen van alle redenen, die tegen het Duël strijden, zeer veel van zijne schoonheid verliezen bij alle bekorting. Genoeg, men zoekt een voorwendsel, om zich van schuld vrij te spreeken, in het omslagtige en moeielijke der Processen wegens Injurien, zo grievende voor den Man van Eer; en deeze, die in het
burgerlijk leven den beleediger veelal ontgaan kan, vermag zulks onder de Militairen niet, welken de Dienst tot geduurige gemeenzaamheid en ontmoeting verpligt. - Edoch, vermits men ten zelven tijde en in éénen adem het Duël voorspreekt en als een gruwel wraakt, houdt de vos het daarvoor, dat men te rasch de mogelijkheid opgeeft om het vooroordeel te verbannen, of wel stilzwijgend zodanig een middel verlangt, dat te huis niet slechts, maar ook bij buitenlanders en vreemden, werken kan, omtrent de begeerde eervoldoening de plaats van het Duël zou mogen vervangen, en, met één woord, moest afgemeeten zijn naar deezen regel: ‘Il faut combattre le point d'honneur, par le point d'honneur même:’ 'terwijl men, onder voorwaarde dat zulk een wenschelijk goed wierd uitgedacht en in werking gebragt, allezins voor overtuiging vatbaar schijnt, wegens het dwaaze, bedenkelijke en helsche der Tweegevechten. - Zodanig een middel nu meent de Schrijver dat in den boezem van het Krijgswezen is te vinden, en daar te stellen door den invloed en de krachtige medewerking van bevelhebbers en legerhoofden.

(Het slot hierna.)





Aan Rutger Jan Schimmelpenninck, in Mei 1805. Te Amsterdam, bij J. Allart, 1805. In gr. 8vo. 10 bl.

Ter eer van schimmelpenninck's doel tot redding van het Vaderland, besnaarden feith en kantelaar hunne speeltuigen. Het Onderwerp! de Dichters! - met graagte begonnen wij; met dankbare verwondering eindigden wij. Zoo is dan het vuur der jeugd in den bedaagden feith nog schitterende! Zoo herleeft de kiesche kantelaar voor Poëzij, en, gelijk wij hartelijk wenschen, voor geheel de Letteren! Hij, die de Wellust (*) in alle hare asschuwelijkheid schilderde; die

{==606==} {>>pagina-aanduiding<<}
den dood eens Kinds (*) zoo treffend bezong; nieuwland op zijne bruiloft zoo uitnemend onthaalde (†), moest ons meerder te gast nodigen. Veelen kunnen niet, en overladen ons echter met Dichtwerken; - kantelaar kan, en .... Dan wij zouden ons, dus doende, aan ondankbaarheid schuldig maken, daar hij ons hier weder een Gedicht levert, zijner kieschheid waardig.
    Hoe weinige bladzijden bevatten deze Gedichtjes! en echter, hoe veel meer dichterlijks is hier, dan in zommiger wijdlopige Bundels! Ziet hier, ten bewijze, de laatste helft van het Dichtstuk van feith, waardig de lier, die eens de ruiter (‡) bezong.

Een curius moog' juichend sterven, 
Waar de uitkomst hem tropheën plant; 
Een codrus willig 't leven derven 
Ter redding van een Vaderland; 
Om eeuwige eer, die bij het leven 
Reeds om het offer schijnt te zweven, 
En ras de zekere uitkomst biedt, 
Een kleen getal onzeek're jaren 
Niet angstig als een' schat te sparen .... 
'k Eerbiedig, maar bewonder 't niet! 
 
Maar zich aan 't Vaderland te wijden, 
Wat nacht de donkre toekomst dekk', 
Onzeker, of wij schipbreuk lijden, 
En vloek ons niet ten loon verstrekk'; 
Dan, veilig met zijn rein bedoelen, 
Zich boven de uitkomst groot te voelen, 
Een zinkend Vaderland ter eer, 
Ligt door geen poging meer te schoren, 
Maar zonder hulp gewis verloren .... 
Voor dezen stervling kniel ik neêr! 
 
ô Neêrlands Hoop! uw daad blijft edel, 
Ook waar nog nacht op de uitkomst zinkt; 
Zij drukt eene eerkroon op uw' schedel, 
Die boven lot en uitkomst blinkt. 
Wie u vergoden of verdoemen, 
Het Nakroost zal uw grootheid roemen; 
Uw doel blijft bij hem onbesmet: 
En wat, wat zou u de uitkomst schaden? 
In 't oog, dat willen weegt als daden, 
Hebt gij uw Vaderland gered! 


{==607==} {>>pagina-aanduiding<<}

Niet minder schitterend is het eerste gedeelte van kantelaar's Gedicht.

Wie is die Held, die moed en krachten, 
Bataven! aan uw redding waagt? 
Wie durft 'er nog genezing wachten, 
Waar reeds 't verderf 't gebeente knaagt? 
Zal dan Natuur haar' loop verkeeren? 
Het Noodlot nieuwe wetten eeren? 
Herrijzen, wat ten grave zonk? .... 
Of laaft ge, ô wreede Hoop! het harte, 
Zoo lang gedrenkt met vrees en smarte, 
Slechts met een' nieuwen zwijmeldronk?.... 
 
Een Volk, welks eindperk is verschenen, 
Ziet nimmer zijnen bloei weêrom; 
Jeugd - manbre jaren - vloden henen; 
Ontbinding volgt den ouderdom. 
Zoo ziet eene eeuw het rijsjen groeijen; 
Eene eeuw den eik in schoonheid bloeijen 
Vereend met majesteit en kracht; 
De volgende eeuw is aan 't verdwijnen, 
Kracht, majesteit en schoonheid kwijnen, 
Terwijl de tronk de ontbinding wacht. 
 
Kunt gij nog twijfelen, Bataven! 
Of dit het beeld zij van uw' stand? 
Uw roem, uw voorspoed ligt begraven 
Bij de eedle stichters van uw land. 
Uw stalen veêrkracht schijnt geweken, 
Uw moed voor 't overwigt bezweken 
Des nooddwangs, waar 't Heelal voor boog: 
Niets, niets herstelt de vaag uws levens, 
Daar u en vriend en vijand tevens 
Het merg uit uw gebeente zoog. 
 
Als 't eenzaam dorpjen in de dalen 
Den sneeuwval van de bergen ducht, 
Die rondom aan zijn' hutten palen, 
En vruchteloos naar uitkomst zucht: 
Zoo hebt gij schokken te verduren 
Bij 't worstelen van nageburen, 
Wier reazenkracht u ligt verplet: 
Wiens wijsheid zal in die gevaren 
U van den ondergaag bewaren? 
Wie is hij, die uw aanzijn redt? 
 
Zwijg, Wanhoop! enz. 


{==608==} {>>pagina-aanduiding<<}

Dit tweetal Gedichten mag eerst heten

γἐρας.......ὀλὶγοντε φίλοντε. 
Een klein en lief geschenk. 


Nieuwe Zedelijke Vertellingen, door J.F. Marmontel. Uit het Fransch. Iste Deel. Te Leijden, bij P.H. Trap. In 8vo. 294 Bl.

Voortreflijke Zedelijke Verhalen van eenen waarlijk goeden Schrijver. - 1. Ook de beste vader kan dwalen. Het miskennen van het hart en karakter van zijn zoontje, door de bemoeijingen van eene twede vrouw, die ophield deszelfs moeder te zijn, zodra zij zelve kinderen kreeg, werd eenen braven vader de bron van zwaar en langdurig lijden. Het kind, de vele onverdiende mishandelingen moede, was de wereld ingeraakt, en na den dood der vrouw en hare kinderen ontdekt de man geheel zijn ongelijk en het kwaadaardig bedrog der boze moederlijke liefde. De Voorzienigheid had echter over het kind gewaakt; edel en groot ontdekt zich eindelijk de zoon aan den altijd beminden vader, en maakt hem, en is zelve, volkomen gelukkig.
2. De genoeglijke avond. Een gezelschap van zeer edele menschen bepaalde zich, op zekeren avond, om elkanderen het genoeglijkst oogenblik van hun leven te verhalen, in zo ver zich dit namelijk aan een ieder verhalen liet. Zo erlangen wij agt zeer aandoenlijke, leerzame Vertellingen, die wij met onze Lezers hier niet kunnen doorlopen, maar die ons bij uitnemendheid bevallen, daar 'er onder alle de oogenblikken van vreugde en geluk, die zich het gezelschap thands herinnerde, gene enkele gevonden wordt, die niet de prijs was, of van een deugdzaam gevoel, of van eene bewezene weldaad.
3. De drievoet van helena. In eenen storm op zee beloofde en offerde Helena eenen kleinen gouden Drievoet aan Neptunus; tien jaren daarna werd dezelve opgevischt, en, om eenen twist voor te komen, hield men zich aan de uitspraak van den Delphischen Apollo, die denzelven aan den wijsten aller wijzen toekende. Men zond denzelven dan aan Thales, Solon, Bias, Chilo, Phiso, Cleobulus, en aan Pittacus. Te vergeefs: want ieder van deze was overtuigd, en overtuigde de gelastigden, dat hij ver of na de wijste der wijzen niet was. Eindelijk bragt men het geschenk bij Periander, die alle de Wijzen bijeen riep, en wilde, dat deze de wijsheid zouden beschrijven, en nopens den Drievoet uitspraak doen.
‘Daarop beschreef de een (want ieder sprak, gelijk op zulke gastmaalen de gewoonte is, op zijn beurt) de wijsheid, als

{==609==} {>>pagina-aanduiding<<}
eene gelijkheid eener onveranderlijke zielsgesteldheid, zo wel in voor- als tegenspoed; de ander, als eene grondige zelfkennis, geschikt om zich zelven beter en gelukkiger te maken; de derde, als eene gematigdheid in die verlangens, welke nimmer de noodzaaklijke behoeften der Natuur te boven gaan; een ander, als eene geschiktheid om het tegenwoordige te regelen, en over het toekomende, na raadgeving van het voorledene, te beschikken; een vijfde, als eene standvastige zielsgesteldheid om de hartstogten te bedwingen; een ander, als een volstrekt gezag der reden over den wil. Bias sloot den kring, en toen de beurt aan hem kwam, om te spreken, zeide hij: “de wijsheid bestaat in dit alles te zamen genomen; waaruit ik besluit, dat de waarlijk wijze geen sterflijk wezen is, maar een God, en zulk een God, als 'er zelden te vinden is. Ik ben dus van oordeel, dat men den gouden Drievoet aan dien God terug zende, die ons denzelven heeft doen aanbieden; want hij is 't, aan wien hij toebehoort.” Dit gevoelen stelde hun allen te vreden, en zij namen daarin genoegen, terwijl de Drievoet van Helena, in den Tempel van Delphis, (Delphi) werd toegeheiligd, om tot eene zitplaats voor de Priesteres van Apollo te strekken.’
4. De les des ongeluks. Eene te grote, ja verkwistende levenswijze, enkel echter ter liefde eener beminlijke echtgenote, die zo iets niet verlangde, maar voor wie hij meende niet genoeg te kunnen doen, had eenen jongen mensch in den grond geholpen; zodat hij, toen, na den dood der echtgenote, de schoonvader den bruidschat terug nam, redloos bedorven was. Hij redde zich door de vlucht; en, bij de grootste werkzaamheid en de hoogstmogelijke spaarzaamheid, gelukte het hem, iets over te winnen, en zo van tijd tot tijd zijne schulden eenigzins af te doen. Zij drukten hem zwaar; en ofschoon hij tegen alle vervolging veilig was, moest hij nog voor 't minst 15 jaren, naar zijne beste vooruitzichten, onder dien zwaren last gebukt gaan. Een stadgenoot van hem ontmoet dezen miskenden, maar door-eerlijken, mensch op zijne reize, en wordt zijn gevolmachtigde. Bij zekere ongezochte gelegenheid verhaalt deze de leerzame geschiedenis aan eenen vriend; een zonderling man. En deze weet alle de agterstallen in het geheim af te doen, is nu alleen zijn schuldeischer, maar biedt hem de hand zijner beminlijke dochter aan, enz.
5. De berg der twee gelieven. Fontenelle zeide eens op een dag, dat hij het middagmaal hield bij Mevrouw D.B. ‘De verkeerde bewijsgronden zijn niet altijd zoo zeer te misprijzen als zij wel voorkomen,’ enz. En ten bewijze daarvan verhaalde hij, hoe men, in het vermoeden dat hij alles

{==610==} {>>pagina-aanduiding<<}
wist, bij hem eens in zeker gezelschap wijsheid en onderricht gezocht had, eindelijk ook omtrend de onstoflijkheid en onsterflijkheid der ziel. Hij geeft zijne redenering op. ‘Gij hebt ons daar,’ zeide een der voornaamste Burgers van de Stad, ‘eene zeer ingewikkelde en verstandige redevoering gedaan. Maar waarom zich zoo veel moeite gegeeven, om eene zaak te bewijzen, welke in alle landen algemeen bekend is? Weet niet elk een dat de geesten wederom verschijnen? Zo nu die geesten sterslijk waren geweest, zouden zij dan na den dood weder kunnen verschijnen? En zo zij, gelijk het lichaam, dat zij bezielden, niets dan stof zijn’ enz. Fontenelle erkende natuurlijk de volle kracht van dit bewijs, maar opperde eenigen twijfel tegen de daadzaak. Men sloot hem den mond met het verhaal aangaande twee gelieven, die, gelijklijk gestorven en begraven in het zelfde graf, nu reeds jaren lang zich des nagts horen lieten in een nabijgelegen bosch, en welkers schimmen men nu en dan daar zweven zag. Men maakte den twijfelaar oog- en oorgetuige van dit bewijs; en daar hij het leerstuk der onsterflijkheid voor het nuttigste van alle gevoelens en de kostlijkste van alle leerstellingen hield, zo wachtte hij zich wel te zeggen wat hij eigenlijk gezien en gehoord had, maar wilde veel liever in den omtrek van den berg der twee gelieven voor eenen ongelovigen gehouden worden, die aldaar overtuigd werd dat de geesten der afgestorvenen verschijnen. Wij ontkennen geenzins, dat deze laatste Vertelling ons bij uitstek leerzaam was. De Vertaling is redelijk uitgevallen. Het Werkje, dat in het oorspronglijke vier Delen uitmaakt, zal bij ons in drie Deeltjes aslopen, waarvan de spoedige voltoojing beloofd wordt, die wij met verlangen te gemoet zien.

Reizen door de Paleizen der Vreugde en de Verblijven der Welvaart, van K.H. Spiess. Uit het Hoogduitsch. Te Haarlem, bij A. Loosjes Pz. 1805. In gr. 8vo. 237 bl.

Een Tegenhanger van de Reizen door de Holen des Ongeluks en Verblijven der Ellende, waarvan wij drie Delen ontvingen; met dit ééne Deel schijnt echter dit Werk compleet te zijn, en dit strekt ons waarlijk tot genoegen. Niet dat wij ons liever in de holen des ongeluks dan in de paleizen der vreugde zouden ophouden, of dat wij ontkennen, dat ook daar nut, zo wel als vermaak, is op te doen; maar het komt ons voor, dat, zo als men ons bij de lezing van dit boekdeel reizen laat, het reisje voor de zedelijkheid gevaarlijk wordt. - Thalheim, wiens geschiedenis hier verhaald wordt, is zekerlijk een groot en edel man, wordt en blijft dit op een glibberig pad. Wij

{==611==} {>>pagina-aanduiding<<}
vinden hier zekerlijk vrij wat schoons, vrij wat, dat zeer lezenswaardig is; spiess tekent zekerlijk zeer uitmuntend, en roert iedere snaar van het menschlijk hart. Maar, eene al te weelige tekening, eene in andere opzichten al te voortreflijke, deugdzame, schone priesteresse der wellust, is der onschuld doorgaans en gemaklijker na- dan voordelig. Waarom tekent men zo iets op 't papier, 't geen in de werklijke wereld toch niet alzo gevonden wordt? Waarom verlevendigt men datgeen voor de verbeelding, waarvan men het oog liever afleiden moest? Ter bevordering van deugd, en zuivere, reine gedachten? En moeten dan alle menschen, kunnen zij allen, edel en groot zijn? Zijn zij 't reeds werklijk? - bestand tegen de verzoeking van ieder aanlokkend beeld? En wie tasten het gretigst naar dit soort van geschriften? - Wij twijfelen zeer, of door de lezing van deze Reizen des Schrijvers wensch zal worden bevorderd: ô Mogt geheel ons leven zulk een pelgrimaadje zijn, als die van onzen thalheim; eene aanhoudende aangename verkeering onder vrienden, eene rusteloze, zich zelf beloonende werkzaamheid voor het welzijn onzer medemenschen! Mogten wij even roemrijk, als hij, en zonder berouw over een eenig verloren oogenblik, terug kunnen zien op de vervlogene dagen van onze omdooling op aarde, aan het einde van onze loopbaan, en met vreugde van het tooneel treden, met het bewustzijn, dat wij onze rollen meesterlijk gespeeld hadden! Weshalven wij ook dit Werkje niet zeer kunnen aanprijzen.




De Pagiestreeken. Kluchtig Blijspel, in vijf Bedrijven. Hed Hoogduitsch van A. van Kotzebue vrij gevolgd door A. Fokke Simonsz. Te Amsterdam, bij H. van Kesteren, 1805. In 8vo. 173 bl.

Gelachverwekkend, van het begin tot het eind, in den hoogsten trap; trouwens, in zo ver hiertoe aan het oorspronglijke nog iets mogt ontbroken hebben, viel de vertaling in de allerbeste handen; en, wordt deze Klucht maar goed uitgevoerd, kan het den Aanschouwer aan gelach noch vermaak ontbreken: alleen zou onze vrees zijn, want omne nimium nocet, hoe gezond ook het lachen wezen mag, of iedereen het zo lang, zonder nadeel, kan uithouden. - ‘In den grond is 'er eigentlijk niets zwaarder van zijne plaats te krijgen dan een gek,’ zegt de Pagie te recht; en ook zodanig volksvermaak, waarvan gelach de éénige bedoeling is, keuren wij niet geheelenal af: dan dat soort van Kluchtspelen moet, naar ons oordeel, niet te lang worden uitgerekt. Voor het geëerd Publiek, dat toch van tijd tot tijd eens lachen wil, zijn zulke Stukken behoefte; en het is eene zeer grote verdienste van

{==612==} {>>pagina-aanduiding<<}
dat, het welk thands voor ons ligt, dat onder al dat vermaaklijke niets voorkomt, dat de onschuld blozen doet. Overigens hebben wij voor ons toch gaarne bij ieder vermaaklijk Spel eenig zedelijk doel; en de Kluchtspeler is ons eerwaar. dig, wanneer hij zo al lachende en vrolijk deze en gene gebreken en belachlijkheden uit ons midden hun afscheid nemen doet. Mogt daartoe het Toneel nog meer worden ingericht!

Nuttige en vermaaklijke Uitspanningen: een Leesboekjen voor Kinderen; In IX Afdeelingen: Bestaande in leerzaame Vertellingen, Samenspraaken, Lessen en Spreuken, Brieven, Fabelen, Gedichtjens, vermaaklijke Raadsels, een Tooneelspel, en Gezangen. Te Amsteldam, bij G. Roos. In 8vo. 156 bl.

Waarlijk dat alles in zulk een klein bestek? Het is zo, Lezer! maar van alles toch maar een weinig, eene kleine proef. Intusschen verblijden wij ons zeer, dit Werkje te kunnen aanprijzen. Boven zeer velen, welken de pers van G. Roos gestadig aflevert, steekt het zeer voordelig uit, - ofschoon niet boven de vele Geschriften voor Kinderen, die in aller handen zijn. Met dat al, daar afwisseling vermaakt, zal ook dit Geschriftje wel kopers vinden, en onze lieve kleinen nut en vermaak aanbrengen. Daar de Schrijver intusschen meer soortgelijke Werkjes voor de Jeugd belooft, moeten wij hem aanraden, steeds het oog te houden op de kinderlijke vatbaarheid: om iets te noemen, ‘De nadeelige wensch,’ onder de Fabelen No. 1, is waarlijk voor Kinderen, voor zodanigen althands, als waarvoor het Boekje grotendeels geschikt is, weinig berekend. Het Raadzel No. 3 zal algemeen behagen: wij willen het afschrijven.
‘Het woord van hetgeen ik thans bedoel, lieve Kinderen! bestaat uit drie syllaben: de twee eersten daarvan beduiden twee algemeen-bekende vrouwennaamen: en de laatste syllabe betekent iets, 't geen elk mensch, 't zij dan man of vrouw, onder zijne voeten heeft: - en uit deeze drie syllaben (zijnde deezen eigenlijk het voorbedoelde woord in zijn geheel genomen) leest men een kleed, 't geen slechts alleen de mannen gewoon zijn te draagen.

Die raaden kan wat dit beduidt, 
Legt zekerlijk meer raadsels uit.’ 

In de uitlegging krijgen de Kinderen de herinnering, dat het bedoelde woord Camisool, juist niet wat de spelling, maar toch wat de uitspraak betreft, volkomen aan de opgave beantwoordt.





{==613==} {>>pagina-aanduiding<<}

Algemeene Vaderlandsche Letter-oefeningen.

Verklaring van Paulus Brief aan de Romeinen, door Paulus Bosveld, rustend Predikant te Dordrecht. 1ste en 2de Stuk. Te Dordrecht, bij P. van Braam. 1805. In gr. 8vo. 442 Bl.

Men heeft, sedert eenigen tijd, onderscheidene nieuwe Verklaringen van den belangrijken Brief van Paulus aan de Romeinen, in onze Nederlandsche taal, zien verschijnen. Michaëlis, van hamelsveld, van vloten, greve, van der kemp en de perponcher hebben, ieder op zijne wijze, getracht, over dit Apostolisch schrift, nieuw licht te verspreiden. De Dordsche Kerkleeraar bosveld, van wiens hand wij nu reeds verscheidene boekdeelen, over deze en gene Brieven van den Apostel Paulus, hebben, heeft aan dezen Brief inzonderheid veel arbeid besteed. Het is op zijne begeerte, dat de Brief aan de Romeinen op het onlangs uitgegevene eerste gedeelte van den tweeden Brief aan de Korinthiers volgt. De uitgave geschiedt nu ook, onder gestadig toezicht van den eerwaardigen, nog steeds ongelukkigen Schrijver, die echter, volgends bericht van den Uitgever, met een opgeklaard hoofd zijne keuze bepaalt, elk blad ziet, en niet, voor gegevene goedkeuring, laat afdrukken. Men vindt, ook in dit stuk, vele nieuwe, den Schrijver alleen eigene gedachten, zoo over bijzondere plaatzen, als over den draad der hoofdredenering en wijze van verdeeling. In dit boekdeel is alleen, uit de VIII eerste Hoofddeelen, dat gene verhandeld, 't geen algemeennuttige, voor alle tijden bruikbare, leer van Paulus bevat; terwijl alle zoodanige uitstappen, tusschenredenen of episoden, zoo als de Eerw. bosveld ze wel eens noemt, die hij oordeelt, een meer bepaald, tijdelijk, plaatzelijk of personelijk oogmerk te hebben, en nu voor ons van weinig gebruik

{==614==} {>>pagina-aanduiding<<}
te zijn, voor een volgend stukjen overgelaten zijn. Daartoe brengt hij H. I:18. - III:20. IV geheel. V:12-21. VII geheel. Hij behandelt dus alleen (1) de Voorreden en Inleiding tot den geheelen Brief, H. I:1-15. (2) H. I:16, 17, welke verzen hij beweert, dat den korten inhoud van des Apostels Euangelisch leerstelzel, geschikt voor alle tijden, bevatten. (3) H. III:21-30. De breedere verklaring van dit leerstelzel, in deszelfs geheel beloop en samenhang. (4) H. V:1-11. Gevolgen, die de Apostel uit zijn leerstelzel afleidt, die, ofschoon de Schrijver wel eigenlijk op zijne tijdgenoten zag, van dien aart zijn, dat zij allen Christenen van alle tijden, die des Apostels leerstelzel aannemen, eveneens aangaan. (5) H. VI. Leer der godzaligheid, zoo als die uit de voorgestelde geloofsleer afgeleid, en daarna gewijzigd moet worden. (6) H. VIII. Derde deel van des Apostels leerstelzel, de zekerheid der zaligheid betreffende.
De Eerw. bosveld is van oordeel, dat men noch in de overige Brieven, noch in het geheele Nieuwe Verbond ergens een stuk vindt, waarin het Euangelisch of Apostolisch Leerstelzel zoo volledig, en zoo geschakeld voorkomt, als in dezen, en dat, uit dien hoofde, de Lezer, die hetzelve heeft leeren verstaan, voor zich zelven gerust kan zijn, dat hij alles weet, wat een Christen te gelooven en te betrachten heeft, tot zaligheid. Of nu evenwel de verklaring, die onze Schrijver van dit algemeene Zamenstel der Apostolische Leer, in zoo verre het leerstellig is, en wel bijzonder van H. III:21-30, geeft, algemeenen bijval zal vinden, durven wij niet bepalen. Het zal hierop nederkomen:
‘Maar thans is 'er eene wijze van godlijke regtvaardiging geopenbaard, en bekend gemaakt, waarbij de Mosaische Wet in geen aanmerking komt, dan alleen dat zij, en de Propheten, aan dezelve getuigenis geven;
Te weten: Door de Geloofsleer van J.C. wordt aan en tot alle menschen eene godlijke regtvaardiging en vergeving van zonden gepredikt, zoodanig, dat dezelve dadelijk uitgeoefend word, volstrektelijk over allen die gelooven, zonder eenig onderscheid van menschen en menschen; want 'er is, in dit opzigt, waarlijk geen onderscheid, aangezien tog allen gezondigd, en alle hoop en aanspraak op de godlijke goedkeuring

{==615==} {>>pagina-aanduiding<<}
verbeurd hebben, indien zij naar hun gedrag zouden moeten beoordeeld worden.
Maar zij die gelooven, schoon anders waarlijk zoowel Zondaars zijnde als alle anderen, worden uit Gods genade, en uit kragt zijner barmhartigheid, volgens deze blijde Boodschap, om niet, en te geefs geregtvaardigd, en van alle aanspraak over hunne zonden, vrijverklaard, verlost, en bevrijd, door de Verlossing, die in C.J. is.
Want God stelt en draagt dezen C.J., in zijn bloed, en kruisdood, door de Euangelische geloofsleer, aan al de Wereld voor, als een ander Zoendeksel, 't welk eertijds, met bloed besprengd zijnde, aan Israël verzekering van de vergeving hunner zonden gaf. Even zoo betoont God nu ook aan een iegelijk zijne regtvaardigende genade, door, bij deze Euangelijprediking, zijn oordeel over der menschen zonden, te voren onder zijne verdraagzaamheid bedreven, en ook nog bedreven wordende, op te schorten, en daaromtrent, voor als nog, oogluiking te gebruiken; Ten einde alzoo voort te gaan tot eene volkomen regtvaardiging in den tegenwoordigen tijd en dag van zaligheid, om, niet alleen in 't algemeen, regtvaardig, dat is, edelmoedig, weldadig, menschlievend te wezen, maar ook om in 't bijzonder en dadelijk te regtvaardigen, van alle schuld en straf genadig vrij te spreken, elk en een iegelijk, die, hoe schuldig hij anders ook zij, uit het geloof van Jesus is, het met dien Jesus en met zijne geloofsleer zoo opregtelijk houdende, dat hij zig, in een goeden ernst, daar naar zoekt te gedragen.’ Met dit Leerstelzel, zegt hij, wensche ik te leven en te sterven.
Wij voor ons zien niet regt in, hoe hij de rechtvaardiging Gods van de verlossing in of door Jesus Christus onderscheidt. Door de eerste verstaat hij, bl. 78 en elders, die daad van God, waardoor hij den zondigen mensch vrijspreekt, zoodat die gerechtvaardigde daardoor ontheven worde van alle straf en aanspraak, aan welke hij anders, uit hoofde zijner overtredingen, zou onderworpen zijn. Deze rechtvaardiging geschiedt, volgends H. III:24, door de verlossing, die in of door Jesus Christus is, dat is, zoo als bosveld het ook verklaart, door middel van die verlossing. Maar hoe kan dan nu die verlossing de vergeving der zonden zelve aanduiden, met insluiting van de bevrijding van de dienstbaarheid der zonden, en inleiding in de zalige

{==616==} {>>pagina-aanduiding<<}
eeuwigheid, zoo als de Schrijver, bl. 105, 106, beweert?
Wij voegen 'er nog deze en gene proeve van 's mans wijze van verklaren van moeielijke, of althans verschillend uitgelegde, plaatzen in dezen Brief bij. - H. I:4. verstaat hij door den Geest der heiligmaking eene bijzondere kracht Gods, aan Christus medegedeeld, tot een getuigenis en sprekend bewijs, dat Hij de Messias was. - III:22. zal door 't geloof van Jesus Christus, waardoor wij gerechtvaardigd worden, in onderscheiding van 't geloof in Hem, waarvan elders gewag gemaakt wordt, een geloof te kennen gegeven worden, 't welk aan Jesus Christus zelf eigen is en behoort, of wel 't geen van Hem zijn oorsprong heeft, en door Hem veroorzaakt en in de wereld gevoerd is. - III:25. welken God voorgesteld heeft door het geloof in zijnen bloede tot eene verzoening, tot eene betooning van zijne rechtvaardigheid. Hier moet geloof niet met Jesus bloed verbonden, maar daarbij gedacht worden aan de geloofsleer. Het woord, door verzoening vertaald, moet in denzelfden zin, waarin het bij de Alexandrynsche Overzetters, die het eerst schijnen uitgevonden te hebben, voorkomt, genomen worden, en dus alhier een verzoendekzel beteekenen; en zal dus de zin van deze woorden hierop neerkomen: welken God door de geloofsleer, als gestorven, even als een zoendekzel, aan de menschen voordraagt, tot betooning van zijne weldadigheid. - V:6. Christus is voor de zondaars gestorven, dat is, niet in hunne plaats, maar ten hunnen voordeele. Zoo ook VIII:32. God heeft Hem voor ons allen, dat is, ten hunnen dienste, overgegeven.

Moet en kan de Godsdienst van Jesus algemeen zijn? Eene onpartijdige Vergelijking tusschen het Christendom en de Waereld, door J.L. Ewald. Uit het Hoogduitsch vertaald. Te Amsterdam, bij G. Roos. 1805. In gr. 8vo. 60 Bl.

Men weet zich van de achting, die de Predikant ewald bij het publiek heeft verkregen, wonderbaarlijk te bedienen, om het door hem geschrevene aan den man te helpen. Wij hebben daaromtrent on-
{==617==} {>>pagina-aanduiding<<}
langs een vreemd verschijnsel gemeld, betreffende 's mans zoogenaamde Natuurpreken (*). Zoo komt men ook nu weder voor den dag, met de vertaling van een Werkjen, reeds in 1788 in 't oorspronkelijke uitgegeven, waarvan echter, niet lang geleden, een nieuwe druk, met weinig verandering, schijnt in 't licht gegeven, en door den Nederlandschen Vertaler gevolgd te zijn. Want hoe zou ewald, in 1788, van buonaparte, als tot Keizer verheven, hebben kunnen spreken? 't Is dan evenwel vreemd, dat dit Stukjen nu op nieuw afzonderlijk wordt in de wereld gestoten, zonder dat daarbij gebruik gemaakt is van een tweede, dat de Schrijver 'er, reeds in 1790, op heeft laten volgen, waarin hij 't te voren gestelde nader verklaard en verder uitgebreid heeft. 't Zij daarmede zoo als het wil, wij willen den inhoud kortelijk opgeven.
Men klaagt over de bedroevende waarneming, dat zoo weinigen het Christendom achten, en dat Jesus voor zoo velen niet is, 't geen Hij zijn kon. Ewald vindt dit minder vreemd, omdat hij van oordeel is, dat het Christendom, volgends de bedoeling van Jesus, geen algemeene Godsdienst zijn kan of moet. Door Christendom verstaat hij, in 't bijzonder, de verheven Christenleer van den Heiligen Geest, Godgemeenschap, mededeeling van God en Christus, en wel vooral bevindelijk Christendom, warm gevoel van zuivere liefde voor Jesus, gevoel zijner goddelijkheid en menschheid, echte zin voor het reinste, geestigste, verhevenste, voor het characteristike, Christusaartige van den Christen-Godsdienst, eene edele geestdrift voor Jesus, vuurig verlangen, om als Hij te handelen, te lijden, en te leven voor eene betere wereld. - En nu beweert hij, dat dit het oogmerk van Jesus niet kan geweest zijn, om zoodanig Christendom algemeen te doen worden, terwijl het 'er dan met deszelfs bereiking slegt zou uitzien: 't geen hij met grond meent, dat elk, die de kerkelijke geschiedenis en de menschen kent, met hem zal moeten instemmen. ‘Welk eene verandering,’ zegt hij, ‘moet 'er in de harssenen en harten der menschen voorafgaan? Hoe veel moeten der menschen gevoelens en gedachten zich uitbreiden, zich verfynen en verhef-
{==618==} {>>pagina-aanduiding<<}
fen, om die zaken te bevatten, welke in geenen deele van deze wereld zijn? Zij moeten met den heiligen Geest bezield worden, in den allereigenlijksten zin, of zij bekomen nimmer eenige neiging voor den eenvoudigen en verhevenen Jesus.’
't Stukjen is verdeeld in zeven Afdeelingen. - In de eerste stelt hij Jesus tegen Pythagoras over, die zich dikwijls van zinnebeeldige en raadzelachtige voorstellingen bediende, en eene onderscheidene wijze van leeren voor zijne ingewijden en oningewijden hield; terwijl Jesus, integendeel, niets bewimpelde, en al wat Hij zijnen leerlingen zeide, niet slechts den ingewijden wilde wedergezegd, maar zelfs op de daken verkondigd hebben. En desniettemin bleef de verhevene Christenleer voor duizenden onverstaanbaar. - In de tweede beklaagt hij zich over 't verbazend getal van onchristenen, welk hij zoo groot acht te zijn, dat, in een gezelschap van twintig beschaafde menschen, negentien onchristenen zijn, en de predikant zich gelukkig kan rekenen, indien hij onder zijne gemeente van de honderd vijf kan tellen, voor wien eigenlijk de Godsdienst van Jesus iets is. - In de derde begint hij de redenen op te geven, die hem doen vaststellen, dat het oogmerk van Jesus niet geweest is, zijnen Godsdienst algemeen te doen worden. Hij tracht te bewijzen, dat Jesus alle menschen niet voor zich heeft willen innemen, niet allen tot zijne aanhangers verkoos te maken, ook niet eens allen, die het wilden worden. Hij zou tegen de Schriftgeleerden, die zich, uit eigen beweging, Hem ter navolging aanboden, een woord gezegd hebben, dat hen voor altoos moest terugschrikken, (Luc. IX:57-62. Matth. VIII:19;) aan het hof van Herodes, hoezeer daartoe aangezocht, geen aanhang hebben willen maken, en velen, die op den besten weg waren, om zijne partij te kiezen, teruggesteten hebben. 't Was zijn grondregel: wat voor mij niet bestema is, zal toch niet voor mij zijn, (Matth. XV:13.) Hij zeide eens tot de Joden: gij behoeft mij niet te gelooven, indien gij mij niet gelooven kunt, (Joh. VI:43, 44.) - ['Er zou op deze aanhaalingen vrij wat aan te merken
vallen. Niemand, die op een goeden weg was, of komen wilde, is door Jesus immer afgeschrikt of afgewezen. Hij liet aan elk vrije keuze, en deed het Christendom nooit van zekere praedestinatie afhangen. Uitverkorenen moesten zij zijn,

{==619==} {>>pagina-aanduiding<<}
die voor zijn Rijk geschikt waren, maar niet in dien zin, waarin ewald deze spreuk van den Zaligmaker bijbrengt. Zij moesten zich, door gevoel van hoogere behoefte, en een onbedorven waarheidszin, onderscheiden, om verëerers van Jesus te kunnen worden.] - In de vierde worden eenige tegenwerpingen beantwoord, uit het algemeen bevel: gaat heen in de geheele wereld, en leert alle volkeren; uit het bijgevoegd zeggen van Jesus: die niet gelooft, zal verdoemd worden; uit de plaats van Paulus: voor Jesus zullen zich alle kniën buigen, en alle tongen zullen bekennen, dat Hij de Heer is, enz. - In de vijfde beroept zich de Schrijver op zulke gezegden van Jesus, waarin Hij ronduit verklaart, dat weinigen Hem zullen begrijpen, met een oprecht hart Hem zullen aanhangen; dat daartoe zekere zielneiging behoort, die een ieder niet bezit, en die velen, al bezitten zij dezelve, dooden. En had Hij anders gesproken, had Hij door het een of ander te kennen gegeven, dat Hij op alle de zoo millioenvoudig verschillende, beschaafde en onbeschaafde menschen, eenen goeden indruk wilde maken, ‘waarlijk,’ zegt hij, ‘dan zou ik niet weten, wat ik van zijne menschenkennis moest denken.’ Hier worden verscheidene goede dingen gezegd, ten bewijze, dat vele menschen geen zin voor God en Jesus hebben. ‘Een welgevallen, eene hartelijke genegenheid te hebben voor een enkeld woord, eene enkele daad van Jesus, heet nog lange na niet, liefde voor Hem zelven te gevoelen. Het is ontwijfelbaar zeker, dat Jesus wel eens het een of ander deed of sprak, het welk geviel aan eenen trotschen bolingbroke, en aan eenen zinnelijken la mettrie. Ook Hij deed, door zijne donderende woorden, Pharizeen van schaamte wegzinken; ook Hij ging te
gast, waar men Hem ook nodigde. Maar nu beschouwe men eens de beide gezichten, (van Jesus en een' Pharizeër) in de Physionomiekunde van lavater, en ik vraag ieder, die slechts een dagelijks talent van de Physionomiekunde bezit, of zoo een gezicht [geteekend in de verbeelding van lavater] het bij Jesus kan uithouden, van Hem kan worden aangetrokken, veel min gaarne om en bij Hem zijn kan? En zoo bladere men de gelaatkundige fragmenten door, of doe eene monstering over de aangezichten in een groot kossijhuis, aan een hof, op een bal, of in een guarnisoen, en men doe bij ieder deze

{==620==} {>>pagina-aanduiding<<}
vraag, dan zeker zal men moeten antwoorden, men zal dit bij honderden gevoelen: Neen, dat kan niet. Hier kan geen liesde voor Jesus zijn!’ - De zesde bevat voornamelijk deze gevolgtrekking: Wanneer dit regt bedacht werd, dan zou de twist over den Godsdienst veel minder zijn. Rechtzinnigen en onrechtzinnigen stellen altoos als een grondregel vooruit, dat de Godsdienst van Jesus een algemeene Godsdienst moet zijn. Daarom ijveren de eersten al te driftig en te voorbarig, dat men niet algemeen wil aannemen, wat tot den Christengodsdienst behoort, en de laatsten schikken en plooijen, en vouwen en fatzoeneren die zoo lang, tot dat hij naar den algemeenen geest gevormd, aller tongen smakelijk, en aller magen verteerbaar geworden is. - In de zevende volgen nog onderscheidene aanmerkingen, over 't recht van den Staat, om Deisten en Neologen te beteugelen; over de behoefte van een Religionsedict tot zoodanig einde, en de Geloofsbelijdenis, die men van openbare Christenleeraars zou kunnen vorderen. Dit loopt zoo wat in tegen de voorafgaande aanprijzing van de uitgestrektste verdraagzaamheid omtrent verschillende Godsdienstbegrippen. Strenge Orthodoxen zullen, over 't een en ander, even weinig te vrede zijn, als de zoogenaamde Neologen. Dat men evenwel alle gezegden niet ten sterksten moet nemen, mag, dunkt ons, wel opgemaakt worden uit de woorden van rousseau, waarmede hij alles besluit: Souvenez vous, que toutes mes affirmations ne sont, que des raisons de douter.
Men bemerkt in dit Werkjen geheelenal den geest en toon van lavater. Die daarin smaak vinden, zullen zich aan verscheiden vreemde uitdrukkingen, als Christusaartige, Virtuozen, Jesus een Godenzoon, en dergelijken, minder stoten. Ook wordt dit nog al vergoed door den hem eigenen lossen, bloemrijken en innemenden schrijfstijl.




Zestal van Leerredenen over Daniël V. Door P.H. van Lis, Predikant te Middelburg. Te Utrecht, bij W. van IJzerworst. In gr. 8vo. 175 Bl.

Men kent reeds den preektrant en mannelijken stijl van den Middelburgschen Kerkleeraar van lis,

{==621==} {>>pagina-aanduiding<<}
uit onderscheidene, van tijd tot tijd door hem uitgegevene, Leerredenen, over verschillende stoffen. Deze zes, over de leerrijke geschiedenis van Belzasar, volgens Daniël, overtreffen de meeste derzelven. Overal vertoonen zij den oordeelkundigen, met zijn onderwerp wel bekenden, en voor dadelijken Godsdienst welmeenend ijverenden Prediker, die zijne Hoorders gaarne beter en gelukkiger wil maken.




Twee Belijdenis-Predikatiën over de verlichte Geloofskennis, en de heiligende kragt, der Waarheid: naar Joh. VIII:32. Door Denzelfden. Te Utrecht, bij W. van IJzerworst. In gr. 8vo. 94 Bl.

Ook deze zoogenaamde Belijdenis-Predikatiën onderscheiden zich van de groote menigte van Leerredenen, die in vele Gemeenten, van tijd tot tijd, onder dezen titel, ter erinnering aan de Christelijke geloofsleer, vóór de viering van het Heilig Avondmaal, gehouden worden. De Eerw. van lis vindt het, vooral in onzen tijd, hoognoodig, om dien vasten en toeëigenenden geloofstoon, dien men in den Heidelbergschen Katechismus, en andere Formulieren van Eenigheid, aantreft, in de godsdienstige onderwijzingen weder in te roepen, en oordeelde het, tot dat einde, niet ongepast, in deze Leerredenen, den schakel der geloofswaarheden zoo voor te dragen, dat hij zijne Hoorders niet alleen met den letter, maar ook vooral met den geest der waarheid, bekend maakte. In de eerste Leerrede, over Joh. VIII:32a. En gij zult de waarheid verstaan, toont hij aan, wat het geloof, bij het licht van den Goddelijken Geest, van iedere waarheid kent en gevoelt, en hoe het 'er tot zegen (tot opwekking en bevordering van blijdschap en troost, en andere godvruchtige aandoeningen,) mede werkt. In de tweede, over de volgende woorden (Joh. VIII:32b.) De waarheid zal u vrijmaken, schetst hij de vrijmakende en heiligende kracht der waarheid op het Christenhart, dat haar door het geloof bevindelijk kent en verstaat. - Een weinig minder angstvalligheid, om toch geen der vastgestelde leerpunten (die, in beide Leerredenen, tot achttien gebragt worden,) over te slaan, en een weinig meer beknoptheid in de uitdrukking, zou deze met goed overleg vervaar-
{==622==} {>>pagina-aanduiding<<}
digde opstellen nog bevalliger gemaakt hebben. Ook zou, dunkt ons, de goede indruk, dien de Schrijver zich van deze wijze van prediken, bij zoodanige gelegenheden, voorstelt, nog meer te verwachten zijn, wanneer het verlichtend, vertroostend en verbeterend vermogen der Godsdienstleer, niet maar
zoo, in 't algemeen, wierd geroemd; maar liever een Christengeloofsbelijder, of wel alle Christenbelijders zamen, als uit éénen mond, met toepassing op zich zelven, daarover, in een warmen toon, sprekende ingevoerd wierden.




Zielenleer, naar de beginselen der Critische Wijsgeerte. In Samenspraaken. Benevens een Aanhangsel, bevattende eene korte te samenvoeging van het geen de Critische Wijsgeerte leert. Naar het Hoogduitsch van Dr. J.F.E. Kirsten, door H.H. Klijn. Te Amsteldam, bij P.J. Uijlenbroek. 1805. In gr. 8vo. 196 Bl.

Ook bij de Duitschers, die de schriften van kant in moedertale lezen, is de behoefte erkend, om hetgeen in dezelven duister is voor dezulken, die minder in het denken georiënteerd zijn, gelijk kant zelf het noemde, op te helderen en alzoo bevatlijker te maken. De nieuwheid van den weg, dien kant vond, insloeg en ten einde toe vervolgde, bragt van zelfs in zijne uitdrukkingen eene vreemdheid mede, welke zijn voetspoor dikwijls onduidelijk maakte voor zijne volgers: maar ook de aard van zijnen geest, die zich nooit wel kon verlagen tot kinderlijke vatbaarheden, wanneer hij aan het werk der opvoeding arbeidde in zijnen vroegeren leeftijd, had voorzeker eenige schuld aan deze duisterheid, die door meerdere inschikkelijkheid naar min afgetrokkene gedachten alzoo moet kunnen verminderd worden. Kirsten heeft zijne poging hiertoe aangewend ten behoeve zijner landgenooten, door den Socratischen leertrant toe te passen op de Critische zieleleer, en dezelve voor te dragen in gesprekken tusschen pythias en hegio, waarvan de eerste als leerling voorkomt, die evenwel niet geheel ongeoefend is in denken, de laatste als onderwijzer. Dit Socratische, hetgeen van hemert eenmaal zoo voortreflijk aanprees bij de Critische Wijsbegeerte, is, naar Recensents oordeel, uitmuntend in acht genomen in den form van deze gesprekken, zoodat

{==623==} {>>pagina-aanduiding<<}
zij van deze zijde alle zijne aanprijzing wegdragen. Na eene inleiding over het onderscheid tusschen ziel en ligchaam, volgt het Iste Hoofdstuk, van de zinlijkheid en de zinlijke gewaarwordingen. 1ste Gedeelte, van de ruimte. 2de, van den tijd. IIde Hoofdst., van het verstand. 1ste Ged., van het verstand, als het vermogen tot het vormen van ervaringsbegrippen; 2de, van het verstand, als het vermogen om te oordeelen, of de oordeelskracht; 3de, van het geheugen; 4de, van het verstand, als het vermogen tot het vormen der zoogenaamde categorien, of zuivere begrippen, welken ons gemoed in de ervaring overbrengt. 1) Van het begrip eenes voorwerps, (objects) eens dings in het algemeen, en deszelfs oorsprong. 2) Van de begrippen, veelheid, eenheid en alheid. 3) Van de begrippen, realiteit (werklijkheid), negatie (ontkenning) en limitatie (beperking). 4) Van de zuivere begrippen, substantia (zelfstandigheid) en accidentia (toevalligheid.) 5) Oorzaak en gewrocht. 6) Gemeenschap, of wederkeerige werking. 7) Mooglijkheid. 8) Het bestaan (existent.) 9) Noodzaaklijkheid en toevalligheid. 5de, over de toepassing der zuivere verstandsbegrippen. IIIde Hoofdst., van de Reden. 1ste Ged.,
van de Reden, als het vermogen tot het vormen van besluiten; 2de, van de Reden, als een vermogen onzer ziel, tot het vormen van ideën; 3de, over de Reden, als het vermogen tot zedelijkheid; - over de praktische (beoefenende) Reden, of den wil; 4de, van de willekeur, en de vereeniging der vrijheid met natuurnoodwendigheid. IVde Hoofdst., over het begeervermogen. 1ste Ged., over de begeerten, neigingen en hartstogten; 2de, van de liefde; 3de, van de jaloezij; 4de, van den haat; 5de, van de wraakzucht; 6de, van den toorn; 7de, van de fierheid, hoogmoed en horaardij; 8ste, van de ijdelheid. Vde Hoofdst., over de zitplaats der ziel, en hare betrekking tot het ligchaam. Alles wordt besloten door het aanhangzel, op den titel omschreven en in 39 § asgedeeld. Over het geheel verdient de behandeling dezer stoffen zoo wel, als de form van de gesprekken, waarin zij behandeld worden, allen lof. Hier en daar, echter, zou Recensent des Vertalers hand wel gewenscht hebben, om een en ander te regt te brengen of op te helderen. ‘Is iets alleen denkbaar, zegt hegio, en kan hetzelve in geene ruimte noch tijd verschijnen, zoo als bij voorbeeld een geest of een driehoek, waarvan twee zijden te zamen genomen kleinder zijn dan de derde, zoo is

{==624==} {>>pagina-aanduiding<<}
het slechts logisch (redeneerkundig) mogelijk.’ Kant was immers een te goed Mathematicus, om zulk een driehoek denkbaar, redeneerkundig mogelijk te houden, daar dezelve inwendig onmogelijk is; en hoe ongelukkig staan hier geest en zulk een driehoek, dat is een redeneerkundig onding, te zamen! - (bl. 74). Hetgeen op bladz. 95-101 gezegd wordt over het vormen van besluiten (syllogismen) is den Recensent zoo wel als pythias zeer duister voorgekomen, en heeft hem zich doen verblijden, veel eenvouwdiger onderwijs daarover gevonden te hebben in de lessen van wijttenbach en anderen. - Als de nacht zoo donker moet het worden voor hem, die de Critische Wijsbegeerte uit deze gesprekken voor het eerst leert kennen, wannéer hij hegio van de Idéën hoort zeggen: ‘Het gebruik derzelven bestaat in derzelver toepassing op de ervaringskennis. De reden geeft, naamentlijk, door heure Idéën het verstand eenen regel, volgends welke het de ervaringskennis regelt. Het gebruik der Idéën in de ervaring is dus regulatief; de reden geeft door heure Idéën het verstand een regelend beginzel, waar naar hetzelve de ervaringskennis regelt.’ (bladz. 107.) Pythias schijnt het echter zeer duidelijk te verstaan, want hij vraagt niet meer; dit behoeft men ook niet, wanneer men b.v. den Heer van hemert, over de Idéën en derzelver gebruik, gehoord of gelezen heeft; maar hij, die de Critische Wijsbegeerte reeds kent, behoeft ook dezen Catechismus niet. - Het gansche gedeelte, hetwelk over de begeerten en hartstogten
handelt, laat schier geene plaats over voor zedelijk beheer van het menschelijk hart. ‘Het is, zegt hegio, alleen door eene gedurige poging, om het aandenken aan die belediging, welke onze wraakzucht opgewekt heeft, uit onze gedachte te verwijderen, dat wij iets tegen dezen hartstogt verrigten kunnen.’ - ‘Dan schijnt mij, merkt pythias te regt aan, het gedurig streven naar ongevoeligheid voor vele beledigingen te gelijk een middel tegen de wraakzucht te zijn.’ - Waarop hegio eene volmondige toestemming geeft. (op bladz. 149.) - Een weinig verder wordt de toorn eene voorddurende wraakzucht genoemd (op bladz. 151.): men noemde anders de wraak een langdurige toorn.
Tot een staal van het Werk zelf vergenoege men zich met het gedeelte over de Fierheid, Hoogmoed en Hovaardij.

{==625==} {>>pagina-aanduiding<<}

‘Hegio. Is de fierheid een gebrek, of eene prijswaardige eigenschap der ziel?
Pythias. Den fieren man houde ik voor een' dwaas, en vereer den nedrigen.
Hegio. Naar mijne gedachten kan slechts, in eenen kleinen nietswaardigen geest, geene fierheid woonen. Ja ik vorder van elk mensch, dat hij fierheid bezitte. - Ieder mensch moet zich van zekere voortreflijkheid, zekere verdienste bewust zijn, en zich hier over verheugen.
Pythias. De beslissing of de fierheid waarlijk eene prijswaardige eigenschap van ons gemoed zij, hangt echter daarvan af, hoe of wij het begrip der fierheid bepaalen.
Hegio. Zijn u ook nog andere woorden bekend, welke eene gelijke betekenis, als het woord fierheid, hebben?
Pythias. Hoogmoed, hovaardij.
Hegio. Deze woorden nu hebben niet alleen iets gemeenschappelijks in de bepaaling der begrippen, welken wij met dezelve verbinden, maar ook iets, waardoor zij van elkander geheel onderscheiden zijn. Wat nu is wel het gemeenschappelijke kenmerk, dat in alle deze drie begrippen opgeslooten ligt?
Pythias. De fiere, de hoogmoedige, en de hovaardige zijn zich zekere voortreflijkheden bewust, en zoeken anderen op dezelve opmerkzaam te maaken.
Hegio. Dit is zeeker het gemeenschaplijke, wat in deze begrippen opgeslooten ligt. Maar welke zijn nu de kenmerken, waardoor zij van elkander onderscheiden zijn?
Pythias. De fierheid onderscheidt zich daardoor van den hoogmoed, dat de voortreflijkheden, die de hoogmoedige waant te bezitten, meer ingebeelde dan waare voortreflijkheden zijn. Hoogmoed bestaat slechts in een trotsch hart, in eene groote verbeelding van voortreslijkheden, welken men niet bezit. De fierheid daarentegen vestigt zig op waare verdiensten. De hovaardij is eene bijzondere soort van hoogmoed, die zich door uitwendigen luister, en eene verblindende pragt, onderscheidt.
Hegio. Volgens deze verklaaring nu is de fierheid eene prijzenswaardige eigenschap der ziel; de hoogmoed en hovaardij daarentegen zijn ten hoogsten af te keuren.’

{==626==} {>>pagina-aanduiding<<}

De Vertaling is, over het geheel, vrij zuiver; maar wat hard, wanneer 'er Latynsche kunstwoorden voorkomen, als het abstractio vermogen, het substant en het accident, het existent enz. Dat ook evidente waarheid, werkelijke waarheid zijn moet, en niet blijkbare waarheid, laat zich niet wel denken (op bladz. 174.): maar dit schijnt in het oorspronkelijke alzoo gesteld te zijn. - De onderscheidene plaatsen, in deze beoordeeling uit dit Werk aangehaald, hebben doen zien, dat de Vertaler zijne eigene spelling heeft, welke, naar vroegere taalregels zelve, te gebrekkig is, om hem die van siegenbeek niet gerustelijk aan te raden. Mogt de Heer klijn zich den arbeid getroosten tot de vertaling der drie Critiken van kant zelven, hiermede zou hij eenen belangrijken dienst doen aan het Nederlandsch Publiek, hetgeen nu al genoeg voorgelicht behoort geacht te worden, om tot die heiligdommen zelve der Critische Wijsbegeerte te worden toegelaten.




De toestand van Nederland in vergelijking gebragt met die van eenige andere Landen van Europa. Door Mr. R. Metelerkamp, A.L.M.Ph. & J.U.D. enz. enz. IIde Deel. Te Rotterdam, bij Cornel en van Baalen. 1804. In gr. 8vo. 298 Bl.

‘De toegeevenheid, ja ik mag zeggen de blijken van goedkeuring, waarmede het Eerste Deel van dit Werk bij mijne Landgenooten ontvangen is, hebben mij aangespoord om de uitgave van dit Tweede Deel zo veel mogelijk te verhaasten;’ dus luidt de vergenoegde aanhef des Voorberichts van den Heere metelerkamp. Wij hebben, schoon met eene en andere aanmerking vergezeld, diens arbeid, aan het Eerste Deel besteed, gepreezen, bij het vermelden van den aart en het doel zijns schrijvens, en der uitvoering zelve (*).
Het nu voor ons liggend Tweede Deel is bij lange na zo rijk niet in verscheidenheid van stoffe; doch de twee Stukken, in 't zelve behandeld, zijn belangvol, en verdienden wel met die uitvoerigheid behandeld te wor-
{==627==} {>>pagina-aanduiding<<}
den. Het is de toestand der Geldmiddelen, en van het Krijgsweezen; twee spillen, waarop het lot der Staaten, in den tegenwoordigen tijd, draait. Naar 's Schrijvers plan, wordt, in twee Afdeelingen, de toestand onzes Vaderlan s, alsmede die van eenige andere Landen en Staaten in Europa, opengelegd. - Welk Vaderlander moet, als 't ware, niet met eene beevende hand en een reeds schreijend oog dit Boekdeel opvatten en inzien, en als terugbeeven, wanneer hij op de keerzijde des Titels de Gezegden van necker leest, inhoudende, op welke voorwaarden een Land Crediet kan hebben!
Dan laaten wij, zo veel de aart onzes Maandwerks en de plaatsruimte gehengt, ondanks die treurige gewaarwordingen, dit Boekdeel nader leeren kennen. - Eenige algemeene en gegronde aanmerkingen over het Finantieweezen openen deeze Afdeeling; met een aandrang, dat deeze weetenschap eene der voornaamste zorgen van het Staatsbestuur moet uitmaaken, en het meer dan tijd is, om theoretische en practicaale kundigheden, tot dat einde, te vereenigen. - ‘Weinige landen zijn 'er,’ schrijft hij met de penne der waarheid, ‘waarin het stelzel van sinantien, en daaruit voortvloeiend algemeen crediet, dien invloed heeft op de binnenlandsche welvaart, het buitenlandsch aanzien en de magt van den Staat, als in het onze: terwijl de geschiedenissen van ons Vaderland meer dan een blijk opleveren, dat wij daaraan alleen onze grootheid te danken gehad hebben.’ Men zie de aantekening aan den voet deezer bladzijde, en verheuge zich - met beevinge. - ‘Dan,’ vervolgt metelerkamp, ‘misschien is 'er ook geen land, in 't welk de staat der geldmiddelen zich in zulk een slechten toestand bevindt, waar het nationaal crediet tot die laagte vervallen is, waar de Ingezetenen door zo veele zwaare belastingen gedrukt worden, als tegenwoordig in het ongelukkig Nederland. De staat der Geldmiddelen van dit voorheen zo gelukkig Gemeenebest, het geheel Finantieel stelzel, de laagte van het crediet van den Staat, bieden het donkerst tafereel aan, en bewijzen de dringende noodzaaklijkheid, om, wil men nog het Land behouden, wil men de Ingezetenen niet geheel tot den bedelzak brengen, of noodzaaken hun Vaderland te verlaaten, (van welke Volksverhuizingen onze dagen, helaas! de droevige voorbeelden meer en meer beginnen op te leveren) de zo noodige veranderingen en

{==628==} {>>pagina-aanduiding<<}
verbeteringen in dit vak te maaken, en de ernstigste poogingen aan te wenden; ten einde een kwaad, het geen den minstkundigen beschouwer in de oogen moet vallen, eindelijk te stuiten, en, door het herstel van het Finantieweezen, den geheelen ondergang der Republiek te voorkomen.’
Metelerkamp's oogmerk is geenzins, een Finantieel Rapport te schrijven, van den aanvang der Republiek tot aan onze dagen; maar om den toestand der Finantien na te gaan, en dus den staat der Inkomsten en Uitgaven, de Schulden en de Belastingen, uit echte bronnen, in verschillende tijdvakken, na te speuren en op te geeven; - voorts zijne gedagten over den staat der Geldmiddelen en het Finantieel Stelzel van dit Gemeenebest aan zijne Landgenooten mede te deelen, - en vervolgens het een en ander in vergelijking te brengen met den staat van het Finantieweezen in die Landen, met welke hij den toestand van ons Vaderland in de twee voorige Afdeelingen vergeleeken heeft.
Ter volbrenginge van die taak treedt hij het veld der Geschiedenisse in, ligt, onder het bewandelen van zijnen weg, den sluier op van de geheimhouding, met welke men lange die voorwerpen zogt te bedekken. Voornaamlijk bepaalt hij zich tot Holland, en neemt de Quotas tot een algemeenen maatstaf, om over die van andere Gewesten te oordeelen. - Hier doorloope men, het Werk zelve leezende, de getrouwe opgaven, van den aanvang des Gemeenebests tot op onze dagen, en verbaaze zich! Andere Gewesten treedt hij meer vlugtig in, het geleide van den kundigen Gids van de kasteele meestal volgende. Men vindt hier de verdrukkingen van Holland, 't geen, indien het terug ontving, 't geen door dit Gewest op de Petitien (veelalzo rijklijk berekend, vooral ten opzigte van de kosten tot de Zeemagt, dat tot derzelver oogmerk Hollands Quota bijna alleen genoegzaam was) zedert langen tijd, en bijna van het begin der Republiek af, te veel was betaald, en voor de andere Gewesten uitgeschooten, meer zou terugge krijgen, dan het nu door de Amalgame schijnt te winnen.
Het tafereel onzer groote Schulden, en de middelen, om dezelve te betaalen, ter hand genomen, vermeld hebbende, voegt hij 'er eene aanmerking bij, die wij, schoon den drukkenden last der Heffingen, nevens anderen, voelende, onzen Leezeren niet willen onthouden.

{==629==} {>>pagina-aanduiding<<}
‘Men moet echter niet denken, dat de Regeering in voorige tijden ook niet wel tot dergelijke middelen heeft beslooten. Geduurende een tijdvak van zeven jaaren, naamlijk van het Jaar 1671 tot 1678, zijn de Bezittingen der Ingezetenen van Holland belast geweest met 12 twee honderdste penningen capitaale leeningen, 10 twee honderdste penningen geevens geld, of Don Gratuit, en 6 twee honderdste penningen, waarvan vier geevens geld. Dus te zamen is opgebragt 14 ten honderd der Bezittingen, en als Don Gratuit, en als Geforceerde Geldleening.’ Met dit alles erkent hij, dat men nimmer deeze wijze van in de Staatsbehoeften te voorzien zo ver heeft uitgestrekt als in onze dagen. De opgehangen Tafel van 't geen 'er, boven de gewoone lasten, door de Ingezetenen van Holland aan buitengewoone belastingen, zo op de Bezittingen als Inkomsten gelegd, en van den Jaare 1788 tot 1805 is opgebragt geworden, is ontzettend. - ‘Deeze opgave,’ mogen wij met metelerkamp zeggen, ‘geeft aan de eene zijde het heerlijkst denkbeeld van de groote Nationaale welvaart en gelukkig verdeelden rijkdom van dit Land; maar doet tevens de onmogelijkheid zien, om, op deezen voet, zonder den geheelen ondergang van het grootste en nuttigste gedeelte der Natie te bewerken, langer voort te gaan. - Ik geloof niet, dat in de geschiedenissen een voorbeeld te vinden is van een volk, het geen, in zulk een kort tijdvak, zulk een aanmerk lijk gedeelte van zijn vermogen en middelen van bestaan aan den Staat heeft overgegeeven, en daarmede goedwillig voortgaat. Het zelfde volk, het geen mede om den tienden Penning, door den Hertog van alba geeischt, eenen 80 jaarigen Oorlog ondernam, zal, naa dat de Heffingen over 1804 zullen betaald zijn, 36 ten honderd van de Bezittingen zedert 1788, en 53 ten honderd van de Inkomsten zedert
1797, hebben opgebragt!!!’
Deerlijke toestand der Geldmiddelen van ons Gemeenebest, welke om redding schreeuwt, en het eenigzins vooruitziend oog doet ontwaaren, dat het, zo voortgaande, den Lande welhaast aan den hoogstnuttigen Middelstand zal ontbreeken, en men 'er geen anderen dan Rijken en Armen aantrefsen! Het is meer dan tijd, dat 'er verandering en verbetering in kome, gelijk onze Schrijver betuigt, en uitvoerig toont. Dan hierbij laat

{==630==} {>>pagina-aanduiding<<}
hij het niet berusten. Hij slaat redmiddelen voor; in welker uitgewerkte opgave wij hem niet kunnen volgen. Wij willen alleen het opbeurend slot afschrijven. ‘De tegenwoordige toestand van het Finantieweezen der Bataafsche Republiek levert een zeer donker vooruitzigt op, doch is echter niet onherstelbaar; en, komt 'er in onze Geschiedenis meer dan één voorbeeld voor, dat het Nationaal Crediet tot de schroomlijkste laagte was gebragt, en de staat der Finantien allerbeklaaglijkst werd opgegeeven, het geen men bij het genot van Vrede en voorspoed weder is te boven gekomen, zo is 'er nu geene meerdere rede om aan allen herstel te wanhoopen, en zich te verbeelden, dat men dit kwaad niet weder te boven zoude kunnen komen, indien God de geschikte middelen, welke daartoe door een verlicht Staatsbestuur moeten worden aangewend, wil zegenen, en aan dit Land eenmaal te rug geeven Vrede van buiten, rust van binnen, en de zo noodzaaklijke zekerheid, dat de minste pooging, die men ter redding doet, niet weder eene kragtige uitperssing ten gevolge zal hebben.’
In de opgave van den staat der Geldmiddelen in het Russisch Rijk, in Frankrijk, in Groot-Brittanje, in Pruissen, in Zweeden, in Deenemarken, in Saxen, kunnen wij niet treeden, of ons inlaaten tot de ongelukkige Vergelijking. Wij moeten nog iets zeggen van het tweede Onderwerp, in dit Deel behandeld, betreffende de Middelen van Verdeediging, Land- en Zeemagt.
Welke lotverwisselingen, welk een aangroei de Landmagt van onzen Staat ondergaan en bekomen hebbe, wordt uit de Geschiedenissen toegelicht, en aangetoond, hoe de Natuur dit Land van de beste verdeedigmiddelen voorzien, en de Kunst het haare daaraan toegebragt heeft; alsmede, dat, schoon de Krijgsstand hier te lande minder dan elders hoog geacht wordt, het den Vaderlande aan geen Helden en uitmuntende Mannen in de Kunst des Oorlogs, die helaas! noodzaaklijke Kunst, ontbroken hebbe. Metelerkamp wederspreekt het door zommigen beweerde denkbeeld, dat het voor de Bataafsche Republiek verkieslijker ware, geene Landmagt in 't geheel te onderhouden, dan voor zo verre noodig is om de openlijke veiligheid en rust binnenslands te bewaaren, als een zeer onstaatkundige harssenschim, en pleit voor het tegendeel; hij wil een staande Landmagt, en eene wel ingerichte Burgermagt, daar-
{==631==} {>>pagina-aanduiding<<}
mede vereenigd. Veel zou hier over te neemen vallen; dan wij moeten voortvaaren.
De Geschiedenis bewijst, met de bekendste en onlochenbaarste voorbeelden, dat ons Gemeenebest onder de Zeemogenheden altoos eenen zeer aanzienlijken rang bekleed heeft. Metelerkamp laat niet naa, tot dit gedeelte gekomen, des, schoon kortlijk, de staavendste blijken bij te brengen. De beurtlingsche aanwas en vermindering geeft hij op; de laatste is die van den Jaare 1797. De Schepen van Oorlog, van 74 tot 6 Stukken, toen in dienst, beliepen 54. Het na zee zenden van 15 Schepen van Linie, 10 Fregatten en 3 Kotters, onder bevel van Admiraal de winter, men weet met welk een uitslag, maakt de laatst vermelde Zeekrijgsverrigting uit.
Voor zo verre den Heere metelerkamp bekend is, zijn 'er tegenwoordig geene lijsten van de Bataafsche Zeemagt te bekomen, en is het hem overzulks niet wel mogelijk, des met zekerheid opgave te doen. Hij laat zulks ook niet ongaarne na, ‘daar,’ om zijne eigene woorden te bezigen, ‘het tegenwoordig niet ver af is, van 't geen men eens op een ander tijdstip met minder regt zeide, dat de Zeemagt van deze Republiek niet meer exteert, en zelfs niet gezegd kan worden, zich tot onbeweeglijke kielen te borneeren.’ (N. Nederl. Jaarboeken, 1795, bl. 1782.)
‘De rampen,’ dus vervolgt de Schrijver, ‘welke ons Zeeweezen hebben getroffen, liggen nog te versch in het geheugen, dan dat het noodig zou zijn, dezelve hier op te haalen; en uit de groote verliezen, welke de Bataafsche Marine geleden heeft, kan men, helaas! met genoegzaamen grond, tot derzelver tegenwoordigen toestand besluiten.’ Niet minder dan 25 Schepen van Linie en 39 Fregatten werden, zedert 1795 tot 1799, door de Engelschen genomen of vernield.
Noodloos oordeelt het de Schrijver, de noodzaaklijkheid van eene Zeemagt voor een handeldrijvend Volk, aan 't welk de bescherming der buitenlandsche bezittingen ter harte gaat, te betoogen. Zeker is het, zijns oordeels, dat dit Land geen aanspraak meer kan maaken op den rang, welken hetzelve voorheen onder de Zeemogenheden bekleedde; doch wel verre dat men dit als eenen grond zou aanneemen, om tot de noodzaaklijkheid van de geheele vernietiging der Zeemagt, aan welke Nederland deszelfs voorigen bloei en luister

{==632==} {>>pagina-aanduiding<<}
te danken heeft, te besluiten, zo behoort derzelver Herstel eene der voornaamste zorgen van het Bestuur en den opregten wensch van ieder weldenkend Nederlander uit te maaken.
In welk een treurig licht ons Vaderland kome, bij de vergelijking met de boven opgenoemde Rijken en Staaten, wier Land- en Zeemagt hier wordt opgegeeven, behoeft naauwlijks aanduiding; doch hoe veel vrugts zou 'er niet te haalen weezen uit de Inrichtingen van het Krijgsweezen te Land en te Water, bij de meest gevorderde Volken, wel overwoogen, en met de noodige veranderingen toegepast ziinde op ons, in die beide vakken voorheen zo uitsteekend, en nu nietig Vaderland!
‘De Landmagt,’ zegt onze Schrijver, ‘mogelijk wel cens te groot, in voorige tijden, voor het vermogen van ons Land, is zodanig, niet alleen betrekkelijk, maar zelfs stellig, verminderd, dat dezelve niet eens in vergelijking kan gebragt worden met die van zulke Landen, welker nationaal vermogen en magt verre beneden het onze is. - De Zeemagt, de bron van Hollands grootheid, is, helaas! tot die laagte gebragt, dat men dezelve tegenwoordig niet meer durst noemen.’
Besloot metelerkamp de voorige Afdeeling niet zonder troostgeeving, ook hier ontmoeten wij die op het einde, in deeze woorden: ‘Hoe onaangenaam en schrikbaarend dit algemeen overzicht voor elken waaren Nederlander, aan wien het voorig vermogen en aanzien van zijn Land niet onbekend is, moge zijn - Hoe veele en spreekende bewijzen van de vermindering, zo wel van onze wezenlijke als betrekkelijke Magt, dit moge opleveren - Hoe zeer dit niet kan nalaaten van hem het levendigst gevoel te geeven van den vernederden staat, waarin dit voorheen zo gelukkig Land zich bevindt, - Zo zal intusschen dit zelfde overzicht hem tevens overtuigen; dat het met dit Gemeenebest nog zo verre niet is gekomen, om aan alle mogelijkheid van redding te wanhoopen; - dat de waare bronnen van de Magt van deezen Staat, hoe zeer ook afgenomen, nog kunnen gezegd worden, relatif, die van bijna alle andere Natien in dit werelddeel te overtreffen; - ja dat, eindelijk, dit Land de middelen tot redding nog genoegzaam in zijnen eigen boezem kan vinden.’ - 't Zij zo!
Het zevental Tafelen, in dit Deel voorhanden, verdient elks inzien en opmerking, en de Vervaardiger dank.





{==633==} {>>pagina-aanduiding<<}

Systematisch Handboek der beschouwende en werkdaadige Scheikunde, enz. Door A. Ijpeij, A.L.M.Ph. & Med. Doct., Hoogleeraar in de Geneeskunde, enz. te Franeker. IIde Deel. Te Amsterdam, bij W. van Vliet, 1805. In gr. 8vo. 630 bl.

Daar de Hoogleeraar ijpeij, ten tijde van het uitkomen des eersten Deels, wederom te Franeker was beroepen, en wel in andere vakken, dan in welke hij voorheen met lof had onderweezen, hadden wij ons niet durven vleijen, dat hij tijds genoeg zou hebben kunnen vinden, om zo spoedig een tweede Deel van een zo gewigtig en uitvoerig Werk in het licht te geeven.
Alles, wat wij tot aanprijzing des eersten Deels gezegd hebben, is ook op dit tweede toepasselijk. Wij zullen dus alleen den korten inhoud van dit Stuk en eene of andere belangrijke proeve mededeelen. Hetzelve begint met de zeventiende Verdeeling van henrij, en handelt uitvoerig over de verschillende Aarden, benevens het voornaamste gebruik derzelven in een aantal Fabrieken. Als waare en volkomene Aarden worden hier beschreeven de Keiaarde, de Klei- of Aluinaarde, de Zirconaarde, de Beryllaarde, de Ytteraarde, de Agustaarde, de Okeraarde en de Talkaarde. Vervolgens komen de min volkomene, en in aart tot de Zouten overhellende, Aarden, tot welke behooren de Kalkaarde, de Zwaaraarde en de Strontiaanaarde.
De volgende Verdeeling loopt over de Metaalen in het algemeen, alsmede over derzelver betrekking tot de Zuurstof en de daardoor geboorene Verzuurzels, en ontleeding des Waters door zommige Metaalen. Vervolgens worden hier beschreeven de algemeene betrekkingen der Metaalen op de Zuuren, de Brandstoffen, de Aarden en de Zouten. Hierop volgt de beschrijving der eigenschappen van het Goud, en van deszelfs bijzondere betrekkingen tot de opgetelde Zelfstandigheden: wordende, bij die gelegenheid, ook uitvoerig gehandeld over het Dondergoud, het Goudpurper van cassius, en het Vergulden. Na dit Metaal volgt de Platina, met alle haare betrekkingen, en vervolgens het Zilver: wordende in deszelfs beschrijving gesproken van het Grieksch Water, het Hoornzilver, het Donderzil-
{==634==} {>>pagina-aanduiding<<}
ver, den boom van Diana, het Verzilveren, het Pleetwerk, enz. Eene volgende Verdeeling handelt over het Kwikzilver, en de voornaamste bereidingen, die daaruit worden vervaardigd, met naame de Cinnaber, het rood Praecipitaat, de Donderkwik, het Sublimaat, de zoete Kwik, enz. Eindelijk gaat de Schrijver over tot de beschrijving van het IJzer, en van alle deszelfs merkwaardige bereidingen.
Bij dit Deel zijn gevoegd eenige belangrijke Aanhangzels, wier eerste loopt over de zamenstelling van het Water door eene enkele zamenperssing der daartoe vereischte Luchtzoorten, zonder een Electrischen schok; het tweede over de zogenoemde vloeibaare Zwavel, een nieuw Chemisch Voortbrengzel, ontdekt door den Hoogl. palladius, 't welk, zwaarder dan Water, echter de vluchtigheid van den vitriolischen Ether bezit, en daardoor gebruikt kan worden, om de Kwik, zelfs in den Zomer, te doen bevriezen. Vervolgens wordt gehandeld over het Harger-Zand; voorts over eene verbeterde bereiding der Zoutzuure Zwaar- en Strontiaan-aarde; en eindelijk over de nieuwe Metaalen, in de Platina aanwezig.
Onder de gewigtige aanmerkingen, die alomme in dit Werk voorkomen, tellen wij des Schrijvers denkbeelden over den aart en het onderscheid van het IJzer en Staal, welke wij tot eene proeve hebben uitgekipt. - ‘Veelen (zegt de Hoogleeraar) moet het voorzeker, in den eersten opslag, wonderlijk voorkomen, dat 'er eene zo zachte en brooze stoffe, als Houtskool, noodig zij, om het zo veel harder IJzer in een nog veel harder en veerkragtiger Metaal te veranderen. Dan dit verwonderenswaardige verdwijnt, door te overweegen; dat deeze zachtheid der Koolen ontstaat uit de vereeniging der Koolstof met de Zuurstof; dat de oorsprongelijke Koolstof is de Diamant; dat deeze, in de verbinding van het Koolenpoeder met het IJzer, zijne Zuurstof verliest, vereenigende zich hetzelve, geduurende deeze bewerking, met een gedeelte des Metaals, tot een potloodaartig verzuurzel; dat dus eindelijk het Staal is eene alliagie van het IJzer met den Diamant, doch zodanig eene, in welke IJzer genoeg is tot het bekomen der vereischte taaiheid en smeedbaarheid, doch daarentegen ook Diamantstof genoeg, om daaraan de zoodige hardheid te geeven. Gebruikt men dus te wei-
{==635==} {>>pagina-aanduiding<<}
nig Koolstof, dan blijft het nieuw Metaal wel zeer smeedbaar doch het is beroofd van de vereischte hardheid van een goed Staal. Gebruikt men daarentegen te veel van deeze stoffe, dan verwekt de te groote overvloed der Diamantstoffe wel eene uitsteekende hardheid, doch teffens is het Metaal zonder buigzaamheid, en bekomt dus de eigenschappen van gegooten IJzer.
Behalven deeze oplossing, die ons de reden aanwijst, waarom het IJzer eene vermeerderde hardte, door zijnen overgang in Staal, bekomt, laaten zich hieruit nog verscheidene eigenschappen der Staalharding oplossen. Bij voorbeeld, waarom het Staal, in het harden, dikwijls krom trekt? Dit ontstaat ongetwijffeld uit de ongelijke verdeeling der Koolstof in de uit Staal bereide werktuigen, waardoor zich natuurlijk die zijde der staaven het meest in de spoedige lessching te zamen trekt, die de minste eigendommelijke zwaarte en de grootste weekheid bezit; 't geen noodwendig ten gevolge moet hebben, dat de staaven enz. zich naar dien kant buigen, in welken de geringste hoeveelheid van Diamantstof aanwezig is. Hoe beter en gelijkmaatiger dus de Staaldeelen, door smeeding, onder elkanderen zijn gemengd, en hoe gelijkmaatiger derzelver gloeijing en lessching is, zo veel minder zullen de uit Staal bereide werktuigen aan dit gebrek onderhevig zijn.
Wanneer het Staal veelmaalen aaneen, na voorafgaande ontlaatingen, door gloeijen enz. wederom wordt hard gemaakt, verergert niet alleen het boven vermelde kromtrekken, maar het Staal verliest allengskens zijne kragt, en bekomt overal scheurtjes. Dit voor deezen ook niet wel te verklaaren verschijnzel laat zich insgelijks gemakkelijk verklaaren, door de ongelijke wegbranding der met het IJzer vereenigde Diamantstof -.’





{==636==} {>>pagina-aanduiding<<}

Bijdrage tot den tegenwoordigen staat van het Armenbestuur in dit Gemeenebest; behelzende de Verbeteringen daar in te Monnickendam gemaakt, benevens het verhaal van de oprigting en den staat der Armen-fabriek aldaar, met eenige Aanmerkingen. Te Monnickendam, bij S. de Vries. 1805. In gr. 8vo. 41 Bl.

In eene onzer Staatsregelingen lazen wij: De Staat duldt geen Bedelaars; dan de ondervinding heeft getoond, dat Magtspreuken geen Bedelaars weeren: meer moet 'er gedaan worden, zal men, met die van Monnickendam, kunnen zeggen: Onze Stad heeft geen Bedelaars. Het kleine Stukje, 't geen wij hier aankundigen, strekt daarvan ten bewijze, en is geen ongepaste Bijdrage ten aanziene van dit vak des Bestuurs, zo lang reeds het voorwerp van de aandagt der Liefhebberen des Vaderlands, en waarop dezelve zich op nieuw gevestigd heeft, naa het Voorstel, door den Heer meerman in den aanvang des jongstverloopen Jaars gedaan, en het doen gebooren worden eener algemeene Armen-Commissie.
Wij treffen in deeze weinige bladen eene korte en zaaklijke Historie aan van de voornaamste Verbeteringen, welke, geduurende de laatste jaaren, binnen Monnickendam, ten aanziene van het Bestuur over de Armen, zijn aangebragt, doormengd en gevolgd van eenige daar op passende aanmerkingen. - De onderneemers, om den behoeftigen Stadgenoot werk te verschaffen, hadden met veelvuldige tegenkantingen en belemmeringen te worstelen; dan zij kwamen dezelve te boven, en de medewerking der loflijke Stadsregeering onderschraagde de poogingen dier Menschenvrienden. Dit alles wordt geleidelijk ontvouwd, en wij lazen met genoegen, ‘dat de tegenwoordige omstandigheid van het Armenweezen binnen die Stad zodanig gesteld is, dat de Burgers daaruit heden reeds onderscheidene aangenaame vrugten ontwaaren, onder anderen dat zij de werkzaamheid onder den gemeenen Man zien toeneemen, en dat 'er hier volstrekt geene Bedelaars meer gevonden worden, alzo die weinige, welke bestaan hebben, voor zo verre zij volstrekt tot werken onbekwaam zijn, na de Algemeene Armenkas worden ge-
{==637==} {>>pagina-aanduiding<<}
renvoijeerd, tot welkers instandhouding het voor de Burgerij veel gemakkelijker valt iets bij te draagen, dan alle weeken dat Bedelaars-geloop aan huis te hebben.’
De in 't licht zenders van deeze Bijdrage hoopen en vertrouwen, dat de Raad de tot heden genomene en vastgestelde maatregelen en besluiten dienaangaande ten sterksten zal blijven handhaaven.
Wij wenschen zulks, en tevens, dat het ongeval, 't welk de hier vermelde, met zo veel moeite en welwillenheid aan den gang gehoudene, Inrichting op nieuw treft, moge worden weggenomen. Die heilrijke Inrichting, vinden wij opgetekend, ‘heeft zedert November 1804 tot heden [po. Junij 1805] geen duit voor haare geleverde Manufactuuren ontvangen, en is bij herhaaling, wanneer men, op eene Ordonnantie van het Fransche Commissariaat, aan het Comptoir van den Ontvanger van westreenen om betaaling gevraagd heeft, afgeweezen. - -’
Veel plaatslijks treft men in de Schikkingen onvermijdelijk aan; doch de Opsteller hegt 'er eenige algemeene Aanmerkingen aan, door hem en zijne Vrienden gemaakt: ze zijn kort; doch draagen blijk, niet alleen van welmeenenheid, maar van doorzigt, op ervaarenis gegrond.
Merkt men aan, dat Monnickendam eene onzer kleinste Steden is, en dat dusdanige Inrichtingen daar beter aangelegd en onder 't oog gehouden kunnen worden, dan in grootere Steden; dit moet men toestemmen; doch 'er is in grootere Steden wel middel, om, heerscht 'er die zelfde zugt, ijver en overleg, als in deeze Noord-Hollandsche Stad, het zo verre te brengen, dat dezelve geen Bedelaars hebben.

Over de Armen, en derzelver Bezorging. Door R.J. Pilat. Naar het Hoogduitsch. In den Haag, bij J. Immerzeel, Jun. 1805. In gr. 8vo. 70 Bl.

Daar het Pauper ubique jacet maar al te waar bevonden wordt, is het geenzins vreemd, dat de Armbezorging, zo elders, als in ons Vaderland, eene rijke schrijfstoffe oplevert. Het belang des onderwerps doet uitzien na de red- en hulpmiddelen, bij den Buitenlan-
{==638==} {>>pagina-aanduiding<<}
der, in denzelfden nood, aangeraaden of daadlijk gebezigd. - Voor eenigen tijd schonk ons de in dit vak zeer werkzaame van leijden van westbarendrecht eene Opgave van de Wetten en Verordeningen, in onderscheidene Tijdvakken, in Engeland, omtrent het Armenweezen, gemaakt, enz. (*). Thans hebben wij voor ons de gevoelens, dit gewigtig stuk betreffende, van eenen Duitscher.
Het eerste Deel van dit weinig omslagtig Werkje bevat Aanmerkingen over de noodzaaklijkheid van eene openbaare Armbezorging, de voornaamste bedoelingen daarvan, en de algemeene middelen om dezelve te bereiken. Bijzonder staat hij stil, om, zo ver de bedoelde beknoptheid zijns Geschrifts gehengt, eenigzins de Vraag van de Maatschappij der Weetenschappen te Gottingen - Of het raadzaam zij, Armenschattingen in te voeren, - te beantwoorden. Het stellige heeft bij hem den voorrang en vindt hier een verdeediger. Met kant is hij niet vreemd van het begrip, ‘of het met het welweezen der wereld in 't algemeen niet beter zou gelegen zijn, indien alle Zedelijkheid der menschen tot Regtspligten, egter met de grootste naauwgezetheid, beperkt, het welwillen nogthans onder de onverschilligheden geteld werd;’ en stemt in met een ander Schrijver, ‘dat het verval van de deugd der Weldaadigheid geen grooter verlies zou zijn, dan dat, door de uitroijing der pokken, een hoofdstuk voor de geneeskunst voor de oudheid moest plaats vinden.’ - 't Gevoelig hart zal niet ligt met deeze magtspreuken instemmen, of zich door de wederleggingen van den Schrijver laaten afbrengen van die beminnelijke Deugd.
Het tweede Deel bevat, zo wel eene voordragt van de bijzondere klassen van Armen en Noodlijdenden, als de Middelen, hoe derzelver behoeften kunnen weggenomen worden; en komen, in de eerste Afdeeling, de tot den Arbeid bekwaamen in aanmerking. De Heer pilat deelt zijne bedenkingen mede, over de Werkhuizen - de Industrieschoolen - de Banken van Leening; en te recht merkt hij op, hoe deeze, volgens de gewoone inrichting, gansch niet aan derzelver oogmerk beantwoor-
{==639==} {>>pagina-aanduiding<<}
den. - Onderstandkassen, als die te Berlijn, worden aangepreezen.
In de tweede Afdeeling handelt de Schrijver over de Armen, die, uit hoofde van hunnen ouderdom, hun geslacht, of verzwakte gezondheid, geheel buiten staat zijn, zich leevensonderhoud te verzorgen. Hier komen eerst in aanmerking Vondelingen en Weezen. De Vondelinghuizen worden met eene zwarte koole getekend, en de bijgebragte voorbeelden dienen om zulks te regtvaardigen. Welke middelen hij wil dat deeze Sterfhuizen zullen vervangen, vinden wij vermeld. - Der Weeshuizen gebreken komen hier in een sterken dag voor: veele, de meeste, vallen niet te lochenen: dan of de verdeeling derzelven aan Voedster-ouders in de Stad en op het Land alle die voordeelen zou aanbrengen, welke de Schrijver wil, komt zeer in bedenking: verschil van plaats en omstandigheden dunken ons niet genoeg in acht genomen. - De Inrichtingen van de gemeenschaplijke zamenwooning der oude zwakke lieden, die onder de zieken niet gerekend kunnen worden, en onder verscheide benaamingen bekend zijn, gelooft hij over 't algemeen te moeten veroordeelen; en meent, dat het geld, 't geen zij tegenwoordig kosten, op eene betere wijze zou besteed zijn, met dit onder de zodanigen uit te deelen, en daardoor uit te winnen de uitgaven aan de Gebouwen, Opzigters enz. - De behoeftige Weduwen trekken inzonderheid des Schrijvers aandagt. Hetgeen hij van de Weduwekassen zegt, verdient opmerking. - De vraag: zullen de zieke Armen gemeenschaplijk in Gasthuizen, Ziekenhuizen enz. verzorgd, of door Giften en andere behulpzaamheden ter verzorging in hunne eigene wooningen ondersteund worden? trekt pilat's opmerking. Hij verklaart, dat, hetgeen hij tegen de verzorging van zwakke en oude lieden in gemeenschaplijke huizen ingebragt heeft, in dit geval ook past; doch erkent, dat
geen minder sterke gronden strijden tegen het verzorgen der Armen in hunne wooningen. Men vindt hulpmiddelen tot weering van het gebrekkige voorgeslaagen.
Een derde Klasse van Armen - luije Armen - wil hij, dat, in Tugthuizen van den Staat, gedwongen arbeid worde aangeweezen. - Omzwervende Bedelaars en Landloopers moeten weggejaagd worden. - De laatstgemelde Klasse, schaamagtige Armen betiteld, wil

{==640==} {>>pagina-aanduiding<<}
hij met omzigtigheid behandeld, en ondersteund hebben, zonder dat zij bij de openlijke uitdeeling behoeven te komen, en zonder dat hunne naamen op de openlijke Armlijsten gebragt worden. - Dan dit is nedergesteld, niet uitgewerkt: hoe veel 'er op in te brengen zou vallen, weet ieder, die immer met de Armbezorging iets te doen gehad heeft.
't Geen wij in dit Stukje vermeld vinden, is grootendeels voor Duitschland berekend, en de meeste Schrijvers, door pilat aangehaald, en tot welke hij de Leezers verwijst, hooren in Duitschland t'huis.
De Vertaaler zou een meer verdienstlijken arbeid verrigt hebben, indien hij, het voetspoor des bovengemelden van leijden van westbarendrecht volgende, het Werkje met toepassingen op den staat der Armen in ons Vaderland verrijkt, en aangeweezen hadde, of en in hoe verre men hier gebruik kan maaken van de nieuwigheden, door den Hoogduitschen Schrijver voorgeslaagen.




Aangetekende Bijzonderheden mijner Reis van Lijfland naar Italie, door A. von Kotzebue. Tweede Gedeelte. Te Amsteldam, bij H. van Kesteren. 1805. In 8vo. 200 bl.

Rome en Napels zijn de, hoe vaak ook beschrevene, nog altijd hoogst belangrijke voorwerpen, omtrent welke de onderhoudende kotzebue ons zijne opmerkingen in dit tweede Gedeelte (waarom niet liever Stuk of Deeltje?) mededeelt, die veelal den stempel van oorsprongelijkheid, en daardoor ook wel eens van zonderlingheid, draagen. Wij willen met onze Leezers hetzelve wederom doorloopen, en hun daarbij op deze en geene der meest belangrijke of behaagelijke bijzonderheden onthaalen. - Eene menigte aloude Tempels, Kerken, Standbeelden, enz. worden in den eersten Brief genoemd en kortelijk aangeduid, in derzelver tegenwoordigen toestand en zoms vreemde verwisseling van gedaante en gebruik. ‘Onmogelijk is 't,’ zegt hij, ‘in de gantsche waereld eene dergelijke ruimte te zien, in welke de herinnering, zich aan de trotsche ruïnen hechtende, zulk eene oneindige stof vindt om het lang voorledene weder ten voorschijn te toveren; en hoe gering is de omtrek, in welken alle deze wonderen opgestapeld zijn! Naauwlijks een kwartieruurs hadden wij noodig om van de ruïnen des Coliseums naar den Tempel

{==641==} {>>pagina-aanduiding<<}
der Eendragt te wandelen. - Geen Reiziger, die Rome bezoekt, verzuime toch, deze éénige, éénigste wandeling te doen; maar hij vergete ook niet, 30 of 40 baiochi bij zich te steken, opdat hij, in den omgang met de oude Romeinen, de tegenwoordige bedelende Romeinen zich zo ras mogelijk van den hals zende.’
De volgende Brief behelst een verslag van de trekking der Napelsche Loterij. De Weesjongen, die ook aldaar de nommers trekt, is over en over met heilige printjes behangen, en wordt, eer hij zijn noodlottig ambt waarneemt, door een Priester ingezegend en met wijwater besprengd. Der Napolitaanen drift tot de Loterij gaat de onze nog te boven; het draaijen des rads ging met een ijslijk geschreeuw verzeld, en het was den Schrijver alsof hij in een Dolhuis ware. De nieten worden hevig uitgesloten, enz. Het volk vormde een digte rij vandaar tot aan het verscheidene straaten verder gelegen gebouw, alwaar de getrokken prijzen betaald worden. Lastdraagers zijn ten dien einde onophoudelijk in beweeging. Veele duizend handen doorklieven op derzelver aankomst de lucht, (want zonder de handen spreekt geen Napolitaan) verzeld van een bulkend geschreeuw. - Met reden schrijft kotzebue die dolle drift voornamelijk toe aan het Bijgeloof.
Eene Vrouw, in den letterlijken zin van honger hulpeloos stervende, in eene volkrijke straat, leverde hem een aandoenlijk tafereel van de wreede ongevoeligheid des Napelschen Volks; en hij besluit hetzelve met deze waarlijk roerende wending: ‘En ik maak nu dezen gruwel aan geheel Europa bekend. Ik verklaar overluid: den 4den december 1804, des morgens tegen 10 uren, is te napels een mensch van honger omgekomen!!! De Koning ging dien dag op de jagt; ik zag tusschen de 20 en 30 van zijne honden voorbij leiden, die allen wel gevoed waren.’
Vijf Brieven, van bl. 19-60, behelzen veele narigten wegens de Koninglijke Boekerij te Napels, van welke tot heden nog niets door den druk bekend gemaakt was. Dan wij kunnen ons nu met alle derzelver, deels zeldzaame en zonderlinge, Handschriften, ten getale van meer dan 6000, niet inlaaten.
De twee volgende Brieven zijn uittrekzels uit zeker Italiaansch Werk over de Revolutie te Napels, die ons mede niet zullen ophouden. - Aartig is het berigt van het Napelsche Posthuis. Ieder Vreemdeling, zegt onze Reiziger, zal wel doen, zijne Brieven aan een daar woonenden Bankier te doen adresseeren: want elk heeft hier vrijheid om Brieven te komen afhaalen, en een Vreemdeling kan in een hoop rondschommelen, en 'er uitzoeken wat hem behaagt, zonder dat men andere bewijzen van eigendom vordere, dan - de betaaling van het postgeld! - Verder zitten hier op

{==642==} {>>pagina-aanduiding<<}
de straat eenige havelooze Schrijvers aan zo veele tafeltjes, gereed, om, naar alle de vier einden der waereld, Brieven te schrijven voor hun, die de schrijfkunst zelf niet verstaan. Hier ziet men een oud Moedertjen, daar een eerlijken rondborstigen Matroos, verder een Soldaat, ginds weder een knappe Meid; de een heeft een Zoon, de ander eene Moeder, en allerleije gewigtige belangen van het hart, na bij of ver in de oude of nieuwe waereld; die wilde wel gaarne met een ver afwezigen Minnaar een paar woorden wisselen - met een getrouwen of ongetrouwen, die met haar hart voortging - maar zie, zonder vreemde hulp kan dit niet. Deze allen gingen dan tegenover eenen Briefschrijver, die geen neus meer had, zitten (zodanige gezigten zijn daar veel;) aanstonds was de pen gereed, het ‘Napels den 2 Nov. 1804’ had hij al voorloopig, om geen tijd te verliezen, boven aan den Brief gesteld, enz. Alle deze Correspondentien werden luid behandeld. - Op de dagen, dat de post niet afgaat, maar aankomt, verandert het tooneel; de pennen rusten; de lippen zijn in beweeging, wijl die zelfde Schrijvers alsdan de aangekomene Brieven voorleezen aan de geenen, wier onkunde van de letters hun tot die ongevallige mededeeling van den inhoud der ontvangene Brieven toevlugt moet doen neemen. Belangrijk was onzen menschkundigen Schrijver de sterke oplettendheid, waarmede de ontvanger des Briefs aan den mond des Voorleezers hangt; de verwisselingen van smert, woede, vreugd, of dergelijken, aan de eene, en de volmaakte onverschilligheid en eentoonige stem des Voorleezers, aan den anderen kant, met welke hij de schrik-boden even als de vreugde-tijdingen voor-blaert. Zo ontving een Matroos een Brief, dien hij, met alle blijken van nieuwsgierig verlangen, bij den Voorleezer bragt; deze begon met een uitgestreeken tronie overluid te leezen: ‘In mijn geheele leeven heb ik geen erger spitsboef dan gij zijt gekend.’ .... - ‘Dagelijks,’
zo besluit kotzebue deze afdeeling, ‘vindt men deze straat-cancelarij in meerder of in minder werkzaamheid, en het is een characterschets van de Italiaanen, waardoor zij zich van de Franschen onderscheiden, dat zij hunne onkunde, zonder bedenken, ten toon spreiden; de gemeene Franschen kunnen even zo min leezen en schrijven als de gemeene Italiaanen, doch zij dragen, zo veel in hun vermogen is, zorg, deze onweetendheid niet zo publiek op de straat voor ieder ten toon te spreiden; de Franschman is onkundig en trotsch, de Italiaanen zijn slechts het eerste.’
Op een uitstap naar Baja worden weder veele merkwaardige Oudheden beschreven. ‘Van de meesten derzelven zijn nu nog slechts de verbrijzelde muuren en steenhoopen overgebleeven, waarop de schepselen van de 19de Eeuw op en over kruipen,

{==643==} {>>pagina-aanduiding<<}
van de verganklijkheid spreeken, en handelen, even als of zij eeuwig leefden. De menigvuldige warme baden in dit oord zijn nog overal zigtbaar; want op verscheidene plaatsen langs het voetpad rookt het opgeloopen water. Tusschen deze overblijfselen staat, op den rug van een' heuvel, een, onder deze regeering opgerichte, gedenksteen, welke, als de bitterste satyre op onze moderne gedenkzuilen, bereids even zo verbrijzeld is als het tweeduizendjaarige Baja. - Door een lang smal gewelf brengt ons eindelijk de weg tot de zogenoemde Baden van Nero, veel beter Tritoli geheeten, van een Grieksch woord, 't welk geneezing voor de derdendaagsche koorts aanduidt; deze gangen en badkamers zijn in laatere tijden gebouwd; hier wacht een man de vreemdelingen op, kleedt zich tot op het hembd uit, en gaat dan, met eenige versche eijeren en een brandenden fakkel, vooruit, verzoekende hem te volgen; wie lust heeft, moge het waagen, doch de ontzagchelijke hette jaagt hem spoedig weder terug; de half naakte gaat moedig tot in die kamer, waar hij de eijeren in weinig minuten kookt en druipende van zweet dezelven terug brengt; dit mensch verdient zijn drinkgeld dubbel.’
Te Rome geweest te zijn, zonder den Paus gezien te hebben, is - om uitgelachen te worden. Te Rome geweest te zijn, zonder de St. Pieters Kerk bezigtigd te hebben, ware, in ons oog, nog onverschoonlijker. Greetig volgden wij dus onzen kotzebue; en ziet hier, Leezers! het een en ander van 't geen hij deswegen opteekende. ‘Ik kan niet zeggen, dat de St. Pieters Kerk, dat alom voor een wonder der waereld beroemde Gebouw, dien indruk op mij gemaakt heeft, welken ik, uit de voorheen daarvan door mij gelezene beschrijvingen, verwagtte. Ja, ik durf het bijna niet uiten, uit vreeze om de geheele kunstwaereld tegen mij in het harnas te jaagen. - Doch, onder ons, Leezer, ik moet u betuigen, ik, voor mij, heb het zelfs niet eens grootsch gevonden; ik heb dit soort van teleurstelling al meer bij dingen, waarvan ik eene groote verwagting had, ondervonden: althans, de veele hoeken en gallerijen neemen van binnen veel van derzelver grootheid weg. - Op het einde der 17de Eeuw kostte dit Gebouw, na dat het, door meer dan een douzijn Pausselijke Bouwmeesters en bouwmeesterlijke Paussen, op allerleije wijzen verlapt, verholpen en verknoeid was, reeds zeven-en-veertig Millioenen Roomsche Daalders. Thans zal het zeer waarschijnlijk reeds het dubbel dier genoemde som kosten: want het wordt nooit volbouwd. - In den kloot, die boven op den Coupel is, kunnen met gemak 16 menschen geplaatst worden; dit merk ik hier aan, ten einde men, door vergelijking, zich een denkbeeld der reuzengrootte van dit Gebouw kunne voorstellen; men schat hetzelve, van den grond

{==644==} {>>pagina-aanduiding<<}
af, tot aan de bovenste punt van het kruis, vierhonderd twee-en-dertig voeten hoog. - Vijf groote deuren strekken ten ingang van de Kerk zelve; onder dezen is 'er eene, welke inzonderheid om haare grootte het oog trekt, zijnde meer dan veertig voeten hoog. De buitenste wordt de Heilige Poort genoemd; deze is toegemetseld, en wordt slechts om de vijf-en-twintig jaaren eens, dat is in een Jubeljaar, met groote statie door den Paus met een' hamerslag geopend. - In de Kerk zelve komende, vond ik mij niet in mijne meening bedrogen, wijl ik mij dezelve van binnen weezenlijk kleiner verbeeld had dan zij uiterlijk scheen; men wil dat dit aan de daarin waargenomene juiste proportie toe te schrijven zij, doch hier aan twijffel ik zeer; ik geloof eer dat het door de menigvuldige bont gekleurde decoratiën veroorzaakt wordt; vooreerst ziet men den Heiligen Geest in een transparante glorie boven het Autaar wapperen, en als men dan het groote schip der Kerk overziet, 't welk wel uit wit marmer bestaat, doch altezeer met brons voorzien is, dan verwart men in de menigte van Engelen, wapens en gedenktekens van Paussen, en allerleije kleinigheden, waarmede de muurwerken als overlaaden en die als zwaluwnesten 'er tegen aan geplakt zijn; zo dat men allen indruk van het grootsche verliest, en zich eene schoone Dame van de zeventiende Eeuw voorstelt, die haare schoonheid met allerleije op het ligchaam geplakte franjes en linten zoekt te vermeerderen. - Het Autaar, waarop de Stoel van St. Pieter is geplaatst, is over den grooten ingang der Kerk geplaatst, en geeft eene luisterrijke vertoning; de Stoel zelve is slechts een houten stoel, doch hij is in een groten metaalen omslag of omvatting beslooten; de twee Grieksche Kerkvaders Chrysostomus en Athanasius, en de twee Latijnsche Augustinus en Ambrosius, van verguld koper, staan 'er, op marmeren Piedestalen, nevens;
dit werkstuk heeft over de 20,000 guldens gekost; onder alles munt het groot Autaar, dat regt midden onder den Coupel staat, als een onvergelijklijk werkstuk uit; rondsom hetzelve branden, nagt en dag, honderd zilveren lampen. - Wanneer men op het dak van de Kerk wil komen, moet men niet weinig klimmen; doch de trappen zijn zeer gomaklijk; men heeft een allerzonderlingst uitzicht, wanneer men op deze hoogte gekomen is, wijl men zich daar te midden van allerlei kleine gebouwen bevindt, welke deels door werklieden bewoond worden, en deels tot magazijnen van de dagelijks benodigde bouwstoffen en materiaalen moeten dienen; ik verbeeldde mij in eene kleine Stad te zijn, waar van de Coupel der Kerk, wiens hoogte men nu naderbij is, de hoofdkerk scheen; men kan zich dit zo veel te gereeder verbeelden, wijl men, door alle de hooge standbeelden en de gallerij, niet in staat is, iets hoegenaamd van

{==645==} {>>pagina-aanduiding<<}
de straat te zien. Men houdt 'er zelfs somwijlen Markt van allerleije levensmiddelen.’ - Jammer dat het muurwerk van dit ontzaglijk Gebouw, door de slegte specie der kalk, zo geweldig vogtig is; waarom men verpligt is geweest, tot behoud der Schilderstukken, zich van een Mozaïkwerk te bedienen, 't welk hier in deszelfs uitvinding en gebruik beschreven wordt.
Grappig inderdaad moet de Wachtparade van den Paus zijn; de beschrijving geeft een ellendig denkbeeld van de Italiaansche Krijgsmagt. - Zeer eenvoudig is het Pauslijk verblijf; alle de vertrekken met roode bakken bevloerd, sober gemeubileerd, en met slegte schilderstukken behangen; niets, met één woord, wat den Schrijver dunkt het leeven draagelijk te kunnen maaken. - De Bibliotheek van het Vatikaan, die voorheen over de 30,000 Manuscripten bezat, moet thans, hoe uitmuntend ook, onderdoen voor die van Parijs. Een aanwinst van 17,000 Boekdeelen, uit vernietigde Kloosters en Communien zamengebragt, deed den Geleider aanmerken, hoe door dit geschenk het verlies van de Bibliotheek rijkelijk vergoed ware: nu moet men begrijpen, dat hier, door het woord rijkelijk, het getal verstaan werd!
Het overoud Gebouw, St. Peter in Carcere geheeten, is inzonderheid merkwaardig, wijl de H. petrus, ten tijde van nero, meer dan negen maanden aldaar in een onderaardsch gat zou gezeten hebben. ‘Wanneer men de trappen afgaat, met een licht of fakkel in de hand, ziet men, ter regter zijde onder een tralievenster, een kuil in den muur, eenigzins grooter dan een menschenhoofd; welke kuil veroorzaakt zoude zijn, door dat de dienaar der Justitie St. Petrus zodanigen slag tegen zijn hoofd gaf, dat hij daarmede tegen den muur vloog en aldaar dezen kuil maakte. Ik weet eigentlijk niet wat ik meer bewonderen zal, de sterke hand van hem, die den klap gaf, of het sterke hoofd van Petrus, welk, zonder eenigzins beschadigd te worden, een kuil in den muur kon slaan.’ - Wie kan hier zijnen lach bedwingen?
De Villa Ludovisi en die van Borghese kunnen wij met kotzebue niet binnentreeden; alleen de algemeene aanmerking overneemen, dat dezelve, even als alle de Huizen der Grooten in Italie, siegt en ouderwets gemeubileerd zijn; noch luxe, noch bevalligheid schijnt den Italiaan bekend: zij laaten hunnen hoogmoed enkel in het aantal wapens en inscriptien zien, enz. In het Paleis van Borghese vindt men, onder andere, den alom beroemden Vechter (Gladiator:) men verhaalt, dat de Prinses van Borghese, dit beeld voor de eerste maal ziende, bevel gaf, dat men hem wat af moest raspen, wijl hij 'er zo smoezelig uitzag!
Het Pantheon, of de Tempel der Goden, (om zijne ronde gedaante Rotunda genaamd) de triumph der oude bouwkunde

{==646==} {>>pagina-aanduiding<<}
en de wanhoop der nieuwe, heeft de hoogte van 144 voet, en even zo veel de breedte over dwars; het is van eene Corinthische bouworde en heeft van binnen zeven groote Nissen in de dikte van den muur gewerkt, voor welke twee kolommen staan van geel antiek marmer uitgegroefd, elk van een geheel blok; de wanden zijn met de kostbaarste plaaten van marmer bekleed, bij wijze van Panneelen; alle de standbeelden der Goden, in brons, goud, zilver en edele gesteenten, versieren dezen Tempel; het prachtig voorportaal rust op zestien oriëntaalsche granit-kolommen van het grootste soort, elk derzelven uit één blok gehouwen; het dak bestaat uit brons; alleen de spijkers weegen bij de 10,000 pond, en het geheel over de 40,000 pond. De voordeur is 40 voeten hoog en 25 breed, enz. De Tempel zelf is volledig rond en van gelijke hoogte in zijn diameter, naamentlijk 133 voeten, van een ongestut en verbazend rijzend gewelf overdekt; in het midden van dit gewelf is een kleine opening, waardoor alleen het licht in den Tempel ontvangen wordt. - Eenige andere Tempels, enz. gaan wij voorbij.
Het heerlijk gemeubileerd Paleis van lucien bonaparte en zijne Kunstgallerij wekken bewondering; meer nog de ruïnen van het Paleis der caesars, en het heerlijk uitzigt van daar. De overblijfzels van het Mausoleum van augustus zijn thans de schouwplaats voor Stierengevegten en Vuurwerken; 45 zulke Gevegten worden hier des Zomers gegeeven, geduurende welk Saisoen nergens een Schouwburg speelt. De beroemde Baden van caracalla, het Capitool en andere belangrijke Oudheden uit plaatsgebrek daarlaatende, neemen wij voor eenigen tijd wederom afscheid van onzen Reiziger, dien wij nog te Rome laaten.




Vlugtige Oogslag op zijne Excellentie den Heere R.J. Schimmelpenninck, Raadpensionaris der Bataafsche Republiek. Uit het Fransch. Te Amsterdam, bij C. Sepp Jansz. 1805. In gr. 8vo. 42 bl.

Onze belofte, bij de aankondiging van de Fransche uitgave van dit Geschrift, gaan wij thans gestand doen. ‘Niet op uwen grond,’ zoo schrijft, onder andere, de Vertaaler in het Voorberigt, ‘groeide dit eerbewijs, dit voortbrengsel van welgemeende hoogachting en eerbied; uw nabuur en bondgenoot, Frankrijk, overtuigd van de uitneemende talenten in den hoogen persoon van uwen Raadpensionaris, biedt hem, door de pen eens geleerden Schrijvers, den wierook van ongeveinsde hoogachting aan. Bekend met den loop zijns levens, zet hij kort en zaakelijk die hoofdgebeurte-
{==647==} {>>pagina-aanduiding<<}
nissen uit een, welke hem deeden rijpen voor den hoogen post, dien hij bekleedt, en wijst, als ter loops, die voornaame bogten op zijn levenspad aan, welke hem heenen leidden naar den zetel des hoogsten bestuurs onzes geliefden Vaderlands.’ Met regt mogt dit de Vertaaler nederzetten, daar wij van het karakter des Heeren schimmelpenninck, zoo ten aanzien van zijne verstandelijke vermogens als zedelijke begaafdheden, gelijk zich hetzelve zints zijne vroege jeugd, tot op zijnen tegenwoordigen hoogen stand, vertoond heeft, de hoofdtrekken ontmoeten, met aanduiding tevens van de onderscheidene posten, door zijne Excellentie, in vroegere jaaren, met luister en eere bekleed. Met die uitvoerigheid, en, gelijk wij op goeden grond kunnen verzekeren, naauwkeurigheid, als wij hier aantreffen, kon de Heer chas, Schrijver van dit Werkje, zijne taak niet volvoerd hebben, indien hij, deels uit persoonlijken omgang met den Raadpensionaris, deels uit andere echte bronnen, zijne kundigheden niet geschept hadde. Op de onderscheidene tooneelen van Letteroeffenaar, in alle de verschillende takken, die den kundigen man vormen; als voorspraak der onschuld, en verdeediger der geregtigheid, in de Pleitzaal; als Lid van het Wetgeevend Lichaam; en als van daar in den kring van stillen Burger teruggekeerd: wordt de Heer
schimmelpenninck hier geschetst, om hem vervolgens te vergezellen na Parijs, Amiens en Londen, en hem aldaar, als Gezant en als Vredebewerker, zijne eerlijkheid, kunde en vaderlandsliefde te zien aan den dag leggen. In alle die hoedanigheden was de Heer schimmelpenninck (zegt chas) ‘deftig zonder hoogmoed, edel zonder fierheid, groot zonder trots, zachtmoedig zonder zwakheid, twistbeslegtende zonder vooringenomenheid;’ spreekende altoos ‘in den naam der waarheid, der rechtvaardigheid en der menschlijkheid.’ Zoo treffende als kontrasteerende zijn de teekeningen, welke wij van Keizer napoleon en de Fransche Natie aan de eene, en van Koning george van Engeland en diens Ministerie aan de andere zijde, vervolgens hier vinden opgehangen; waarbij niet vergeeten worden de geweldenaarijen en onderdrukkingen, welke de Britsche hoofden en onderdaanen, zoo in hun eigen land, als elders, zich veroorloven. Thans den Heer schimmelpenninck aan het hoofd van het Bataafsche Gouvernement plaatzende, hangt chas een tafereel op van den vernederden en diepgezonken staat der Republiek, met aanwijzing, egter, tevens van de redmiddelen tegen een volslagen ondergang, nog voorhanden; als de herstelling van den Koophandel, het Zeeweezen, het invoeren van nieuwe wetten en schikkingen, naar de omstandigheden der tijden berekend, enz.: redmiddelen allen, die, onder het bewind van den Raadpensionaris, door kundige en eerlijke vaderlandsche mannen voorgelicht en in zijnen moei-
{==648==} {>>pagina-aanduiding<<}
jelijken post geholpen, naar het oordeel van den Heere chas, eene orde der dingen voorspellen, in welke zijne Excellentie ‘voor den redder der vrijheid uitgeroepen, en geplaatst zal worden in den rang van de weldoeners van
het menschdom; een kreet van zegening en blijdschap zal, aan alle oorden der Republiek, opgaan, om de weldaaden van zijn bestuur te roemen, zijne deugden uit te galmen, en om hem de hulde van bewondering en dankbaarheid toe te brengen. Zijn naam en zijne gedagtenis zullen eeuwig leven. Met blijdschap zal de geschiedenis aan alle eeuwen en geslachten herinneren, al het geen hij gedaan heeft voor het geluk en den roem des Bataafschen Volks.’
Onderscheidene beoordeelingen, naar gelange van eens ieders gezindheid en inzigt van zaaken, zal, ongetwijfeld, dit Geschrift ondergaan. Rijp is nog de tijd niet, tot het doen van beslissende uitspraake, wie de waarheid op zijne zijde hebbe. Aan een wijs bestuur, en aan kundige en eerlijke mannen, die hetzelve in handen hebben, ligt den burgeren onberekenbaar veel gelegen. Intusschen, het lot der Volken hangt dikmaals af van eenen zamenloop van omstandigheden, welke zelfs door het beste bestuur zich laat daarstellen noch afwenden. Mogt, zoo niet het tegenwoordig, althans een volgend en laater geslagt, onder den Goddelijken zegen, den tijd beleeven, dat de voorspelling van den Heere chas, in de woorden, die wij straks overschreeven, vervuld wierdt!

Prijsverhandelingen over het voorkomen en weren der Tweegevechten.

(Vervolg en slot van bl. 605.)

Wij eindigden ons voorig Verslag met de aankondiging van een krachtdaadig middel tegen het Duël, 't welk de Eerw. Schrijver in den boezem van het Krijgswezen meent te vinden, en daar te stellen door den invloed en de krachtige medewerking van bevelhebbers en legerhoofden. Ter opwekking daartoe merkt hij vervolgens aan, dat hunne Corpsen door Discipline en Subordinatie ten naauwsten verbonden zijn; zodat de wil der Hoofden op hunne onderhoorigen sterker werkt dan in eenigen anderen stand, en zij door kleinigheden, gelijk Herders een kudde schaapen, leiden en drijven kunnen. - Wanneer dan de ervaarenis der voorleeden Eeuwe getuigt, hoe veel goed, ondanks heerschende vooroordeelen, uit kleene beginselen ontsprooten, en door eendragtig poogen gesticht wierd; wat mag men zich dan niet van den bedoelden toeleg voorspellen? te meer, dewijl men voorbeelden heeft, hoe waarlijk onder twistende Militairen een voorgenomen Twee-
{==649==} {>>pagina-aanduiding<<}
strijd door wijs beleid kon uit den weg geruimd en een verzoenings-feest bevorderd worden. Doch, gaat hij voort te zeggen, (niet zonder eenige herhaaling van reeds geopperde denkbeelden) ‘zo men het euvel niet verkiest aan te tast en, zo men alles zijnen loop laat, gelijk het tegenwoordig is, wie staat 'er dan voor in, dat niet zeer schielijk de algemeene soldaatenstem, bij particulier affront, zich verheffen, en aan het ontzien van allen rang in deezen den bodem ganschelijk zal inslaan?’
Zo komen wij met den Eerw. de vos de hoofdzaak nader. Uit archenholz (*) voert hij het antwoord aan van wijlen den beroemden frederik II, ‘die, ter afschaffing van het Duël, een Congres van alle Vorsten van Europa noodig keurde:’ maar vermits de Krijgswetten in dat Werelddeel alomme zo duidelijk spreeken, als immer zulk eene hooge Vergadering doen konde, geeft onze Schrijver, met groot regt naar ons oordeel, de voorkeus aan een particulier Congres van maar eenige weldenkende en achtenswaardige Legerhoofden. Deezen wil hij, dat zich, onder welken titel ook, tot eene Societeit, nieuw Instituut, of Militair-orde, vereenigen moesten, om het werk ter hand te vatten. Het aanschaffen en beraamen van een Fonds behoort alverders onder de eerste bemoeijingen, zo ras maar die Instelling zich beginne te vestigen en uit te breiden. Uitlooven van Eereprijzen is echter kwalijk oorbaar, ten zij misschien eene Gratificatie kon worden toegezegd ‘aan die Corpsen, of Officieren der Corpsen, onder dewelke binnen zekeren nader te bepaalen tijd geene Tweegevechten waren voorgevallen.’ Als meerder nuttig, evenwel, prijst zich het aanleggen van Leesbibliotheeken bij de Regimenten, en het opstellen aan van menigerleie gepaste Geschriften, die, ter ontzenuwing en overmanning van het vooroordeel, onder den Krijgsstand dienden verspreid te worden. Dit alles, nogtans, is bijwerk; en schoon de vos het regelen der hoofdzaak en voornaamere bezigheden gaarne aan de meerdere kunde en ervaarenheid der Leden van voorzegde Orde of Instituut zoude overlaaten, hij toch rekende zich, naar den eisch der Vraage, niet
te mogen ontslaan van daaromtrent zijne gevoelens mede te deelen, die wij in dit belangrijk stuk voor meer dan loutere wenken houden mogen. De middelen dus, die het opterigten Ligchaam zou kunnen aanwenden, beschouwt hij als tweeledig: ‘Het eerste Opschrift bevat, 't geen zich als eigenwillig verband der leden onder zich, - als geadopteerde maatregel van hunne zijde aanprijzen laat: en het tweede Opschrift moet behelzen, alles wat te beraadslagen valt, om meer buitenwaards en bij het gros aanhang en invloed te verkrijgen.’

{==650==} {>>pagina-aanduiding<<}

I. Heilzaam en wenschelijk ware het, zo de Leden bij opene declaratie en op hun woord van Eer hunne verbindtenis manifesteerden, om nimmer te zullen uitdaagen, - voor geenen uitdaager het leven veil te hebben, - en enkel uit noodweer te willen trekken. - Althans, wanneer men zulks al te overdreeven oordeelde bij den aanvang, - dat zij hun doel betuigden om de Duëllen - mode te keer te gaan; en hierom ‘weigerden, zo ver de Dienst het niet vereischte, bij de begraafenis der in Duël gesneuvelden met eenige militaire honneurs te adsisteeren; - voorts, om zich tot geen Duël of Rencontre op staanden voet, en zonder beraad, of anders dan na verloop van vier of zes weeken, te zullen inlaaten.’
II. Daarenboven, indien blijken mogt, dat tegen de heerschende ziekte aan geene regtstreeksche remedie te denken was, slaat onze Schrijver voor, ‘om deeze in het algemeen haaren loop te laaten, en eenige afleidingen te verzinnen, dienstig, misschien, om het kwaad door zijne meeste woede zelss te dooden.’ Door vrijstelling van alle strafwet, en door de vergunning aan twistende partijen, om zich bij Auditeur of eenig Opperhoofd aan te geeven, als eershalven gezind om met pistool of degen te willen meeten, schijnt volkomen bereikt te kunnen worden wat de Militair - geest bedoelt. Maar tevens baant zulks den weg om partijen te verzoenen, of tijd te winnen, en voorts om de Duëllen op eenen bestemden dag, openlijk en voor het front der Corps, met de meeste staatsie, doch buiten toelaating van burgerlijke Aanschouwers, te doen plaats grijpen. Want ook wanneer het uitstel de gemoederen niet bekoelen en bevredigen mogte, stond dit ontzettend tooneel van strijdenden, vergezeld gaande met deftig vermaan en treurmuzijk, den sterksten indruk te baaren, en zoude, dat meer is, de dapperheid en vaardigheid veel beter doen kennen, dan nu dezelve op duistere daaden snoeft. Daarenboven, vermits men zich onder den Dienst over de traagheid en moeielijkheid beklaagt der Injurie-processen, behoorde 'er een Dictator, of rondloopende Dictatoriaale Commissie voor Injurie - zaaken, aangesteld te worden, die de twistenden hooren en rechtspreeken, - nu eens aan beiden getuigenis van onbesproken eerlijkheid en moed verleenen, - dan eens over gebrek aan Politesse boeten, - dan wederom degradatie of arrest aanzeggen zouden, - maar ook een hunner
recommandatie tot advancement of zekere honneurs geeven konden. Eindelijk zoekt het de Schrijver daarheenen te wenden, dat men, door oprichting en zamenvoeging van eene Troupe d'élite, of Legion d'honneur, de zodanigen vergaderde, die zich aan voorschreeven regelen houden, en ter uitrooijing van het Tweegevecht medewerken wilden: en is hij van oordeel, dat zulk eene gunstige onderscheiding, zo ras dezelve te verkrijgen was, zeer veel baaten zoude: want, gelijk het

{==651==} {>>pagina-aanduiding<<}
spreekwoord zegt, ‘wanneer één zulk een schaap over de brug was, zouden 'er gewis wel meerder volgen:’ ten minsten indien men van den kant des hoogen Landbestuurs daartoe aan het Krijgswezen eene behulpzaame hand leende.
Alzo dit belangrijk deel der Verhandelinge hebbende voltooid, besluit de Eerw. de vos met eene aanmoediging en opwekking aan het Utrechtsch Genootschap, om, naar zijnen raad, het begonnen werk te voltooijen en in trein te helpen brengen, waartoe hij acht dat deszelfs tot den Krijgsstand behoorende Medeleden, en de loffelijke gezindheid der Regeering in ons Vaderland, en ook in Frankrijk, zeer gunstige uitzichten openden (*).
Na deeze uitvoerige voordragt der middelen, en beantwoording van het eerste lid der Vraage, liet zich het volgend deel zeer veel bekorten, en valt het niet moeielijk te raamen, hoedanig gedrag de Eerw. Schrijver voor den geenen pligtmaatig keure, die, staande de dolle gewoonte der Tweegevechten, zich of beleedigd oordeelt, of ook wordt uitgedaagd. Hier ontleent hij vooral zijne raadgeevingen uit de twee eerste Deelen van richardson's Grandison; en verzamelt hij van daar een aantal lessen, die hij, als zo veele spreuken, op een geschreeven of gedrukt Tabel, als Memorandum, wil opgehangen hebben in de tent of kamer van iederen Christen - Held of Krijgsman, ten einde zij, door gestadig voor zijne oogen te zijn, deezen ten richtsnoer zouden mogen dienen.
Trouwens het geen richardson schreef, wat anderen, in vroegere Eeuwen, en in onderscheiden taalen van Europa, [blijkens de Bijlaagen tot deeze Verhandeling (†)] tegen het Duël voordroegen, dat zelve leert en bevestigt de Brief van eenen Nederlandschen Krijgsoverste, als de gronden uitmaakende van zijn besluit, om, zelfs onder den Dienst, het Tweegevecht overbodig te houden en steeds te vermijden: een

{==652==} {>>pagina-aanduiding<<}
besluit, dat bovendien een spreekend bewijs uitlevert, hoezeer de vos met rede zijnen raad op den verklaarden afkeer van kundige Militairen tegen de heerschende gewoonte der Tweegevechten heeft mogen bouwen.
Maar het wordt tijd, dat wij, hoe genegen anders om meer te zeggen van den gewigtigen inhoud diens Briefs, ons wenden tot de wel zeer korte, doch schoone en regt vloeibaar geschreeven Verhandeling van den Heere heylus. Met blijdschap, intusschen, merken wij op, hoe treffende overeenkomst en bijkans eenpaarigheid van denkwijze in beide de bekroonde Stukken gevonden wordt, die in dit Boekdeel geplaatst zijn. Zulks wettigt te meer de kortheid van het verslag, waartoe wij ons, ten aanzien dier tweede Verhandeling, gedrongen zien. - Na eenen zeer treffenden aanloop, onderscheidt heylus een tweederlei algemeen gevoelen; het werkelijk bestaande, naamelijk, en het uiterlijk betoonde gevoelen. Tot dit laatste brengt hij het vooroordeel omtrent de Tweegevechten, door iedereen in het harte gewraakt en verfoeid, wat men ook daarentegen met den mond betuige, of zelfs door daaden betoone. Het eenvoudige voorschrift, hierom, en de wensch, ‘dat alle pennen in den geest der zijne werkzaam waren,’ zou, naar des Schrijvers meening, ‘het voldoende geneesmiddel zijn om de geheele kwaal weg te neemen.’ Die stem: ‘wij zuchten allen, maar wij durven het niet allen zeggen,’ moest in den beginne zwak, weldra in aller ooren klinken; ‘op de Tooneelen, in de Koffijhuizen, aan de opene tafels, in de bijzondere gesprekken’ zich laaten hooren. - Bevordering, daarenboven, bij voorkeuze, van den bescheiden en rechtschapen Krijgsman, die, zonder eigen aangave of lof, als zodanig bij Regeering of Oversten gekend, en boven den beleediger en twistzoeker begunstigd worde, stond meer af te doen dan de strengheid der Wetten; konde al het voordeel eener uiterlijke beschaafdheid en voorzichtigheid aanbrengen, dat men nu aan de Tweegevechten dankweet, en zoude tevens aan deezen den
zwaarsten slag toebrengen, door de uitdaagingen voor te komen, als hinderlijk voor alle verhooging in rang. Inmiddels, tot dat het Rijk der Rede daagt, heeft elk Edelaardige naar zijne beginselen te handelen; en behoort men, bij de Opvoeding, een afgrijzen tegen het Duël, der Jeugd in te boezemen, die tot den Dienst aangelegd wordt; rechtschapen gevoelens, integendeel, van waaren moed en wezenlijke Eere haar ten diepsten in te prenten; en vooral te zorgen, dat ‘haar geest verrijkt, haar hart verzierd worde met de Euangelische waarheden en voorschriften, de bron, waarvan men zeggen kan, - Indien de Deugd 'er niet uit ontspringt, is de Deugd niet voor de Aarde gemaakt.’
Wij eindigen hiermede onze volledigste aanprijzing van

{==653==} {>>pagina-aanduiding<<}
dit Boekdeeltje, inzonderheid aan het Vaderlandsche Krijgswezen, niet onverschillig zijnde omtrent de oneer, die, tot in deeze dagen van kunde en beschaaving, op deszelfs achtbaaren stand blijft hechten van uit het zwadder der Middeleeuwen. Weshalven wij, als Wijsgeeren en Christenen, besluiten met den wensch, dat, gelijk één enkel Blad uit den Philosooph (D. II N. 86) de oprigting ten gevolge had van de Maatschappij der Drenkelingen, in Nederland het eerst begonnen, en weldra door Europa overgenomen na zulk een gegeev en voorbeeld, - dus ook, als eene heerlijke vrucht van dit Lettergeschenk, de Vernietiging der Tweegevechten, tot onzen duurzaamen roem, op eigen grond weldra beproefd, en uitgewerkt worde naar den gegeeven leiddraad.





De Vereeniging van het Verhevene met het Schoone, Zinnebeeldige Voorstelling. Ter Feestviering van de vijf-en-twintigste Verjaring, gedurende welk Tijdvak de verdienstelijke Johanna Cornelia Wattier, Eerste Tooneelkonstenaresse van den Amsterdamschen Schouwburg, aan denzelven hare gaven gewijd heeft, invallende den (31) October, des jaars 1805. Door Mr. J. Kinker. Te Amst. bij A. Mars. 1805. In 8vo. 28 Bl.

Het gevoel, dat men voor de taak, die men op zich nam, in het geheel niet berekend is, vooral wanneer men dezelve op zich nam geheel ongehouden en zonder eenigen dwang, is hoogst onaangenaam; zo onaangenaam, in waarheid, dat, bijaldien ons nog meer zodanige zonderlinge meesterstukken ter hand komen, als deze zinnebeeldige Voorstelling, wij ons ontslag als Recensent zullen verzoeken: want in dezen post rekenden wij het nog altijd een voornaam gedeelte van onzen pligt, door het opwekken van zodanig gevoel, den vervaardiger van het Prulschrift voor het vervolg respect in te boezemen voor het Publiek; hetwelk ondoenlijk wordt, zodra men zelve door zodanig smartlijk gevoel overweldigd is. Thans zijn wij intusschen in dit treurig geval: want aan het verhevene en schoone van het stuk werks, door Mr. j. kinker, ter vereering van eene indedaad zeer verdienstelijke Vrouw, opzetlijk vervaardigd; met zulk eene algemeene en hooggespannene verwachting op den Amsteldamschen Schouwburg ontvangen, door een zoo gedistingueerd Publiek; en tot hetwelk men zich met zo veel ijver den toegang verzorgde voor den verdubbelden prijs; - aan het verhevene en schoone van zulk een stuk valt wel in het allerminst niet te twijfelen. En echter konden wij, (dit verklaren wij op onze eer) ook bij de meer dan eens herhaalde lezing, genen zweem daarvan ontdekken, maar (het zij met verlof gezegd! het hapert zeker aan ons) vonden niets dan ellendig gebrom, 't welk daar-
{==654==} {>>pagina-aanduiding<<}
enboven niets ter zake doet; terwijl het geheel, in onze onverlichte oogen, meer de houding heeft van eene Lijkplegtigheid, dan van een Verjaringfeest. En tot eene kleine proef, hoezeer wij ons ter beoordeeling van hetzelve onbevoegd moeten rekenen, willen wij oprecht bekennen, dat het ons bij dit gehele geval het zwaarste toescheen, op eene gepaste wijze de verdiensten behoorlijk
te doen uitkomen, te doen voelen, en aan dezelve recht te doen, van eene vereerenswaardige, kiesche Vrouw, die natuurlijk hier de hoofdrol hebben moest, en tot welker vereering geheel het stuk moest zijn ingerigt; ‘hoe opus, hic labor,’ dachten wij; om dit te doen, namelijk, zonder kwetzing der bescheidenheid (toch altijd eene hoofddeugd bij ware verdiensten) en het zo fijne vrouwlijk gevoel; - terwijl intusschen zo iets in het geheel gene moeite inhad, en men maar kort weg (hoe schoon en verheven!) het geëerd Publiek informeeren kon: ‘daar zal je nou komen te zien Mejuffrouw johanna cornelia wattier,’ en de Dame dan maar had op te treden, om te tonen wat zij kon!
Met dat al, wij zitten 'er nu toe; de plegtigheid ter vereering van wattier maakte opzien, en het ‘nooit alzo vertoond’ klonk reeds door geheel de Republiek; men ziet dus onze aankondiging van het stuk met verlangen te gemoet, en geen van onze Ambtsbroederen Recensenten is nu zo spoedig bij de hand: het toegevend Publiek moge derhalven onze eenvoudige opgave voor lief nemen. Ziet hier wat wij vonden:
De Tempels van het Schoone en van het Verhevene op het Toneel, en eene Vaas, met het opschrift: ‘aan de Verdiensten,’ op den voorgrond. Mejuffrouw de Nederlandsche Maagd staat daar bitter treurig, en zegt dat al haar troost in die Vaas ligt, als bevattende die de namen van roemwaarde stervelingen, welker Kantiaansche denkwijze zij aanstipt, - Europa's eerste glans; en zijnde dus deze Vaas de bewaarplaats ook van haren roem.
De Priester van het Schoone treedt op, maar wordt de Maagd niet gewaar; trouwens hij heeft het ook wat druk, want hij moet bloemen op een altaar leggen. Vooraf, echter, geeft hij, in eene treffende alleenspraak, het Publiek berigt, dat hij verrukt is, en opwaards gevoerd in een wolk van klimmende gedachten; de Natuur door het glas der Konst teruggekaatst ziet, en denkbeeldig voortzweevende in staâge ontwikkeling; terwijl zij den spiegel houdt voor het peinzende verstand. Hij doet een kort gebed aan zijne Godin, onder hetwelk haar Tempel verlicht wordt.
Nu komt de Priester van het Verhevene met eene aanspraak aan de Donderwolken, die hij uittart; zeggende, dat zijne innerlijke krachten met dubbelen tegenstand op haaren aanval wachten; en dat, hoezeer zijn ziel geschokt, bewogen, zich verpletterd gevoelt, hij echter niet ziddert; verhalende, dat dit komt door de veerkracht van de deugd; en 'er bijvoegen-
{==655==} {>>pagina-aanduiding<<}
de, dat hij haakt en smacht naar donkere tafreelen; waarop een doffe donerslag gehoord wordt, en de Priester knielend een schietgebed doet, hetwelk hij aldus besluit: Ik offer mij aan uw vermogen, om u te sterker te weerstaan.
De beide Priesters worden eindelijk elkander' gewaar, en houden eene samenspraak over hun vak, waarin de een des anders waarde aanwijst en verheft; en eens, terwijl zij elkander' de hand geven, spreken (niet zingen) zij beiden te gelijk, (denkelijk om het Publiek de vereeniging van het Verhevene en het Schoone te beter te verzinlijken.) In deze samenspraak kent de Priester van het Schoone aan dien van het Verhevene de magt toe, om met een scherpen pijl, in 't duister afgeschoten, de fijnste snaar, in 's menschen hart besloten, te treffen, waardoor die snaar pijnelijk door onzen aanleg heen trilt, en dien hoogen toon slaakt, dien wij in ons aanzijn hooren gillen, al trilt zij aan zichzelf gelaten en alleen. Dan, misschien vrezende, dat dit juist voor geen compliment mogt opgenomen worden, verklaart hij dit gegil te verstaan in den echten zin der Kritische Wijsgeerte:

Zij doet in ons gemoed dat middenpunt bewegen, 
Dat in ons wezen, als in zachten slaap gezust, 
Bijna bewusteloos in zijnen oorsprong rust, 
Verrast, en schokt, en wekt het op, en houdt het tegen; 
En brengt het tot zichzelf, schoon voor een oogenblik. 
Een nameloos gevoel houdt ons als opgetogen. 
Wij trillen nog, al is dat oogenblik vervlogen, 
En een onzeekre stem roept (gilt) in ons binnenste ‘ik!’ 

Eindelijk laat de Priester van het Verhevene eenen Lauwerkrans zien, welke bestemd is voor dien edelen sterveling, die in zijne kunst het Godlijk merk doet vinden, dat de strekking van het behaaglijke en vreeslijke, het schoone en het verhevene, op de schoonste wijze verbinden kan.
Nu komt de Nederlandsche Maagd, die de Priesters beluisterd heeft, en zegt, dat men den naam van zodanig eene in die Vaas daar zal vinden. De Priesters beduiden Haar Ed. (met alle respect voor de Sexe) dat zij daar niet over oordeelen kan; dat dit hunne zaak is, die ook in dit oordeel onfeilbaar zijn. De Jonkvrouw geeft dit nederig toe, maar is hare zaak toch zeker, en roemt hare leivelinge; zeggende, dat hare vaste hand, na vijf-en-twintig jaren, nog de veerkracht van het Verhevene met de bevalligheid van het Schoone te paren weet; en dat zij zo aanstonds wel eens hier zal komen, en dat wel in haar gewaad, - het gewaad der Nederlandsche Maagd. Nadat nu de beide Godinnen zelve ook verschenen zijn, en 'er door Nymphen, verbeeldende de Schoone Kunsten en de Toonkunst, op velerlei wijze gezongen en

{==656==} {>>pagina-aanduiding<<}
gedanst is, komt Mejuffrouw wattier, om (men veroorlove ons deze uitdrukking: wij weten de uitwerking, die deze vinding op ons gevoel had, niet beter uit te drukken) hare kunsten te doen! Zij komt in het gewaad van en speelt voor de Nederlandsche Maagd, en houdt eene alleenspraak: staande, - langzaam voortgaande, - met hevigheid, - in wanhoop naar de Vaas snellende, - bij dezelve magteloos nedervallende, - na lang pogen de speer in haare handen knellende, - als zinneloos opvliegende, - met zinneloze vreugde, - vreeslijk lachende, - als uit een droom ontwakende, - in tranen losbarstende, - en eindelijk (als Nederlandsche Maagd) zichzelve moed insprekende.
Nu treden de Priesters nader, die, gelijk van zelve spreekt, hunne positie genomen hadden om eens recht goed te kunnen horen en zien; immers de Priester van het Verhevene zegt tot den anderen:

Van nabij zult gij haar' stand bespieden. 
Geen trek moet aan uw oog, geen klank uw oor ontvlieden; 
Terwijl ik van mijn rots, in meer verheven' stand, 
't Geheel zal overzien in schaakling en verband. 

De Nederlandsche Maagd, die evenwel niet weder te voorschijn komt, krijgt gelijk; en de Priester van het Verhevene vraagt aan de Vinding, die nu juist van pas bij de hand is, hoe zij heet. Deze haalt uit de Vaas een parkementen rol; ontrolt die, en zegt: wattier! Waarop de Priester haar den Lauwerkrans opzet; de Vinding een op de rol geschrevenen Lierzang voorleest, en vervolgens wattier van het Toneel afleidt; terwijl de Priesters haar volgen, en geheel de plegtigheid door de Schoone Kunsten en het Choor met eenen dans besloten wordt.
De Lierzang komt niet voor in het gedrukte Toneelstuk, maar kwam ons afzonderlijk ter hand, niet juist op parkement, maar toch op heel mooi papier gedrukt, en versierd met een Vignet door r. vinkeles. Dezelve bevat 10 Coupletten, en is in gr. 8vo. bij h. gartman en w. holtrop gedrukt. (De versen zijn, gelijk ook in het Toneelstuk, over het geheel, vloeijende.) De drie eerste Coupletten zeggen, dat de Dichter nog wel wat anders voor den dag zou brengen, indien hij de talenten van wattier bezat: terwijl de overige haren roem in hare kunst vermelden; teffens rede gevende, waarom men haar nu juist als de Nederlandsche Maagd had laten optreden, op deze wijze:

ô, Zoo, na vijf-en-twintig jaren, 
Uw geest reeds alles had omvat; 
Wat bloemen konde ik dan vergaêren, 
Die gij niet reeds gemengeld hadt? 

{==657==} {>>pagina-aanduiding<<}

Waarop toch kon mijn geest zich scherpen? 
Wat tafereel konde ik ontwerpen? 
Waar plaatste ik u?...In welk verband?... 
Wat Treurtooneel konde ik vercieren, 
Meer waardig om dit feest te vieren? 
Wat... dan de maagd van nederland? 

Wij wenschen hartelijk, dat de Heren en Dames, die bij de voorlezing en geheel het spel tegenwoordig geweest zijn, 'er meer van mogen begrepen hebben, en 'er meer door vermaakt geworden zijn, dan wij; en dat de verdienstelijke wattier na zo veel vermoeijenis wel zal hebben gerust, hopende dat zij nog lange het Toneel versieren zal, maar dat men, op eenen volgenden gedenkdag, zo allerlei in eens niet van haar vergen zal. Overigens zagen wij, bij zodanige buitengewoon plegtige verrigtingen, den Dichter van zulk een meesterlijk gedenkstuk gaarne mede in 't spel, wien toch ook iets toekomt van de algemeene toejuiching; en ons dunkt, dat de Vinder van deze voortreflijke Vinding niet onaardig den Acteur, die de Vinding verbeelden moest, had kunnen aflossen, en alzo, met eene Kantiaansche verhevenheid en de veerkracht der Deugd, den Lierzang voorlezen, en zijn ik al gillend aanmelden; alles besluitende, in eigen persoon, met het Terentiaansche: ‘vos valete et plaudite!’ Terwijl het Publiek hem alsdan de woorden der Nederlandsche Maagd uit dit zijn stuk mogt toeroepen:

De ware grootheid kan den prikkel wel ontbeeren, 
Die(n) middelmatigheid van loon en lof verwacht! (*) 


Afbeeldingen van de Kleeding, Zeden en Gewoonten in de Bataafsche Republiek, met den aanvang der XIXde Eeuw. Cahier IV. Te Amsterdam, bij E. Maaskamp. In gr. 4to.

De drie voorige Stukken van dit bevallig, uitvoerig en juist geteekend Vaderlandsch Prentwerk in deszelfs aanleg genoegzaam hebbende doen kennen, en aan de uitvoering verdienden lof toegezwaaid (*), achten wij nu te kunnen volstaan met de bloote aankondiging van eene nieuwe Aflevering, en de vermelding der Onderwerpen van het thans afgegeeven Stel: (1) Twee bewooners van het Eiland Walcheren,

{==658==} {>>pagina-aanduiding<<}
in hunnen besten pronk. De Man zegt: Noe, Jekemine, als ji joe beuter en eijers te mert gebrogt hebt, zullen wi te geeren Annetieliesses mert gaen houen. (2) Een Schouwze Boer en Boerin, in afspraak om naar de Markt te Zierikzee te gaan. (3) Een Boer en Boerin van Zuidbeveland: ‘Wel, Pernelle! goijje soo uit speelen?’ (op bezoek.) (4) Twee Landlieden uit het Dorp Cromhout, nabij den Bosch. De Jongman, die het Meisje op zijde schiet, spreekt haar aan met de gewoone groete: Geluks, Beersken! gaude ook op den Bosch? Ook dezen worden verbeeld met hunne waaren ter Markt gaande.

Gallerij der Menschen. Een Leesboek voor de Jeugd en Meerbejaarden. Naar den Derden Hoogd. Druk vertaald, en vermeerderd. IIde Deel. Met IX gekleurde Plaatjes. Te Zutphen, bij H.C.A. Thieme. In 8vo. 256 Bl.

Mogten wij met eenigen lof gewagen van het Iste Deel (*) van dit niet onaartig geschreven Werkje, en waarvan de Plaatjes mede niet onbevallig gekleurd zijn; wij vinden geen reden om thans iets daarvan terug te nemen. De Voorrede van den ons onbekenden godvrugtigen Schrijver, op een' zeer voldanen, doch tevens nederigen en dankbaren toon gestemd, doet ons zien, en de Titel, die van een' Derden Druk gewaagt, bevestigt zulks, dat het Werkje ook bij den Duitscher opgang maakt. Met overwijzing tot ons voorig Verslag, melden wij nog alleen den Alphabetischen Inhoud: Galeislaaf, Generaal, Grenadier; Groenlanders, Grijsaard, Halloor; Hoesaar, Hongaar; Hottentot, Hovenier, Ingenieur, Jager; Jakutaners, Javaner, Jood; Kabardiner, Kalmuk, Kamschadalen; Kanonnier, Kardinaal, Keukenmeid, Kluizenaar; Koetsier, Kuril, Kwaker, Kwakzalver; Lantaarnman, Laplanders. - Dewijl doorgaans drie of vier Beeldjes op ééne Plaat vertoond worden, en het Alphabeth zulks regelt, ontstaan daaruit bij zommige de zonderlingste zamenvoeging en kontrasten. Zoo schijnt op Pl. 5 de Jood den halsnaakten Javaan een kieltje te verhandelen; op Pl. 7 schijnen Kanonnier en Kardinaal stok en staf te verwisselen, en Keukenmeid en Kluizenaar zien elkaêr bij ongeluk vrij snoepig aan; terwijl op Pl. 8 de Kwakzalver den Kwaker schijnt te begekken, die heel stuurs voor zich heen ziet, en wiens
geest niet schijnt te getuigen. - Dan dit in 't voorbijgaan.


{==659==} {>>pagina-aanduiding<<}

A. van Knigge, over de Verkeering met Menschen, bij wijze van uittreksel bewerkt voor jonge lieden uit den beschaafden stand, enz. IIde Deel. Als mede kort begrip der Menschkunde, voor de Jongelingschap en allen, die den Mensch waarlijk willen leeren kennen. Door j.g. gruber. Uit het Hoogduitsch. Te Zutphen, bij H.C.A. Thieme. 1805. In 8vo. 346 Bl.

Onderhoudend, leerzaam en belangrijk, noemden wij dit Werkje, bij de aankondiging des Eersten Deels, en deden toen ook eenigzins den aanleg en inhoud kennen (*), als mede het nuttig gebruik, door den Vader of Opvoeder van hetzelve te maken. Derwaards verwijzen wij nu den Lezer, en wenschen dit menschkundig Geschrift in veler handen.

How poor, how rich, how abject, how august, 
How complicate, how wonderful, is Man! 
 
young. 


Hoe rijk, hoe arm, hoe achtbaar, en hoe laag, 
Hoe wondervol, hoe ingewikkeld, is de Mensch! 





De Nagelatene Poëtische en Prosaïsche Portefeuille van Mr. Pieter Boddaert. Te Amsteldam, bij H. Moolenijzer. 1805. In gr. 8vo. 240 Bl.

't Is eene bedroevende waarneeming, dat scherpe Recensien, door het opwekken der algemeene nieuwsgierigheid, dikwijls eene tegengestelde werking doen, en het afgekeurde Boek te sterker doen leezen. Inzonderheid, misschien, mag die waarneeming gelden, wanneer het eenig voor de Zedelijkheid gevaarlijk Werk betreft, waardoor jeugdige hartstogt ontijdig aangeprikkeld, en nog sluimerende driften eensklaps op het gevaarlijkst ontvlamd worden. Konden wij denken, dat dit het heilloos gevolg zou zijn van onze ernstige en welmeenende waarschuwing tegen deeze schandelijke vrugt van een bedorven hart en bezoedelde verbeeldingskragt, met huivering zouden wij de al te vaardige pen nederleggen en het Werk aan zijn lot overlaaten. Doch nu eene helaas! te wel geslaagde Inteekening hetzelve toch reeds in veeler handen heeft gebragt, zien wij te minder gevaars in deszelfs aankondiging; en wij hebben, ondanks de zedenverbastering, welke ook tot onze Bataafsche Jeugd is doorgedrongen, over 't geheel egter

{==660==} {>>pagina-aanduiding<<}
nog te goede gedagten van het grootste gedeelte onzer Jongelingschap, (want onze Vaderlandsche Meisjes te waarschuwen voor een Boek, 't welk op elke bladzijde zelss het minst kiesche vrouwelijk gevoel op de aanstootelijkste wijze beleedigt en haar van edele schaamte en verontwaardiging moet doen bloozen, ware in de daad de grootste onkieschheid en de beleedigendste satyre tevens!) dan dat wij zulk eene averechtsche handelwijze van hun zouden mogen veronderstellen. Neen, braave Jongeling! die onnadenkend, door uwe Inschrijving, het verderfelijk eigenbelang van Uitgeever en Drukker hielp bevorderen, acht u gelukkig, dat gij daarvoor nog door een weggeworpen stuk gelds kunt boeten, en waag uwe Zedelijkheid niet aan eene Lectuur, die uwen smaak tot schande zou verstrekken, en, wat meer is, uwe verbeelding verontreinigen, uw hart bezoedelen! -
Is iemand onder onze Leezers, na het gezegde, nog begeerig, iet naders van den inhoud te weeten, hij vergenoege zich met dit weinige: Eene Voor- en Na-rede, en eenige dichtregels ter Nagedachtenis. Voorts: De Lof der Vrije Metzelaarij; welker steller de uitgeevers zelve schijnen te twijfelen of wel nuchteren was. De Phaëton, volgens opgave eene naarvolging van het Hoogd. van zacharia; een stukje dat men leezen kan, echter niet zonderling schoon of belangrijk in ons oog. De zwervende Fransche Tooneelspeelers; mede eene vertaaling: dit stukje is smaakloos en morsig. Eindelijk: Losse Dichtstukken; Bordeeltaal! - erger nog! Foei den Jongeling, die ze met welgevallen leezen, - wee den Mensch, die zoo dichten kan!
Wij eindigen met het slot van het Versje ter Nagedachtenis, behelzende eenige nutte vermaaningen aan de Jeugd, welke niet ongepast deeze aankondiging zuilen besluiten, doch waarlijk bij deeze Portefeuille passen, als de spreuk: Laat ons in 't Huis des Heeren gaan! - voor een Bordeel.

Gij Jongelingen! die deez' bladeren doorziet, 
Beklaagt zijn ongeluk, maar volgt zijn voorbeeld niet. 
Leert, uit zijn vroege dood, uw beste levensjaaren 
Tot oessning van 't verstand, tot deugd en kunstmin, spaaren; 
De geest wordt uitgebluscht, als 't lighaam wordt verdrukt, 
En, door den wenk der weelde, op 't pad des doods gerukt. 
Genoeg!... Schenkt vrij een traan aan hem, wiens korte leven 
Met droevig zelfbedrog en onheil was doorweeven. 
Gelukkig, die verstand aan geest en kunde paart. 
ô Jeugd! waar Weelde u wenkt, herinner u boddaert. 



{==661==} {>>pagina-aanduiding<<}

Algemeene Vaderlandsche Letter-oefeningen.

De Goddelijkheid des Christendoms, in zoo verre zij begrepen kan worden. Door L.G. Bekenn, Leeraar der Hervormden te Varell, in 't Hertogdom Oldenburg; Schrijver der Brieven aan Emma over de Kantische Philosophie. Uit het Hoogduitsch. Te Amsterdam, bij J. van der Hey. 1805. In gr. 8vo. 220 Bladz.

De zuivere reden eischt in den mensch eene volkomene opvolging van hare zedewet, en dat wel uit zuivere hoogachting voor die wer, zonder inmengzel van eenigen lust of onlust; aan zulk eene deugd schrijft zij de gelukwaardigheid toe, terwijl zij voor dezelve de hoogste gelukzaligheid tevens verwacht van den Heiligen God in een ander leven, dringende haar deze verwachting zelve, om aan het bestaan der Godheid en aan de zekerheid van een ander leven onwankelbaar te gelooven. - Maar de volkomene opvolging der zedewet wordt nimmer in de algemeene ervaring gegeven, noch is ook in de ervaring mogelijk, wijl alle menschen zich door alle eeuwen heen aan overtreding schuldig maken, en niemand van zichzelven zal kunnen verzekeren, dat geen lust of onlust heimelijken invloed heeft gehad zelfs op de volledigste vervulling van zijnen pligt. Geen troost hoegenaamd bezit de zuivere reden voor het hierover ontruste hart. Wat zal 'er worden van den doorgaanden overtreder harer wet? wat van den struikelaar, die telkens weder opstaat? wat van den geheel herstelden, indien al geheel herstel denkbaar ware? Zij, de zuivere reden, heeft zelfs met het hart niets te doen, en kan zich tot geene zinnelijkheid verlagen: zij blijft eene volmaaktheid eischen, op welke geen afdingen valt, en aan dezelve eene gelukwaardigheid toekennen en eene gelukzaligheid toeleggen, waaraan geen sterveling ooit deel had, noch zich ook verzekeren kan van deel te zullen hebben. Voor den zondigen mensch,

{==662==} {>>pagina-aanduiding<<}
gelijk hij altijd blijft, is dan eene zekere geruststelling wegens Gods welgevallen aan den heiligen wil, schoon meermalen door zinnelijkheid verijdeld, en wegens vergeving van alle opregt betreurde ongeregtigheden, eene behoeste, welke zich geene andere voldoening kan voorstellen, dan die hem van Gods wege zelven, door genadige openbaring van deszelfs barmhartigen wil, gegeven worde. - Langs dezen weg leidt de Critische wijsbegeerte den mensch op, om naar zulk eene openbaring te vragen, als de Christen zich verblijdt in het Euangelie te bezitten, hetwelk hem door deze wijsbegeerte juist zoo veel dierbaarder worden moet aan zijn hart, als dat hart bij die wijsbegeerte geenen troost hoegenaamd, maar geheele ontmoediging, vindt. Maar langs dezen weg komt dan ook niet eeniglijk de vraag te pas, wat is nu de inhoud dier openbaring? kan dezelve aan deze behoefte der zedelijke onvolmaaktheid voldoen? maar voornamelijk, is dezelve waarachtig Goddelijke openbaring? of is zij slechts eene, zoo te noemen, wijsbegeerte voor de wereld, geboren in het brein eenes menschen, die haar, omdat hij zelf hare volslagene onwaarde zonder hooger gezag gevoelde, als eene hoogere ontdekking der Godheid zelve voordroeg? In het laatste geval toch zou het Euangelie voor hem geene waarde, geene kracht hoegenaamd tot troost en geruststelling van zijn hart hebben; en juist om die reden behoort hij het eerste allernaauwkeurigst te onderzoeken, en ten dien einde te vragen, van waar heeft de Christen zijn Euangelie? hoe kwam het, als geschrift, in de wereld? is het als zoodanig nu nog, gelijk het oorspronkelijk geschreven werd? werd het geschreven, zoo als het wezenlijk in den naam van God het eerst verkondigd werd? hoe bleek het ooit, dat het met regt als openbaring werd verkondigd? wat overtuigde de tijdgenooten van jezus, dat hij een Leeraar was van God
gezonden? en heeft, het geen hun daarvan overtuigde, die zelfde kracht nu nog voor ons, na dat wij van de geloofwaardigheid der Euangelie-verhalen zijn verzekerd? - Deze leiding, dit onderzoek, en den voldoenden uitslag daarvan, stelde zich de Recensent voor te zullen vinden in het bovengenoemde werk van den Hervormden Leeraar en Critischen Wijsgeer bekenn. De Vertaler van hetzelve, die openhartig en dankbaar erkent, door dit geschrift uit eigene angstvallige onzekerheid verlost te zijn, en

{==663==} {>>pagina-aanduiding<<}
hetzelve den zulken zijner landgenooten vooral aan te bieden, wier gemoed door twijfelingen over het wonderbare en bovennaturelijke in het Euangelie geschokt wordt, maakte door die verklaring des Recensents verwachting nog al waarschijnlijker. Nog bleef hij bij zijn vermoeden, wanneer hij in des Schrijvers voorrede las: ‘bij de vooronderstelling van 's menschen zedelijke onvolmaaktheid kan, over het algemeen, alleen de voorstelling houdbaar worden, dat de Godheid inrigtingen ter bevordering der zedelijkheid gemaakt hebbe.’ Hij vond ook juist die leiding tot het onderzoek, welke hij verwacht had, in de eerste der vijftien afdeelingen, waarin dit werk verdeeld wordt: maar bij dat onderzoek zelf, in de tweede afdeeling, naar de bewijzen voor den hoogeren oorsprong der Christelijke religieleere vond hij zich dermate te leur gesteld, dat hem de gansche titel des boeks toen niet meer dan een ijdel woordenspel scheen. Eene korte opgave van den inhoud zal genoegzaam zijn, om dit den Lezer dezer recensie te doen gevoelen. I. Het niet voldoen aan de zedewet doet den mensch naar den wetgever vragen, of dezelve ook verzoenelijk ware, en alzoo naar religie omzien. Naturelijke religie is de voorstelling der Godheid door de zuivere reden, als heilig, regtvaardig en algenoegzaam: maar deze voorstelling bevredigt niet; 'er wordt eene bovennaturelijke of geopenbaarde religie gevorderd, die de Godheid als toegevende en verzoenelijk voorstelt voor de zedelijke onvolmaaktheid, en die hare taal rigt tot het hart en de verbeelding. Zulk eene is de Christelijke, die, door de schoonste beelden van Gods genade voor den zondaar, tot het hart en de verbeelding spreekt. II. De Goddelijkheid van haren oorsprong blijkt geenszins voldingend uit de zuiverheid der Euangelie-leeringen, noch ook
beslissend uit de omstandigheden van derzelver prediking; ook het bewijs uit de wonderen is niet geldig: ‘want NB. indien wonderen gebeurtenissen zijn, die uit geene natuurwet verklaard kunnen worden, dan kan ook geen getuigenis dezelve waarschijnelijk maken. Zal iets historisch waarschijnelijk zijn: dan moeten wij ons ook, volgens de wetten der ervaring, van deszelfs mogelijkheid overtuigen kunnen. Het tegendeel wordt hier echter uitdrukkelijk voorondersteld, en daardoor de waarschijnelijkheid der won-
{==664==} {>>pagina-aanduiding<<}
deren te gelijk weggenomen. Dit valt zoo zeer in het oog, dat het met regt vreemd moet voorkomen, dat denkende mannen nog nieuwlings iets op dit bewijs hebben kunnen rekenen.’ Het zelfde geldt omtrent het bewijs uit de voorzeggingen. 'Er zijn alzoo geene algemeene voorwerpelijke bewijzen voor de Goddelijkheid der Euangelieleer voorhanden, noch kunnen 'er ergens zijn. Daartegen is 'er een onderwerpelijk, voor elk, die hetzelve gevoelt, beslissend bewijs voorhanden, en dit is - elks eigen gevoel, dat de euangelieleer goddelijk moet zijn. III. Alles in de verklaring van het Euangelie moet dus ook tot het gevoel gerigt worden, en alle deszelfs verhalen en gebeurtenissen moeten niet natuurkundig beschouwd, maar alleen voor de verbeelding als zinnebeeldig opgevat, worden. Alle andere wijzen van schriftverklaring zijn onvoldoende. Even als men de openbaring van joannes en den brief aan de Hebreën mythisch en dichterlijk heeft opgevat, alzoo behoort men ook tot Mythen, Philosophemen en dichterlijke tale terug te leiden het overige gedeelte des Christelijken wetboeks. IV. De Godheid komt in hetzelve voor, zoo als zich haar beeld, door de zedelijk gebiedende Reden en de daarop gegronde gevoelens, in ons verwekt. V. In de Schepping en de
Voorzienigheid worden liefst middeloorzaken voorbijgezien, omdat alzoo het hart meer wordt getroffen. ‘Daarom moeten 'er ook wonderen in elke Religie voorkomen, gelijk toeval of daemons in elk heldendicht.’ VI. De geschiedenis van het zedelijk verval is eene poëtische voorstelling van den oorsprong der zedelijke onvolmaaktheid. VII. Adam is het beeld eener menschheid, zich aan neiging en lust overgevende; hier is niet meer dan Mythus, waarin ook een boos wezen voegt. VIII. Gods betrekkingen tot den gevallen mensch zijn zoodanig, dat de mensch in hem als wetgever, God, den Vader, maar ook in hem, als ons, ondanks onze onwaardigheid, gelukkig willende maken, den Zoon, en tevens in hem als dien, die ons zonder deugd niet gelukkig maar ook tot deugd bekwaam wil maken, den Geest, gelooven moet. IX. Het idé van God onzen behouder draagt het Euangelie. op christus over, die de vertegenwoordiger is van God, als gevallene menschen aannemende, en tevens de vertegenwoordiger van eene volmaakte menschheid; maar die ook

{==665==} {>>pagina-aanduiding<<}
een wereldverbeteraar of messias is, gelijk de geest der Profeten zich denzelven heeft voorgesteld. X. De geboorte van jezus was de verschijning van dit ideaal, waarbij in al het wonderdadige aan geene daadzaak hoegenaamd moet gedacht worden. Dit geldt ook van zijne wonderen, opstanding en hemelvaart. ‘Daar eene volmaakte menschheid het eindöogmerk der geheele schepping is, en daar alzoo de grond van alle veranderingen in de natuur, zoo ras zij volgens wetten der vrijheid beöordeeld wordt, in dit ideaal moet gezocht worden: zoo kan ook, in zoo verre, in de beoordeeling der verschijnselen, op de wetten der ervaring of ondervinding geen acht geslagen worden, offfoon men tevens deze veranderingen, buiten opzigt op dit ideaal, geheel overeenkomstig aan de wetten der ervaring verklaren moet. Wordt nu dit ideaal in de dadelijke wereld ingevoerd: zoo moeten te gelijk alle gebeurtenissen als bovennatuurlijk voorgesteld worden, en aan hem, die eene openbaring gelooft, als wonderen verschijnen.’ Voor zoo ver de gevallen mensch een Godsgezant behoeft, kan het geloof in christus als zoodanig noodzakelijk gemaakt worden; ‘wilde men hetzelve tot een voorwerp van een historisch geloof maken: zoo zoude, om van het nadeel, 't welk dit der zedelijkheid zoude aanbrengen, niet te gewagen, een geloof van ons gevorderd worden, welks voorwerp geheel niet gekend kan worden.’ XI. De weldaden, aan jezus te danken, zijn - de roeping van den mensch door God tot levendige kennis zijner bestemming - de hoop op vergeving en belooning - de bijstand van Gods geest - het eeuwige leven. XII. De voorwaarden van deelneming aan deze weldaden zijn - eene levendige vertegenwoordiging van het ideaal der volmaakte menschheid, dat is, het geloof in den Zoon van God - eene
eigene streving daarna door boete en bekeering - en de volharding hierin. XIII. De middelen daartoe zijn - het vasthouden aan dit geloof - het aankweeken eener heldere gemoedsgesteldheid - het gebed. XIV. De kerkelijke vereeniging zou onnoodig zijn bij eene onverzwakte menschheid. De kerk van christus moet algemeen voor alle standen en tijden, een in zedelijke grondstellingen, heilig in doel, vrij in de streving naar dat doel zijn. De staat kan bepalen, hoe eene religieleer niet verklaard zal worden. On-
{==666==} {>>pagina-aanduiding<<}
veranderlijk blijven de grondstellingen dezer kerke. Openlijke Godsvereering - de Doop, ook aan kinderen te bedienen, schoon strijdig met het doel van deszelfs instelling - en het H. Avondmaal, ten teeken der voortdurende kerkelijke verbindtenis ingesteld, zijn de middelen ter instandhouding der kerke. XV. De uitvoerelijkheid der zedewet van het Euangelie, aan staatkunde en koophandel getoetst, wordt hoogst bezwarelijk bevonden, maar toch als onontwijkbaar aangedrongen. - Drie aanteekeningen sluiten het werk. No. 1. behelst een gefprek over het zedelijke bewijs voor het bestaan van God. No. 2. bestrijdt het gevoelen van leibnitz: ‘dat de bijkomende zwaarte van belooningen en straffen den wil slechts bewegen, doch den grond der beslissing niet behelzen.’ No. 3. verdedigt het begrip van kant over den staat, als eene verbindtenis van menschen tot eenen regtmatigen dwang.
Wat is nu, bij een overzigt van den inhoud dezes geschrifts, de titel des boeks anders, dan een ijdel woordenspel? Wat toch valt 'er nu te begrijpen van de Goddelijkheid des Christendoms? - voor den Recensent niets hoegenaamd. De onvolmaakte menschheid behoeft Goddelijke geruststelling, dáárom mag zij het dadelijk aanzijn dier geruststelling onderstellen; - zij vindt geruststelling in het Euangelie, dáárom mag zij het voor Goddelijk houden! - Geen menschelijk vernuft zou hetzelve dan hebben kunnen verdichten? - Maar wat is het warelijk meer, dan verdichtzel, wanneer men in al het bovennaturelijke van deszelfs geschiedenis aan geene daadzaken mag denken? Het schijnt den Recensent ten minsten alsdan niet meer dan een Mythus of Philosophemen, even onwezenlijk als eenige gedaanteverwisseling van ovidius, en dus een bloot voortbrengzel van dichterlijk vernuft. Maar indien men al tot zulk eene opvatting kan komen, dan zit men warelijk met de geschiedenis van het Euangelie niet minder verlegen, dan men zich gevoelt, wanneer men met een volney hetzelve voor een astronomisch voorstel wil aannemen van den zonneweg, of van de zon, geboren uit de maagd, en zeer veel lijdende onder den schorpioen en schutter! En is de geschiedenis van het Euangelie volstrekt niet weg te redeneren, hoe dan bij mogelijkheid gebleven buiten het historische, het welk men niet in aanmerking wil nemen? - Recensent vindt zich gedrongen te her-
{==667==} {>>pagina-aanduiding<<}
halen, dat de Goddelijkheid des Christendoms hem door bekenn gansch onbegrijpelijk zou gemaakt zijn, indien hij deszelfs geheele redenbeleid had moeten aannemen. Deszelfs wederlegging zou echter de
grenzen eener beoordeeling ver te buiten gaan, en mag ook wel onnoodig geacht worden: of zou iemand een geschiedkundig beroog willen lezen, dat jezus geen mythisch beeld geweest is, maar de waarachtige middelaar tusschen God en den mensch, de mensch Jezus Christus, die krachtiglijk bewezen is te zijn de Zoon Gods, naar den geest der heiligmakinge, uit de opstanding der dooden; daar toch alle prediking ijdel, ijdel ook alle geloof zou zijn, indien hij niet opgewekt ware; volgens de taal van den Apostel?




I.H. Pareau, Oratio de ingenuo Poëseos Hebraicae studio, nostris temporibus magnopere commendando. &c. &c. Hardervici, apud E. Tyhoff. 4to. 51 pp.

De Hebreeuwsche Letterkunde, en wel inzonderheid de beoefening der oude Hebreeuwsche Dichteren, vindt, in deze fraai gestelde Inwijingsrede van den Hoogleeraar pareau, eene lezenswaardige aanprijzing. Hij verklaart zich daarin rondelijk voor eene vrije behandeling dier voortreffelijke dichtstukken, die in onzen Hebreeuwschen Bijbel voorhanden zijn, maar wil die vrijheid behoorlijk bepaald, en de geheele geleerde beoefening derzelve zoo ingericht hebben, dat de grondleer van den Geopenbaarden Godsdienst 'er niet bij lijde, maar veeleer hare Goddelijke waarde 'er door gestaafd worde.
Eenen vrijen beoefenaar der Hebreeuwsche Dichtkunde noemt hij den zoodanigen, die, door natuur en konst gevormd, en alzoo wél voorzien van alle, in een goed uitlegger dezer Bijbelschriften, vereischte bekwaamheden, zich met goeden uitslag bevlijtigt, om alle de eigenschappen en schoonheden van de daarin voorhanden zijnde dichtstukken regt te vatten, en anderen te doen verstaan en gevoelen. Deze beschrijving wordt vervolgends verder uitgebreid en verklaard. De Hoogleeraar vordert dan voor alle dingen zeker soort van natuurlijke schranderheid, doorzicht en gevoel van het dichterlijk schoone, en wil dat gevoel opgewekt en aangekweekt hebben, door het lezen van Grieksche en La-
{==668==} {>>pagina-aanduiding<<}
tijnsche Dichters; en wel voornamelijk der eerstgenoemden. (Hadden de Noordsche Dichters, vooral ossian, ook niet wel moeten genoemd worden?) Hij laat daarop eene beschrijving volgen van de uitgebreide kundigheden, die men zich, door vlijtige oefening, behoort eigen te maken. Hiertoe brengt hij grondige kennis der Hebreeuwsche taal, en de aanverwante dialecten, inzonderheid de Arabische; vertrouwdheid met de Arabische Dichters; en geleerde uitlegkunde, die in haren wijden omvang zeer veel bevat, waardoor men zich in de tijden en omstandigheden der oude Dichteren leert verplaatzen, en in den geest, zin en metning van elk derzelven moet trachten, als 't ware, in te dringen. De vrije beoefenaar der Hebreeuwsche Dichtkunde moet zich, hierin, naar de vorderingen en behoesten van den tegenwoordigen tijd, onpartijdig richten. Men vindt nog vele uitleggers van de Schriften des Ouden Verbonds, die dezelven, zonder de regels eener goede Critiek daarbij in acht te nemen, alleen Theologisch lezen, om 'er hunne leerstellige begrippen door bekrachtigd te vinden; terwijl anderen, door misbruik der hoogere Critiek, zoo als zij ze noemen, alles los en wankel maken, en, door nieuw uitgedachte uitlegregels, het Goddelijk gezag van die eerwaardige
overblijfselen der oudheid geheelenal wegverklaren. Voor beide uitersten wil de Redenaar gewaarschouwd, en alleen den altijd veiligen middelweg in dezen bewandeld hebben.
Zoodanige vrije beoefening der Hebreeuwsche Dichtkunde wordt nu, in het tweede deel dezer Academische rede, ten sterksten aangeprezen: en wel vooreerst om de menigte van gepaste hulpmiddelen, die daartoc in onzen tijd voorhanden zijn. De oude Literatuur is nog in bloei; de studie der Oostersche talen ontvangt van tijd tot tijd groote aanwinsten, en die der Critiek en Uitlegkunde maakt, door onderscheidene ontdekkingen, en den roemwaardigen arbeid van voortreffelijke mannen, nog steeds aanmerkelijke voortgangen: van welk alles nog veel partij te trekken is. - Hierbij komt de aangenaamheid en verhevenheid van die beoefening, waarover sommigen, alleen uit onkunde, of uit gebrek aan het regte gevoel, ongunstig denken, en ongepaste vergelijkingen van de oude Grieksche en Romeinsche Schrijvers met de Oosterlingen maken. - Allermeest evenwel behoort die beoefening aangeprezen te worden, uit

{==669==} {>>pagina-aanduiding<<}
hoofde van den gewigtigen invloed, dien zij hebben kan, en, wel ingericht zijnde, zeker hebben zal, op de eerbiedenis en handhaving van den Goddelijken oorsprong en onberekenbare waarde van die oude oirkonden, als behelzende hoogst schatbare bijdragen tot de kennis der geopenbaarde Godsdienstleere, als daar zijn de overheerlijke dichtstukken van David, Jesaia, en den Schrijver van Job.
Dit maakt den voornamen inhoud uit van deze Inwijingsrede, die met gepaste Aanspraken, naar de orde van den dag, wordt besloten. Wij wenschen de Geldersche Hoogeschool geluk met zulken begaafden Opvolger van den uitmuntenden willmet, van wiens geleerdheid en edelen smaak zij zich veel goeds mag beloven.

Verhandeling over de waarde van en de verschuldigde achting voor den openbaaren Godsdienst. Gevolgd naar het Hoogduitsch van C.G. Ribbeck. Te Utrecht, bij de Wed. J. van Terveen en Zoon. 1805. In gr. 8vo. 100 Bl.

Men erinnert zich, bij dezen titel, vier Verhandelingen over de oorzaken van het verval in den openbaren Eerdienst, en de middelen van deszelfs herstel, ter beantwoording eener Prijsvraag van een Gezelschap Vrienden van Godsdienst en deszelfs openbare oefeningen te Leyden, geschreven door j. van geuns, g.j. van rijswijk, j. brouwer en f. van teutem. De Eerw. ribbeck heeft, in deze kleine Verhandeling, ook de voornaamste oorzaken van het verval in den openbaren Godsdienst, en eenige gepaste middelen van herstel, beknopt en duidelijk aangewezen. Zij verschilt hierin van de bovengenoemden, dat de waarde, welke de openbare Godsdienst, voor ons, bezit, en de achting, welke wij aan denzelven verschuldigd zijn, opzetlijk wordt bewezen, en daaruit de verplichting, ter waarneming van deze heilrijke instelling, wordt afgeleid. 'Er kwam in dit stukjen het een en ander voor, 't welk den Hoogleeraar tinga, deszelfs Vertaler, niet toepasselijk scheen op de kerkgebruiken en misbruiken bij 't Hervormd Kerkgenootschap, en ontbrak daarentegen wel 't een en ander, waarover nog iets meer, naar de behoeften der Hervormde Gemeenten, diende gezegd te worden. 'Er is deswegens uitgelaten, 't geen geoordeeld werd deze

{==670==} {>>pagina-aanduiding<<}
niet zoo zeer aan te gaan, en 't ontbrekende aangevuld: zoodat dit stukjen meer navolging, dan vertaling, is geworden.
Het bepaalt zich tot deze twee vragen: of 'er het menschdom aan gelegen ligge, dat de openbare Godsdienst in achting staa en in stand gehouden worde? en, in hoe verre de grond van de afnemende achting voor den openbaren Godsdienst wezenlijk in den openbaren Godsdienst zelven te zoeken zij?
Tot beantwoording der eerste vraag, wordt over het gewigtig doel van den openbaren Godsdienst voortreffelijk gehandeld; en wel bijzonder over deszelfs drie hoofdoogmerken, onderwijzing des verstands in godsdienstige en zedelijke waarheden, plichten en verwachtingen, stichting en opwekking des gemoeds tot godsdienstige en zedelijk goede gezindheden, gevoelens, besluiten en handelingen, en eindelijk de openbare belijdenis onzes geloofs en onzer godsdienstigheid, of de openlijke erkentenis der menschelijke afhangelijkheid van God, en der verplichting, om God, als oppersten Wetgever, als Heer en Regeerder der wereld, en als den rechtvaardigen Richter en Vergelder, door gehoorzaamheid en vertrouwen te eeren. Men behoeft, in de daad, niets meer te doen, dan, gerustelijk, op deze oogmerken der kerkelijke Godsdienstoefeningen te wijzen, om, deels, de meening van hun te wederleggen, welke de, in onze dagen, doorgebroken minachting voor den openbaren Godsdienst voor iets geheel onbeduidends en onverschilligs houden, of wel voor eene lofwaardige uitwerking en vrucht der toenemende beschaving en verlichting des menschdoms uitgeven, maar ook, deels, om zoo wel de aanspraak, welke de openbare Godsvereering op de achting van welgezinde tijdgenoten heeft, als insgelijks ook de manier en wijze, op welke deze achting moet bewezen worden, nader na te gaan en te bepalen.
Ten aanzien der tweede vraag, wordt eerst ontegenzeggelijk bewezen, dat de klachten over ondoelmatigheid en strijdigheid der gewoone godsdienstige inrichtingen, met het oogmerk van den openbaren Godsdienst, voor een groot gedeelte onwaar, of ten minsten overdreven zijn, terwijl het uit algemeen bekende daadzaken blijkbaar is, dat het geenzins overal, zelfs niet eens op de meeste plaatzen, en dus over het geheel, met de open-
{==671==} {>>pagina-aanduiding<<}
bare Godsdienstoefeningen zoo gelegen is, als men voorgeeft, om 'er zich met goeden schijn aan te onttrekken; vervolgends aangetoond, dat de ingebragte bezwaaren ten eenemaal onbillijk en overhaast zijn, als gegrond op voorwendzels, die het licht niet kunnen verdragen. De Schrijver staat toe, dat de openbare Godsdienst, op verscheidene plaatzen en in vele Gemeenten, met opzicht tot verscheidene bijzondere gebruiken of inrichtingen, niet geheel zoo gesteld is, als de volkomene bereiking van het oogmerk der openbare Godsdienstoefeningen wel zou vorderen. Wel verre echter, dat men daarmede de steeds toenemende minachting voor den openbaren Godsdienst zou mogen rechtvaardigen, kan alleen deze gevolgtrekking uit zoodanige waarneming afgeleid worden: de openbare Godsdienst is niet, gelijk hij behoorde te zijn; derhalve moet hij verbeterd worden. Over zulke gebreken, in de wijze van het gezang, de voorlezing van Gods Woord, het gebed en de leerredenen, en onderscheidene uiterlijke belemmeringen en verstoringen van de waare oogmerken van den openbaren Godsdienst, en de bijvoeging of inmenging van dingen, die van geheel ander soort zijn, worden zeer gepaste en vrijmoedige aanmerkingen gemaakt, die wij van harten wenschen dat door allen, die iets tot verbetering zouden kunnen toebrengen, mogen ter harte genomen worden. Daar ondertusschen de hoofdoorzaken der geringachting en verwaarlozing der openbare Godsdienstvereering dieper, en in geheel andere dingen, dan in de ontevredenheid met
menige, anderszins gebrekkige kerkelijke inrichtingen, liggen, dient 'er tevens, ook van andere kanten en op andere wijzen, gewerkt te worden, om velen, die zich uit ligtzinnigheid, ijdelheid en allerlei vleeschelijke gezindheden, aan de godsdienstige vergaderingen onttrekken, 'er, uit achting voor hanne bestemming, en allezins plichtshalve, prijs op te leeren stellen. Gepaste opwekkingen, daartoe betrekkelijk, maken het slot uit van dit lezenswaardig geschrift.


{==672==} {>>pagina-aanduiding<<}

Verhandelingen, bekroond met den Prijs van het Legaat van J. Monnikhoff. IVde Deel, 1ste Stuk. Te Amsterdam, bij L. van Es. In gr. 8vo. 176 Bl.

De Bestuurders van het Legaat van monnikhoff, de volgende belangrijke Prijsvrage opgegeven hebbende: ‘De Breuksnijding, als de laatste toevlucht der kunst, ter opheffing van Beklemming erkend zijnde, vraagt men: 1o. Welke werktuigen zijn daartoe, van de vroegste tijden af tot op heden, uitgedacht, en welke wijze van kunstbewerking, onder veele anderen, daarmede verricht bij Liesch- en Dijebreuken, verdient bij dezelve, voor de eenvoudigste en veiligste, en dus voor de beste wijze gehouden, en als zodanig nagevolgd te worden? 2o. Welke uitzondering en bijvoeging kan en moer echter een algemeen voorschrift daarbij lijden, in gevallen en omstandigheden, die de Breuksnijding zamengesteld maken, naar de onderscheidene, en uit de verschijnselen beoordeelde, aart en oorzaken der Beklemmingen?’ - is dezelve door den Heer f.j. haver droese, Anat. & Chirurg. Lector, &c. te Dordrecht, zoodanig voldoende beantwoord, dat aan denzelven de Gouden Eereprijs toegekend werd, en, gelijk ons bij de doorlezing dier Verhandeling is voorgekomen, met zeer veel grond; daar de Schrijver, in deze eerste vrucht van zijnen letterarbeid, allezins blijken gegeven heeft van kunde en belezenheid, die ons ook een gunstig vooruitzicht opleveren van zijne toekomende werkzaamheden. Zoodanig Werkje intusschen niet vatbaar zijnde voor eenig uittreksel, achten wij te kunnen volstaan met onzen Lezeren den hoofdinhoud op te geven. - Na eene korte Inleiding, in welke de Schrijver, zoo als gemeenlijk de gewoonte is, blijft stilstaan bij het nut en gewigt der Vrage, en vervolgens bij de wijze, op welke hij gemeend heeft die te moeten oplossen, verdeelt hij zijn Antwoord in drie bijzondere Afdelingen; van welken de eerste handelt over de onderscheidene wijzen van Breuksnijding bij eene beklemde Lieschbreuk; over de werktuigen, welke men,
van de vroegste tijden of aan, daartoe uitdacht; en eindelijk, over de keuze, welke de Heelmees-
{==673==} {>>pagina-aanduiding<<}
ter tot de operatie der Lieschbreuk doen moet; in de twede bepaalt hij zich voornamelijk tot de uitzondering en bijvoeging, aan welke de Breuksnijding, in zamengestelde omstandigheden, uit de tegennatuurlijke hoedanigheden der ingewanden oorsprongelijk, onderhevig is; waarop in de derde eindelijk de operatie der beklemde Dijebreuken onderzocht wordt; bij alle welke onderzoekingen de Opsteller, niet alleen van de vroegere, maar ook van de latere Schrijvers, een zeer gepast gebruik heeft weten te maken. Jammer is het ondertusschen, dat dit Stukje, behalven die, welke op de laatste bladzijde aangeteekend zijn, nog buitendien zoo vol drukfouten is: leders voor loder, mechel voor meckel, en dergelijke meer, kunnen hetzelve waarlijk niet tot sieraad strekken.




Brieven, uit de Hoofdstad en het binnenste van Frankrijk, van Dr. F.L. Meijer, Domheer in Hamburg, Medelid van verscheidene Geleerde Genootschappen in Duitschland en Frankrijk. Uit het Hoogduitsch vertaald. Iste Deel. Te Groningen, bij J. Oomkens. 1805. In gr. 8vo. 310 Blz.

Op het leezen van meijer's naam herinneren wij ons aan diens Domheers voorig Werk, onder den Titel van Parijs in zijnen tegenwoordigen toestand geschetst, van 't welk wij met dubbel verdienden lof, zo wat het Werk zelve als de Nederduitsche Vertaaling betrof, gesproken hebben (*). Wij vergezelden hem toen op eene tweede Reize na Frankrijks Hoofdstad, welke hem gelegenheid gaf tot het maaken van veele vergelijkingen tusschen die Stad en Frankrijk in 't algemeen, ten jaare 1783 en 1784 en 1796. De thans voor ons liggende Brieven uit Frankrijk zijn geschreeven in den zomer van 1801. Dit tijdsverloop tot den jaare 1805 zou eene eenigzins ongunstige opvatting kunnen baaren, wegens de beschrijving van een Stad en Rijk, welke in dien tusschentijd weder veele en zeer aanmerkelijke veranderingen ondergaan hebben: dan wij worden vermaand, dat het Werk ‘overgezien en vermeerderd is in het begin van het jaar 1803.’ Zulks brengt ons nader aan

{==674==} {>>pagina-aanduiding<<}
onze dagen; en, schoon, 't geen uit de pen eens zo onderhoudenden Schrijvers vloeit, het tijdsverloop eenigzins zou doen over 't hoofd zien, verheugen wij ons wegens die overziening en vermeerdering eens Werks, 't geen een Vervolg op het evengemelde mag heeten, en uit des Schrijvers Dagboek in de gedaante van Brieven hervormd is.
De eerste drie Brieven behelzen de Reis na Frankrijk, met ter loopsche aanmerkingen, voor de Omwenteling niet gunstig, zo ten opzigte van de weinige Nederlandsche plaatzen, hier aangeroerd, als van Antwerpen en Brussel; bovenal beklaagt zich de Reiziger over de slegten onbruikbaarheid der wegen: dan dit wordt afgewisseld door het gezigt van welbebouwde velden in Vlaanderen. In Valenciennes zag hij veel opluikens, in vergelijking met het vertoon in 1796. Het was in het Posthuis te dier Stede, dat hem in Frankrijk de eerste Incroyable bejegende, in het volle kostuum der Journaalkarricaturen, die hij op deezen trant afbeeldt: ‘De zoon van het Posthuis maakte de honeurs van zijn armhartig logement, en speelde met nog minder geschiktheid den lofredenaar der tegenwoordige Regeering. Kortelings, zoo als hij zeide, en zijne kleeding uitwees, was hij uit la grande et belle Capitale “de groote en schoone Hoofdstad” weder te rug gekomen, en drukte met woorden en gezigt zijne verrukking over dit paradis terrsstre “aardsch paradijs” uit. Met de kin in zijn dikken halsdoek woelende, dan eens de hairvlegten over zijne, 'er blaauw onder weg komende, oogen trekkende, dan eens de handen voor in de broek steekende, - want dat is tegenwoordig het hoogste der ongelooflijke mode! - zeide hij: on voit pourtant que peu à peu les tems antiques reviennent; “men ziet toch dat de oude tijden allengskens wederkeeren.” Het klonk belachlijk genoeg, deezen aartsmodernen knaap van de Antike te hooren stamelen. Een zijner freres d'armes “wapenbroeders” in het schermen en dansen had hem juist even eenen coup d'armes “een stoot met het rappier” in het
oog gegeeven, welk daarvan het eereteken droeg; mais, zeide hij, il faut bien ainsi se delasser un peu de l'ennuyeuse politique de ce pays-ci; “maar men moet zich wel op die wijze een weinig van onze verveelende politieke verzetten.” - De lust verging mij om hem verder over zijne politieke te hoo-
{==675==} {>>pagina-aanduiding<<}
ren.’ - Met veel genoegen aanschouwde hij de werkzaamheid van de uit den krijg te rug gekeerde soldaaten, op last van bonaparte, bestemd tot het voltooijen van het kanaal van St. Quentin.
De slegtheid der wegen, het gebrekkige der rijdtuigen, wordt vergoed door de hulpvaardigheid en beleefdheid der Postknegten, hier aartig tegen de Duitschers, zeer ten hunnen voordeele, overgesteld. De reisontmoetingen verhaalt meijer op eenen zeer onderhoudenden trant.
Met den vierden Brief bevinden wij ons in Parijs, waar het Bezoek van lodewijk, Koning van Etrurien, hem schrijfstoffe verschaft. - Bonaparte, zo veelvuldig afgebeeld, zo dikmaals beschreeven, trok en trof zijne gezette aandagt: wij neemen eenige zijner opmerkingen, dien grooten Man betreffende, over; te meer, om dat ze zo zeer verschillen van de door andere Reizigers gemaakte, en, onzes inziens, meer met zijne daaden strooken. ‘Zijn eenvoudig uiterlijke harmonieert met zijne grootheid. Van blinkende Generaals uniformen omgeeven, draagt hij zelf gewoonlijk de eenvoudige Officiers uniform der Lijfwagt, zonder goud, zonder afzetzel, zonder vederbosch op den hoed. - Gij weet ik physiognomiseer niet, en slechts ongaarne maak ik bij dezen buitengewoonen Man eene uitzondering. - Twee uuren lang zag ik hem de eerste maal op de Parade. Hij scheen mij zeer opgeruimd. Met eene ongedwonge houding en vriendelijk gelaat tradt hij uit zijne vertrekken. - In dit eerste oogenblik zag ik alleen den Mensch; - de Held stondt toen voor mij, als bonaparte, van zijne krijgslieden omgeeven, op de monsterplaats staan bleef. Hier scheen hij mij anders toe, dan kort te vooren; ik wil niet zeggen beter, maar met meer uitdrukking van het gene hij is, en voor mijne minder gespanne verbeelding dagelijks meer wordt. - Een hoog zelfgevoel zijner grootheid en zijner kracht verheft zich op dit breede opene voorhoofd, met eene vertrouwende gerustheid vermengd, welke elke bezorgdheid voor zijn leven verlochent, waarmede hij van buiten met bajonetten omringd wordt. Vaste zelfstandigheid des Regentenkarakters staat onmiskenbaar aan dit manlijk voorhoofd. De blik van het diepliggend oog, 't welk kort te vooren vertrouwen toelachte, straalde nu sterker; het was de

{==676==} {>>pagina-aanduiding<<}
blik des Krijgshelds en des Staatsmans. Om den fijngesneeden mond, de kenschetzende trek van dit gezigt, zweeft, wanneer hij tegen vrienden en bondgenooten zich opent, de lach der zagtheid en verdraagzaamheid; maar de ernst des Legerhoofds, de trotschheid des Magtigen zwelt dezen mond, wanneer hij gebiedt. - Wanneer bonaparte bij de gelederen zijner Krijgslieden in een maatigen draf heenen rijdt - en hij rijdt schoon - vouwt het voorhoofd zich ernstiger, het oog ziet grooter en vaster, met korte woorden en ongedwongene ligte slingering der hand geeft hij tekens van afkeuring of eenig bevel, zonder zijne geruste zitting en houding daarbij te veranderen. Zonder door gestalte, door houding en door spraake indruk te maaken, verwekt hij, zelfs door dit eenvoudige en ongedwongene van zijn geheele wezen, eerbied; en meer dan één aan het Hof rijp en oud geworden Staatsman, zeide een Gezant tot mij, toonen zich verlegen en eenigzins onthutst, wanneer bonaparte hen in het openlijk gehoor van het Corps Diplomatique aanspreekt. Zijne taal en wijze van uitdrukking is in even dezelfde maate toegenegen en vertrouwen wekkend tegen eenige andere Gezanten van kleinere Staaten, die hij bij het gehoor uitkipt, en hen, als in het voorbijgaan, elke reis een vriendelijk woord zegt. - De toestand zijner gezondheid scheen mij beter toe, dan ik naar het zeggen verwagt had. Zijn schielijke gang, zijn handig klimmen op het paard had niets van de uitputting, van het zwaarmoedige of het sleepende eens door zieklijkheid en inspanning in den oorlog gebogenen lichaams, gelijk men ons het zijne beschreeven heeft. - Ook de eenigzins Italiaansche kleur van zijn gezigt stak ditmaal af bij zijn kort opgemaakt zwart hair, en was bleek, doch niet zieklijk. Zijn lichaam is mager; maar zijne spieren duiden een sterk zenuwgestel aan.’ - Hoog loopt hij met bonaparte, die toen aan de wereld den Vrede
gegeeven hadt. De beschrijving van diens ontkoming des ijslijken voor hem bestemden moordtuigs is treffelijk.
In den Tuin der Tuillerien kunnen wij ons met meijer niet ophouden, noch hem vergezellen in zijne omzwervingen door Parijs, ‘de worstelplaats van oneindige verstrooijingen, de markt der weelde, der zinnelijkheid, der eigenliefde en der baatzugt. Parijs was dit altijd, bleef het onder alle stormen, en zal het steeds blijven,

{==677==} {>>pagina-aanduiding<<}
welke uiterlijke vorm, welk een naam de Staatsinrichting van Frankrijk ook hebben mag.’ De leevenswijze en geestgesteldheid te Parijs wordt in den vijfden Brief toegelicht. - De zesde is aan Kunstbeschouwingen gewijd. Dagelijks bragt de Heer meijer verscheide uuren door in de Louvre, bij zijne vrienden en bekenden onder de Kunstenaars, en bij hunne Meesterstukken; terwijl hij de na Parijs gevoerde bewondert, en Rome gedeeltelijk, wat kunstvertoon betreft, in Parijs vindt. Hier leeren wij de Kunstenaars david, isabey, gerard, taillasson, huë, sauvage, allen in de onderscheidene vakken hunner uitsteekenheid, kennen, en worden door hem ingeleid in het Museum der Fransche Gedenkstukken.
Eene keurige beschrijving van Malmaison wordt vervangen door een breed berigt van bonaparte, diens Huishouding en Leevenswijze. Met genoegen stappen wij met hem af in het Instituut van Opvoeding van Madame campan, en kunnen niet afzijn, eene bijzonderheid, daar voorgevallen, te vermelden. ‘Door de Opvoederesse, de Onderwijzers en door alle haare Medezusters in het Instituut zeer hartlijk bemind, leefde hier een jong Meisjen van den gelukkigsten aanleg, en van een edel vrouwlijk karacter. Haare Ouders, die voorheen welgezeten waren, hadden het ongeluk om met hunne zaaken in het achteren te geraaken, en zagen, dewijl zij het kostgeld niet meer voor haare Dochter betaalen konden, zich genoodzaakt haar weder tot zich in huis te neemen. De Tante van het jonge Meisjen gaat naar Mevrouw campan, betaalt haar het kostgeld tot op den dag af, roept hetzelve, en kondigt haar de treurige noodzaaklijke reden aan om het Instituut te verlaaten, en haar in 't vaderlijk huis te moeten volgen. Diep gebukt over het ongeluk haarer Ouderen en over de scheiding, welke haar voor de deur stondt, van de lievelingen haarer jeugd, gaat zij in de leerkamer van haare klasse om dezelve vaarwel te zeggen. Ontroerd vraagen deze alle na de reden van het onverwagte afscheid, welke zij haar eindelijk met traanen in de oogen ontdekt. Alle verstommen, weenen, blijven de vertrekkende om den hals hangen. Doch eene van haar treurt niet; zij denkt op een middel... Het besluit is genomen. Zij neemt haare gouden oorringen, werpt ze in haaren schorteldoek, en wekt haare Gezellinnen van deze en andere klassen op, om soortgelijke bijdragen tot ondersteu-
{==678==} {>>pagina-aanduiding<<}
ning der ongelukkige Vriendin te geeven. Eén wensch, één wil bezielt haar allen. Elk levert 't geen zij heeft. In weinig oogenblikken is geld, of de waarde van dien, ter somma van 4000 p. ingezameld. Met deze kleine schat ijlt het edele Meisjen
naar de scheidende - ‘dat behoort u - neem het! en blijf bij ons!’ - Deze blijft lang stom, bestormd van haar innig gevoel van bewondering, van vreugde, van dankbaarheid - en van haar onvermogen om haare dankbaarheid uit te drukken. - Nu grijpt zij eene schaar, snijdt eenige lokken van haar schoon hair af; ‘ach!’ roept zij, in de armen haarer Geliefden; ‘ach! ik ben zeer arm! Dit is alles wat ik u kan aanbieden; neemt het, tot een aandenken van mijn vuurigen dank!’
Het Nationaal Instituut een en andermaal intreedende, vondt hij het zwakker dan voorheen, schoon het niet aan werkzaamheid ontbreeke. Van de voornaamste daar werkzaame Persoonen, zijne Vrienden, vinden wij hier kenschetzen, als lacepede, la place, dolomieu, gregoire, sieyes. - De Tuin der Planten; veel vondt hij daar verbeterd, alsmede in het Museum, waar egter nog veel ter volmaakinge overschoot. Hij zag daar der Leeuwen Moeder Constance, eene zuster van den schoonen Afrikaanschen Leeuw Marko genoemd, kort naa de geboorte van twee Leeuwinnen. ‘De grootte van deze jonge Dieren, op den eersten dag van hunne geboorte, bedraagt, van de spitze der snuit tot aan den wortel van den staart, 1 voet en ½ duim Hamburger maat. Deze zelfde Leeuwin wierp voor acht maanden, onder een vreeslijk gebrul, drie Leeuwen (thans hadt zij het uur der smerte geduldig, zonder eenig geluid te geeven, doorgestaan); aan deze Leeuwen hadt men de oorlogsnaamen Marengo, Fleurus en Jemappe gegeeven. Elf weeken zoogde zij haare jongen, welke zij vier maanden gedraagen hadt, en gaf hen toen van haare vleeschportie te vreeten. Onbehulpzaam liggen twee van deze welgemeste jonge Leeuwen van den Parijschen stam, het grootste gedeelte van den dag slaapende, in hunne loge, of zij staan dom en onbeweeglijk met hangende koppen. Men ziet het hunne geheel plompe houding aan, dat zij in de gevangenis, onder eene vreemde luchtstreek, zijn gebooren, en de moedermelk niet in de Afrikaansche woestijne dronken. De derde jonge Leeuw is gesneden, en rolt met vrij wat moeite met zijnen metgezel, eenen poe-
{==679==} {>>pagina-aanduiding<<}
del, in een open klein hof rond. Men zegt dat hij hitfiger is dan zijne manhaftigere broeders.’
Schouwburgen, Operas, en derzelver voornaamste uitvoerders, leert ons de achtste Brief, op verre na niet ten voordeele der tegenwoordigen, kennen. - Het verlustigend Burgerfeest van den veertienden Julij woonen wij, als 't ware, bij, in den negenden Brief. Alsdan staan de groote Schouwburgen open, en verleenen eenen vrijen toegang. Bij de beschrijving van dit gewoel, 't welk bij het ophaalen des voorhangzels ophoudt; ‘Het is,’ merkt onze Reiziger op, ‘in de daad te bewonderen, met welk een fijn gevoel deze, in zijne buitenste vormen zoo ruwe, Parijsche hoop, bij zulke openbaare Schouwspelen, elke schoone plaats opvangt, en elk goed gespeeld tooneel zijne goedkeuring betaalt. Ervaarene Tooneelspeelers verzekeren, dat het gevoel dezer menschen veel naauwkeuriger is, dan dat van het gewoon Publiek; en verre daar van daan, dat zij dezelve zouden verwaarloozen, treeden zij veeleer met genoegen voor hen ten tooneele.’ - Vrolijk is de beschrijving van veele bijzonderheden, afgewisseld door aanmerkingen, op den toenmaaligen tijd slaande.
Breed onderhoudt de Briefschrijver, in zijnen tienden Brief, den Leezer, op eene aangenaame wijze, met de veelvuldige bijzonderheden, die zich aan hem opdeeden in zijne wandeling na de voorstad St. Germain; - in even denzelfden stijl is de elfde Brief ingericht om hem de noordlijke Boulevards om te leiden. ‘Van het Plein der Eendragt af tot aan den omtrek des Tempels, en de voorstad van dezen naam, zijn de Boulevards, een waar Panorama van Parijs; de altijdduurende markt van duizend waaren der kunsten, der weelde, der mode, der dagelijksche benoodigdheden van alle gereedschappen voor de middelklassen der Parijsenaars; het vereenigingspunt van Schouwburgen, van allerlei vertoonplaatzen, van Dans- Speel- en Koffijzaalen, van vermaaklijke plaatzen voor alle tijden van den dag, voor alle klassen, voor allerlei jaaren, en voor elke kunne.’ Wat heeft men van een' Schrijver als meijer over alle die bijzonderheden niet te wagten? - De Panoramas van Parijs en Toulon, en de begochelende spelen van robertson, die Heltooneelen en Geesten vertoont, verdienen en verwerven zijne beschrijving. Wij vermelden alleen, hoe, volgens hem, twee Americaanen, fulton en james,

{==680==} {>>pagina-aanduiding<<}
de Panoramas eerst in Parijs ingevoerd, en de Schilders fontaine, prevost en bourgeois dezelve geschilderd hebben. Hij voegt 'er bij, ‘dat de zucht tot nieuwigheden den welluidenden naam van Panorama, te Parijs, eenen anderen kwalijk klinkenden naam aan de zijde geplaatst heeft, waarvan de zaak reeds lang bekend was. Panstereorama heet een, in het Pavillon d'Hannovre ten toon gesteld, gezigt van de Stad Lyon en haaren omtrek in verheven houtwerk. De tafel is zeventien voet lang, tien breed, en omvat eenen omtrek van agt Fransche mijlen in de rondte. De huizen zijn drie duim hoog, en het geheele werk is tot in de geringste kleinigheden van de groote en kleine straaten, der boomen en voetpaden in de velden, met onbeschrijflijke zorgvuldigheid en naauwkeurigheid uitgevoerd. Doch de werktuiglijke vlijt is meer te bewonderen, dan de vrije kunst aan het Basrelief van het Panstereoramamicrostereique - zoo als de Maaker, met vindingrijke kunst in de woordvorming, zijn werk noemt, om de zwaare spraakwerktuigen der menschen in onuitspreekbaare naamen te oefenen.’
De twaalfde Brief brengt ons te Versailles, zo zeer van den oorspronglijken aanleg afgeweeken; schoon het vieren van den veertienden Julij 'er leevendigheid aan bijzette. Hoe veel veranderd vertoonen zich Trianon, het Park van St. Cloud, Bellevue en Bagatelle! - De Avondgezelschappen te Parijs bevielen hem niets, noch ook het stadverblijf: zonder de nabijzijnde afbreeking van zijn verblijf, door eene reis na het binnenste gedeelte van Frankrijk, zou hem, na zeven weeken aldaar te hebben doorgebragt, het langer vertoef naauwlijks draaglijk geweest zijn. In die buitenlugtscheppingen beklaagt hij zich over de naargeestigheid der Dorpen.
Eer hij Parijs verliet, woonde hij nog een Pleitgeding bij, en het volvoeren van de straf met de Guillotine. Hij besluit deezen dertienden en laatsten Brief met de opgave van zijnen Reisweg; daarmede aanduidende, wat wij in een volgend Deel te wagten hebben: ‘Aan de Garonne,’ schrijft hij, ‘spreeken wij elkander weder. Ik hoop ook aan de Rhone, indien mijn goede beschermgeest het wil.’ Zijn oogmerk is, om van Bourdeaux op Montpellier, Nismes, Marseille en Toulon te gaan; dan van Avignon de Rhone op na Lyon, en zoo na Parijs terug. Wij verlangen, hem op die Landreize te vergezellen.






{==681==} {>>pagina-aanduiding<<}

Verantwoording van Samuel Storij, wegens zijn gehouden gedrag als Commandant van 's Lands Esquader, voor, op en naa den 30 Augustus 1799. Nevens zijne Wederlegging van de op den 16 Januarij 1804 tegen hem uitgesprokene Crimineele Sententie. Te Amsterdam, bij J. Allart. Beide de Deelen te zamen 507 bl. In gr. 8vo.

Eenigen tijd geleden gewaagden wij van de jong's Verantwoording en Verdeediging wegens zijn gehouden gedrag vóór, bij en naa de Overgave van 's Lands Esquader voor de Vlieter (*); thans wordt die voor den Lande zo schandelijke als schadelijke Gebeurtenis, in volle grootte, weder voor den geest opgeroepen, door storij, den Opperbevelhebber van de Vloot ter Texelsche Reede ten dien dage. Het Vonnis, over hem, in den aanvange des Jaars 1804, uitgesproken, deedt hem tot het vervaardigen, of doen vervaardigen, deezer omslagtige Verantwoording besluiten.
Het eerste gedeelte behelst een breed Verhaal dier rampvolle Gebeurtenisse, waarin veele bijzonderheden voorkomen, die den Geschiedschrijver van dat Tijdvak, in een en ander opzigt, licht kunnen geeven, en in staat stellen, om, door vergelijking van strijdige berigten, de waarheid te agterhaalen van eene Gebeurtenis, die, hoe kort geleden, en aan den Noordlijken uithoek onzes Lands voorgevallen, egter, om de taal der Verantwoordinge, bl. 108, bij te brengen, ondanks al het daarover geschreevene, nog zo veel duisters heeft, ‘dat de sluijer, die de geheele Geschiedenis deezer noodlottige dagen bedekt, misschien eens door de hand des Tijds zal weggerold worden.’
Tot dit wegrollen kan misschien deeze Verantwoording strekken, wanneer de Schrijvers, die deswegen de pen op het papier bragten, en hier worden aangevallen, de pen, ter verdeediging van het door hun gestelde, opvatten: 't geen bovenal de zaak kan worden van den Heer de jong, die zo veel deels hadt in dit Treurspel, en eene hoofdrol speelde; daar hij verscheide keeren door den Heer storij wedersproken, en geenzins op een malschen toon behandeld wordt. Diens Schrij-
{==682==} {>>pagina-aanduiding<<}
vers bekwaamheid, om de pen te voeren, zal misschien stoffe ter wederspraake in overvloed te verwerken vinden. Wij hebben reeds van verre vernomen, dat hij hiermede daadlijk bezig is: zo dat, om het Vaderlandsche Spreekwoord, gelijk zo veele andere van de Zeevaard ontleend, ten opzigte deezer geweezene Scheepshoofden te gebruiken, het wel waarheid zou kunnen worden:

Als Kok en Bottelier steeds kijft, 
Dan weet men waar de Boter blijft. 

Het tweede gedeelte gaat de Sententie voet voor voet naa. Te eenemaal loopt het buiten ons, hier uitspraak te doen, en te beslissen, wie gelijk of ongelijk hebbe. Alleen is het ons voorgekomen, (dit mogen wij in 't algemeen zeggen) dat de Heer storij, wat hij ook inbrenge van niet overal te kunnen weezen, en als Hoofdbevelhebber zich ontslagen te achten van het nagaan veeler bijzonderheden, die hij kleinigheden noemt, voor rekening van Onderbevelhebberen komende, te weinig acht gegeeven hebbe op 's Volks ongezinden geest ten strijde, in den aanvange: eene ongezindheid, die zich althans niet hadt mogen verbergen voor het oog van eenen, die zulk een reeks van jaaren den Lande gediend hadt, en wel bewust behoorde geweest te zijn van 's Volks geestneiging; en egter, blijkens zijn eigen verhaal, zo lang onkundig bleef van 't geen 'er vooraf, aan boord van een en ander Schip, door Oranjegezinden bestaan was, ter opruijinge des Scheepsvolks, enz. enz. enz.
Doen sterke betuigingen veel en alles af, dan is de Heer storij grootlijks verongelijkt, en onregtvaardig gevonnisd; doch meer dan deeze zijn 'er noodig; en of het meerdere in dit dikke Boekdeel te vinden is, twijfelen wij grootlijks.
In eene Aantekening, bl. 37, geeft storij te verstaan zijn hooggaand misnoegen tegen de addertong van den nijd en laster, die, in zijn gehouden gedrag te Hellevoetsluis, in de hachlijke dagen van 1795, gezogt heeft zijne eer te belaagen. Doch herinneren wij ons het daar voorgevallene te regt, dan zal de dringende aanschrijving des Franschen Adjudant-Generaals malhore, ten dien dage, misschien zo sterk op hem gewerkt hebben, als, in het geval ter Texelsche Reede, de ontzettende vertooning en de handelwijze der Engelsche Vloot. Dan

{==683==} {>>pagina-aanduiding<<}
wij schrijven geene Wederlegging, maar slegts eene Boekäankondiging, welke wij, daar storij ook het voorgevallene met lucas aanhaalt, besluiten met de regels:

Daar zal een storij lucas worden, 
De Vlieter zijn Saldanha-baai. (*) 





De Mensch een volmaakbaar Wezen. Redevoering. Door Hendrik Harmen Klyn. Te Amsteldam, bij P.J. Uylenbroek. 1805. In gr. 8vo. 42 Bladz.

Ook de Heer klyn heeft de grondtrekken der Critische Wijsbegeerte voorgedragen, zoo als men dezelven, zints de meerdere gemeenzaamheid dezer denkwijze in ons Vaderland, al zeer dikwijls in Redevoeringen ontmoet heeft. Belangrijk acht Recensent het, dat men trachte de eerste beginzelen eener Wijsbegeerte, welke zoo verre van de vroegere denkwijzen afwijkt, door gedurige herhaling onwrikbaar vast te leggen: maar hij vreest, dat deze gedurige herhaling verveling zal wekken bij het publiek, waarvoor Recensent echter deze Redevoering wenscht te bewaren. Ten dien einde kan hij zeggen, dat de Redenaar het belangrijkste onderwerp, den mensch namelijk, een volmaakbaar wezen, ten voertuig der Critische grondbeginzelen gekozen; dat hij dit onderwerp zeer geregeld behandeld en met eenen Lierzang besloten heeft, die al zeer opmerkelijk is, wanneer men Recensent naar waarheid heeft verzekerd, dat dezelve de allereerste dichtvrucht is van den geest des Heeren klyn.

Hoort gij, van ver, dat schriklijk ruischen? 
Het galmt door woud en velden heen. 
Hoort gij den Stroomgod dondrend bruischen? 
Geen berggevaarte stuit zijn schreên. 
'k Zie hem door dijk en dammen breeken; 
Verlaaten en verdelgde streeken 
Zijn 't spoor, waar langs hij woedend snelt. 
Hij stuwt verwoesting voor zich heenen. - 
Van waar zal de Aard de magt ontleenen, 
Die aan zijn woeden paalen stelt? 

{==684==} {>>pagina-aanduiding<<}

Nog veel afzichtiger tafreelen 
Vertoonen zich in 't zwart verschiet - 
Nog ijsselijker schriktooneelen 
Zijn 't, die 't verbijsterd oog dan ziet, 
Wanneer der driften woede aan 't branden 
't Bloed kooken doet door de ingewanden, 
Als 't vuur, dat in den Etna woedt, 
Dat eindlijk, schriklijk losgebroken, 
Heel de Aarde van een vuur doet rooken, 
Dat alles wegteert door zijn' gloed. - 

Men heeft waarlijk moeite, zich verzekerd te houden, dat dit de allereerste zang van eenen Dichter is. Eene nieuwe ontwikkeling der denkbeelden en het zielverheffende gevoel van 's menschen adel in en door de Critische Wijsbegeerte mogen geacht worden de eensklaps geopende bron te zijn voor deze lang verscholene begaafdheid, die zich nu meer en meer oefene en beschave, daar zij den Heere klyn, in het oog van den Recensent, nog meer fortuin belooft als Dichter, dan wel als Redenaar; gelijk ook maar zelden dezelfde perzoon in beide opzigten schijnt te kunnen uitmunten.

Godsdienstige Redevoeringen en Aanspraken voor Jongelingen, uitgegeven door August Hermann Niemeijer. Naar het Hoogduitsch. Te Lecuwarden, bij P. Wiarda. In gr. 8vo. 294 Blz.

Een kort Voorbericht van den Nederduitschen Uitgeever, voor dit Werk geplaatst, doet ons besluiten, dat verscheiden handen aan hetzelve gearbeid hebben. ‘De beroemde Uitgever,’ leezen wij, ‘voegde bij zijnen arbeid ook dien van zijne Amtgenoten, welke, in het Kweekschool van Jongelingen te halle, met hem de loflijke gewoonte hadden, om, benevens het onderwijs in taal en wetenschappen, de gevoelens van Godsdienst en Zedekunde, door afzonderlijke redevoeringen, des morgens en avonds gehouden, bij hunne Kwekelingen in te boezemen en te versterken, met enen, voorzeker gewenschten uitslag, waarvan hij in zijne Voorreden het aangenaamst naricht geeft, enz.’ Waarom wordt ons deeze Voorreden van den Hoogduitschen Uitgeever niet medegedeeld? Al wat uit de pen van den beroemden niemeijer komt, is onzer aandacht waardig; en wie zoude een aangenaam bericht van de lofwaardigste poogingen, en van derzelver gewenschten uitslag, niet met vermaak gelezen hebben? Misschien zouden wij dan ook eenige meerdere bij-
{==685==} {>>pagina-aanduiding<<}
zonderheden zijn gewaar geworden omtrent de gelegenheden, waarbij de Redevoeringen, en waarbij de meer beknopte Aanspraken, die het laatste gedeelte des Werks uitmaaken, pleegen gehouden te worden. De laatste, zegt ons bl. 201, zijn gedaan, bij het Begin en Einde van den Dag, en bij andere Gelegenheden. Sommige dier gelegenheden kunnen wij nagaan uit het bijzondere Opschrift van elke Aanspraak. En zo staat het ook met de breedere Redevoeringen. Omtrent dit alles, omtrent het bovengemelde Kweekschool zelve, hetgeen, zo als uit sommige der Redevoeringen blijkt, eene soort van laagere School is, waarin Kinderen en aankomende Jongelingen tot de Academische Oefeningen opgeleid en
voorbereid worden, en omtrent meer andere dingen, zouden wij uit de Voorreden van den Heere niemeijer waarschijnelijk meerder licht hebben gekregen; maar zeer zeker zoude het naricht van den gewenschten uitslag deezer poogingen zo wel den Nederduitschen Leezer in het algemeen aangenaam zijn geweest, als het zulks was voor den Vertaaler. Doch dit is nu wederom niet anders: wij moeten onzen Leezeren bericht doen van het Werk, zo als wij het voor ons hebben.
Het eerste en grootste gedeelte des Boeks dan bevat Twaalf Redevoeringen. De Eerste handelt over den voortreflijken Invloed ener vroege Godzaligheid op het gehele leven van den Mensch, en is recht geschikt om een Werk van deezen aart te openen. De voordeelen eener vroege godzaligheid worden hier getoond - Vooreerst met betrekking op [l. tot] het geluk van den jeugdigen leeftijd zelve. 1. ‘Vermindert zij de menigvuldige gevaren, waaraan de jeugd is blootgesteld,’ en waarvan hier eene beknopte, bevattelijke en treffende beschrijving wordt gegeven, bl. 3. 2. ‘Zij vermeerdert aanmerkelijk het vreugdevol genot der jeugdige jaren,’ bl. 6. 3. ‘Zij is zeer dienstig om den Jongeling te vormen tot een nuttig mensch en burger in de Maatschappij,’ bl. 7. - Ten Tweeden, de vroege Godzaligheid heeft de voordeeligste uitwerking in de jaren van den mannelijken ouderdom, bl. 9. Dit Deel wordt korter behandeld dan het voorgaande; maar echter genoeg gezegd tot overtuiging van elken nog niet bedorven Jongeling. - Breeder is de Derde Afdeeling, beginnende bl. 11, en strekkende tot bewijs, dat ‘het loon ener vroege deugd ons volgt in enen grijzen ouderdom’... dat, ‘ofschoon ene vroegtijdige, godsdienstige deugd ons geen uitsluitend recht’ [ware verzekerde verwachting hier niet beter geweest?] ‘op een lang leven verschaft, zij het nogthans is, die, wanneer Gods wijsheid en liefde ons deze grotere loopbaan op aarde toelegt [l. toeleggen], derzelver voorrechten en genoegens doet genieten, en... de daarmede verbondene moeilijkheden... helpt dragen,’ bl. 12. - Einnelijk ‘is de vroegtijdig en langdurig beoefende godza-
{==686==} {>>pagina-aanduiding<<}
ligheid.. zeer voortreflijk in de laatste ogenblikken des
levens, in de ernstige ure des doods,’ bl. 14. Hierop volgt eene roerende vergelijking van het sterfbedde der geenen, die hunne vroegere jaaren, al waren zij juist geene booswichten, verwaarloosden, met dat van hun, die van de jeugd af met een oprecht hart voor God geleefd hebben. Een woord van opwekking sluit de Redevoering, welke door een kort gebed gevolgd wordt.
De Tweede Redevoering is Over de achting des Jongelings jegens het Oordeel en Gezelschap van Oude en Verstandige Lieden. De Inleiding is genomen van des Spreekers bezorgdheid over den toekomenden toestand van geluk of ongeluk, braafheid of boosheid zijner Leerlingen. Onder de hulpmiddelen om hen met wijsheid te wapenen, en tegen gevaaren te beveiligen, is één, reeds door jesus sirach, H. VI:35, 36, aangewezen, en door ons genoemd in het Opschrift der Redevoeringe (*). - ‘Waarin vertoont zich deze achting,’ is de vraag, die in de Eerste Afdeelinge beantwoord wordt. Niet in het vlieden van, of onverschillig zijn omtrent, de verkeering met jonge luiden - dit zoude verkeerd zijn, en van des Jongelings hart of hoofd een ongunstig denkbeeld geeven, bl. 21 - maar 1. door, ‘in alle gevallen, waar in het op de ondervinding aankomt, het oordeel van oude verstandige Lieden te stellen boven dat van jonge menschen zonder ondervinding.’ bl. 23. - 2. Door ‘in alle twijfelachtige gevallen den raad van bejaarde Lieden boven dien van jonge en onervarene menschen te stellen, en zich daar na te gedragen.’ bl. 25. - 3. Door ‘dat de Jongeling de verkering en kennis met verstandige en goede menschen zoeke.’ bl. 27. - 4. ‘Een vierde bewijs voor [l. van] deze achting’ is te vinden ‘in de waardij, welke men toekent aan hunne [der verstandigen]
goedkeuring, en den voorrang, dien men hun boven jonge, onverstandige bekenden geeft.’ bl. 29. - Eene tweede Afdeeling beantwoordt de vraagen: ‘Wat kan men van zulk een Jongeling denken, welke verwachting kan men van hem opvatten, wat is van hem te hopen? - 1. Men kan... met reden denken, dat hij een helder verstand, een edelen geest en ware liefde voor zijn eigen welzijn heeft, derhalven alle die eigenschappen bezit, welke den Jongeling ten hoogsten achtingwaardig maken.’ bl. 31. - 2. ‘Men mag van hem verwachten,’ (het hoopen is hier onder begrepen) ‘ja... men kan met zekerheid van hem voorspellen, dat hij eens een gelukkig man, en, zo God hem dit

{==687==} {>>pagina-aanduiding<<}
voorrecht’ (t.w. het voorrecht van een lang leeven op aarde, dat wel had mogen uitgedrukt worden) ‘gunt, een eerwaardig grijsaard worden zal.’ bl. 33. - Dat ieder van deeze onderdeelen met meerdere uitvoerigheid worde voorgedragen, zal de Leezer wel bevroeden, en wij kunnen hem verzekeren, dat zulks, niet alleen in deeze twee eerste, maar in alle volgende Redevoeringen, geschiedt op eene duidelijke, bevattelijke wijze, recht geschikt voor een Kweekschool van Jongelingen van eenigzins onderscheiden jaaren, welker sommigen bijkans tot aan het tijdperk der Academische studien, anderen nog niet zo ver gevorderd zijn. De stijl is eenvoudig, zonder ooit tot het platte of laage te vervallen. Kortom, en Inhoud, en Voordracht zijn zoodanig, als men ze, bij zulke gelegenheden, mogt verwachten van den menschkundigen niemeijer, en van deszelfs Amptgenooten.
Gaarne zouden wij op deezen voet voortgaan, en van ieder deezer Redevoeringen eene schets voordraagen. Ook was dit eerst ons oogmerk: maar ons bericht zoude dan veel te groot worden voor de ruimte, waaraan wij bepaald zijn. Wij zullen daarom enkel de Opschriften der overige opgeeven, waaruit de Leezer over het gewicht der verhandelde onderwerpen zal kunnen oordeelen. Hier zijn zij. III. Over het aanbelang van een heilzaam aandenken aan afwezende Ouders en Vrienden. IV. Over den heilzamen invloed des Jongelings op de verbetering zijner medeleerlingen. V. Over de waardij der oprechtheid, betoogd door ene vergelijking met het tegendeel [l. tegengestelde]. VI. Over het leerzame, dat in de herinnering aan den lijdenden Verlosser voor nadenkende Jongelingen opgesloten ligt. VII. Over den Invloed van den Godsdienst op de veredeling der zinlijke genoegens. VIII. Over de Zelfskennis. IX. Over de eigen schuld aan menschlijke zwakheden. (Eene zeer leezenswaardige Redevoering, bijzonderlijk in het geen de Schrijver, bl. 146 env., zegt van overdrevene aandoenlijkheid, of een sentimenteel gestel, als schuldig aan de verzwakking van ziel en lichaam. Na onderscheid gemaakt te hebben tusschen die edele gevoeligheid, welke tot eene deugd kan gevormd worden, en het geen men gewoonlijk een sentimenteel gestel noemt, vervolgt hij dus: ‘Men zou niet geloven hoe ziel en ligchaam door dit sentimentéle verslapt worden. Het is een wezenlijk vergif voor een schepzel, dat gevormd werd om werkzaam te zijn en het goede te bevorderen ..... Het is gevaarlijker dan sterke dranken, de roes, welke deze veroorzaken, kan men nog uitslapen, maar de dronkenschap, welke het sentimentéle veroorzaakt, neemt steeds toe en stijgt somtijds
tot waanzinnigheid (*). Die sentimenteel is, onderhoudt, kweekt in zijn

{==688==} {>>pagina-aanduiding<<}
binnenst een verterend vuur, hij gebruikt gene middelen om het uit te blusschen, onttrekt zich aan alle bezigheden, welke de begocheling zijner ziel konden doen ophouden. Alles wat zijne verbeeldingskracht nog meer verhit en het verstand in verwarring brengt, is hem het liefste ..... Te werken, nuttig te worden, alle krachten in te spannen, anderen te helpen, te dienen, dit alles strijdt tegen den aard ... van enen sentimentélen. Hij kan niets doen, dan zuchten, over belagchelijke kleinigheden tranen storten en bij het gezicht van de minste elende bijna in flauwte vallen; maar zich zelven aan te grijpen en ter redding van elendigen wonderen van liefde en barmhartigheid te verrichten, dat kan wel een edele, van werkzame menschenliefde doordrongen leopold (*), maar geen sentimentéle doen. Voorzeker, indien men zijn hart in zulk ene overdrevene aandoenlijkheid baadt, als men zich gewent bij het uitbotten van elken bloemknop, bij het verwelken van ieder roosjen, bij het beschouwen der bleke maan, met één woord bij iedere kleinigheid zulk een teder gevoel te hebben, dan wordt men eindelijk een zwakzinnige zot; dan verwekt het suisen van den wind door een schuifraam reeds hartkloppingen, dan beeft men op het minste voorval, dan weet men zich in verlegenheid niet te redden, dan verliest men bij alle gevaren de tegenwoordigheid van geest en in het ongeluk al zijnen moed.’ - Wij hebben, door dit uitvoerige staaltjen, de wijze van voorstellen van den Heere niemeijer willen kenbaar maaken. De Leezer kan 'er ook uit zien, dat de Vertaaler, in zijne spellinge, bij uitstek zuinig is in het gebruiken van Klinkletteren. Thans willen wij voortgaan.) X. Waarschouwing om voorzichtig te zijn in alles. (Een zeer ongelukkig voorval
gaf aanleiding tot deeze Redevoering. Een jongeling van 14 jaaren had, om eenen huiduitslag spoedig te geneezen, rottenkruid gekoft en ingenomen, en moest deeze onvoorzichtigheid, niettegenstaande alle aangewende moeite om hem te redden, met den dood betaalen.) XI. Over de Voorzichtigheid van den Jongeling met betrekking tot de Vrijheid. XII. De Godsdienst het beste middel om vrij te worden. (Beide deeze Redevoeringen, in het jaar 1794 gedaan, strekken ter waarschouwingen, zo tegen verkeerde denkbeelden van Vrijheid in het Burgerlijke en Godsdienstige, als tegen het misbruiken der Academische Vrijheid.)
Op de Redevoeringen volgen 24 Korte Aanspraken, waarvan wij alleenlijk de onderwerpen zullen aanstippen. - Nadenken over God den Alwetenden en Alomtegenwoordigen. - De Genoegens der Deugd. - Over het Avondmaal. - De Gewoonte. - Over de Verwijfdheid. - Waarschouwing tegen Spot-
{==689==} {>>pagina-aanduiding<<}
zucht. - Gelijkvormigheid van Karakter. - De Waarde van den Tijd. - Gedenk aan het Einde. - Het Voorledene en Toekomende. - De Waarde van Godsdienstige Bijeenkomsten. - De wederkerige Invloed van den Godsdienst op ons Beroep. - Het Vervolg. - Beschouwing der Natuur. - Het Vervolg. - Over de Verdraagzaamheid. - Over te veel en te weinig Slaap. - Sterflijkheid en Onsterflijkheid. - Aandenken aan Jesus. - Aanprijzing van den Bijbel. - Over de Waarde van Dienstboden. - Bij het Einde van een vrolijken Dag. - Des Morgens. - Des Avonds.
Tot lof van dit waarlijk uitmuntende Werk zullen wij niet veel zeggen. De naam van niemeijer is ook in ons Vaderland te beroemd, om onze aanprijzing te behoeven. Gerustlijk durven wij het zelfs meer Bejaarden aanbeveelen. Maar vooral zullen jonge luiden hier eenen schat aantreffen van voor hun hoogstnuttige Lessen en Waarschouwingen, op eene duidelijke, hartelijke en uitlokkende wijze voorgesteld.
Ook de Vertaaler heeft doorgaans zich wel gekweten van zijnen plicht. Eenige aanmerkingen hebben wij onder het leezen gemaakt. In de Geslachten der Naamwoorden konde hij somtijds naauwkeuriger zijn. Wellust, aanleg, hartstocht, trek, hoofdtrek, dorst komen bij hem voor als vrouwelijk: Vlijt, daartegen, en kracht als mannelijk. Wanneer een Werkwoord behoort bij twee zelfstandige Naamwoorden, vooral welke door en zijn aaneengekoppeld, moet, onzes achtens, dat Werkwoord in het Meervoudige staan. Hier leezen wij, ‘zijne eerlijkheid en goede trouw, die hem ieders vertrouwen verschaft.’ b. 11. r. 3. En dergelijke voorbeelden vindt men meer. Somtijds staat om, daar van, of ook wel daar tegen diende te staan. B.v. bl. 44. reg. 11. ‘Het pijnlijke gevoel om ontvangene weldaden niet te kunnen vergelden, is ulieden niet onbekend.’ bl. 55, r. 3. v.o. - ‘Gijlieden bewaard zult worden om de wezenlijke waardij van deze medewerking verkeerd te beschouwen of te beoordelen.’ Zoude dit niet beter zijn ‘tegen het verkeerd beschouwen of beoordeelen van de waardij deezer medewerking?’ Eens of tweemaal schijnt de Vertaaler misleid te zijn door de overeenkomst in klank van sommige Hoogduitsche en Nederduitsche woorden, welke desniettegenstaande in betekenis aanmerkelijk verschillen. Bl. 124, r. 16 en 19, zoude, naar onze gedachten, in plaatze van ligtvaardigheid, beter passen ijdelheid, welken zin, indien wij ons niet bedriegen, het Hoogduitsche leichtfertigkeit ook zeer wel duldt. Zekerder zijn wij nogtans, dat bl. 31, r. 5. v.o. voor
onbekwamen moet staan ongemaklijken, de rechte betekenis van unbequem. Het verwondert ons, eindelijk, hier bl. 149, r. 16, eene spraakwending te vinden tot onze nederlandsche jongelingen. Is dit een invoegsel van den Vertaaler? Of heeft hij geoor-
{==690==} {>>pagina-aanduiding<<}
deeld, in het Werk, dat hij, ten dienste van onze Natie, vertaalde, de Duitschers in Nederlanders te moeten veranderen? Het laatste dunkt ons waarschijnelijk. Maar dan ware het beter, de Duitschers in den tekst te behouden, en in eene Aantekening te zeggen, dat ook de Nederlanders het gestelde wel mogten in acht neemen. Dezelfde aanmerking geldt voor bl. 139, r. 9. - In eenen tweeden druk, welken wij dit nuttige Werk van harte toewenschen, kunnen deeze kleine misvattingen gemaklijk verbeterd worden.




Het Mededogen, in vier Zangen van den Abbé Delille. Naar het Fransch door J. Immerzeel jr. Te Amsterdam, bij J. Allart. In gr. 8vo. 191 bl.

De overbrenging van zodanige kunststukken is een moeilijk werk; echter is dit hier den Dichter immerzeel bij uitnemendheid wel gelukt; en het is onmooglijk, dat men deze naarvolging zowel, als het oorspronglijke, zonder roering, zonder diepe roering ten goede, lezen zou. De strekking van het Dichtstuk is het opwekken, versterken en veredelen van het dierbaar, zo menschlijk, medelijdend gevoel; ene edele poging! en ene nodige poging bij zo vele menschlijke ellende, en zo vele verdoving van zulk een natuurlijk en zalig gevoel. Menschlijke ellende vinden wij hier op iedere bladzijde roerend en dichterlijk getekend; en men verwacht wel van zelve, dat de jongste ijslijke tonelen in het zo zeer gefolterd Vaderland van den Dichter, nog onlangs het algemene voorwerp der menschlijke mededogenheid, hem de meeste en treurigste herinneringen geven moesten - de meeste en overvloedige voorwerpen voor zijn uitmuntend en stout penseel. De Dichter voelt dit zelve, als hij den derden Zang aldus begint:

Moet ik dan steeds, om uw geschiednis af te malen, 
Mij, ô Meêdogen! tot der Gallen ramp bepalen? 

Intusschen vindt men hier toch ook andere tonelen, treffend en schoon getekend. De Dichter begint met het voortreflijke en menschlijke van deze deugd; - bepaalt ons bij de ellende van het redeloze dier; - komt dan op de dienstbaarheid en den slavenstand; - de ellende bij bloedverwanten, of dierbare vrienden, - en toont de armoede eindelijk als het voorwerp van het aandoenlijkst mededogen, daar hij zijnen eersten Zang met de treffende tekening sluit van de redding en vreugd van een waardig gezin, dat door de vlammen geheel bedorven was:

{==691==} {>>pagina-aanduiding<<}


Het hart van 't schreijend paar zoekt vruchteloos naar woorden; 
De klanken sterven op de sidderende tong, 
Als of 't gevoel hen tot verstomming doemde en dwong. 
't Is alles vreugde en dank; de zorgen zijn verdwenen; 
Alleen hun jongste telg ontlast het hart door wenen, 
Daar 't zweep noch drijftol, heel zijn' schat, niet wedervindt; 
Geen nood! reeds wordt de wensch bevredigd van het kind. 
Nu vangt weêr de arbeid aan; ik hoor de klossen draijen, enz. 

De twede Zang leidt ons in de Kerkers, bij allerlei soort van ongelukkigen, en misdadigers; - brengt ons in Botanybaai; - doet hulde aan den edelen howard; - leidt ons rond in de vele liefdadige Gestichten; - brengt ons bij den Vondeling, - en doet ons al het ijslijke gevoelen van den Krijg, den Burgerkrijg vooral. In den derden staan wij daar midden in de Fransche Omwenteling; zien al de ellende; de ellende van den Koning en het Koninglijk Huis, - en tevens de treffendste stalen van menschlijk medelijden en menschlijke grootheid De vierde, eindelijk, toont ons voorwerpen van medelijdend gevoel bij de ongelukkige verdrevenen van den vaderlijken grond; maar verkwikt ook tevens het hart, door melding van verkwikkende laafnis, hulp, en eindelijke uitkomst. - Ziet daar iets van den inhoud: onmooglijk is het, iedere bijzonderheid ook maar aan te stippen; men moet zodanig een Gedicht zelve lezen en herlezen, en men zal de menigvuldige schoonheden gevoelen zonder enige aanwijzing.
Achter deze Zangen zijn enige Aantekeningen gevoegd, die sommige uitdrukkingen, gegevene toespelingen en wenken ophelderen. Ene dezer Aantekeningen willen wij afschrijven; zij trof ons bijzonder, en is ene waarschuwende les, tot welk enen hogen trap het volk zijne godsdienstige gevoelens, en al wat het te voren heilig was, kan verzaken, en in de daad had verzaakt, toen het 't ongelukkig werktuig en zelve het slachtoffer van zijne beulen was. Die Aantekening luidt dus:
‘Het schijnt dat de rampspoeden van Frankrijk vermeerderd zijn, naarmate het volk zedelozer werd, en zich verder van den dienst onzer voorvaderen verwijderde. Wij zijn in de gelegenheid geweest, een zeer merkwaardig stuk te bekomen, bestaande in een extract uit de registers der algemene vergadering der section Poissonniere, van den 5 Sept. 1792, het vierde jaar der vrijheid, het eerste der gelijkheid. De priester van Saint-Laurent had de sectie aangeschreven en uitgenodigd om deel te nemen aan eene lijkplegtigheid, te vieren ter eere der gesneuvelde Patriotten op den 10 Augustus. Zie hier het antwoord, dat de sectie, bij monde van haren voorzitter, aan den priester gaf.
Is gehoord de voorlezing van een' brief van den priester van Saint-Laurent, daar bij de vergadering uitnodigende

{==692==} {>>pagina-aanduiding<<}
om deel te nemen aan den lijkdienst voor onze op den 10 Aug. laatstleden gesneuvelde broederen. De vergadering, overtuigd dat het eindelijk tijd is de taal der rede te spreken, heeft besloten dat hem het volgende antwoord zal worden gegeven:
De martelaars der vrijheid, onze brave broeders, op den 10 Aug. voor het vaderland gestorven, hebben niet nodig, mijnheer, verschoond of aanbevolen te worden bij een rechtvaardig, goed en barmhartig God. Het bloed, dat zij voor het vaderland vergoten hebben, wischt alle hunne misstappen uit, en geeft hun recht op de weldaden der Godheid.
Hoe! wij! wij zullen God bidden onze broeders niet tot de straffe des vuurs te veroordelen? alsdan zouden wij Hem beledigen, Hem lasteren; alsdan zouden wij Hem zeggen, dat Hij het wreedste, het ongerijmdste, het bespotlijkste van alle wezens was.
God is rechtvaardig, mijnheer, bij gevolg genieten onze broederen eene volkomene gelukzaligheid, welke door niets te verstoren is. Slegte burgers kunnen hier alleen aan twijfelen.
Vertoon ons op uwe altaren de roemrijkste slagtoffers der vrijheid, gekroond met bloemen, de plaats bekledende van S. Crepin en S. Cucusin. Hef vrijheidsliederen aan, in plaats van die ongerijmde zangen, toegeschreven aan dien wreden David, dat gekroond wangedrocht, de Nero der Hebreeuwen, wiens minste wandaad was, de mannen te doen ombrengen, om te veiliger in de armen hunner vrouwen te rusten; alsdan zullen wij ons met u verenigen en gezamenlijk den God vereren, die de natuurdrift en de liefde der vrijheid in 's menschen hart gegraveerd heeft.

dev........., Voorzitter.

tab....., Secretaris.’

Maar wij zijn onze Lezers van het Dichtstuk zelve ene proeve schuldig; wij kiezen enen brok uit den tweden Zang.

Verschrikkelijker nog voor troon en onderdanen, 
Ja duizendmaal meer wreed het oorlogsmonster, dat 
Met overdierbaar bloed de broederhand bespat, 
En, door tirannen van zijn' kluisterband ontslagen, 
De burgers tegen een in 't moordgeweer durft jagen. 
Dan ziet men 't menschdom op 't afschuwelijkst verneêrd; 
De sterkste liefde is in den sterksten haat verkeerd; 
Elk moet door handen, die hij hartlijk lief heeft, sterven; 
De schreiende natuur kan geen gehoor verwerven; 

{==693==} {>>pagina-aanduiding<<}

Haar stem is heesch; terwijl de vader in zijn kind, 
De vriend in zijnen vriend een' dollen moorder vindt, 
En, ach! 't geluk van hem het verst is afgeweken, 
Die 't schittrendst zich verweerde of zich het meest kon wreken. 
Wie maalt al 't moorden van den woesten legerdrom? 
Geen siddrend grijsaard ziet zich door zijn' ouderdom, 
Geen teedre kunne door haar wenen, vleien, kermen - 
Geen lijken zelfs zich door een heilig graf beschermen. 
Men klooft den moederschoot, en, wijl de schepping treurt, 
Wordt de onvoldragen vrucht ter wereld ingescheurd; 
De beulen rukken voort met glibberende stappen, 
Daar zij de moeder met haar kind te plettren trappen, 
En onder 't zwaar gewigt van 't logge wagenrad 
't Gekwetste vaderhart, vermorseld, openspat. 
Verbergt u, sluit, ô gij, gewijde priesterscharen! 
Den tabernakel; ach! kost gij mij 't schouwspel sparen 
Van al uw lijden, daar ge, op 't voorplein neêrgestort, 
In uw ontaderd bloed, ten dood gemarteld wordt! 
Der beulen bloeddorst scheurt de borst der maagden open, 
Die, knielende, nog op meêdogen durfden hopen, 
Bruischt zonder weêrstand op, of moordt koelzinnig voort, 
Daar 't goud, slechts als 't met bloed geverwd is, hun bekoort. 
Al wat ons nog 't voorleedne in beeld en stichting meldde, 
Al wat uit zijnen schoot toekomstig heil voorspelde, 
Al wat den prijs verhief van 't tegenwoordig uur, 
Al wat weldadigheid of 's kunstnaars scheppend vuur 
Tot nut of sieraad vormde in grootsche meesterstukken - 
't Moet al, tot puin gestormd, voor hunne woede bukken. 
En, wordt hun oog een' trek van menschlijkheid gewaar, 
Het marmer vindt een' beul, 't metaal een' moordenaar. 
Als de ongebondenheid en weelde, in top gerezen, 
De gramschap tergen van 't rechtvaardig Opperwezen, 
Dan wordt, terwijl haar vuist den bliksem wederhoudt, 
De straf van 't aardrijk aan de tweedragt toebetrouwd. 
Dat Rome volk bij volk zich, strijdend, onderwerpe, 
Bij ieder zege 't zwaard tot nieuwe zege scherpe - 
Vergeefs! de tweedragtsslang buigt om de krijgstrofeên, 
Behaald op 't wereldrond, haar kronklend ligchaam heen, 
En wreekt, daar zij haar gif tot in het hart doet dringen, 
Op de overwinnaars 't leed der overwonnelingen. 
Zó voert misbruikte magt de slavernij ten top!.. 
Maar waartoe slaat mijn hand 't aloud geschiedboek op? 
 
Vendée! op dezen naam verschrikt het Mededogen, enz. 

Een paar Kunstplaten, door r. vinkeles, versieren deze Zangen; waarvan de laatste ons den ongelukkigen lodewijk, op de kar, nabij het schavot, voorstelt; de andere enen braven armen

{==694==} {>>pagina-aanduiding<<}
Vader, op het ogenblik, dat hij met het brood, de vrucht van zijnen eersten diefstal, inkomt bij zijn verhongerd gezin; welke beide voorvallen voorzeker alzo door delille worden voorgesteld, dat wij deze plaatsen onder de voortreslijksten in dit zijn gevoelvol Dichtstuk mogen rekenen.




Lukretia, of de Verlossing van Rome; Treurspel, in vijf Bedrijven. Door H. Tollens, C.z. Te Amsteldam, bij P.J. Uylenbroek. 1805. In 8vo. 72 Bl.

Zo dikwerf kwalijk beraaden Staatkunde eene niet onbescheiden Vrijheid der Drukperse ondernam te beteugelen, zouden wij schier zeggen durven, dat dezelve aan den opbouw van Konsten en Weetenschappen aanzienlijke nadeelen heeft toegebragt, en de wereld beroofd van menigerleie uitneemende voortbrengselen van goeden smaak, gezond oordeel en vernuft. De schade, hierdoor te wege gebragt, laat zich geenzins berekenen: het waren toch niet alleen de onderschepte en verbrande werken van meerdere of mindere waarde, die alzo uit den tijd geholpen wierden, of krachtig althans verdund zijn: maar wie bepaalt daarenboven het getal van vreesachtige Schrijveren, die, na zulk eene vervolging, het geenzins waagen durfden, de pen te voeren? wie begroot de reeks van verdienstelijke, doch kitteloorige Mannen, die, hunner eigene waarde bewust, op den minsten aanstoot gereed waren, om hunne stukken, voor de pers vervaardigd, voor altoos te vernietigen? Inzonderheid was het misschien de Schouwburg, die, als een openlijk Volksvermaak, aan het naauwste toezicht der Regeeringen onderhevig, bij derzelver luimen, overgedreeven vreeze, of ook ontijdigen ijver, in alle Landen van Europa, zeer veel te lijden had, en meest gedwarsboomd wierd in den vrijen loop der Konsten. Zo rasch zich de Aartsbisschop van Parijs beieedigd waande, wierd moliere belet, de schijndeugd, of den Tartuffe, ten Tooneele te voeren (*). Toen vondel op het punt was, zijne
Messalina te doen speelen, gaf een enkel onbedacht woord des Dichters aanleiding, dat Regenten des Schouwburgs de uitvoering schorsten, en zijn schroom eener averechtsche toepassing het stuk onderdrukte, of, deels ten min-
{==695==} {>>pagina-aanduiding<<}
sten, verbrandde. Gelukkig! 'er is een beter lot aan de Lukretia van den Hr. tollens, door zijne uitgave derzelve, bejegend; ofschoon ook Bestuurderen des Amsterdamschen Schouwburgs, (blijkens het Voorberigt) tegen den wensch van den Dichter, in deezen door Mej. wattier ondersteund, de Vertooning hadden afgeslaagen, niet zonder Staatkundige redenen voor hunne weigering te hebben aangevoerd. Die redenen, te zoeken in onze Buitenlandsche betrekkingen, moeten zich, indien wij niet geheel mis zien, op bl. 10 (waar Brutus de zaak der Romeinsche Vrijheid tegen het stelsel eener Monarchaale Regeering bepleit) en zoortgelijke plaatzen inzonderheid gronden. Wij mogen ons niet mengen in dit geschil, veel minder de zaak des Dichters de onze maaken, hoezeer zijne teloorstelling ons grieft, en nog meer de laagte, waartoe ons Vaderland zoude gedaald zijn, indien wij anders niet mistasten omtrent de waare reden, die Bestuurderen tot hunnen afslag van dit stuk genoopt hebbe. Wij kunnen, wij willen ons niet diets maaken, dat, terwijl het Huis van Bourbon voormaals gehengde, dat een Brutus en de Dood van Cesar, door voltaire, binnen Parijs, en op het Koninglijk Tooneel, gespeeld wierden, de Lukretia van tollens in ons Gemeenebest, en wel te Amsterdam, eenig opzien baaren zoude. Hoe het zij, de verbastering, helaas! onzer Vaderlandsche zeden, en bevallige Sexe, van de deugd dier echt Romeinsche Vrouwe, maakt de voordragt van haar voorbeeld op het Tooneel derwijze oorbaar, dat deeze gedachte, onzes oordeels, opweegen kan tegen eenigen
welligt gezochten hinder, die van elders ontstaan moge. Maar laat ons ter zaake toetreeden.
Onder de beste en oorsprongelijke Treurspelen, waarop de Nederlandsche Pindus roem draagt, schroomen wij geenzins, deeze Lukretia te rangschikken; en doen wij zulks te liever, daar het konstvermogen onzer Dichteren zich, in deeze laatere dagen, zo zeer op vertaalen toelag, ook van uitheemsche wangedrochten, of zich te vaardig leende, om aan den basterdsmaak der eeuwe voldoening te geeven.
Wil de Hr. tollens (schoon anders niet onbekend bij den Schouwburg) dit stuk beschouwd hebben als eene eerste proeve, geheel van eigen vinding en bewerking, wij mogen hem des toegeeven; wij moeten hem aanmoedigen om zijnen arbeid voor het Tooneel niet te staaken. Immers noch bruin, noch arnaud, die het zelfde onderwerp behandelden, verdienen onder zijne voorgangers gerangschikt te worden; daar hij zijnen weg ging, en, zo wegens kracht van taal, als kieschheid van smaak, en eene gepaste orde, aanspraak heeft op oorsprongelijkheid en onzen lof. Wat men ook, ter billijking van een los, een buitenspoorig en schitterend vernuft, tegen de oude en bekende Tooneelwetten heeft opgeworpen, haar gezag, op het voor-
{==696==} {>>pagina-aanduiding<<}
beeld der eerste Dichteren, op rede en de natuur der zaak zelve gegrond, blijft bij ons gelden, en het Treurspel rijst in waarde, dat daaraan meest beantwoordt. Maar de geheele afloop der waarlijk treurige Gebeurtenis met Lukretia is, door beleid des Dichters, te Rome; bepaalt zich binnen weinige uuren; en, schoon het stuk, door zijnen dubbelen titel, eene tweeërleie daad te verraaden schijnt, is nogtans, door den aanvang der Zamenzweeringe van Brutus te vervroegen, door de beleedigde Lukretia krachtig te doen medewerken aan de rechtmaatige verbolgenheid tegen het Huis van den hovaardigen Tarquyn, en wegens de Verlossing van Rome, (het einde van het leven dier Vrouwe, gelijk van het Treurspel) al het bedrijf aaneengeschakeld tot eene enkele gedenkwaardige daad van welverdiende wraakoefening. Niet minder blijven de gezegde Hoofdpersoonen, benevens de heldhaftige Kollatinus, de verbolgen Gemaal, en de bedachtzaam-moedige Lukretius, de Vader, zowel als de verwaaten en trotsche Zoon des Dwingelands, Sextus,
    zichzelven ten einde toe gelijk in hunne karakters. Ook mangelt het, zo veel wij althans ontwaaren mogten, in dit stuk aan geen voegzaam verband der Bedrijven onderling, aan geen wassend belang, hartroerende Tooneelen, groeiende verwarring, en eigenaardige ontknooping. Met één woord, wij loopen, als Konstrechters, hoog met dit Treurspel; en wordt de bedenking der Bestuurderen van onzen Amsterdamschen Schouwburg immer opgeheven, of elders hetzelve ten Tooneele gevoerd, dan, ten ware het aan de uitvoering mogt faalen, durven wij der Gehoorzaale een leerzaam en treffend vermaak voorspellen. Met een verhaal van Lukretiaas mishandeling en dood, de naaste aanleiding tot den val der Tarquiniussen en de vestiging van Romes Vrijheid, zullen wij ons verslag niet rekken; des begeerigen mogen of westerbaan (*), of stuart (†), of hoogvliet (‡), en wie daar meer zijn, opslaan; en de kleene afwijkingen des Dichters van Geschiedkundige waarheid zullen dan voor een kundig oog blijken onder de meest geoorlofde vrijheden eene plaats te verdienen. Wij geeven liever een kort overzicht van het Treurspel.
Brutus, zijne veinzerij van krankzinnigheid afbreekende, neemt het beleid van het Eedgenootschap tegen Tarquyn den Dwingeland op zich tot verlossing van Rome, en onlangs Lukretius met anderen gewonnen hebbende, overreedt hij ook daartoe den aanzienlijken Krijgsoverste Kollatinus, Neef des Konings; hij verlangt slechts, dat eenig nieuw gruwel de uitbarsting van den opstand begunstige. De zwijgende rouw van Lukretia (die zich schuil houdt, en door haare Vertrouwde,

{==697==} {>>pagina-aanduiding<<}
of eenen Brief, aanvangelijk werkt,) boezemt daadelijk ongunstige, dan nog onzekere, vermoedens in tegen Sextus, en foltert haaren Gemaal en Vader, door verschillende en treurige aandoeningen, in het gewigtig tijdstip voor de Vrijheid en Rome. Dus klimt de verwarring, en groeit de verontwaardiging tegen het Huis en den vermetelen Zoon vooral des Dwingelands; die eindelijk, in den nacht naar Rome verreisd tot teugeling der muitzucht, aan zijnen Vriend zijne vermoedens en haat ontdekt tegen Lukretia en haar' Gemaal, met melding zijner, uit woesten nijd en minijver, gepleegde schenddaad. Hem ontmoet Brutus, hem zoekt daarna Kollatinus, het ergste vreezende; tot dat hij zelve vervolgens, tegen het oogenblik, van Lukretia bestemd om haar treurig geheim aan den dag te brengen, bij alle deezen zich aanmeldt en intreedt. Door het opkomen inmiddels van des Dwingelands Leger voor Rome blijft alles wankel staan, snelt Kollatinus derwaarts, en verflaauwt 's Volks geestdrift op het slot van het 4de Bedrijf. Met Brutus echter, en door de stoute vervoering van Lukretia, die zelve de schaaren opwindt, wordt men op nieuw in de Stad meester; terwijl Kollatinus de aanrukkende benden met diepen wrevel, ter zaake van de geschonden eer zijner kuische Gade, vervult, tot staan brengt, en van den Dwingeland aftroont, die door de vlucht zich met de wreede Tullia maar pas te redden weet. Alzo vertoont zich op het einde de deugd der wreed mishandelde Lukretia, wegens de onschuld van haar harte en den glans haarer verdiensten, bij Vriend, bij Vader en Echtgenoot gerechtvaardigd: dan de vernederde Sextus, de speelbal zijner woede, waagt nogmaals bot te vieren aan zijnen moordlust; en vindt hij zijne straf in het staal
van den beleedigden en laatst bedreigden Kollatyn. Maar nu ook, daar Rome verlost is en Lukretia gewroken, zuivert zich de onteerde Vrouwe ten laatsten van alle blaam; doorgrieft zichzelve, en eindigt, stervende op den boezem van haar' Gemaal, een geschandvlekt leven door eenen roemrijken dood; dien Brutus vereert, door den vloek tegen de Dwingelandij te hernieuwen, en de gedachtenis van dien dag te heiligen, door de instelling van een jaarlijksch Feest.
Alvoorens wij echter aan het verlangen onzer Leezeren voldoen, met hun uit dit Treurspel, waarmede wij hen eenigzins bekend maaken wilden, eene proeve mede te deelen, zullen wij, om het vermoeden van eenzijdige lostuiting van ons af te wenden, eene en andere bedenking plaatzen, die ons zijn voorgekomen, en die wij vertrouwen dat tollens zelve ons wel ten goede duiden zal.
Over het algemeen heeft ons de Tragische stijl, de zuiverheid van taal, en kracht der versen, in dit stuk heerschende, behaagd; ofschoon 'er dikwerf aan het losse en vloeiende van deezen, onzes oordeels, te veel ontbreeke, om die met den

{==698==} {>>pagina-aanduiding<<}
gang en ongezochten zwier bij onze beste Treurspeldichters in vergelijking te brengen. Afkeerig als wij zijn van vitterije, staaven wij liefst deeze aanmerking, met, in het voorbijgaan, naar den voet deezer bladzijde den Leezer heenen te wijzen (*).
Van meer belangs is onze aanmerking, dat de Hr. tollens nog een en ander voordeel had kunnen trekken, zo uit de Geschiedenis zelve, als door zijn stuk naauwkeuriger te schoeien naar den Romeinschen denktrant en zeden. Livius schreef bij dit Verhaal (L.I.C. 59) ‘Romanos homines, victores omnium circa populorum, opifices ac lapicidas pro bellatoribus factos.’ En met nadruk had een Brutus, in den beginne, dit denkbeeld kunnen aanvoeren, om Kollatinus, den Krijgsoverste, en door deezen het Leger, op zijne zijde te trekken. Ook blijft het ons raadselachtig, waarom Sextus juist voorkomen moest als een voormaalig en afgeweezen Mededinger van Kollatinus naar de hand van Lukretia, wier verderf hij daarna evenzeer, als de voldoening zocht zijner schuldige drift. Wraaklust speelt zo geheel de hoofdrol in dit stuk, dat wij liever gezien hadden, dat de trotsche Sextus, als een ligtvaardig en dartel Hoveling, of Vorstenzoon, geschetst ware. Ook konde, door getrouw te blijven aan de Geschiedenis, de verontwaardiging tegen deezen niet minder dan nu gaande gemaakt worden, zo ergens, en van zijn eigen Huwelijk, en

{==699==} {>>pagina-aanduiding<<}
van zijne schennis der rechten van gastvrijheid, zelfs jegens eene Bloedverwandte, gewaagd was; indien zijn Vertrouwde daarover hem onderhouden, of wel Brutus, de Gemaal, of de Vader van Lukretia, tot verhooging zijner schuld, hem zulks te last gelegd hadden, terstond bij de ontdekking. Wij gelooven, eindelijk, dat de Dichter wel eenig meerder gebruik had kunnen maaken van het schoon verhaal deezer Gebeurtenis bij ovidius, en zouden niet ongaarne eene toespeeling gevonden hebben op de keurige vergelijking van deezen, ingevlochten in zijne beschrijving der gruweldaad, (Fast. II. 799. bij hoogvliet bl. 70.) Genoeg, wij teekenden geene gebreken, maar kleene verzuimenissen, of onachtzaamheden, aan, en haasten ons des ter opgave van de beloofde proeve, om daarmede onze Recensie te sluiten.
Ziet hier dan, tot een staal, het voornaame der redenwisseling tusschen Brutus en Sextus, bij hunne ontmoeting op de markt van Rome, (III. B. 2 T.) en bijzonder het antwoord des eersten op dit vermetel gezegde des laatsten:

Beef, zo zich mijne magt tot uwe straf verledigt. 
brutus. 
Wat is uw magt, verdwaasde! als 't volk zijn recht verdedigt, 
En zijne magt herneemt? als 't, moê van 't lang geweld, 
Zich aan uw zijde ontrukt en tégen u zich stelt? 
Hoe! zoud gij uw gezag uzelven danken kunnen, 
Gij, die 't alleen bezit zo lang wij 't u vergunnen? 
Ge ontleent van 't volk uw' rang; of waant gij dat de goôn 
U, als van eedler aart, verhieven tot den troon, 
U schiepen tot 's volks heil, als afgebeden giften, 
U, vorsten van het rijk en slaven van uw driften? 
Of waant gij dat hun gunst u schiep ter heerschappij, 
Omdat gij trotscher zijt en boozer zijt dan wij? 
Rampzaalge! fnuik uw' waan en leer uw schuld bezeffen: 
't Is meerder deugds alleen die hooger ons kan heffen; 
Zo u de hemel-zelf ten top hief van den staat, 
't Is opdat best uw straf ten afschrik strekke aan 't kwaad. 
Ja, ras valt ze u ten deel, ô gruwelstam van Romen! 
 
U, Sextus, wiens verraad, met helsche list gesmeed, 
Den Gabiër vermoordde en de aard' verbleeken deed!... 
Ja, Rome dient in 't eind' de ontvlamde wraak der goden, 
Die eens haarzelve trof, bleef zij 't verblijf der snooden. 
Te lang is door hun schuld haar glori, naauw' gevest', 
Voor aller oog ontëerd en hare lucht verpest. 
Ontslaan we ons van 't gewigt, waarmede uw schuld ons drukte; 
Het recht herneme in 't eind' wat ons 't geweld ontrukte; 

{==700==} {>>pagina-aanduiding<<}

En dat in Romes muur, wier redding ik besta, 
In 't eind de dwinglandij, tot zelfs haar naam, verga! 

Tot een bewijs van eenen anderen aard, en ter aanduiding van 's Dichters konstvermogen om een treffend tooneel te schetzen, onthouden wij ons niet (uit B. IV Toon. 6) hier nog bij te voegen de reeds aangeduide komst van Sextus bij Lukretia en haare Vrienden, wien zij op het punt staat haar treurig geheim te openbaaren.

sextus. 
Laat ons niets ontzien, wat ook de muitzucht poog'. 
lukretia. 
ô Afgrond! zwelg mij in, verberg mij voor zijn oog! 
sextus. 
Wat voert u roekloos saam, strafwaarden, die, vermetel, 
Den oproerkreet verheft tot voor des konings zetel? 
 
Geeft reekning van uw doel; ontdekt me uw muiterij; 
Zegt wat haar oorsprong is en wat haar oogmerk zij. 
kollatinus, op Lukretia wijzende. 
Gevloekte! 't gaat te hoog .... geef reekning van haar smarte. 
brutus. 
Hergeef haar hart de rust. 
lukretius. 
Hergeef ze aan 't vaderharte. 
kollatinus. 
Verantwoord u, ik eisch 't. 
sextus. 
Ontzinden! wie 't nog waag'.... 
lukretia. 
Houd op: het voegt aan mij dat ik hem ondervraag'. 

Met gedwongen bedaardheid.

Spreek, Sextus! is uw hart zo schriklijk als uw daden? 
Braveert gij 's hemels wraak, wiens magt gij durft versmaden? 

{==701==} {>>pagina-aanduiding<<}

Spreek: schenkt het wanbedrijf, dat u zo zeer bekoort, 
Een' wellust aan uw ziel, door wroeging niet gestoord? 
Spreek: slaat gij, ongeraakt, hoe zwaar me uw schuld moog' prangen, 
Een' onvertsaagden blik op mijn verbleekte wangen? 

Met klimmende woede.

Barbaar, die de onschuld moord(t) en deugd en pligt belagcht! 
Wat hebt ge op nieuw gesmeed? wat heeft u hier gebragt? 
Ik vrees u langer niet: 'k mis de eer: wat raakt mij 't leven? 
Beef, ik rand thans u aan: 't is thans uw beurt te beven. 
Ik, ik daag u deez' stond, wat spijt uw trots ook toon', 
Voor 't wraakgericht van Rome en voor 't gericht der goôn. 
Met welk een heilloos recht (verklaar het voor ons allen) 
Heeft uw misbruikte kracht mij schaamtloos overvallen, 
En, aan de list gepaard, door beê noch klagte ontzet, 
Mijn huwlijkssponde ontëerd en mijne deugd besmet? 
Spreek op. 
kollatinus. 
ô Goôn! ... 'k verga! 
lukretius. 
Wat hebt ge ontdekt! ... kan 't wezen! ... 
brutus. 
'k Dorst van zijn kelsch gemoed geen mindren gruwel vreezen. 
lukretia. 
Straf op zijn schuldig hoofd! wraak voor zo diep een schand'! 
Op, dappre Kollatyn! doe tháns uw' eed gestand; 
Denk aan uw gaê niet meer: zij is voor u verloren: 
Denk aan de wraak-alleen, zo duur door u bezworen. 
Op! wisch uw schandsmet af in 't eerloos vorstlijk bloed! 
Op! dat één enkle stond voor jaren gruwlen boet'! 
Dat al 't boosäartig hof vereende straf verdure, 
En nóch (nog) mijn' schenners rif zijne euveldaad bezure! 
sextus. 
Verwoeden! 't is te veel! Vreest dat welras uw straf 
Den moedwil evenäar', dien ik te lang vergaf. 
'k Zal door het foltertuig uw stoutheid doen bedwingen. 
Gij, die als rechters spreekt, nietswaarde muitelingen! 
Gij, slaven van den staat, wiens meester ik eens word, 
Verbeidt eene enger boei als ge om uw boeijen mort. 
'k Zal elk' verdachten zucht door feller foltring smooren; 
Hij zink', wie zich verheff', noch (nog) lager dan te voren. 

{==702==} {>>pagina-aanduiding<<}

Ras leert gij met wat recht ik al uw' trots bepaal. 
kollatinus. 
Leer eerst het recht, tiran! van een' ontëerd' gemaal; 
Ken eerst het vlammend vuur, dat omgudst door mijn' ader.... 
Sterf! vaar ten afgrond, beul!... 
lukretius, hem wederhoudende. 
Wat wilt gij doen? 
sextus. 
Verrader! 
lukretius. 
Het recht bepaal' zijn straf, 't gezag der wetten spreek'. 
kollatinus. 
Neen, dat mijne eigen hand mijne eigen schande wreek'! 

Gaarne zouden wij nog uit het laatste Tooneel iets aanhaalen; maar reeds moesten wij ter bekorting eenige regels achterlaaten uit de bijgebragte proeven; en vertrouwen wij meer dan genoeg gezegd te hebben tot lof en aanprijzing van een Treurspel, dat de Schouwburg ééns, zo wij hoopen, met dankzegging aan den Dichter, en tot genoegen der Hoofdäctrice, wier gadelooze talenten zo geheel voor deeze rol berekend zijn, zal aanneemen.

De vermomde Vorst, of de Subordinatie; Blijspel; naar het Hoogduitsch (Das Incognito) van F.W. Ziegler. Te Middelburg, bij J. Ooms. 1805. In 8vo. 159 Bl.

Wel zeldzaam werd eenig werk met meer vertrouwen in het licht gegeven. Zo de algemeene goedkeuring onzer Landgenooten eene genoegzame waarborg is voor de waarde van een Tooneelstuk, zegt de Vertaler, kan dit zekerlijk onder een der beste voortbrengzelen der Duitsche Tooneelwerken worden aangemerkt. Echter veroorloven wij ons, in alle nederigheid, eenigzins anders te denken: want, gelijk 'er nog andere Steden in de Bataafsche Republiek gevonden worden, dan Middelburg, Vlissingen, Goes, Zierikzee, Deventer, Breda, Bergen op Zoom, Texel, en Sommelsdijk, welke in het Voorberigt genoemd worden, en alzo die algemeenheid der goedkeuring onzer Landgenoten ons nog niet ten vollen blijkt, al is dit stuk in alle die plaatsen met zo iets vereerd, en zelfs met geestdrift ontvangen; zo dunkt ons ook, dat 'er vrij wat be-
{==703==} {>>pagina-aanduiding<<}
tere stukken, in groot aantal, voorhanden zijn, en zouden wij het onder die van het middensoort nog naauwlijks in eene der veelvuldige lagere klassen durven plaatsen: weshalven men, naar ons oordeel, het en alomme, 't geen de Vertaler agter zijne Stads- en Dorpslijst voegt, in eenen zeer bepaalden zin dient op te vatten. - Men vertoont ons hier eenen Vorst, die zich incognito in zeker klein stadje ophoudt, om eens recht te zien hoe 't zijne onderdanen al hebben, - en zijne onderzoekingen tot de Gevangen- en Tuchthuizen, en het stads herbergje, bepaalt, en dáár eene arme Officiers Weduwe en haar zeer onnozel Dochtertje vindt. De laatste is dan smoorlijk verliefd op, en smoorlijk geliefd door, eenen even armen, maar dapperen, Jonker, wiens Vader den Vorst eens het leven had gered, en dien hij daarom nu eene bevordering toe zal schikken. Intusschen valt
'er, terwijl de Vorst juist in het Tuchthuis is, eene onaardigheid voor, tusschen den Jonker en den Heer Captein, deszelfs Broeder, (die ook wel wat zin heeft in het Juffertje) in schijn over den dienst, maar eigenlijk om het meisje; zodat de Jonker in boeijen raakt en des doods schuldig is; - waarop dan nu een niet geheel onaandoenlijk Toneeltje volgt, 't geen echter niet zou belet hebben dat het den minnaar den kop kostede, zo niet de Vorst, bij toeval, - en de Toneelspeler wordt gewaarschuwd vooral te zorgen dat men zien kan dat hij het niet met opzet doet - zijn overrok had losgeknoopt, waardoor hij dan herkend en het pardon hem afgedwongen wordt, 't geen hij toch goedvindt met drie maanden vesting-arrest te matigen. - Wij vonden hier alzo eene reeds dikwijls gebruikte, en daardoor juist verbruikte, vinding, en waarlijk in de uitwerking niets, dat bijzonder trof, dan onnatuurlijke onnozelheid in het meisje, en onnatuurlijke belachlijkheid in den Vorst; en wij zijn alzo overtuigd, dat men in Middelburg, Vlissingen, Goes, Zierikzee, Deventer, Breda, Bergen op Zoom, Texel, en Sommelsdijk, op het Toneel wel met zeer weinig te vreden is.

De Militaire Stand, Tooneelspel. Naar het Hoogduitsche: Die Soldaten, van Arresto. Te Leeuwarden, bij de Wed. J.P. de Boy. 1805. In 8vo. 159 Bl.

Een stuk, dat ons wel behaagt; juist in eenen edelen militairen geest, dien wij algemeen zouden wenschen. Vaderlijke vreugd, en vaderlijke smart, levendig voorgesteld; terwijl men aan het eind nog hoop erlangt, dat ook die smart nog eens in vreugd zal veranderen. Overigens een paar gelukkige huwlijken; overal roerend, treffend, - en bij uitstek vrolijk toch. Wij twijfelen daarom niet, of op het Toneel zal het geheel eene voortreflijke werking doen. - Daar het stuk

{==704==} {>>pagina-aanduiding<<}
waarlijk zo goed is, bevatten wij niet, waarom de Vertaler, of Schrijver, vooraf al, bij wijze van Voorberigt, kwaadaartige, onbeschaamde en lasterzieke Recensenten het pistool op de borst zet? - Wij meenden, dat het stuk zodanige voorzorg nodig had, maar vonden ons daarin zeer aangenaam bedrogen.




Willem Hups. Eene Anecdote uit de XVIIde Eeuw, ongelooflijk zelfs in de onze. Door b.d. In den Hage, bij J. Immerzeel, Jun. 1805. In gr. 8vo. 277 Bl.

Een niet onvermaaklijk, niet onleerzaam Boek, met vrij wat luim geschreven. Willem Hups is indedaad een zeer achtingswaardig man, tot dat hem het Leänders Wensch-hoedje gewordt, (waarvan de geschiedenis vrij breedvoerig en niet onaardig wordt verhaald) door 't welk hij zich onzichtbaar maken kan, en derhalven alvermogend is. Eenen geruimen tijd, echter, doet hij door hetzelve niets dan goed; maar de verzoeking is toch te sterk, en de voorheen zo achtingswaardige man wordt eindelijk een deugniet, een ongelukkig deugniet. - ‘Het mutsje is mijn,’ zegt ten laatsten een nog groter booswicht. - ‘Dat niet!’ roept toen eene stem boven uit de lucht: ‘wat zou 'er van het ongelukkige menschdom worden, zoo eens leander's Muts in de handen van eenen Staatsman verviel! daar reeds een boeren Kuiper 'er dit mede uitrichtte. Een slegt mensch zou het zeker nog meer misbruiken, dan de goede man, die 'er kwaad door geworden is. - Mij 't Mutsje!’ - 's Mans graf is op 't Kerkhof van Oudewater, waar hij Ao. 1672 Kuiper was; voor weinige jaren vond men daar zijnen zerk nog, met het ‘Die staat, zie toe dat hij niet en valle! en, God zij zijne ziele genadig!’ daarop, enz. - De Lezer ziet, het Geschrift heeft een waarlijk goed zedelijk doel, en over het geheel heeft ons de uitvoering zo wel als de vinding van deze Roman vrij wel behaagd; zo dat wij den oorspronglijken Schrijver, wiens eersteling in dit vak wij hier denkelijk voor ons hebben, wel durven aanmoedigen. Echter, wij ontveinzen het niet, hier en daar wordt het verhaal ons te lang gerekt; hier en daar vonden wij ook wel, onder het anders waarlijk geestige, iets, dat wij valsch vernuft zouden noemen; meer dan eene gezochte aardigheid, meer dan eene
plaats, die het kiesch gevoel moet afkeuren: daartoe brengen wij ook het plaatsen van eenen Leeraar van den Godsdienst in een hoogst belachlijk licht, waarin toch altijd de Godsdienst zelf dan eenigzins bij den Lezer deelt; voorts deze en gene toespeling, die bij den beschaafden man even zo weinig gelach en genoegen verwekt als het voor vier stuivers

{==705==} {>>pagina-aanduiding<<}
p... kruid, waarvan zich de held van deze geschiedenis eens zou bediend hebben. Reeds het geplaatste op den titel, bij wijze van motto, hinderde ons: ‘Ook zij, die dit zagen, geloofden 't niet. Joannes.’ Welke woorden wij daarenboven ons niet eens alzo in den Bijbel herinneren. - Dan wij willen 'er niets meer bijvoegen, en stipten het hier gezegde eeniglijk aan, om den Schrijver op zodanige vlekken opmerkzaam te maken, die, indien hij aan soortgelijken wansmaak voortaan toegeve, zijne volgende Schriften waarschijnlijk geheel zouden bederven, althans onbruikbaar maken voor dat gedeelte van 't Publiek, welks goedkeuring toch alleen vereerend is; hetwelk echter gaarne, in dezen eersteling, dit gebrekkige, om het doorgaande goede, over het hoofd zal willen zien.

Het Boek der Moeders, of Handleiding voor Moeders om haare Kinderen opmerken en spreeken te leeren. Iste Stuk. Te Groningen, bij J. Oomkens. In 8vo. 162 Bl.

Van eene goede Opvoeding hangt, in den aart der zaake en veelal, het geluk des volgenden leevens af. Geen wonder daarom, dat, vroeg en laat, mannen van kunde en oordeel, zoo om het verstand te verlichten als het hart te vormen, zich met voegzaamen ernst en ijver hebben toegelegd. Eens waren het alle deezen in de zaak zelve; in de Methode alleen was merkelijk verschil. Met warmen ijver en eene soort van geestdrift voor het heil des aankomenden geslagts bezield, betreedt thans de beroemde pestalozzi de moeilijke baan. 't Zijn de Moeders, tot welke hij hier de spraak wendt, om dezelve, in de gewigtige taak, om haare kinderen te leeren spreeken en opmerken, zijne handleidende hulp te bieden. Intusschen, bij het inzien en doorbladeren van het nu voorhanden zijnde Geschrift, kwam bij ons de bedenking op: wordt hier van de Moeders niet wat te veel gevergd? Is het getal niet zeer gering, bij 't welk zulk eene uitgebreide kennis van het menschelijk lichaam, en van alwat met deszelfs onderscheidene zintuigen in verband staat, mag ondersteld worden? Mag ook wel het mededeelen van zulk eene uitgebreide kennis als een onmisbaar bestanddeel eener goede Opvoedinge beschouwd worden? Zou niet een goed gedeelte deezer Handleidinge beter in den mond eens Ontleedkundigen Onderwijzers voegen, dan in dien der Moeders, die, over 't geheel, mogen ondersteld worden, met het mededeelen van algemeen-nuttige kundigheden in het dagelijksche leeven, zich te moeten vergenoegen?
De Heer pestalozzi, naamelijk, in aanmerking neemende, dat het niet de uitwendige voorwerpen, die het kind ziet en

{==706==} {>>pagina-aanduiding<<}
hoort, maar hij zelf, hij zelf, terwijl hij zich zelf gevoelt, hij zelf, terwijl hij in de geheele onbehulpzaamheid van zijn eerste aanweezen zich gevoelt, hij zelf, terwijl hij zich als het voorwerp der moederlijke verzorginge en liefde in deeze onbehulpzaamheid gevoelt, zelf het eerste voorwerp van zijn bewustzijn en opmerken is, begint hij daarom zijne Handleiding, om de kragten des kinds tot het opmerken en spreeken te ontwikkelen met het beschouwen van zich zelven - van zijn lichaam. Diensvolgens beschouwt hij het Menschelijk Lichaam, in tien Oeffeningen, of Afdeelingen, naar even zoo veele Gezigtpunten. Zes dier Oeffeningen, en een gedeelte der zevende, bevat dit Eerste Stuk; de overigen zullen in het Tweede volgen. Wij willen, om onze Leezers met den aart en de bedoeling deezes Werks, zoo veel zulks op die wijze doenlijk is, bekend te maaken, den inhoud der Oeffeningen, zoo als dezelve in de Voorrede wordt opgegeeven, afschrijven.
‘De eerste dezer Oefeningen leert de Moeder haar kind de uitwendige deelen van zijn Lichaam te wijzen en te benoemen, dat is, zij leert het kind dezelve naauwkeurig te aanschouwen en dezelve hunne naamen te geeven.’
‘In de tweede Oefening wijst zij hem de gesteldheid van elk dezer deelen, dat is, zij wijst hem, welke andere deelen rondom die deelen, welke zij hem doet opmerken, omliggen.’
‘In de derde Oefening maakt zij hem op den saamenhang der deelen zijns Lichaams opmerkzaam.’
‘In de vierde Oefening wijst en zegt zij hem, welke deelen aan het Lichaam maar enkelvoudig, welke tweevoudig, welke viervoudig enz. gevonden worden.’
‘In de vijfde leert zij hem de wezenlijkste eigenschappen van ieder deel zijnes Lichaams opmerken en benoemen.’
‘In de zesde leert zij hem die deelen van het Lichaam, welke de eene of andere van de hem reeds bekende eigenschappen met elkander gemeen hebben, samenzoeken en als in dit opzigte bij elkander behoorend, gemeenschaplijk benoemen.’
‘In de zevende Oefening leert de Moeder het kind opmerken en zich daarover uitdrukken, wat hij met elk gedeelte van het Lichaam doen en uitvoeren kan, en hoe en bij welke gelegenheid deze verrichtingen der deelen van het Menschelijk Lichaam gewoonlijk plaats hebben.’
‘In de achtste Oefening maakt zij het kind ook op het wezenlijke van dat gene, wat tot verzorging van zijn Lichaam behoort, en noodzaaklijk is, opmerkzaam.’
‘In de negende Oefening maakt zij het kind aan den leiddraad der hem bekende eigenschappen der deelen van het Lichaam op het veelvuldige nut dezer eigenschappen opmerk-
{==707==} {>>pagina-aanduiding<<}
zaam, en leert hem zich naauwkeurig daar over uit te drukken.’
‘In de tiende Oefening leert zij het kind al dat gene, hetwelk hij in alle negen voorgaande Oefeningen over ieder deel van zijn Lichaam naauwkeurig opmerken en benoemen geleerd heeft, samenvatten en daaruit dit deel in zoo verre beschrijven, als hij hetzelve door de voorgaande Oefeningen naauwkeurig heeft leeren kennen.’
Moeders! welk een zwaar pak wordt u hier op de schouderen gelegd! zwaarder zelfs, dan verre de meesten uwer zullen kunnen torschen; doch, en dit zij ter uwer geruststellinge gezegd, om 't geen te draagen van zeer weinigen onder u mag gevergd worden. Intusschen is de taak hiermede nog niet afgedaan. Pestalozzi wil niet, dat de Moeder bij het onderwijs tot het opmerken en spreeken zich eenzijdig en onafgebroken met het kind bij het Menschelijk Lichaam zoo lang zal ophouden, tot dat zij alle Oeffeningen met hetzelve doorloopen heeft. Zij moet, daarenboven, aan den leiddraad deezer wegwijzinge leeren, den geheelen kring der voorwerpen, welke des kinds zinnen van nabij treffen, naar deeze zelfde gezigtpunten te aanschouwen, om telkens naa de voleindiging van eene Oeffeninge met het Menschelijk Lichaam andere zodanige voorwerpen bepaald in het gezigtpunt deezer Oeffeningen in de reeksopvolging in te lasschen en met het kind te behandelen.
Ziet daar het plan van dit Leerboek. Of het veel opgangs zal maaken, is, om bovengemelde redenen, bij ons meer dan twijfelagtig. Pestalozzi, en dit kan niet anders verwagt worden, belooft zich veel goeds van zijne Methode. Immers hij schrijft (qui capere potest, capiet!): ‘De gang derzelve (Methode) is deze: zij geeft u vooreerst de vaste vormen der eigenheid haarer leerwijze, en dwingt de richting van uwen geest met drievoudig vereenigde kracht in haar jok - draagt het gaarne - onder zijnen gemaklijken last ontkiemt de kracht der voleinding met zekerheid in u en uw kind.’

Het Bulletje, of de Kunst om door de Wereld te komen. Door L.F. Jauffret. Te Haarlem, bij A. Loosjes, Pz. 1805. In 8vo. 175 Bl.

‘Vergeet nimmer, met de menschen verkeerende, dat zij mijn Bulletje gelijken. Streel hen, zij zullen u lekken’.... Deze woorden, onder het Plaatje tegen over den titel, geven al aanstonds het juiste denkbeeld van de kunst, die dit Boekje leren zal; en indedaad, deze kunst slaat maar zelden fout;

{==708==} {>>pagina-aanduiding<<}
den man, zo recht edel en groot, dat hij zulk gestreel niet lijden kan, ontmoet men maar zelden. Het misbruik neemt het gebruik niet weg; - dat strelen is eene verleidende, gevaarlijke, dikwijls verderflijke kunstgreep; en zonder dezelve komt men echter niet ver. Daarvan had jacquinet, de held in deze kleine Roman, de treurige ondervinding; een eerwaardig Kluizenaar leerde hem deze kunst, en nu was zijn fortuin wel spoedig gevestigd. ‘De Stier onderzoekt niet, als hij zich door een hand gestreeld voelt, of zij die van een rijk of arm mensch, van een stedeling of dorpeling is; het is hem genoeg dat het eene hand is. De menschen zijn eveneens. Van welk een staat ook, worden wij van hun geacht, willen wij hen prijzen.’ Eene waarheid, en alzo een goede, maar toch gevaarlijke raad! ‘Uwe goede inborst; de godsdienstige beginselen, die u bezielen, en het inwendig geluk van den mensch uitmaken; de eerbied, dien gij der deugd toedraagt, - alles staat mij voor het goed gebruik in, dat gij 'er van maken zult.’ Dit voegde de Kluizenaar 'er bij: ‘Hoe zeer gij de menschen vleit, prijs nooit in hun dat verachtlijk is. Hebben allen hunne gebreken, zoo bezitten toch allen wel ééne lofwaardige zijde.’ En daarop herinnert hij aan den Schilder, die den éénöogigen man en profil tekende. Hij bedroog zich in zijne goede verwachting van jacquinet niet. Intusschen ontveinzen wij niet, dat, bijaldien deze held, bij het gebruik van deze raadgeving, meer ware op den toets gesteld, en zijne deugd alsdan beproefd ware gevonden, het Boekje, in ons oog, meerdere zedelijke waarde hebben
zou.

Spookerijen, enz. Door S.C. Wagener. Met Plaaten. VIde Stuk. Amst. bij W. Holtrop. In 12mo. 181 Bl.

Met dit Stukje menen wij dat nu deze Verzameling, die wij meermalen aanprezen, volledig is; en dit is ook goed, want de voorbeelden worden nu minder belangrijk. ‘Het zo veel geruchtmaakend Spook te Quaritz’ beslaat hier ruim 80 bladz.; en daar hier te Lande dit Spook toch minder gerucht maakte, had men het hier kunnen weglaten; te meer, daar, bij gebrek aan kennis van iedere bijzondere omstandigheid, de oplossing, hoe schijnbaar gegrond, toch niet volkomen overtuigend en volledig is. Wij wenschen, dat de lezing van soortgelijke Verhalen, als de Hr. wagener in deze Deeltjes ons heeft medegedeeld, en waaronder vele treffende en belangrijke zijn, alom den Burger moed zal gegeven hebben, om ieder Spook onder de oogen te zien, waar het zich ook vertonen mogt op onzen Vaderlandschen grond!





{==709==} {>>pagina-aanduiding<<}

Algemeene Vaderlandsche Letter-oefeningen.

Sebaldi Ravii Orationes duae: una de difficultatibus, quibus premitur studium Antiquitatis Judaicae, deque judicio in eo regundo, altera de beneficiis a Deo Optimo Maximo inde a juventute in se collatis. Traj. ad Rhen. apud O.J. van Paddenburg et G. van Yzerworst.

De beroemde Utrechtsche Hoogleeraar rau verdient den warmen dank van allen, die op waare geleerdheid en gegronde Bijbeluitlegging prijs stellen, voor zoo vele voortreffelijke bijdragen, tot bevordering van de regte beoefening der Hebreeuwsche taal, en opheldering van menigvuldige plaatzen des O. en N. Verbonds, deels door hemzelven van tijd tot tijd vervaardigd, deels ook, volgends zijne aanwijzing, en met zijne hulp, door verscheidene van zijne uitmuntendste Leerlingen, in 't licht gegeven. Daartoe behoort ook nog de eerste van deze twee onlangs door hem uitgegevene Academische Redevoeringen, over de moeielijkheden, waaraan de beoefening der Joodsche Oudheden onderhevig is, en welken regel men daarbij hebbe te volgen. Zij werd reeds in 1787 uitgesproken, en verdient zeker zoo min, als eene dergelijke, de judicio in Philologia Orientali regundo, sedert 1770 met roem bekend, in vergetelheid te geraken. Men zal gaarne 't oordeel van zulken grondigen kenner van den geheelen omvang der Oostersche Letterkunde, en wel bijzonder van al 't gene op de Joodsche Oudheden betrekking heeft, willen vernemen over de wijze, waarop deze laatstgenoemde, zoo veel omvattende, en, voor de verklaring der Heilige Schrift, volstrekt onontbeerlijke, wetenschap behoort ingericht te worden. Dit wordt, in deze Redevoering, zoo beknopt, en duidelijk, en overtuigend voorgesteld, dat men, 't geen hier, op weinige bladzijden, gevonden wordt, te vergeefsch, in verscheidene groote boekdeelen van de voornaamste Schrijvers over de Jood-
{==710==} {>>pagina-aanduiding<<}
sche Oudheden, zal zoeken. Vele aanmerkingen zijn den Redenaar alleen eigen; andere, die men ook elders aantreft, veel klaarder ontwikkeld, en met gepaster voorbeelden opgehelderd en bekrachtigd, en de geheele voordracht, in een onopgesmukt, zuiver Romeinsch kleed, veel meer geschikt, om voor deze, in onzen tijd, al te veel verwaarloosde letteroefeningen in te
nemen, dan de meeste andere schriften, over dergelijke onderwerpen.
De moeielijkheid der beoefening van de genoemde wetenschap wordt, naar het welwikkend oordeel van den Hoogleeraar, veroorzaakt: (1) Door de wijze, waarop van dezelven, in de Heilige Schrift, de voorname bron, waaruit men derzelver kennis moet scheppen, wordt gesproken. Dit geschiedt dikwijls maar in 't voorbijgaan, of ook wel opzetlijk, maar met zoo volledig, dat het onnoodig zij, andere hulpmiddelen te raadplegen, om het ontbrekende, b.v. in de beschrijving van den tabernakel, en tempel van Salomo, aan te vullen; en dan nog altijd in eene sedert lang verstorvene taal, waarvan zoo weinig overig is, dat men dikwijls, omtrent de waare beteekenis van zeldzaame woorden en spreekwijzen, in het onzekere moet blijven. - (2) Door de onkunde en misslagen der Joodsche Schriftverklaarders, de beroemdsten zelfs niet uitgezonderd, wien 't aan genoegzaame kennis van de oude Hebreeuwsche taal heeft ontbroken, om 't geen voor ons, in de Mosaische en volgende Schriften, duisterheid heeft, behoorlijk uit te leggen; waaromtrent de geleerde salomon jarchi, vermaard Schrijver der twaalfde eeuw, ten voorbeelde kan strekken, die alles, wat vóór hem, over de boeken van Moses, was geschreven, meestal weinig beduidende, tegen alle taal- en uitleg-regels aanloopende, en met duizenderlei beuzelarijen doormengde aanmerkingen, heeft bijeenverzameld. - (3) Door de ongeloofbaarheid en tastbare ongerijmdheid van het wandrochtelijk zamenweefzel van zoogenaamde Vaderlijke overleveringen, van tijd tot tijd, tot verklaring en uitbreiding van het Wetboek van Moses en de Profetische Schriften, van ginds en elders bijeengebragt, en in de Talmudische Schriften met ijdele voorgevens van Goddelijke herkomst, zamengedragen. - (4) Door de denk- en schrijswijze der beste wegwijzers voor de kennis der Joodsche

{==711==} {>>pagina-aanduiding<<}
Oudheden, josefus en philo, wier gehechtheid aan wijsgeerige begrippen, en dikwijls vergedrevene zucht om geheimzinnen te zoeken, gevoegd bij eenen veelal hoogzwellenden stijl, en vooral in josefus met recht berispte schikking naar de denkbeelden van andere volken, het veeltijds ten hoogsten moeielijk maakt, om geschiedkundige zekerheid, omtrent 't geen weleer het Joodsche volk alleen aanging, uit hun geschrijf te erlangen. - (5) Eindelijk door het gebrek aan naauwkeurige berichten, omtrent de oude instellingen, gewoonten en gebruiken der Joden, en wel bijzonder in het huisselijke en gemeene leven, omtrent de waare ligging van alle onderscheidene plaatzen in Palaestina, en dergelijken.
Niettegenstaande de groote en veelvuldige moeielijkheid, welke, uit dien hoofde, met de beoefening der Joodsche Oudheden verbonden is, wil echter de Hoogleeraar geenzins aan grondige en naauwkeurige kennis derzelven gewanhoopt hebben. Zie hier, welken weg en regelmaat hij aanprijst, om daartoe te geraken. Vooreerst ten aanzien der zaken zelven: Men spore voor alle dingen zorgvuldig na, al 't geen bij Moses en volgende heilige Schrijvers werkelijk voorhanden is, en trachte, bij 't gebruik der Joodsche Schrijvers, dezulken, die geleefd hebben, terwijl de tweede Tempel nog stond, wél te onderscheiden van de lateren. Josefus en philo verdienen deswegens boven alle anderen (hoewel, om bovengemelde rede, altijd met omzichtigheid) gevolgd te worden. Men verwerpe evenwel alle andere Joodsche overleveringen niet. Vooral verdient de Mischna naarstig gebruikt te worden; maar alle getuigenissen, die men daaruit te berde brengt, moeten streng getoetst worden: men dient te weten, van wien zij zijn, van welken tijd, hoe deze 'er aan gekomen zijn, en of zij hun eigen bijzonder gevoelen, of dat van deze of gene gezindte, of wel 't algemeene, uitdrukken. Ook vergelijke men altijd hunne berichten met die der gewijde Schrijvers. - 't Komt 'er dan vervolgends op aan, om derzelver gezegden wel te verstaan en te beöordeelen. Men behoort zich, tot dat einde, gegronde kennis der Oostersche talen eigen te maken, en liever de oude Overzettingen, dan Joodsche Schriftverklaarders, te raadplegen. Regt ter snede komt hier ook de gewigtige aanmerking, reeds

{==712==} {>>pagina-aanduiding<<}
in 1770 (*) door den Hoogleeraar met vrijmoedigen ernst aangedrongen, doch door vele lateren nog te weinig in acht genomen, dat men namelijk aan den oorsprong en de oorspronkelijke beteekenissen der woorden niet te veel moet toeschrijven, met veronachtzaming van het taalgebruik, de Natuurlijke Geschiedenis en andere hulpmiddelen, om duistere woorden en spreekwijzen te verklaren. - Telkens worden, in 't voorbijgaan, gepaste voorbeelden, tot staving en opheldering van 't gezegde, in 't midden gebragt, waarvan wij hier geen verder verslag kunnen geven.
Wij willen liever nog iets zeggen van de tweede Redevoering. Deze is onlangs door den meer dan tachtigjarigen Grijzaart, toen hij voor de vierdemaal den post van Rector Magnificus nederleide, uitgesproken, en overwaardig, om als een openbaar gedenkstuk van des Hoogleeraars waare godvruchtigheid, die alle 's Mans groote talenten en wijduitgestrekte geleerdheid zoo veel sieraad bijzet, bewaard te blijven. Na over onderscheidene geleerde onderwerpen, allen ontleend uit een of ander gedeelte van het uitgebreide vak der wetenschappen, waarin hij onderwijs geeft, in vijf onderscheidene Redevoeringen gehandeld te hebben, vond hij niets gepaster, dan nu, denkelijk voor de laatstemaal, in het vijf-en-vijftigste jaar zijner Bedieninge aan de Utrechtsche Hoogeschool, openlijk redevoerende, te handelen over de weldaden, door het hoogste en beste Wezen, van der jeugd af, aan hem bewezen. De hoogbejaarde Hooleeraar vermeldt hier dan, in 't kort, met dankzegging aan God, de voornaamste bijzonderheden uit zijne levensgeschiedenis: zijne geboorte te Herborn uit deftige ouders; zijne geleerde en godvruchtige opvoeding, waartoe ook 's Mans brave, boven 't gewoone harer kunne bedrevene, Moeder, augusta catharina hamelia, Dochter van den Hoogleeraar hamelius, veel heeft toegebragt; de wijze van onderwijs, die hij eerst in het ouderlijke huis, vervolgends op de lagere, en eindelijk op de Hoogeschool aldaar, zoo in de Godgeleerdheid, als Oostersche Talen, van de Hoogleeraaren classenius, schramm, jo. jac. schultens, en wel voornamelijk van zijnen Vader, den beroemden Hoog-
{==713==} {>>pagina-aanduiding<<}
leeraar jo. eberh. rau, heeft genoten; zijne gemaakte kennis met den wijdberoemden albert schultens, bij gelegenheid, dat deze zijnen Zoon johan jacob naar Herborn
geleidde, en hoe dit aanleiding gaf, dat hij, op uitnodiging en aandrang van dien grooten Man, zich naar het Bataafsch Gemeenebest begaf, en eerst te Utrecht nederzettede; zijn anderhalfjarig allernuttigst verblijf te Utrecht, vertrek naar Leijden, en opgevat voornemen, om aldaar, in de nabijheid van schultens en de zoo veel schats bevattende openbare Bibliotheek, te blijven; zijne kort daarop gevolgde aanstelling, eerst tot Lector, en twee jaren later tot Buitengewoon Hoogleeraar in de Oostersche Talen, ter hulpe van david mill, wiens opvolger hij naderhand geworden is; zijne aanstelling tot Bibliothecarius, en eenige jaren later, na onderscheidene beroepingen naar andere Academien afgeslagen te hebben, ook tot Professor Theologiae Typicae et Exegeticae; zijn huisselijk geluk, de vrucht, die hij op zijne veeljarige werkzaamheden gezien, en wat hij al zoo, geduurende zulken langen reeks van jaren, waargenomen en geleerd heeft; in dit alles eerbiedigt en roemt de waardige Grijzaart 't wijs en goedgunstig bestuur der weldadige Voorzienigheid, met die edele welsprekendheid, die het regt gevoelige hart ongezocht opgeeft. Daaraan geeft hij zich ook, voor 't vervolg, gerust over. Gelijk het geheele stuk, zoo ademt ook inzonderheid dat gedeelte, waarin hij zijn vast vertrouwen op God uitboezemt, voortreffelijke gevoelens, die den edeldenkenden Godgeleerde, bij wien zuivere Godsdienst des harten het voornaamste van alles uitmaakt, geheelenal kenmerken. In denzelfden geest is 't slot van deze Redevoering gesteld, waarin van de verschillende lotgevallen der Utrechtsche Hoogeschool, geduurende het afgeloopen Academiejaar, en, onder anderen, ook met name van des Hoogleeraars afgestorvenen Ambtgenoot gijsb. bonnet, met verdienden lof, en wel, even als of 'er met denzelven en zijne Ambtgenoten in de laatste jaren niets ter wereld gebeurd was, wordt melding gemaakt.
De goede God rekke het dierbaar leven des Hoogëerwaardigen Mans, zoo lang het hem niet tot last worde, onder het aanhoudend genot van de beste vrucht van zoo vele met wijs overleg doorgeleefde jaren, tot sieraad en steun der Utrechtsche Hoogeschool, en vermeerderde

{==714==} {>>pagina-aanduiding<<}
blijdschap voor allen, wien hij lief en waard is! - 't Zij ons geöorloofd, 'er nog dezen wensch bij te voegen, dat 't den Hoogleeraar moge welgevallen, alle, of wel de voornaamste, door hem, en onder zijn opzicht, uitgegevene Schriften, waarvan sommigen naauwlijks meer verkrijgbaar zijn, nog eens weder gezamentlijk, onder een algemeenen titel, te laten opleggen: waarmede aan 't verlangen van velen, ook buitenlands, daar men zijne Schriften sedert lang op hoogen prijs heeft weten te stellen, zou voldaan, en 't groot nut, door dezelven reeds allerwege gesticht, merkelijk zou vermeerderd en uitgebreid worden.

Oproeping van alle Regeringen, Magistraats-personen en Artzen, met opzigt der Maatregelen tegen de Geele Koorts te beramen. Naar het Hoogduitsch van Joh. Feiler, Academie-Leeraar der Geneeskunde te Altdorf, vrij gevolgd, en met eene Voorreden uitgegeven, door J.W. Kirchner, Med. Doct. te Amsterdam. Amsterdam, bij W. Holtrop. 1805. In gr. 8vo. De Voorreden XXIV, het Werk 34 Bl.

Wel te regt verdient de Geele Koorts de opmerking van allen, wien de zorge over de gezondheid en het leeven hunner natuurgenooten, op eene of andere wijze, is aanbevolen. De wel geschreevene Voorreden van den Heere kirchner heeft men slegts te leezen, om daarvan niet slegts overtuiging, maar een leevendig gevoel te bezitten. Naa den oorsprong deezer Ziekte, en de menigte slagtoffers, die haar ter prooije vallen, vermeld te hebben, hangt hij een tafereel op van den akeligen toestand eener volkrijke Stad, welke van dien geessel wordt gezweept. Aangaande den toestand van Cadix, in den jaare 1800, ontmoeten wij dit schrikwekkend berigt. Naadat in de maand Augustus diens jaars zich de Ziekte hadt geopenbaard, zag men kort hiernaa, dat het getal der zieken zich dagelijks begon te vermenigvuldigen. Kwam de Ziekte in een huis, dan verliet zij hetzelve gewoonlijk niet eerder, dan naadat zij alle deszelfs bewooners hadt aangetast, en niemand in hetzelve meer te sterven overig bleef. In de kwartieren Rosario en San Antonio lag alles in eens ziek; 'er waren geene geestelijken genoeg, om de Sacramenten aan de stervenden toe te dienen; geheele familien lagen elen-
{==715==} {>>pagina-aanduiding<<}
dig ziek, zonder hulp en raad; alle armen- en ziekenhuizen waren met lijders opgevuld; de artzenijwinkels wierden gesloten; de geneesheeren zelve lagen ziek en de geestelijken wierden besmet; in één woord, het ontbrak in de gebeele Stad aan alle hulp. Men hoorde van niets anders, dan van ziekte en dood; de kerken konden de ligchaamen, die naar dezelve gebragt wierden, noch bevatten, noch begraaven, zijnde de sterfte zoo groot, dat, op bevel der Regeering, de lijken buiten de Stad ter aarde besteld moesten worden. Alles was in de grootste vrees; iedereen geloofde zich reeds het mes op de keel; niemand gevoelde zich meer gezond; de stoutsten zelve wierden weezenlijk ziek; en, volgens opgaaf van den
Geneesheer gonzales, wierden in het midden van Septamber dagelijks tweehonderd lijken te Cadix begraaven. Men zag op dit tijdstip niemand, zonder met allerlei voorbehoedmiddelen voorzien te zijn; eenigen hadden nunne zakdoeken, geldbeurzen en wat dies meer zij, met pest-azijn bevogtigd; anderen, hiermede niet te vreden, hadden geduurig knoflook en andere aromatische kruiden in den mond, en trachteden daardoor, ware het mooglijk, deeze Ziekte van zich af te weeren. - In de daad hebben geloofwaardige persoonen getuigd, dat de lucht in die streeken zoodanig verpest was, dat men zelfs het gewoon gevogelte, geduurende de Epidemie, in dien omtrek miste: - ja men wil gezien hebben, dat de kanarievogels het bloed uit den bek zou geloopen, en zij zelve gestorven zijn. - Wel erkent de Heer kirchner de schroomlijk besmettende kwaadaartigheid deezer Ziekte: doch dat de verwoestingen, door haar aangerigt, aan onkundige of verkeerde behandeling, ten grooten deele, moeten worden toegeschreeven, schijnt bij hem geenen twijfel te lijden. - Vervolgens aangemerkt hebbende, dat de Geele Koorts uit Noord-Amerika na Spanje is overgebragt, gaat hij het vooroordeel te keer, alsof men voor de verspreiding dier Ziekte in andere oorden van Europa niet te vreezen hadde. En, in der daad, de redenen, hiervoor aangevoerd, dunken ons van dien aart en kragt te zijn, dat de aangepreezene behoedmiddelen tegen de voortloopende besmetting wel degelijk de openbaare opmerking moeten trekken.
Hierop nu volgt de vertaaling van de opgave der maatregelen, welke, volgens den Altdorfschen Hoogleeraar,

{==716==} {>>pagina-aanduiding<<}
moeten te werk gesteld worden, om, ingevalle het kwaad, onverhoopt, zich van nieuws in het zuidelijk gedeelte van Europa openbaarde, te verhoeden, dat hetzelve niet verder Noordwaarts doordringe. De Frankische Kreitsverordening wordt hier met lof vermeld, gelijk ook de Prijsvraag, in de Pruissische Staaten hieromtrent uitgeschreeven. Doch tot nader berigt moeten wij tot het Werk zelf overwijzen, van 't welk ons plan een doorloopend verslag niet gedoogt.

Aanspraak van den Baljuw van Rhijnland, bij gelegenheid der aanzegging van den Dood aan Harmen Hendrik Wijnands, Peter Albert, Anna Maria Elisabeth Walters en Elisabeth Josephs, als mede de Crimineele Eischen en Vonnissen tegen dezelve, en tegen Harmen Hendrikse Wijnands, jr. Te Leijden, bij D. du Mortier en Zoon, enz. 1805. In gr. 8vo. 71 Bl.

Reeds voordat dit boeksken ons onder het oog kwam, hadden wij, niet dan met ontroering en een killen schrik, de volvoering van het strafvonnis vernomen, 't welk de Heer Baljuw van Rhijnland, Mr. françois gualtherus blok, Amptshalve, zich verpligt vondt, over vijf monsters, die, in menschelijke gedaante, in de zamenleeving rondzworven, te vellen. Meer dan eens dagten wij, onder het leezen van de hier vermelde Doodvonnissen: ‘hoe gelukkig is de mensch, die, aan de hand eener beschaafde Opvoedinge, tot vlijt en naarstigheid, tot een arbeidzaam leeven, wordt opgegeleid! hoe gelukkig, vooral, de mensch, wien de beginzels van eerlijkheid en braafheid, en van eerbied voor eene regtvaardige Voorzienigheid, al vroeg worden ingeprent!’ Meermaalen lazen wij de berigten van Mannen, die, door moord en diefstal, in het leeven en de bezittingen der natuurgenooten hunne moord- en roofzieke handen sloegen. Maar dat ook Vrouwen, van wier karakter zagtaartigheid als een hoofdtrek moet beschouwd worden, zoo zeer van haaren oorspronkelijken aanleg kunnen verbasteren, dat zij haare handen in menschenbloed wasschen, dit bedroeft den Menschenvriend, die, van den hoogen aanleg der schoone sexe, waardige begrippen voedt. En, egter, ontmoeten ons hier twee Vrouwen, die, zoo niet

{==717==} {>>pagina-aanduiding<<}
handdaadig, immers bij meer dan éénen gewelddaadigen, ongetergden moord, tegenwoordig geweest waren. Zwaarwigtige post eens Regters, in zulken zorgelijken toestand, die den Baljuw blok, wiens menschlievend en zagt karakter ons bekend is, zeer zwaar op het hart moet gewogen hebben! Van den ernst en het gevoel, die hem bezielden, draagt de mannelijke Aanspraak getuigenis, die hij tot de gedaagde afschuwelijke booswigten deedt. Uit die Aanspraak willen wij een gedeelte afschrijven, 't welk zoo wel den Heer Baljuw in deszelfs gevoelvol karakter teekent, als de menigte en grootheid der gruweldaaden vermeldt. ‘Ik verbeelde mij (zoo luidt, onder andere, 's Mans rede) met het hoogste afgrijzen (en wie onder uwe regters, en deze schaar van omstanders, doet dit niet met mij?) den prangenden angst en wanhoop der rampzalige slagtoffers van uwe ontaarde wreedheid en onverzadigbaren bloeddorst, welke gij, in euvelen moede, misschien met vermaak, (waarop althans één onder ulieden in zijnen kerker nog roemen durfde!) en alleen om vuil gewin, zelvs wanneer gij uwe snode doeleinden buiten dat bereiken kondet; dan eens door het geweldig smoren van hunne ademhaling verwurgd (*), dan weder door allerlei soort van moordgeweeren met eenen langzamen en smartelijken dood gemarteld en afgemaakt hebt. Ik verbeelde mij nog te horen die afgebrokene zugten, dat kermen en smeken uwer vermoorde medemenschen, met den dood op de lippen uitgeboezemd, bovenal dat

{==718==} {>>pagina-aanduiding<<}
bidden om haar leven, met aanbod van alle hare goederen, door die oude vrouw (*), die voor zeven jaren, reeds met uwe knuppels doodelijk gewond, haren man, in haar gezigt vermoord, nevens zig zag wentelen in zijn bloed, en, zelve krimpende van pijnen, uit hare eigen wonden stromen bloeds voelde vloeien; en ulieden daarentegen, onder een ijslijk geschreeuw en getier, uwe verwoede slagen op haar hoofd verdubbelende, tot dat zij den adem uitblies. En God alleen weet, hoe gijlieden met uwe vloekverwanten nog juichtet over uwe helsche zegepraal, op weerloze menschen behaald, en in de samelplaatsen
uwer bende, of onder den bloten hemel, daar zijn alziend oog u nogthans gadesloeg, met bebloede handen uwen buit verdeeldet, en hunnen uitvaart vierdet.
Ik verbeelde mij eindelijk, hoe gij op uwe snode togten, tuk op roof, in de stilte van den avond, u met uwe spitsbroederen vereenigdet om uwen prooi op te speuren; hoe gij, in het holle van den nagt, loerdet op het tijdstip, waarop zig de vermoeide landlieden vreedzaam ter rust begaven; hoe gij dan beraadslaagdet, en besloot, om, zelvs met het doorbreken der hechtste

{==719==} {>>pagina-aanduiding<<}
muren, u eenen weg te banen tot in hunne huizen; hoe gij uwe bloeddorstige treden wendet naar hunne slaapsteden, en daar met blote messen gereed stondt, om, op het eerste ontwaken (*), of wederstand, vaders, moeders, en misschien gansche huisgezinnen, als met éénen slag, ter neder te vellen; en dan, schoon 'er tusschen hun leven en dood slechts ééne schreede was, schoon de Almagt hun, reeds met den dolk op het hart, onkundig liet van hun gevaar, en hij alleen uwe moorddadige armen nu en dan te rug hield; gijlieden dan evenwel hunne bezittingen, meestal met zuren arbeid ge-
{==720==} {>>pagina-aanduiding<<}
wonnen, roofdet, en baldadig, en met slempen, als in één enkeld ogenblik verslondt.’
Des Baljuws zagtaartig gemoed roemden wij boven. De volgende aanhaaling vertoont zijne nederigheid en Christelijk mededogen. ‘Zo hartlijk ik hem (den Opperregter) dank, dat ik het eerste werktuig mogt zijn, om ulieden, en door u het talrijk rot uwer medepligtigen, te ontdekken, en het leven en den welvaard van mijne landsgenoten te helpen beschermen voor verdere slagting van uwe of hunne zijde; even zo zeer gevoel ik, meer dan ooit, mijne eige verpligting, om aan hem hier openlijk mijne nederige hulde te doen, dat hij mij voor soortgelijke boosheden bewaard heeft, daar ik het aan mij zelven geenszins mag toeschrijven, dat ik niet geboren ben in uwe omstandigheden, en niet sta in uwe plaats. - En juist daarom heb ik een innerlijk medelijden met uwen beklaaglijken toestand, en wensch nog uw eenwig welzijn, zo veel in mij is, te helpen bevorderen.
Als uw natuurgenoot en medechristen, zo gij eenig denkbeeld hebt, wat een Christen is, stel ik thans mijne amptsbediening ter zijde, en vermaan ulieden met allen ernst, dat gij mijnen laatsten raad, dien ik u zo dikwijls te voren met toegenegenheid mededeelde, niet langer verwerpt. - Zoudt gijlieden, nog in vrijheid leevende, den allesoverweldigenden stroom van vuurof watersnood niet tragten te ontvlugten, of zoudt gij moedwillig een gapend verderf te gemoet lopen? Zoudt gij, ziek zijnde, of worstelende met pijnen, de hulpmiddelen van eenen geneesheer, of wondheler, weigeren, die u werden aangeboden? Hebt gij u eertijds niet verstout, om uw dierlijk leven te redden uit de handen van geregtsdienaars, zelvs ten kosten van hunnen dood (*); en zoudt gij dan uw anderszins onvermijdlijk ongeluk niet nog in tijds tragten te ontgaan?
Bedenkt dan,’ enz. Hier volgen eenige godsdienstige raadgeevingen, die wij niet kunnen overneemen.
Daar nu, uit voldoende bewijzen, den Regteren was gebleeken, dat de eerste der bovengenoemde Gevangenen

{==721==} {>>pagina-aanduiding<<}
bij zeven, de tweede bij zes, de derde bij twee, en de vierde bij drie gewelddaadige moorden tegenwoordig, of daaraan handdaadig geweest waren, behalven eene menigte rooverijen en diefstallen, aan welke zij allen zich schuldig gemaakt hadden, konde het niet uitblijven, of het zwaard der geregtigheid moest, met een verpletterenden slag, op het hoofd dier uitvaagzelen van het menschdom, dier pesten der zamenleevinge, nederdaalen; stervende de twee eersten op het Rad, de twee anderen aan de Galg; terwijl de vijfde, een ongemeen schrandere knaap van 17 jaaren, eene geesseling en brandmerk, nevens eene zestigiaarige gevangenis, tot loon zijner euveldaaden ontving.




Beknopte Handleiding tot de Aardrijksbeschrijving, ontworpen door J.E. Fabri, Hoogleeraar te Erlangen enz. Naar den Tienden verbeterden Druk, of volgens de laatste en echte Uitgave, uit het Hoogduitsch vertaald. Nagezien, en met de noodige Veranderingen en Bijvoegzels, tot heden, verrijkt, en voorzien met een Voorbericht van Jacob de Gelder, Mathematicus in den Haage. Te Haarlem, bij F. Bohn. 1805. In 8vo. 376 Bl.

Onvolmaaktheid is een stempel, op alle menschlijke voortbrengzels gedrukt, op eenige met grooter en zigtbaarder letteren, dan op gene; met de allergrootste, zou men mogen zeggen, op die de Aardrijkskunde betreffen, daar deeze van nieuwe Ontdekkingen steeds vermeerdering ontvangt, en, door Staatsverwisselingen, voor geduurige veranderingen blootstaat: de laatstgemelde oorzaaken werken, ten deezen dage, zo zeer als immer. Zulks, wel verre van eene rede op te leveren, om de uitgave van Geschriften, in dit vak, noodloos te maaken, dient ter rede van aanprijzing. Van hier, dat, over 't algemeen, nieuwe Kaarten den voorrang van oude verdienen, en dat onderwijzende Geschriften in de Aardrijkskunde de oudere, als 't ware, verdringen.
Aan korte Begrippen tot deeze zo aangenaame als noodige Weetenschap heeft het der Boeken-wereld niet ontbroken. Wij zien dezelve vermeerderd door het Werkje voorhanden. Op 't zelve mogen wij de evengemaakte aanmerking toepassen, en in volle ruimte verklaaren, dat het alle tot nog toe in onze taal uitgegeevene overtreft. Welk een onthaal het in Duitschland ontmoet hebbe, wijzen de herhaalde egte Uitgaven uit, en kunnen de onegte, waarover zich de Erlangsche Hoogleeraar met rede beklaagt, ten bijkomenden bewijze dienen.
Gelijk doorgaans, in alle Aardrijkskundige Geschriften, het Land van 's Vervaardigers inwooninge eigenaartig een ruim,

{==722==} {>>pagina-aanduiding<<}
en niet altoos aan andere Landen geëvenredigd, aandeel krijgt, zo deelde ook Duitschland daarin bij fabri. De Vertaaler, de Overziener de gelder, en de Uitgeever, hebben dit gebrek, ten aanziene van ons Gemeenebest, zonder van het Plan des oorspronglijken Schrijvers af te wijken, vergoed, en eene, voor dit Werkje vrij omstandige, aanduiding van eene en andere weetenswaardige bijzonderheid voor de Bataafsche Jeugd gegeeven.
Onder de beärbeiding, ja zedert het afdrukken van dit Werkje, zijn 'er veele en zeer aanmerkelijke veranderingen voorgevallen, welke van belang waren, in eene nieuwe Aardrijkskunde, vermeld te worden. Om een zo volledig mogelijk Handboekje te leveren, heeft zich, gelijk een Naberigt vermeldt, de Uitgeever de kosten getroost, om dat gedeelte van 't zelve, het welk onze Staatsregeering beschrijft, op het naauwkeurigst te doen verbeteren en herdrukken; ofschoon het hem ondoenlijk geweest is, en ook voor ons van minder belang was, om op dezelfde wijze te werk te gaan met betrekking tot Frankrijk en Italie. Waarom hij (zich zulks voorbehoudende tot een eventueelen herdruk) thans meent te kunnen volstaan, met alleen te herinneren, dat de Keizerlijke waardigheid in Frankrijk erflijk is opgedraagen aan napoleon buonaparte, die naderhand ook tot Koning van Italie verheven is. Hij voegt 'er nog eene en andere verandering bij, ten aanziene van de Territoriaale Verdeeling onzer Republiek, volgens het tiende Artikel der jongste Staatsregeling.
De in de Aardrijkskunde beroemde Hoogleeraar erkent, dat de Uitgave (naar welke deeze Vertaaling vervaardigd is) naauwkeuriger in het licht verschijnt, dan eene der voorigen; dewijl de Uitgeever, ten dien einde, noch moeite noch kosten gespaard hadt, en den Schrijver veele Aanmerkingen ter overzieninge waren toegezonden. Langs deezen weg komt men de wel onbereik-, doch naderbaare Volmaaktheid, in een Werkje van deezen aart, bij. Het is den Nederduitschen Uitgeever aan te raaden, om zelve een doorschooten Exemplaar te houden, of in handen van eenen Aardrijkskundige te geeven, ten einde de veelvuldige veranderingen, reeds voorgevallen, en die dagelijks staan te vermeerderen, op te teekenen.
Zo als het is, kan het niet alleen der Schooljeugd ten nuttig Onderwijsboek, maar ook algemeen den Aardrijkskundigen ten Handboek dienen. Om het als zodanig te gebruiken, strekt inzonderheid het zeer breed en volkomen Register, 't geen agteraan gevoegd is. Wij namen, daar Ulm, terwijl wij dit schrijven, door den loop des, ongelukkig voor het geteisterd Europa, weder ontstooken Oorlogs, aan de orde van den dag is, het Boekje op, en vonden 'er dit onderrigt, deeze Stad betreffende, wel kort, doch voor den aart deezes

{==723==} {>>pagina-aanduiding<<}
Geschrifts uitvoerig genoeg: ‘Ulm (Ulma) aan den Donau, met 15000 Inwooners, thans zonder vestingwerken, (de Munster kerk is een der grootste Kerken van Duitschland); de handel dezer Stad is thans wel zoo gewigtig niet dan [lees als] in de vijftiende en zestiende Eeuw, maar echter nog niet geheel onbeduidend, en 'er is hier nog veel scheepvaart op den Donau.’
Bij het doorbladeren vonden wij allerwegen aanwijzingen van de beste Kaarten; doch verre de meeste Hoogduitsche; zeer eigenaartig in het oorspronglijke, doch min geschikt voor onze Landgenooten, als welke zich hier te lande bezwaarlijk laaten aanschaffen. Dan wij verneemen van goeder hand, dat dit weezenlijk gebrek staat verholpen te worden door een Bijvoegzel, de beste en bruikbaarste Kaarten, in ons Vaderland voorhanden, opgeevende. Zulks zal de bruikbaarheid van dit Werkje niet weinig vermeerderen.





L. Meijers Woordenschat, bevattende, in drie Deelen, de Verklaaring der Basterdwoorden, Kunstwoorden, en verouderde Woorden; laatstlijk merklijk verbeterd en vermeerderd door E.W. Cramerus, nu verder beschaafd en verrijkt, naar de behoefte van den tegenwoordigen tijd, door den arbeid van verscheiden Taalminnaars. Twaalfde Druk. Te Dordrecht, bij A. Blussé en Zoon. 1805. In gr. 8vo. 514 bl.

Ten dienste van de zulken, die met dit nuttig en ongemeen sterk begeerd Boek niet genoeg bekend zijn, willen wij deszelfs opkomst en voortgang in eenige volzinnen leeren kennen. L. meijer, Geneesheer te Amsterdam, was, voor bijkans tweehonderd jaaren, de oorspronkelijke Schrijver. Zonder eenige onderscheiding, bevatteden de twee eerste Uitgaven de verklaaring van de Basterd en Kunstwoorden, ondereen gemengd. In eene derde Uitgave wierdt dit verholpen, door eene gepaste vaneenscheiding dier ongelijksoortige woorden, en, in eene volgende Uitgave, het Werk met een derde Deel, de verklaaring van verouderde Woorden behelzende, vermeerderd. Uit hoofde van den sterken aftrek des Werks, was eene herhaalde oplage telkens noodig, en kwam het nimmer van nieuws ten voorschijn, zonder meer of min aanmerkelijke bijvoegzels of verbeteringen. De naastlaatste, welke hiertoe zijne bekende vlijt aanwendde, was de onlangs gestorvene taalkundige ernst willem cramerus; nu bijkans vijf-en-twintig jaaren geleeden, bezorgde hij de elfde Uitgave, die thans zoo goed als uitverkogt zijnde, eenige Taalminnaars hunne poogingen deedt vereenigen, ‘om de onderscheiden deelen des Woordenschats nogmaals te overzien, en het geheel als op nieuw te bewerken, met weg-
{==724==} {>>pagina-aanduiding<<}
werping van veel dubbelds of volstrekt overtolligs onder het oude, in woorden en verklaaringen, met bijvoeging daarentegen van oneindig meer nieuws, dat in beide opzichten thans ontbrak, en met verdere invoering eener eenparige zuiverheid in de spelling en der meestmogelijke orde in het gansche samenstel. Op deze wijze,’ vervolgen de Uitgeevers, ‘door deze twaalfde Uitgave, niet minder althans dan de vorigen in den tijd, zo veel men kon, te brengen op de hoogte van de vorderingen der Nederlandsche taalkennis en smaak, zo wel als van de steeds toenemende behoefte van het daarin gezocht onderwijs, heeft men aan dit Boek zijne overoude nuttigheid en achting bij
voortduuring willen verzekeren.’
Ten dienste van hun, die den aanleg en de uitvoering van meijer's Woordenschat niet kennen, diene het volgende tot narigt. Het Werk, zoo als boven reeds is aangemerkt, is in drie Deelen onderscheiden. Het eerste Deel bevat meest alle de Basterdwoorden, in de Wanduitsche Schrijvers voorkomende, en door h.l. spiegel, d.v. coornhert, p.c. hooft, h. de groot, c. huighens, g.a. brederode, s. koster, j. van vondel, en volgende voortreffelijke Taalkundigen, naauwkeurig en met kracht vertaald. Eene even naauwkeurige en krachtige Overzetting van meest alle Kunstwoorden, uit de Godgeleerdheid, Rechtsgeleerdheid, Wijsbegeerte, Wis., Ontleed-, Kruid-, Kruidmeng-, Schei-, Genees-, Heel-, Vroed- en Spraakkunde, door s. stevyn, de Kamer in liefde bloeijende, h. de groot, j.a. ban, v.f. plemp, de Vertaalers van kekkerman, ramus, en molyn, a.l. kok, t. staffard, en laatere Nederlandsche Geleerden, is de inhoud des tweeden Deels; terwijl in het derde en laatste Deel meest alle de verouderde en ongewoone Woorden, zo in de oude Nederduitsche Schriften, als bij melis stoke, c. kiliaan, h.l. spiegel, r. visscher, d.v. coornhert, p.c. hooft, s. koster, j. kats, c. huighens, j. van vondel, j. de dekker, en andere Taalkundige Schrijvers gebruikelijk, bijeen vergaderd zijn, en met bekender woorden, ook somtijds met korte uitleggingen, verklaard worden.
De veelvuldige nuttigheid deezes Werks, in meer dan één opzigt, zal uit deeze algemeene opgave van den inhoud kunnen blijken. Beoeffenaars van de oude Nederduitsche Taale, met naame, zullen het met voordeel raadpleegen. Om ons berigt eenigzins te verleevendigen, zullen wij, ten dienste der laatstgemelden, uit het derde Deel eenige staalen aanvoeren. ‘Aa, Aade, of Ee, betekent in de oude Duitsche taal water; gelijk a en e bij ons geduurig door-een gebruikt worden, als in watering, wetering, enz. Hiervandaan zijn alle de wateren aa of ee genaamd, als Wijd-aa, Noord-
{==725==} {>>pagina-aanduiding<<}
aa, Hidders-ee, Zieriks-ee, Bommen-ee, Duuven-ee, eeland, en nu eiland, als of men zeide een waterland.’ - ‘Aver, over. Een Friesch woord. Van aver t' aver, van voorouders tot voorouders, waarvoor bij het gemeene volk in gebruik is van haver tot garst. Sommigen schijnt toe, als of van aver t' aver zo veel is, als van over t' over; maar ons dunkt gevoeglijker, dat men zegge, dat het zo veel is, als van ouder t' ouder, wordende de Vlaamsche uitspraak hierin gevolgd, welke voor oud zegt aud, en voor ouder, auder, voor ouwer, auwer; en alzo van auwer t' auwer, en eindelijk van aver t' aver.’ - ‘Doemen was eigenlijk, in de vierschaare, in het gerichte, zijne stem
geeven, om iemand vrij te kennen, of schuldig te verklaaren aan hetgeen dat ten iemands laste geëischt was. Hiervandaan komt een hertogh-doem, bisschop-doem, schepen-doem, azing-doem; en in het gemeen drukt het uit eene achting van die zaak, daar het bijgevoegd was, maag-doem, heilig-doem, dat voor maag, voor heilig te achten, te houden is.’ - ‘El, ander. Waarvan bij de ouden ook in gebruike was iemand el, iemand anders, en niemand el, niemand anders. Heden gebruiken wij een spruiteling (derivatum) daarvan, ellers, of elders, op een andere plaats.’ - ‘Heughe, hoghe, zin, verstand, troost, hoop, vermaak, wellust, blijdschap. Met heughe en meughe, met lust en begeerte: want meughe, of moghe, betekent begeerte. Van dit heughe komt heughelijk, verheugen, waarvan (voor) men oudtijds plag te zeggen heughen, als ook heugtijdt, of hoghetijdt, hooghtijdt, een tijd tot verheuging bestemd, hetwelk niet komt van hoogh, dat is verheven.’ - ‘Meuge, magt, begeerte. Teghen heugh en meugh, tegen lust en begeerte. Meughen eenige spijs, zegt men, als men die gaarne eet; niet meughen, als men daar een afkeer van heeft. Zo zegt men ook, hij eet zo meughelijk, dat is smaaklijk.’ - ‘Magschien,
en bij verkorting masschien, zo veel als 't mag of kan geschieden, even als peut-être bij de Franschen; waarvan men nu zegt misschien.’ - ‘Moude, mouwe, een doodkist, of uitgehouwen vat; waarvan de naam nog in wezen is in het woord Melkmoude. Ook is het woord Moude, of liever Mout, in de betekenis van een' langwerpig ronden uitgeholden bak, nog zeer bekend en gebruiklijk, enz.’ - ‘Nacht betekende bij de Ouden avond, in welke betekenis 'er samenzettelingen (composita) in gebruik zijn, nachteeten, nachtmaal, nachttabbaard, vastnacht, enz. De Engelschen gebruiken hun night nog veel in deezen zin.’ - ‘Ne, neen, niet. De Vlamingen zeggen nog: Ik ne wil, ik ne zal 't niet doen. In Holland gebruikt men daarvoor en, met omstelling der letteren: Ik en wil, ik en zal, enz. Uit dit ne, en iemand, ergens, iets, oyt, een, enz. zijn samengesteld, niemand, nergens, niets, noyt, neen.’ - ‘Pijn, moeite, arbeid. Hiervan zegt men nog, het is der pijne niet

{==726==} {>>pagina-aanduiding<<}
waard.’ - ‘Quik, leevende, leevendig, vlug, gaauw, rap. In den overtreffenden trap quikste. Dit woord is heden nog gebruiklijk in veele samenzettingen, als quikzilver, quikstaart, enz. liever kwikzilver, kwikstaart. In de Engelsche taal is het woord quick, in de betekenis van vlug, leevendig, schielijk, nog in volkomen gebruik.’ - ‘Sol over bol, sollebol, solebol, hol over bol vallen, als of men zeide, de zoolen over 't hoofd vallen.’ - Niet onaangenaam, vertrouwen wij, zullen deeze aanhaalingen zijn aan de zulken onzer Leezeren, die van de beoeffening der Nederduitsche taale werk maaken, en tevens om de waarde en het gebruik van dit gedeelte van meijer's Woordenschat te doen kennen.

Christelijke Gezangen voor de Openbare en Huisselijke Hervormde Godsdienstoefening, bij de Walsche Gemeenten ingevoerd. Te Dordrecht, bij A. Blussé en Zoon. In 8vo. 284 bl.

Het eenvoudige, goede Gezangboek, het welk de Hervormde Walsche Gemeenten in ons Vaderland thans zo veel stichting geeft, heeft waarlijk den naijver opgewekt bij de Nederduitschen, alwaar Christelijke Kerkgezangen reeds lang met ernst begeerd werden, en volstrekt behoefte zijn. Wij vernemen met blijdschap, dat 'er alle hoop is, dat eene zo gewenschte verbetering in den Eerdienst van het grootst gedeelte onzer Landgenoten toch nu welhaast zal worden tot stand gebragt; en ofschoon wij het volmaakte, laten wij liever zeggen het zeer voortreflijke, nog niet kunnen verwachten, zien wij echter met vreugde te gemoet het waarlijk verbeterde en doelmatige, hetwelk de tegenwoordige trap van verlichting en geheel de tegenwoordige stand van zaken zal veroorloven te geven. In zulk een tijdstip is eene overbrenging van het Gezangboek, dat thans voor ons ligt, ons hartelijk welkom, daar het uitnemend geschikt is om de gemoederen voor te bereiden, en de toon en inhoud het vooroordeel krachtig moeten tegenwerken. De ongenoemde navolgers van het oorspronglijke spreken zelve met zo veel bescheidenheid van deze hunne poging, dat wij ons met het overnemen van hunne woorden kunnen vergenoegen: Het spreekt van zelve, dat het eene Gezang gelukkiger en krachtiger dan het andere uitgevallen is, en niet minder is het zo gelegen met de Naarvolgingen, daar dezelve, genoegzaam allen, naar de Fransche Zangwijzen geregeld zijn.
Het 117de Gezang kiezen wij tot eene proeve:

{==727==} {>>pagina-aanduiding<<}


	Eendragt.
Wij hebben allen van Gods hand 
Het levenslicht ontsangen; 
't Versterken van den broederband 
Is 't Goddelijk verlangen. 
Een zelfde hemel, ons bereid, 
Een zelfde zalige eeuwigheid 
Strekt eenmaal ter belooning 
Van onze deugdbetooning. 
 
't Veroorzaakt ons elende en smart 
Als wij dien band verbreken: 
Waartoe verscheuren wij ons hart, 
Door haat en twist te kweken? 
De vijandschap verdrukt de deugd, 
Vergiftigt alle levensvreugd; 
Toen de afgunst tweedragt baarde, 
Ontstond de hel op de aarde. 
 
Wij willen, God van liefde en vreê! 
Als broeders samen leven; 
Dit is uw wil en onze beê: 
De tweedragt zij verdreven. 
Maak ons opmerkzaam, goede God! 
Op zulk een ligt en zagt gebod: 
Houd ons, tot goed bewogen, 
Den liefdepligt voor oogen. 
 
De liefde, ô Hemelmajesteit! 
Leert ons geduldbetooning, 
Vervult ons hart met nedrigheid, 
De bronwel van verschooning. 
Geef dat, als iemand ons misdoet, 
Ons hart zich tot vergifnis spoed'; 
Dat we andren nooit bedroeven, 
Onszelv' gestreng beproeven. 
 
Dan zullen wij, barmhartig God! 
In vrede en eendragt leven; 
En in dit streelend rustgenot 
Zult ge ons uw zegen geven. 
Dan prijzen wij verëend te saam', 
Met lof en dank, uw' grooten naam; 
Dan zal in 't hof der hoven 
Eén hart, één ziel, u loven! 

Dat het Gezang echter bij de overbrenging niet gewonnen

{==728==} {>>pagina-aanduiding<<}
heeft, blijkt bij de eenvoudige vergelijking; alleen het laatste Couplet moge dit bewijzen:

Ainsi nous passerons nos jours 
Dans la douce concorde, 
Certain de ton Divin secours, 
Dieu de miséricorde! 
Frères unis, nous bénirons 
Ton saint Nom, nous ne formerons, 
Animés par ta flamme, 
Qu'un même coeur, qu'une ame. 

Het oorsponglijke bedoelt den hemel op aarde, en spreekt van het hof der hoven niet.

Herman Lange. Door August Lafontaine. IIde Deel. Met Platen. Te Haarlem, bij F. Bohn. 1805. In gr. 8vo. 358 bl.

De Geschiedenis neemt eenen anderen loop, dan wij vermoed hadden: al vroeg in dit Deel zien wij Herman Lange gehuwd naar zijnen wensch, en volkomen gelukkig gehuwd; en al het ongeluk, dat wij voor hem vreesden, werd afgewend, dan alleen in zo verre men het leven in den gelukkigen middenstand, voor eenen man, wiens rang en verdiensten hem de rechtmatigste aanspraak gaven op de schitterendste rol en de belangrijkste posten, ongeluk zou willen noemen. Herman, intusschen, kon zich met zijne innerlijke waarde en de genoegens der deugd, met het volop genot van huislijke vreugd, en de zaligheid van huwelijks- en kinderliefde, met de zuiverste vriendschap daarenboven, volkomen vergenoegen. Indedaad onderscheidt zich deze Roman van zeer vele andere, niet alleen daardoor, dat niet eindelijk met het huwelijk alles eindigt, als ware dit het éénig geluk; maar, na dat Herman hierin zijnen wensch bereikt had, wordt de Geschiedenis vooral niet minder belangrijk, en is, in ons oog, een uitnemend tafereel en belangrijke aanwijzing, hoe men, van alle uitwendige omstandigheden des geluks onafhanglijk, ware menschlijke vreagd, in den schoot van zijn gezin en in eenen klenen werkkring, meer dan overvloedig en waardig kan genieten. Door een zeer levendig kontrast wordt de waarde der deugd en stille levenswijsheid telkens nog dieper in het hart gedrukt: en de man van een vast karakter en onwankelbare zedelijke beginzelen (hier eindelijk de alleen recht gelukkige, en de eindelijke toevlucht en redder van hun, die zo zeer van hem verschilden in handelingen en bedoelingen) sleept den Lezer weg, die niet zo zeer met hem, als wel met het goede en edele in zijn karakter en verrichtingen, wordt

{==729==} {>>pagina-aanduiding<<}
ingenomen, en gelijkvormigheid daaraan niet kan nalaten te wenschen. Het zal niet nodig zijn, de Geschiedenis door te lopen, of 'er iets tot lof van den Schrijver bij te voegen, die reeds genoeg, ook door dit ons Tijdschrift, aan onze Landgenoten bekend is, en wiens menigvuldige voortbrengzels van vernuft en smaak, altijd gelijksoortig, en van denzelfden echten zedelijken stempel, algemenen bijval moeten vinden. Maar, daar wij zo gaarne, bij iedere gelegenheid, wenken en opmerkingen van den belangrijksten aard helpen verbreiden, geven wij het volgende ter proeve, en bevelen het aan 't ernstigst nadenken: (Het is een gesprek van Herman met den Leeraar in het klene stadje, daar hij zijn leven doorbragt, en met wien hij de zaligste vriendschap genoot:)
‘Hunne kinderen waren voor hen nog een band te meer. Het duurde lang, eer beiden zich konden verënigen, over de beste wijze, van kinderen op te voeden en te onderwijzen. Muhlenberg drong aan op ene volkomene leerstellige opvoeding; Herman op ene stuksgewijze. De eerste meende, kinderen moesten van alles duidelijke en volledige denkbeelden bekomen. Herman had niets tegen het duidelijke, in zo verre dit bij kinderen uitvoerlijk is: “maar het volledige,” zeide hij, “deugt niet met al voor kinderen. Zij moeten alleen de slotsommen hebben, omdat zij kinderen zijn.”
Verstand, grondbeginsels, duidelijke overtuiging!’ zeide Muhlenberg.
‘Gevoel, verbeeldingskracht, geloof!’ zeide Herman.
‘Deze sluit ik niet uit; maar het andere is de hoofdzaak.’
‘Dat is voor kinderen niet waar. Het laatste maakt de hoofdzaak uit; het eerste volgt naderhand wel.’
‘Zeg mij eens, hoe wilt gij hen dan onderwijzen?’
‘Zoo als de natuur ons onderwijst. Het gene wij ondervinden, wordt in onze ziel klaar, duidelijk, onuitwischbaarlemand kan een boekdeel over de beschouwende werktuigkunde schrijven, zonder dat hij raad weet om een okshoofd wijn in den kelder te brengen. Hij staat wel bij de kelderdeur, en praat, tot verbazing van zijn volk, over het hellend vlak; maar het vat wijn blijft stil liggen. Nu komen 'er een paar kelderknechts, die geen enkele letter van de werktuigkunde weten; en deze brengen het okshoofd in den kelder, als of het benen had. Daar hebt gij het onderscheid tusschen weten en doen.’
‘Wilt gij dan het weten buiten sluiten?’
‘Daar beware mij de Hemel voor! Maar het is niet zoo veel waardig als het doen. Wij willen toch van de kinderen vooreerst geene geleerden maken; en even zoo min is dit hunne laatste bestemming. Goede, brave, nuttige menschen moeten zij worden, die voor zichzelven en voor anderen met hoofd en hart arbeiden, die om een paar krabben in de hand,

{==730==} {>>pagina-aanduiding<<}
of zelfs in het hart, niet veel geven, maar die het geloof in ene betere toekomst, in tijd en eeuwigheid, vasthouden; menschen, die eenmaal den dood vrolijk te gemoet kunnen treden, omdat zij weten dat hun vaderland boven de starren is. Daartoe behoort hart, kracht, geloof en doen; niet bespiegelen en ijdel weten. En eerst, vriend Muhlenberg! moeten zij vrolijke kinderen wezen; niet eens goede menschen, maar alleen goede kinderen; en een vrolijk kind is een goed kind. Eerst moeten zij leren, te gehoorzamen, menschen te achten, en dan menschen te worden, dat is...’
‘En hebben zij daartoe niet de grootste beschaving van hun verstand nodig?’
‘Wel nu, juist dat zelfde zeg ik immers!’
‘Zegt gij dat?’
‘Dat zeg ik! Luister; onze opvoeding komt mij voor, als of ik een' geleerd muzijkant liet komen; en deze tegen over het kind ging zitten, en zijn onderwijs begon. Het kind leert de gansche Theorie der Muzijk, de leer van de generaale bas. Bij slot weet het alles, maar het kan noch spelen, noch componeren. Hier prijs ik den Orgelist! die zet het kind voor het klavier, legt 'er een stuk op, verklaart, wijst, en gaat niet eer verder, vóór dat het kind dat gene doen en maken kan, wat het leert. Haal den eersten Dansser uit Parijs, en laat hij aan uwe vrouw, die nooit gedanst heeft, de gehele Theorie der Danskunst voordragen; ik sta 'er u voor in, zij danst toch niet; en zo zij noit dansen gezien had, zou zij 'er niet eens een levend denkbeeld van hebben. De blinde Engelschman leerde te Oxfort, of waar het mag geweest zijn, de gezicht- en doorzichtkunde, en had niet eens een denkbeeld van het licht. Ziedaar weten en doen! Waarom leren onze jongens in de scholen, onder de opleiding der kundigste Latinisten, geen Latyn, en bij een prul van een' taalmeester heel ordenlijk Fransch? (Dat de Latynsche taal zoo verbazend veel moeilijker zou wezen, dan enige andere, is niet waar: de Romeïnsche boeren leerden ze immers, even als onze kinderen hunne moedertaal, binnen een paar jaren.) Waarom dat? omdat men het Latyn met de Theorie begint, en niet, zoo als de Taalmeester het Fransch, met de oefening. Daar hebt gij weten en doen! Deze en gene schrijft het schoonste samenstel der zedekunde, zou zich voor de waarheid van zijne stellingen laten folteren, en - in zijn hart ziet het 'er uit, als of de mensch voor geen zedelijk gevoel vatbaar ware; in zijn huis gebeuren duivelarijen, die een eerlijk zakkendrager verfoeijen zou, die in staat zou zijn u te vragen: wat? zou ik een geweten hebben? zou ik pligten hebben? Daar hebt gij
weten en doen! Waarom, om u a contrario uit het veld te slaan, - waarom schreef Helvetius tegen de vriendschap,

{==731==} {>>pagina-aanduiding<<}
en verklaarde ze voor eigenbaat, terwijl hij toch een van de tederste, onbaatzuchtigste vrienden was? Daar hebt gij nu weten en doen!’
‘Dus is bij u, naar het schijnt, de geleerdheid dan geen notendop waardig?’
‘Wie heeft dat gezegd? Ik heb slechts over weten en doen gesproken! Geleerdheid, lieve vriend, is voor mij het eerwaardigste op de wereld, maar niet altijd de Geleerden. Wat zouden wij menschen toch zijn, zonder de noeste beschaving van alle wetenschappen! Maar ik wil dit zeggen: vele geleerden zijn als de Negerslaaf, die de zuiker plant, wiedt, oppast, kookt, en raffineert, in tonnen pakt en naa het schip sleept, zonder die van zijn leven geproefd, of zich met iet anders, dan met grove bittere wortelen, gevoed te hebben - of gelijk de bergwerker, die het goud uit de aarde wroet, zuivert, smelt, loutert, zonder daar oit in zijn leven een stuk van te bezitten. Dat wil ik zeggen, en bij gevolg, dat doen beter is dan weten; dat wij derhalven, bij de opvoeding onzer kinderen, noit doen van weten mogen afscheiden, en dat wij de Theorie tot het laatst moeten sparen, omdat ene Theorie een gevolg is van stellingen, welke men hebben kan, zonder ze te verstaan; en die men verstaan kan, zonder ze oit te pas te brengen. Zullen onze kinderen eens geleerden worden, die hun brood, en niet hunne deugd, uit de zedekunde halen, die de geschiedenis behandelen, om Archivarissen, Geschiedschrijvers of Professors te worden, en niet edele menschen, die uit de geschiedenis leren, wat een sterk hart vermag, wanneer het de menschen lief heeft, dan moeten wij zekerlijk de zedekunde onder a b c enz. brengen, en bij de geschiedenis toch noit het jaartal en den datum vergeten. Dit meen ik, Muhlenberg; en dat bedoelt gij ook. De verbeelding en het hart zijn geene krukken voor een lam verstand, maar de levende adem, met welken de mensch de wetenschappen moet inademen, zo zij niet dood daar staan zullen, als een bouwval uit betere tijden.’




Zedelijke Verhaalen, door A. Loosjes, Pz. Met Plaaten. II en IIIde Deel. Te Haarlem, bij A. Loosjes, Pz. In gr. 8vo. 248 en 222 Bl.

Den arbeidzaamen, verstandigen en vernuftigen Heere loosjes gaven wij, bij de aankondiging van het Eerste Deel zijner Zedelijke Verhaalen, den verdienden lof. Het toen aangemerkte houdt steek, ook met opzigt tot de nu afgegeevene twee Deelen, waarmede dit Werk ten einde loopt, tot spijt, egter, denken wij, van niet weinigen, wien meer soortgelijke Vaderlandsche Verhaalen, uit het geestig brein eens Vaderland-
{==732==} {>>pagina-aanduiding<<}
schen Schrijvers gesprooten, wel monden zouden. Wilhelmina en Clara van Vroonenstein, en Hendrik van Arkel, zijn de Opschriften der Verhaalen in het Tweede: Rinske Heemstra, Jakob ten Haaf, en Fredrik en Agneta, van die in het Derde Deel voorhanden. Ook in die allen zijn de zedelijke bedoelingen voortreffelijk, en allen na de zijde der bevorderinge van waaren Godsdienst, deugd en goede zeden gerigt. Terwijl clara van vroonenstein van de verkeerde strekkinge en het nadeel eener overdreevene Godsdienstigheid en afzonderinge van de waereld ten voorbeelde dient, hangt hendrik van akkel een toonbeeld op, waarin de verhijsterde, ongeoorlofde eerzucht met kragtige trekken wordt uitgedrukt. Wat den inhoud des Derden Deels aangaat: ‘Ik heb mij bevlijtigd’ ('t zij ons geoorlofd, loosjes zelven te laaten spreeken) ‘om, in dit Deel, een voorbeeld te schenken van eene door ijdelheid en zinnelijkheid bezweken Deugd, in eene anders verstandige, edelaardige en gevoelige Vrouw, na vele pogingen en worstelingen weder opgebeurd; de Liefde tot de Ouders, die voortreffelijke deugd, ten krachtigsten aan te prijzen; en om de hevigheid der werking van de zoogenaamde Godsdienstige Verschillen, en derzelver gewigt in het stuk des Huwelijks, van ter zijde, aan te toonen.’ Zonder dat wij in eene ontleedende voordragt van het beloop van een of ander dier Verhaalen
treeden, zal, vertrouwen wij, de belangrijkheid der onderwerpen ten genoegzaamen prikkel ter leezinge dienen, voor de zulken, die, in de hier gekozene wijze van onderrigt in eenen der voornaamste takken der menschelijke kennisse, de Zedekunde, behaagen vinden. Van wegen het menigvuldig schoone en veraangenaamende, zullen zij deeze en geene vlek, die hun mogt in de oogen vallen, met ons wel over 't hoofd zien. Hulde doende aan het bevallige der Typografische schoonheid deezes Werks, en aan het keurig penseel van onzen vinkeles, zij het ons vergund, omtrent de afbeelding van rinske heemstra aan te merken, dat in dezelve niet zoo zeer het Costume eener vrouwe van haar vermogen, uit den deftigen Leeuwarder burgerstand, als dat van eene dienstmeid, staat uitgedrukt. Die in Friesland eenigzins bekend zijn, weeten ook, dat bij veele vrouwen in dat gewest, en vooral te Leeuwarden, de Friesche kleederdragt zoo goed als in onbruik begint te komen.

Loon der Vlijt. In den Haag, bij J. Immerzeel, Jr. 1805. In 12mo. 102 Bl.

Zesendertig vloeijende, meest zeer korte, Dichtstukjes voor Kinderen, waardoor noch verstand en hart, noch de goede smaak, bij hun eenig nadeel lijden zal. Een fraai Plaatje zet aan het boekje een behaaglijk voorkomen bij.



{==1==} {>>pagina-aanduiding<<}

Mengelwerk, tot fraaije letteren, konsten en weetenschappen, betrekkelyk.

Redenvoering, over de dwaalingen in den aanleg en het beleid des leevens.

(Naar het Engelsch van den Eerw. robert walker, Euangelie-dienaar te Edenburg, en F.R.S. Ed.)
Waarom toch zou in de hand des zots Koopgeld zyn om Wysheid te koopen, dewyl hy geen verstand heeft?



Spreuken XVII:16.
‘Uit het hart zyn de uitgangen des leevens.’ Te vergeefs worden de grootste uitwendige voordeelen geschonken aan den Man, die toegelaaten heeft, dat zyne inwendige gesteltenisse in wanorde geraakt is. Hy wordt een slaaf van ongeregelde driften; hy voelt een afkeer van alles, wat strekken kan om Wysheid en Geluk te verkrygen, en verliest dat evenwigt der ziele, 't welk alleen kragt geeft aan lofwaardige oogmerken, en aan de natuurlyke aangenaamheden des leevens den rechten smaak byzet.
Niets is, overzulks, zo belangryk, als de vroege bestuuring des harten. In de jeugd moeten wy den grondslag leggen van volgende uitmuntenheid en geluk. Dan reeds moeten wy beginnen onze begeerten te regelen, zugt tot orde aan te kweeken, en een rechten smaak te vormen voor 't geen agtenswaardig is in ons gedrag. Dan reeds moeten wy leeren onze bekwaamheden bestendig aan te leggen, eene juiste waarde op onzen tyd te stellen, en het verkwisten van denzelven, in het bejag van beuzelagtige vermaaken, te versmaaden.
Dit is de Koopprys, in onze hand gesteld om Wysheid te koopen; doch welken zo weinigen, helaas! het verstand hebben om 'er voor te besteeden.

{==2==} {>>pagina-aanduiding<<}

In de daad, wie in de zamenleeving eenigen tyd met opmerking verkeerd heeft, kan niet nagelaaten hebben op te merken zeer veele voorbeelden, welke uitweezen, dat de grootste natuurlyke voordeelen van weinig of geen nut waren voor derzelver bezitteren, ten aanziene van de grootste belangen des leevens. Toen hunne talenten en neigingen zich eerst begonnen te ontwikkelen, zagen allen rondsom hun zulks met bewondering. Men koesterde de streelendste hoope van het toekomend gelukkig slaagen; geen stand in de maatschappy werd te hoog voor hun geoordeeld; gewis zy zouden dien met eere en toejuiching bekleeden.
Maar, by den verderen voortgang des leevens, verliezen deeze vroege gunstige verschynzels allengskens hunnen luister, of neemen een geheel uitmiddelpuntigen loop; zy schitterden enkel, zonder nuttig te weezen. Vertrouwende op hunne bekwaamheden, versmaaden zy, zich aan eene hebbelyke tewerkstelling daarvan te onderwerpen; hunne driften verslaafden hun; onstandvastigheid sloot hun den weg tot het verkrygen van nuttige begaafdheden; verkeerde voorwerpen van nayver hebben hun afgetrokken; onvoegelyke verbintenissen hebben de begogelingen der driften versterkt; en eindelyk zyn zy verzonken tot de laagte van nutlooze weezens - verzonken in veragting en ellende. - Zodanige voorbeelden, ongelukkig maar al te veelvuldig, zyn baakens ter waarschuwinge van hun, die 's leevens reis beginnen; of liever, zy zyn de droeve overblyfzels van geleden schipbreuk, aanduidende de klippen en droogten, zo heilloos voor anderen.
Ik heb my voorgesteld, in deeze Redenvoering, eenige der voornaamste oorzaaken aan te wyzen, welke strekken om de Menschen te doen missen in de verkryging van die voordeelen, welke hunne bekwaam- en omstandigheden geschikt scheenen hun eenmaal te verschaffen. Dusdanig een onderzoek, houd ik my verzekerd, valt recht in den geest en de meening van myne Textspreuke; dewyl ik het daarvoor houde, dat de Koopprys, van welken hier gewaagd wordt, bestaat in de natuurlyke begaafdheden, en middelen van vordering, ons door de Voorzienigheid geschonken; en de Wysheid, daarvoor te koopen, bestaat in het verkrygen eener welgeregelde zielsgesteltenisse, alsmede de zegeningen, doorgaans daaraan verknogt - inwendige zelf-
{==3==} {>>pagina-aanduiding<<}
voldoening, hoogagting van anderen, en welslaagen in de weezenlyke belangen deezes leevens.
Dit eigenste onderwerp zou my aanleiding kunnen verschaffen, om de oorzaaken te overweegen van der Menschen misvattingen en verkeerde handelingen, ten aanziene van de hoogere belangen des Toekomenden Leevens; doch, om het bezwaar eens zo wyduitgestrekten plans te ontgaan, zal ik thans alleen spreeken van die Wysheid, welke bevorderlyk is om ons te bestuuren in de gewigtige bezigheden des Tegenwoordigen Leevens.
Dat wy dan dit onderwerp, zo belangvol voor alle Menschen, beschouwen met die aandagt, welke 't zelve verdient. Laaten wy de kaart inzien van dien reistocht, op welken zo veelen schipbreuk lyden. Laat ons de klippen, de droogten, de zandplaaten, de draaikolken aanwyzen, welke wy niet zonder gevaar van te vergaan kunnen naderen.
Het belang van alle myne Leezers is hier niet het zelfde. Eenigen zyn even te scheep gegaan; anderen hebben de reis reeds half volbragt; eenigen zyn reeds in het gezigt van den oever der landinge; doch allen hebben wy 'er het hoogste belang by, - is het nietvoor onszelven, - voor onze Vrienden, voor onze Kinderen, voor de Nakomelingschap, voor het Menschdom in 't algemeen.
I. De groote oogmerken des Leevens worden menigvoud gemist door het verzuim van vroege en ernstige bevlytiging. Wy hebben allen de los- en ligtzinnigheid der Jeugd leeren kennen. Wy kunnen niet nalaaten ons te herinneren, dat ernstige bezigheden alsdan dikwyls aangevangen werden met wederzin, voortgezet zonder aandagt, en met vreugde nagelaaten. In den aanvange, in de daad, worden de voorwerpen der beginzelen van geregeldheid niet klaar begreepen door het meerendeel der geenen, die zich daaraan behooren te onderwerpen. Het bedwang valt lastig, de arbeid zwaar; terwyl de voordeelen, daarvan te verhoopen, op een grooten afstand zich slegts scheemeragtig vertoonen. Hieruit ontstaat eene onverduldigheid, wegens die noodzaaklyke bepaalingen en zwaarigheden, welke, niet in tyds tegengegaan en bedwongen, welhaast ontaart in onoplettenheid en zorgloosheid, in hebbelykheid van lediggang en beuzelende tydverkwisting.
Wanneer de eerste leevensjaaren dus verspild zyn

{==4==} {>>pagina-aanduiding<<}
zonder die vorderingen, welke gemaakt hadden behooren te worden, valt 'er niets bezwaarlyker, dan die verwaarloosde taak weder op te vatten. Ydele of zinnelyke hebbelykheden hebben (dat ik my dus uitdrukke) de schoone bladzyde bemorst, waarop de lessen der wysheid hadden moeten geschreeven worden. De voorwerpen eener bedorvene verbeelding trekken de aandagt ter zyde, welke waarheid en zedelyke schoonheid van haare kweekelingen vorderen; en de ziel voelt niet langer de zuivere aandrift van verstandige eerzugt. Belast en belaaden met de onaangenaame aandoeningen van schaamte, berouw en ongeduld, is de voortgang traag en moeilyk.
Schaamte verhindert den voortgang van laate bevlytiging: want hoe kwellend is het, slegts beginnen te leeren, op een tyd, dat wy in staat hadden behooren te weezen om anderen te onderwyzen? Hoe vernederend, te haaken na onderrigt omtrent onderwerpen, die ons, reeds zints lange, gemeenzaam en eigen moesten geweest zyn? - Berouw is desgelyks een sterke hinderpaal in 't geval van laate bevlytiging. Menig een verveelend uur wordt in vrugtlooze wenschen besteed; menig een bitter uur in de kwellende vergelykingen tusschen onze agterlykheid en de vorderingen door anderen gemaakt. Deeze onaangenaame aandoeningen drukken den geest ter neder, en verhinderen deszelfs poogingen tot het beklimmen van die hoogte, anderzins zo wel te bereiken.
Maar, schoon dit geen plaats hadt, schoon de ziel haar vuur behieldt, in spyt van deeze mismoedigmaakingen, blyft 'er nog eene onverduldigheid, welke menigvoud laat-aangewende bevlytiging slegt doet uitvallen. Door na te menigvuldige voorwerpen te gelyk te grypen, met oogmerk om den verlooren tyd in te haalen, volgt niet zelden verwarring van denkbeelden; en al de kennis, die men verkrygt, is gevolglyk niet uiteengezet, oppervlakkig, en ongeschikt ter regeling van den leevenswandel.
Zodanig zyn de nadeelen, met welken zelfs de beste gesteltenissen te worstelen hebben, als zy eene taak hervatten, ten geschikten tyde nagelaaten.
Doch dit is de zaak van de beste zyde beschouwd. Een veel slegter uitwerkzel volgt dikwyls uit de verwaarloozing, waarover wy spreeken. Weinigen zyn

{==5==} {>>pagina-aanduiding<<}
genegen om bedenkingen toe te laaten over hun eigen wangedrag, of, uit verkiezing, staan te blyven op eene vernederende vergelyking tusschen zichzelven en anderen. Wanneer de jeugd verwaarloosd is, wanneer de gelegenheden, om vorderingen te maaken, niet gebruikt zyn, neemt eene soort van voldaanheid over zichzelven de van het goede ledige ziel in. Indien iemand oorspronglyk eene leevendigheid van geest bezit, is het gevaar, om op veronderstelde begaafdheden te vertrouwen, zonder bevlytiging, des te grooter. Menschen van dien stempel beelden zich in, dat geenen, dan uit den aart dommen, werkzaam behoeven te zyn. Zy luisteren na den Syreenenzang der traagheid, en verbeelden zich, dat hun eigen ongeholpen kragt der ziele hun in 't bezit zal stellen van alles, wat anderen verkrygen door vlytbetoon en zich met ernst op de zaak toe te leggen. Eene jammerzalige begogeling! verderflyk voor alles, wat waardye heeft in dit leeven: want alle uitsteekenheid is de vrugt van arbeid; alles, wat nuttig is, vloeit daaruit voort; alle geluk is de belooning daarvan. Rampzalige ondervinding zal dit welhaast leeren aan die Dwaazen, welke geen verstand hebben om den eigenaartigen prys van werkzaamheid te besteeden tot het koopen van wysheid. Voor eenigen tyd moge de leevendigheid van hunnen aart hunzelven voldoen, of ook de zodanigen, die even partydig als zy oordeelen; doch eerlang zal de nietsbeduidenheid van hun character blyken, en hun doemen tot veragting en nutloosheid, alle de volgende dagen huns leevens.
II. De groote doeleinden des Leevens worden menigmaalen niet bereikt, door ongetemde Driften. Ik zal, ter opheldering deezer stelling, niet aanvoeren die geweldige en oproerige driften, welke niet alleen het geluk verwoesten van byzondere persoonen, maar ook inbreuk maaken op de rust en goede orde der zamenleeving. Toorn, Boosaartigheid, Wraakzugt hebben, in de daad, veelen ten verderve gebragt; maar indien deeze driften haare duizenden verslaagen hebben, mag men veilig beweeren, dat de zugt tot vermaak haare tienduizenden verslaagen heeft. De vordering in beschaafdheid en het bedwang der menschlyke wetten dienen ter beteugeling van de kwaaddoende driften der menschen. Maar de beschaafde zeden der Maatschap

{==6==} {>>pagina-aanduiding<<}
pye, de rykdommen, door den Koophandel en de Kunsten ingevoerd, en het gerust leeven onder welgevestigde Wetten, zyn alle prikkels tot een vermaaklyk leeven. Het stelzel der Opvoedinge is desgelyks verre verwyderd van de voorgaande beginzels der zelfverlochening, voorheen ingeboezemd; en de denkbeelden der menschen deezer eeuwe zyn weinig, zo in 't geheel iets, daaraan geërgerd, ‘dat een Jongeling zich vermaake in zyne jeugd, en, zonder bedwang, wandele in de wegen zyns harten en in de aanschouwinge zyner oogen.’
Ik wil niet stilstaan by de groove en diepvernederende opvolging van zinnelyken lust, waaraan maar al te veelen zich overgeeven. Het zou geheel overtollig zyn, te bewyzen, dat hebbelykheden van deezen aart alle belangryke oogmerken des leevens verydelen. - Uwe eigene herinnering, Leezers! moet u veele voorbeelden voor den geest brengen van menschen, voor welken de weg, om zich beroemd te maaken en hun aardsch geluk te bevorderen, openstondt, en die, door de inwilliging van zinnelyke lusten, binnen weinige jaaren, alle gunstige vooruitzigten wegweerden, en, voor altoos, hunne gezondheid bedierven, hunne middelen doorbragten, allen loflyk character en den vrede der ziele verlooren. ‘By wien is wee? by wien och armen? by wien kyvagien? by wien het geklag? by wien wonden zonder oorzaake? by wien de roodheid der oogen? By den geenen, die by den wyn vertoeven; die komen om gemengden drank na te zoeken (*). - Laat uw hart tot de wegen eener hoeragtige Vrouwe niet wyken, en dwaalt niet op haare paden: want zy heeft veele gewonden nedergeveld, en alle haare gedooden zyn magtig veele. Haar huis zyn wegen des grafs, daalende na de binnenkameren des doods. Weet dat haare genooden zyn in de diepten der helle (†).’
Doch, alle verdere opheldering van dit onderwerp, uit het aangeroerde punt, ter zyde stellende, merk ik aan, dat zelfs de onmaatige zugt tot enkel vermaak, de onbekwaamheid om onszelven te bezitten, uitgenomen in die gevallen, welke de ziel boven den natuur-
{==7==} {>>pagina-aanduiding<<}
lyken toon verhoogen, een heilloos gebrek is, als het hart van de najaaging der Wysheid vervreemdende. Dit blykt uit twee voornaame gezigtpunten - als, daar zulks inbreuk maakt op den tyd, ons gegeeven tot hoogere einden - en, ten anderen, ons onbekwaam doet worden om die einden te bereiken, zelfs op een tyd, welken het Vermaak niet rechtstreeks wegneemt.
Wy zyn zeker niet in de wereld gekomen, en van de rest der schepzelen, door de bekwaamheden, ons geschonken, zo voordeelig onderscheiden, tot geen ander einde, dan om ons te verlustigen. Wy staan in eene naauwe betrekking tot god en onze Medemenschen. Behoort die gedagte niet altoos by ons te huisvesten en leevendig voor den geest te weezen? en is dit eene gedagte, die met hebbelyke ligtzinnigheid bestaan kan? Hebt gy reeds alles vervuld, - zo volkomen vervuld, dat gy van uwen yver moogt aflaaten, en u aan rust en vermaak overgeeven? Kunt gy tot god zeggen: ‘Ik heb U verheerlykt op aarde; ik heb voleindigd het werk, dat Gy te doen gaaft’? - Kunt gy uwe Natuurgenooten te gemoet voeren: ‘Ik heb ten uwen opzigte de koninglyke wet der Liefde vervuld. Ik heb de hongerigen gevoed, de naakten gekleed, de gevangenen bezogt; ik heb de zaaken van myn eigen huis bezorgd, en myne zorgen uitgestrekt tot dat gedeelte der Maatschappye, aan 't welk ik verbonden was; en nu vindt myne hand niets meer overig om te doen’? - Kunt gy, daarenboven, verklaaren, dat gy, behalven het achtgeeven op uwe verbetering en geluk op deeze wereld, ten vollen bereid zyt voor eenen toekomenden staat? - Is het zo, dat dan de overige dagen uws verblyfs op aarde toegewyd worden aan onafgebrokene vermaaken en verlustigingen; ‘Gaa heenen, eet uw brood met vreugde, en drink uwen wyn van goeder harte; want god heeft reeds een welgevallen in uwe werken. Laaten uwe kleederen, ten allen tyde, wit zyn, en laat uw hoofd geene zalfolie ontbreeken.’ - Maar, indien een dier hoofdoogmerken onvervuld gebleeven, of slegts ten deele daaraan voldaan is, hoe hebt gy dan, troetelkinderen des vermaaks, aan het groot einde uwer scheppinge voldaan? Bedenkt gy wel, dat de tyd, in deezer voege besteed aan ydelheden, en aan beuzelingen opgeöfferd, een gedeelte is van de eeuwigheid, en wel dat gedeelte, 't welk uw
eeuwigduurend lot bepaalen zal? -
{==8==} {>>pagina-aanduiding<<}
Wanneer de schoonheid des Zomers is voorbygegaan, en de Winter de Natuur van alle die aangenaamheden ontbloot vertoont, leverende een droevig gezigt op de bladerlooze boomen en de van groen ontbloote velden, aanschouwen wy (mag ik my zo uitdrukken) de ruïnen van het Jaar. Nogthans zal de schoonheid der Natuure herbooren worden; de bladeren zullen weder groenen, de bloemen uitspruiten, en de vrugten tot rypheid komen. Weder zal de Landman zaaijen in hoope; weder zal de koesterende warmte van zagtere en mildere saizoenen aan zyne verwagtingen voldoen. - Maar, ô Mensch! uw verspilde jeugdige leeftyd zal nimmer wederkeeren. Gy hebt slegts éénen zaaityd voor den oogst in beide de Werelden; en het verzuim daarvan is met geene schatten te boeten.
Ten anderen, de onmaatige gesteldheid op vermaak maakt ons onbekwaam om de waare oogmerken des leevens te bereiken, zelfs in den tyd, daardoor niet rechtstreeks weggenomen. Het is alleen een reeks van bedaarde aandoeningen, welke de ziel, voor eenige lengte van tyd, zonder vermoeienis kan verdraagen. Wat daar boven gaat, óf ten opzigte van de inspanning, óf van het genot, laat een gevoel van matheid agter. Het mag zelfs aangemerkt worden als eene heilzaame schikking der Voorzienigheid, dat de aandoeningen, in het laatstgemelde geval, vry lastig zyn. De kwyning eener des verzaade ziele vernietigt alle bekwaamheid ter genietinge, tot dat het ledige is aangevuld - een tusschentyd zo akelig als het graf! - En wie zyn ze, die zulke merktekens van verveeling en onvoldaanheid vertoonen, in verre het grootste gedeelte van hunnen tyd, als de loshoofdige bejaagers van vermaak? De minste besteeding van aandagt vermoeit; de ligtste pligten vallen zwaar. Zy kunnen de moeite, van hunne eigene zaaken, naar eisch, waar te neemen, niet veelen; zy zyn dikwyls vreemdelingen in het bestuur van hun Huishouden - vreemdelingen ten opzigte van de Huisvrouwe hunner Jeugd - vreemdelingen omtrent de Kinderen, die god hun gaf! ô Hoe zeer bedervend moet de overheerschende zugt tot vermaak zyn, wanneer dezelve in zo verre den smaak kan verbasteren, dat dezelve een wansmaak van het eigen huis verwekke, en van de huislyke pligten, welker betragting de wellust is der goeden en braaven!
(Het slot hiernaa.)


{==9==} {>>pagina-aanduiding<<}

Bevestigende waarneeming, wegens het nut van een clysteer uit belladonna-bladen, by eene beklemde breuk (*). Door L. van Cooth, Med. Doct. te Utrecht.

Ik wierd den 21sten December 1804 by een Grysaard van 80 jaaren in eene onzer Voorsteden geroepen, die aan eene beklemde liesbreuk lag; hy had deeze reeds 12 jaaren gehad, en droeg een band, waardoor de breuk binnen bleef. In den nagt van den 20sten was de band in den slaap losgeraakt, en de breuk uitgekomen: de Lyder, ontwaakende, gevoelde de hevigste pynen; waarop een Heelmeester gehaald wierd. De Taxis wierd door denzelven by herhaaling aangewend, warme pappen op de breuk gelegd, de gewoone Clysteeren gezet; doch te vergeefs.
By myn bezoek, 's morgens om 10 uuren, vond ik den Lyder zeer pynelyk by de aanraaking van de breuk; had eenige maalen braakingen gehad; de pols eenigzints voller, ovrigens natuurlyk; zyn lichaamsgestel, naar zyne hooge jaaren, buitengewoon gezond en sterk. Ik liet eene Aderlating van X oncen doen, een gewoon Clysteer zetten, en de Taxis nogmaals in 't werk stellen; echter alles te vergeefs.
Nu dagt ik om 't Belladonna-clysteer, als ook de Digitalis, door den Heer hufeland, in zyn Journal der Pract. Heilkunde, 15 Band, 3 Stuk, pag. 161, zoo zeer aangepreezen. Daar deeze beide Planten, in de aanwyzing by beklemde Breuken, wegens haare narcotische en krampstillende kragt, nagenoeg zyn overeenstemmende; besloot ik beide te gelyk aan te wenden. Volgens 't voorschrift van hufeland, liet ik om de drie uuren 1 gr. Digitalis met een olie-emulsie neemen; daarby schreef ik 't Clysteer uit Belladonna-bladeren voor, een handvol op X oncen water getrokken; het welk 's namiddags om twee uuren koud gezet wierd.
By myn tweede bezoek, 's avonds, vond ik den Lyder buiten gevaar, vry van alle pynen; de breuk was, een uur na de toediening van 't Belladonna-clysteer, van zelve ingegaan. Ik schreef nu nog voor het

{==10==} {>>pagina-aanduiding<<}
Zout-mixtuur met Olie en Manna, doch zonder byvoeging van Opium, door den Heer kortum, in zyne Beschryving van den Aart en Kenmerken van onderscheidene Ziekten, pag. 311, zoo zeer aangepreezen; waarop rykelyke ontlasting volgde, en de Lyder herstelde volkomen.
Ik beken, eenigzints twyffelagtig te zyn, aan welk van beide middelen de herstelling moet worden toegeschreven: mynes bedunkens moet dezelve aan het Belladonna-clysteer worden toegekend, vermids de Lyder by het ingaan van de breuk pas 2 gr. Digitalis gebruikt had, daar in het Geval, door hufeland aangehaald, na 24 uuren, dus na het gebruik van 8 gr. Digitalis, en wel by herhaalde Taxis, de breuk eerst terug ging.

De vaccinatie al voorlang in het Oosten bekend.

De jongste berigten uit de Indiën, den Heere arthur paget, Britschen Gezant aan het Hof te Weenen, te land toegezonden, behelzen de merkwaardige tyding, dat eenige persoonen in de Indiën niet slegts de Koepokken, maar ook de Inënting met dezelve, of de Vaccinatie, kenden, eer Dr. jenner dezelve hadt ontdekt. Zie hier een afschrift van dat artikel.

Vertaaling van een Memorandum van Nawaub Mirza Mehedy Ali Khan, tegenwoordig te Bombay.

Geduurende myn verblyf in het Distrikt Benares wierdt myn oudste Zoon van de Kinderziekte aangetast, met zeer ontrustende toevallen. Terwyl myne vrienden deel namen in myn lot, en den lyder hulp tragtten toe te brengen, berigtte my een van hun, slookum chund genaamd, en van geboorte een Indou, dat in de Stad Benares een Bramin woonde, aleichoby geheeten, die met deeze ziekte zich opzettelyk bemoeide. Diensvolgens haastte ik my, om hem in de Stad Ghazeepoor, alwaar ik woonde, te ontbieden; hy verscheen op den negenden dag der uitbottinge. Myn kind ziende, merkte hy aan, dat, indien de uitbot-
{==11==} {>>pagina-aanduiding<<}
ting niet reeds hadde plaats gehad, hy dezelve gemaklyk zou gemaakt hebben; doch dat het nu te laat was. Op myne vraag, hoedanig hy daar mede te werk ging, was zyn antwoord: ‘Ik bezit eenen draad, van de stoffe doortrokken, die uit het puistje van eene Koe druipt; en deeze draad stelt my in staat, om, naar goedvinden, eene gemaklyke uitbotting aan een kind te bezorgen. Tevens aanbid ik Bkowanny, (ook Debee mata, en Sectla genaamd, die het bewind over deeze ziekte voert) 't zy in eigen persoon, 't zy door des kinds vader tot het verrigten van de zelfde plegtigheden over te haalen. Ik steek den bezwangerden draad in eene naald, en breng dien, door middel van de naald, tusschen de opperhuid en het vleesch van het kind, in het bovenste gedeelte van elken arm, en laat hem aldaar. Deeze draad bezorgt altyd eene gemaklyke uitbotting. Zoo dra deeze verschynt, herhaalt de vader of de voogd van het kind zyne aanbiddingen aan Bkowanny; en vermits deeze Godin gemeenlyk op eenen Ezel rydt, vult die vader of voogd eene kribbe met koorn; en men zoekt eenen Ezel, om hetzelve te komen eeten. Het in agt neemen hier van waarborgt de bescherming van Bkowanny; zoodat 'er niet dan
een zeer klein getal puistjes ten voorschyn kome, en nooit een kind aan deeze ziekte sterve.’ - Zoo luidde het berigt van alep choby.
Over dit onderwerp met eenen inboorling spreekende, aangaande de kundigheden en gewoonten der Indous volkomen onderrigt, ontving ik tot bescheid, dat de handelwyze, door choby beschreeven, onder hen niet algemeen was, maar zich bepaalde tot de zulken, die aan den eerdienst van Bkowanny verknogt waren, en met een ingewikkeld geloof haar aanbaden. En op myne vraage, of hy wist, op hoedanig eene wyze de puiststoffe van de Koe wierdt genomen, en of alle Koeijen, of slegts eenige weinigen van dezelve, aan deeze ziekte onderhevig waren, gaf hy tot bescheid, dat hy daaromtrent niet volkomen onderrigt was, doch dat hy zeer wel wist, dat de Koeijen zomtyds deeze puistjes hadden, en dat men de kinderen met de stoffe, welke zy bevatteden, inëntte. Intusschen erkende hy, dat by over dit alles meer uit hooren zeggen, dan by eigen ondervinding, sprak.


{==12==} {>>pagina-aanduiding<<}

Treffende beschryving des watervals van Kirka.

(Overgenomen uit de Voyage Pittoresque et Historique de l.f. cassas en Istria & Dalmatia, par joseph lavallée.)

De Heer cassas ontdekte, op zynen weg na Scardona, aan een oever tusschen twee Rivieren, eenige Romeinsche Overblyfzels, daar onder een Mosaicq metzelwerk, en de ruïnen van een Tempel. Hy richtte zynen weg na de laatstgemelde plaats, egter niet zo zeer ter zaake der Oudheden, als wel om Aftekeningen te maaken van den Waterval van Kirka, welks grootschheid alleen, in dit soort, overtroffen wordt door de Watervallen van Niagara; en misschien dat de laatstgemelden het van den eerstgenoemden niet in sraaiheid winnen. De Reiziger cassas kon deeze Rivier, op welke vyf Watervallen zyn, niet tot den oorsprong nagaan; dan 't geen hy zag en aftekende is allertreffendst. Het Werk, waaruit wy dit ontleenen, geeft twee Plaaten, welker eerste een gezigt op eenigen afstand, en welker tweede een gezigt van naderby deezer Watervallen onder het oog brengt. Deeze Afbeeldingen ondersteunen zeker de Beschryving; dan die op zichzelve is zo treffend, dat wy dezelve onzen Leezeren, als een Proefstuk van Plaatsbeschryving, mededeelen. - 's Beschryvers taal luidt.
Naardemaal de naauwe Valei, door welke de Rivier de Kirka stroomt, schuins na de rechter zyde asdaalt, schynen de bergen, die de twee oevers insluiten, zich agter den Waterval te vereenigen, vormende een halven cirkel, die ten grondsteun strekt van het grootsch tooneel deezer Water-vertooning.
Het digtgegroeide laage houtgewas, de willigen en populieren, vercieren den voorgrond, en, opschietende aan hoogten, welke gelykwydig loopen met de kanten van de rotzen, waar over het water heen stort, beletten zy het oog, den loop der Riviere te zien, vóór dat dezelve de plaats der nederstorting bereikt; schoon deeze aangeweezen wordt door de opvolging van verscheidenerlei kleuren en tinten, of liever door eene soort van schitterenden damp, welken de doorschynen-
{==13==} {>>pagina-aanduiding<<}
heid des waters, het blaauw des uitspanzels terugkaatzende, horizontaal werpt aan den voet der bergen.
Behalven het oogverrukkend groen van deeze boomen en kreupelhout, fraai gegroept en met een ruime hand verspreid over de wyduitgestrekte en oneffene oevers, die de Valei in derzelver groote uitgestrektheid doorkruissen, ziet men verbaazend hooge bergen, de een op den ander gestapeld; deezer oneffene oppervlakte, naakt- en dorheid steeken ten sterksten af by het helder en schitterend groen op den voorgrond dier Landschapsschilderye. - Aan de slinker zyde, en op de hoogste deezer rotzen, heeft waare Godsdienstigheid een klein en nederig bedehuis gesticht. Het gezigt deezes geringen Kapels is zeer geschikt om het hart des Wysgeers met waare gevoelens van Godsvereering te vervullen; naardemaal dit eene plaats is, zo recht gevormd om den Mensch den god des Heelals te doen aanbidden. De groote verschynzels in de Natuur zyn de eerfte Verkondigers van de Godheid!
't Was geen menschen-hand, welke deeze Rivier hulpe boodt om de rotzen te boven te komen, die schynen zamen te spannen om den loop te stuiten. Menschen-kunst moge, om het landschapstooneel te verfraaijen, de kleine beekjes, over welke het Heidendom veronderstelde dat schroomagtige Stroomgodessen gezag voerden, vereenigen, in marmeren opvangers doen loopen, en over fraaije grotwerken doen vallen - maar 't is gods hand alleen, die deeze Rivier kan beveelen, door de digte en zwaare bosschen heen te dringen, welke, lommerryk op den voorgrond staande, de lange keten van rotzen bedekken, die zo vrugtloos den voorten doortocht zoeken te verhinderen.
De onmeetlyke voorraad van water schynt neder te daalen van het opperste deezer boschadien, het ligte schuim van het geboogen verwelszel dier boomtoppen te doen rollen, en, met licht bestraald, op het donker gordyn deezer geheimzinnige wouden te verspreiden. Schielyk ontlasten dezelve zich, en zinken neder in de duistere diepte van deeze wilde uitgestrektheid.
Indien wy het oog ter slinker zyde van dit by uitstek verheeven tooneel wenden, daar zien wy de geheele Rivier (zo als het schynt) versmaadende die menigte van stroomen, welke dezelve verlaaten hebben, weder aan te neemen, en die, loopende over eene wyduitge-
{==14==} {>>pagina-aanduiding<<}
strekte valei, van ter zyde het groene veldtapyt, 't welk den loop stuit, dreigt te doorstroomen; en, de volle kragt verzamelende, daalt het water in al zyne grootschheid langs de verbaazende trappen van dit gevaarte neder, stortende van den eersten op den tweeden, van den tweeden op den derden neder. De beweegende oppervlakte van den Stroom verkrygt desgelyks, door de snelheid van den val, eene glad- en effenheid, welke met het zuiverst kristal om den voorrang dingt, op de hoeken zich rondende in lange trappen, gevormd door de hand der Natuure, en, op eenen afstand gezien, gelykende naar ontzettend groote cylinders. Beneden aan den eersten deezer trappen doorsnyden de vereenigde toppen van een aantal boomen, welker stammen verborgen zyn door de menigte van tusschen beide komende voorwerpen, digt op den voorgrond zamengedrongen, den Waterval door een strook groen, zich over de geheele breedte uitstrekkende. Daar men de Rivier nadert, spreidt zich de waterstroom nog wyder uit; een stuk gronds, van gedaante als een paardenhoef, vormt de verbaazende uitstorting over de diepte daar onder; hier verliest het water allen bedwang, en ontmoet geene tegenkanting in den snellen afloop. De ontzettende hoeveelheid van onbedwongen voortstortend water omvangt de schoone uitgestrektheid van het lang en sterk terras; de aarde beeft, tot op eenen afstand, onder de drukking van deezen Waterval; de lugt, getroffen door deeze storting, trilt en gromt. Heerlyke Waterval! verschriklyk geluid! Onze zintuigen zyn niet geëvenredigd aan deeze voorwerpen; het oor schiet te kort in 't hooren, het oog om te zien, het hart om te voelen, en de ziel om te bewonderen!




Letter- en geschiedkundig verslag van de brandspiegels en brandglazen. Door L. Oling, te Leeuwarden.

Wanneer een doorschynend stuk glas of kristal naar de kromte van een cirkel wierd bewerkt, noemde men zulks, reeds in zeer oude tyden, een Brandglas; omdat door buiging (refractie) de zonnestraalen zich achter het glas vereenigden, en dus eene ontsteeking veroorzaakten. Maar wanneer een ondoorschy-
{==15==} {>>pagina-aanduiding<<}
nend ligchaam, naar de eene of andere kromme lyn, hol wierd uitgesleepen, en vervolgens glad gepolyst, noemde men zulk een werktuig een Brandspiegel. Hier kwam, door terugkaatzing (reflexie) der straalen, het brandpunt voor het Instrument. De eigenschap van het vergrooten of verkleinen der voorwerpen schynt aan de Ouden geheel en al onbekend te zyn geweest; en dit is in de daad zonderling; of misschien ook is zulks wel door den een' of anderen waargenomen, en, zonder daar over verder naa te denken, voor niets buitengemeens gehouden.
Reeds omtrent 500 jaaren vóór Christus geboorte, gewaagt aristophanes, in een zyner Comediën, alwaar Strepsiades met Socrates spreekende wordt ingevoerd, van de kunst, om glazen te vervaardigen, welke, door de refractie, eene ontbranding te weeg bragten. De la hire heeft (Hist. de l'Acad. Roy. des Sciences, l'an 1708. p. 112-115) veel moeite aangewend, om de oudheid deezer uitvindinge op te spooren. In de Gedichten van orpheus, die nog honderd jaaren ouder dan aristophanes zyn, wordt van kristal van eene klootronde gedaante gesproken, 't welk brand kon veroorzaaken. - Kristal was in de oudste tyden gewooner dan glas, het welk deszelfs eerste bezitters, de Phoeniciers, zeer zonderling wisten te bewerken.
Het is dus buiten eenigen twyffel, dat in dien tyd reeds was uitgevonden, om, door de buiging der zonnestraalen in een verheevenrond doorschynend glas, vuur voort te brengen. Tevens leerde de ondervinding, dat de kristallen van orpheus, welker oppervlakte niet rondverheeven gepolyst, maar veeleer in de figuur van een kogel gesleepen was, zoodat het brandpunt zeer naby de oppervlakte viel, zeer ligt het daarin geplaatste hout ontsteeken konden. Door middel van zulke glazen kogels, of gedeelten van kogels, wierd dan ook hoogstwaarschynlyk, by de Grieken, het vuur van de Moeder der Goden, vesta, ontstooken; by de Romeinen geschiedde zulks door Brandspiegels. Plinius spreekt (Hist. Nat. L. XXXVI. c. 16. L. XXXVII. c. 2.) insgelyks van glazen en kristallen kogels, die, in de zon geplaatst, brand veroorzaakten. Ook gewaagt lactantius (Lib. de ira dei, c. 10.) van een glazen bol, welke, met water gevuld en in de zon gehouden zynde, zelfs in de grootste koude, vuur ver-
{==16==} {>>pagina-aanduiding<<}
wekte. - Men ziet dus hier de uitwerking van verheevene Brandglazen; hoewel niet van dezulke, welke in volgende tyden zyn vervaardigd, waarby slechts eene op beide zyden bultig verheevene, en naar een gedeelte eens cirkels gekromde oppervlakte, zoodanig eene uitwerking voortbrengt.
Het vermogen der holle Brandspiegels zou reeds aan euclides zyn bekend geweest, aan wien men het oudste Boek over de Gezigt- en Spiegelkunde toeschryst. Op het einde van de 31 propositie wordt van holle spiegels gesproken, welke, door middel van de zon, dingen, die in het middenpunt des kogels geplaatst wierden, konden doen ontbranden. Deeze dwaaling, om het brandpunt in het midden van den kogel te stellen, heeft, onder meer anderen, aanleiding gegeeven, om euclides niet voor den Schryver van het gemelde Werk te erkennen; of, zoo het al van euclides mogte zyn, dat het dan ten minsten door byvoegzelen zeer verminkt is. (Montucla, Hist. des Mathematiques, Tom. I. Liv. 4. § 3.) Kästner, Geschichte der Mathematik, B.I. seite 274.)
Veele Schryvers verzekeren, dat archimedes Brandspiegels heeft vervaardigd, welke zeer groot waren, en op eenen verren afstand brand konden veroorzaaken. Dus zou hy, met dergelyke Brandspiegels, de Vloot van den Romeinschen Generaal marcellus, die de Stad Syracuse in Sicilien belegerde, in brand gestoken en geheel vernield hebben, niettegenstaande de schepen een boogschoot, of omtrent 200 schreden, van de Stad verwyderd waren. Polybius, titus livius, plutarchus en anderen, welke deeze belegering, en zelfs veel, 't welk archimedes betreft, verhaalen, melden niets van de in brandsteeking der Romeinsche Vloot door Brandspiegels; en de enkele oude Schryver galenus haalt slechts aan, (De Temperam. L. III. c. 2.) dat archimedes de Romeinsche schepen door vuurballen in brand stak. Schryvers van de eerste Christelyke Tydrekening hebben dit allen van Brandspiegels verstaan; maar de onwaarschynlykheid deezer onderneeming van archimedes loopt te zeer in het oog.
Anthemius, een zoo ervaaren Wiskunstenaar als beroemd Bouwmeester in Lydien, die in het Jaar 530, onder justinianus, de Kerk van St. Sophia te Constantinopolen bouwde, schreef eene korte Griek-
{==17==} {>>pagina-aanduiding<<}
sche Verhandeling, over de Paradoxen in de Mechanica; welk Werkje, in manuscript, in de Vaticaansche Bibliotheek tegenwoordig nog in weezen, en voor ruim 25 jaaren door dupuy, in het Fransch vertaald, is uitgegeeven. Onder anderen vindt men 'er eene omstandige beschryving in van de werktuigen van archimedes, door middel van welken de Romeinsche schepen zouden verbrand zyn. Anthemius bewyst hierin, dat de ontsteeking niet anders dan door terugkaatzing van de straalen der zon heeft kunnen geschieden, en verdeedigt dezulken, welke met de waarheid van dit verhaal zyn ingenomen. Hy meent naamelyk, gelyk veelen geloofden, dat, wanneer verscheiden spiegels zoodanig waren zamengevoegd, dat ze hunne straalen allen in hetzelfde punt terugkaatsten, zulks die ontsteeking heeft kunnen veroorzaaken. Doch wanneer men ook, naar de naauwkeurige afineeting van kircher, (Ars magna lucis et umbrae, p. 888. tab. XXXI.) den afstand der schepen van de stadsmuur op 30 schreden of 150 voeten stelt, dan moest toch de holle klootsche spiegel een radius van 300 voeten hebben. En hoe bezwaarlyk zou de zamenstelling van zoo veele platte spiegels geweest zyn, ten einde zulk eene sphaerische holte uit te maaken!
Onmogelyk was nu deeze onderneeming juist wel niet; zulks blykt uit de merkwaardige Proeven, welken buffon in 't Jaar 1747 in 't werk stelde. Zonder iets van de Experimenten van kircher te weeten, vereenigde hy 168 platte Spiegels, waarmede hy, op een' afstand van 200 voeten, hout in brand stak. Echter heeft, desniettegenstaande, archimedes met zyne Brandspiegels de Romeinsche Vloot zeker niet in brand gestoken; want marcellus zou toch wel zoo wys geweest zyn, om zyne schepen van dat gevaarlyk stipje, waar telkens de brand begon, te verwyderen! En onwaarschynlyk wordt deeze onderneeming nog te meer, doordien zy waanden, dat het brandpunt in het midden van den kloot zich bevond. Behoort tot een Brandspiegel een bol van 6 voeten in radius, dan brandt dezelve op een' afstand van 3 voeten; en 3 van 6 zou toch door de ruuwste waarneeming wel te onderscheiden zyn geweest. In tyden, waarin men veronderstelde, dat het brandpunt van een' klootschen spiegel zich in het middenpunt van den kloot bevond, deed men voorzeker geene proeven met maatig groote Brandspiegels; ten zy,

{==18==} {>>pagina-aanduiding<<}
dat archimedes en proclus - welke laatste archimedes naavolgde, en met Brandspiegels de Vloot van vitalianus, in de belegering van Constantinopolen, zou verbrand hebben - een betere, en verlooren geraakte theorie van deeze werktuigen gehad hebben; doch waaraan men met grond moet twyffelen.
Vitellius, welke in de 13de Eeuw leefde, spreekt (Optic. Lib. V. prop. 65.) veel van Brandspiegels; ook de bovengemelde Verhandeling van anthemius wordt door hem aangehaald. Maar met dat alles was hy niet in staat, om het brandpunt van de klootsche spiegels te kunnen bepaalen, hoewel het focus van de paraboolische hem beter bekend was; terwyl hy aantoont, dat de straalen, welke evenwydig met den As der Parabool invallen, naa de terugkaatzing allen door het punt gaan, 't welk het vierde gedeelte des Parameters van de paraboolische kromming verwyderd is. Ook de beroemde roger baco kende het brandpunt van de laatste beter, dan die van de eerstgenoemde. En joh. bapt. porta, die de Parabool als de beste gedaante tot Brandspiegels opgeeft, was insgelyks de plaats van het socus der spaerische spiegels onbekend. Cardanus had voorgeslagen om een Brandspiegel te maaken, welke op een' afstand van 1000 schreden iets kon in brand steeken. Men zou ten dien einde een cirkel beschryven, welke 2000 schreden tot middenlyn had; daarvan zoude men een boog van merkelyke kromte neemen, welke omtrent het 60ste gedeelte van den geheelen cirkel begreep, en daarnaar een stuk van een kloot maaken, enz. Terwyl porta op deezen voorslag van cardanus koomt, breekt hy in deeze woorden uit: Dii boni, quantas ineptias paucis his verbis committit! Een Spiegel kan immers naauwlyks op 30 voeten branden; en hoe zou cardanus een kring beschryven, die 2000 schreden tot middenlyn had, enz. Dat zoodanig een klootsche Spiegel, naar gemelden cirkel vervaardigd, slechts op 500 schreden zou branden, daarvan gewaagt porta niet; by gevolg plaatste hy nog het brandpunt van de sphaerische Spiegels in het middenpunt van den kloot, eveneens gelyk de Spiegelkunde, welke onder den naam van die
van euclides bekend is.
Intusschen kan men met zekerheid uit het gemelde opmaaken, dat de Brandspiegels ten tyde van archimedes ten minsten niet onbekend waren, derzelver werking mag dan groot of klein zyn geweest. In alha-
{==19==} {>>pagina-aanduiding<<}
zen's Thesaurus koomen, als werktuigen ter reflexie, zeven specula regularia voor, waaronder zich ook de naar de kromte van een' cirkel of parabool gemaakte bevinden. In de 16de Eeuw gaf kircherus zich veel moeite, om zoo wel spaerische als paraboolische Brandspiegels te vervaardigen, (Ars magna lucis et umbrae, Amst. 1671.) gelyk ook mersennius, albrecht durer en tertius de lanis. De 17de Eeuw was nog ryker aan zulke werktuigen, en daar onder veele van eene verwonderenswaardige grootte. Maurolycius hield zich veel bezig met de zamenstelling van allerhande zoorten van Brandspiegels. De grootste Brandspiegel, welke vóór het midden der 17de Eeuw is vervaardigd, was die van maginus, Hoogleeraar in de Wiskunde te Bologne; deszelfs breedte bedroeg 20 duimen. Naderhand maakte septala, Kanonik te Milaan, een Brandspiegel, welke 3½ voeten breedte, en een brandpunt van 15 schreden had. Ten zelfden tyde gelukte het ook een' Kunstenaar te Lyon, villette, een' uitmuntenden Brandspiegel te vervaardigen; de breedte bedroeg 30 duimen, en de afstand van het brandpunt was 3 voeten. Met deezen Spiegel kon hy, in weinig minuuten, de hardste metaalen smelten; zelfs steenen en aarden, welke in gewoon vuur geene verandering ondergaan, gelyk, by voorbeeld, de smeltkroezen, wierden, in korten tyd, tot glas veranderd. Deezen Spiegel verkogt hy aan lodewyk XIV. Een' anderen, door denzelfden Kunstenaar vervaardigden, Brandspiegel, van 44 duim
middenlyn, verkreeg de Landgraaf van Hessen-cassel; en een' derden de Koning van Pruissen, door middel van tavernier (Journal des Savans, 1666 Mars, 1679 Decemb.)
In Duitschland vervaardigde de Heer von tschirnhausen een' nog veel grooteren Brandspiegel (Acta eruditor. Lips. 1687. p. 52, 53.) De middenlyn van denzelven bedroeg 3 Leipziger ellen, en de afstand van het brandpunt was 2 zulke ellen. Dezelve was uit een koperen plaat geslaagen, welke weinig meer dan 2 lynen dikte had, en dus gemakkelyk van de eene naar de andere plaats kon gebragt worden. Men had aan dezelve eene by uitstek goede polysting weeten te geeven. Deeze Spiegel ontstak het hout, als in een oogenblik, met zulk eene sterke vlam, dat ook de hardste stormwind het niet kon uitblusschen. Het water in aarden

{==20==} {>>pagina-aanduiding<<}
vaten wierd daardoor in korten tyd tot kooken gebragt, en was spoedig verwaazemd. Drie duim dik tin en lood smolt oogenblikkelyk; blik was in korten tyd doorgebrand; tichelsteenen, porcelein, leijen, puimsteen, asbest en dergelyke stossen gingen in korten tyd tot glas over.
Men nam niet alleen metaal en glas tot zulke Brandspiegels, maar ook hout, stroo, papier, enz. Naar het verhaal van wolf (Nuttelyke Proefneemingen, II D. p. 341.) maakte een Kunstenaar, in Dresden, houten Brandspiegels, welker uitwerking gelyk aan den gemelden van tschirnhausen waren. Zulke Spiegels van hout of papier krygen gewoonlyk eerst een krytgrond, en worden dan, om een' helderen glans te verkrygen, sterk verguld. - Een Ingenieur, naumann, bekleedde, naar het bericht van zahn, (Oculus artificialis, 3 syntag. 3. c. 10.) Brandspiegels van bordpapier met stroo, en smolt daarmede metaalen. De Graaf de buffon vervaardigde, uit rondgesneedene vlakke spiegelglazen, holle Brandspiegels; hy bevestigde, naamelyk, dezelve rondom aan den rand, en gaf ze dan, door middel van een schroef, in het midden eene sterke drukking, waardoor hy de noodige kromming verkreeg (Mem. de l'Acad. Roy. des Sciences de Paris, l'an 1754.) Ook maakte, in nog laateren tyd, de Hoogl. zeiher zich door zyne poogingen tot verbetering der Brandspiegels bekend (Nov. commentat. Petrop. Vol. VII. p. 237.)
Tot aan het einde der 17de Eeuw heeft men van Brandglazen, om zoodanige groote uitwerkzelen voort te brengen, geen gebruik gemaakt; men nam daartoe liever Brandspiegels, om dat dezelve met mindere moeite en bezwaarlykheid in de vereischte holle gedaante, dan een groot stuk glas in eene lensvormige, konden gebragt worden. Tschirnhausen was de eerste, die, met veel kosten, een Slypmolen tot groote Brandglazen, in de Lausnitz, oprichtte; waaruit dan ook lensglazen ten voorschyn kwamen, die alles, wat maar brandbaar was, byna oogenblikkelyk ontstaken: het hardste, zelfs met water doortrokken hout, geraakte aanstonds in vlam; water in kleine vaten kookte oogenblikkelyk; metaalen smolten; dunne yzeren plaaten wierden ras gloeijend en met gaten doorboord, enz. (Acta erud. Lips. 1697. p. 414 sqq.) De Hertog van Orleans ontbood, in het begin der verloopene Eeuw, zulke

{==21==} {>>pagina-aanduiding<<}
groote Brandspiegels, en verrichtte daarmede fraaije proeven (Mem. de l'Acad. Roy. &c. 1702.) Hartsoeker vervaardigde een Brandglas van 3 voet 5 duim middenlyn, welks uitwerking verbaazend was (Recueil de plusieurs pieces de Physique, p. 137). Bernieres, te Parys, vervaardigde in 1774 een Brandglas uit twee tegen elkander over geplaatste halfronde glazen. De daardoor verkreegene lensvormige ruimte had 4 voeten middenlyn, en was in 't midden 6 duim 5 lynen dik. Eerst vulde hy het met wyngeest, en naderhand met terpentyn-olie. De werking van dit glas was ook indedaad buitengewoon sterk. In Engeland zouden ook, eerst onlangs, proeven met uitneemend groote Brandglazen genomen zyn, doch waarvan de uitslag nog niet bekend is.

Leevensberigt van mejuffrouw Mary Wortley Montagu.

(Ontleend uit dallaway's Edition of Lady m.w. Montagu's Works.)

‘De vermaakende en onderhoudende Brieven van Mev. montagu, met zo veel genoegen, in de Vertaaling, door onze Landgenooten, toen dezelve uitkwamen, en naderhand, geleezen, zullen zeker een Verslag van haare voornaamste Leevens- en Lotgevallen niet ongevallig maaken. De Heer dallaway, die zeer onlangs eene volkomene uitgave van haare Werken, in vyf Deelen in octavo, het licht deedt zien, stelt ons daartoe in staat. Zie hier het voornaamste.’

Mevrouw pierrepont, naderhand Mevrouw m.w. montagu, de oudste Dogter van evelyn, Hertog van Kingston, en Mev. mary fielding, Dogter van william, Graaf van Denbigh, werd te Thoresby in Nottinghamshire, omtrent het jaar 1690, gebooren. Niet lang mogt zy de moederlyke opvoeding genieten; doch haar Vader poogde dat verlies te vergoeden. Aangemoedigd door de vroege blyken van een uitsteekend

{==22==} {>>pagina-aanduiding<<}
vernuft, deedt hy haar eene opvoeding geeven, ver verheeven boven die, welke de Sexe toen ontving. Hy liet haar vroeg onderwyzen in de Classike Schryveren. ‘Zy was,’ gelyk zy zelve in een haarer Brieven vermeldt, ‘gebooren met eene zugt voor geleerdheid.’ Gelukkig in het gemaklyk leeren van Taalen, besteedde zy haaren onafgebroken ledigen tyd en de stille leevenswyze, welke zy te Thoresby leidde, alsmede te Acron, (een Dorp, niet verre van Londen) in groote vorderingen in 't Grieksch, Latyn en Fransch te maaken. Ten blyke hiervan, hadt zy naauwlyks haar twintigste jaar bereikt, of zy schonk aan Bischop burnet, die het toevoorzigt over haare opvoeding gehad had, eene Vertaaling van den Enchiridion van epictetus, vergezeld van een geestigen Brief.
Zy trouwde in Oogstmaand des jaars 1712 aan edward wortley montagu, Esq., den Zoon van haare vertrouwdste Vriendin Mev. ann wortley, naa eene vryery, die, zeer stug en vreemd, omtrent twee jaaren geduurd hadt. Drie jaaren, naa haare Egtverbintenisse, leefde zy stil te Warnecliffe, naby Sheffield; terwyl haar Egtgenoot, een Heer, meer van gezond verstand, dan bezitter van schitterende hoedanigheden, zyn post in het Parlement waarnam.
Wanneer Mr. wortley, ten jaare 1714, tot Commissaris der Thesaurie werd aangesteld, bragt zulks Mevrouw, uit haare afgezonderde woonstede, in de Stad, en deedt haar het eerst te St. James verschynen; daar werd zy ontvangen met die algemeene bewondering, die schoonheid, opgeluisterd door vernuft, onbetwistbaar vordert. Haare persoonlyke bekoorelykheden en verstandsbegaafdheden hadden iets onwederstaanbaar aantreklyks. Niet bepaald tot den kring des Adels, verkeerde zy gemeenzaam met addison, pope, en andere Heeren van vernuft.
Haar Egtgenoot, in den jaare 1716, tot Gezant na Constantinopole benoemd, vergezelde zy hem derwaards, en keerde niet weder voor het jaar 1718. In dien tyd schreef zy de onderhoudende Brieven, die ten jaare 1763 het licht zagen, behelzende een verhaal van haare Reizen in Europa, Asia en Africa. De juistheid haarer gegeevene berigten wordt bevestigd door den tegenwoordigen Uitgeever haarer Werken, die, bykans tachtig jaaren laater, den weg nam over het Vasteland na den

{==23==} {>>pagina-aanduiding<<}
Zetel des Turkschen Ryks, en 'er bykans denzelfden tyd verbleef, welken Mev. montagu in het paleis van Pera hadt doorgebragt. Een der vrugten van deeze haare Reis was de invoering van de Inenting der Kinderziekte in Engeland. Bevindende dat die Inenting algemeen was in het Turksche Gebied, en gepaard ging met de heilzaamste gevolgen, deedt zy haar eigen Zoon, toen drie jaaren oud, die kunstbewerking ondergaan; en door haare aanpryzing begon de Inenting voet te krygen, en die algemeenheid, waarover het noodloos is iets meer te zeggen.
By de wederkomst van Mr. wortley in Engeland, nam zyne Egtgenoote, op het ernstig aandringen van pope, haar zomerverblyf te Twickingham; dan, schoon de Brieven van den Heer pope, aan haar geduurende het Gezantschap haars Mans in de Levant geschreeven, overvloeijen van uitdrukkingen, die de vuurigste bewondering te kennen geeven, en de Brieven van haar aan dien Dichter eenige blyken van hoogagting opleveren, was de vriendschap tusschen deeze beiden van geen langen duur. De oorzaak van het misnoegen, of van den wederzydschen afkeer, welke hier op volgde, wordt niet ontvouwd. Of pope zich daaraan stiet, dat, ondanks zyne liefde-ademende Brieven en fraaije betuigingen, de Dame zyn Persoon met wederzin aanschouwde en belachte; dan of, gelyk in deeze Leevensbeschryving wordt aangeduid, hy haare bekwaamheden benydde, en jalours werd van wegen de voorkeur, welke zy aan de herveys gaf - kunnen wy niet beslissen. - Pope's haat bleek op eene uitsteekende wyze; en hy poogde haaren naam, door den ruwsten schimp vol bitterheid, zwart te maaken (*). Zy onttrok zich aan pope's gezelschap, en liet geheel af, hem als een oordeelkundigen te raadpleegen, wanneer zy ontdekte, dat hy onedelmoedig het denkbeeld wilde doen veld winnen, dat alles, wat goed was in de verzen van Mev. montagu, aan de verbeteringen, door hem gemaakt, moest toegeschreeven worden. Wanneer de twist uitbrak, volgde een vloed van wederzydschen schimp.
Mevrouw montagu, met rang bekleed, van midde-
{==24==} {>>pagina-aanduiding<<}
len voorzien, en omringd van de vrolykheden der groote wereld, leefde overeenkomftig die omstandigheden. Met het jaar 1739 begon haare gezondheid af te neemen; welke omstandigheid opgegeeven wordt als de grond van een befluit, door haar genomen, om het overige haarer dagen op het Vasteland door te brengen. Verlof van haaren Egtgenoot daartoe bekomen hebbende, verliet zy Engeland in July des gemelden Jaars, en reisde na Venetie, voorneemens om in 't Noorden van Italie zich neder te zetten.
Haar oogmerk voldaan hebbende, door een kort reisje na Rome en Napels, keerde zy weder na Brescia, een der paleizen van welke Stad zy ging bewoonen. Zy schynt niet alleen naar de Italiaansche Zeden en Gewoonten zich zeer wel te hebben kunnen schikken, maar 'er zelfs behaagen in geschept te hebben. Eenige maanden sleet zy te Avignon en Chamberry. Haar Zomerverblyf nam zy te Lovero, op den oever van het Meir Iaco, op het Venetiaansch grondgebied, werwaards zy eerst gelokt was door de mineraale wateren, welke zy voor haare gezondheid zeer dienstig vondt. Daar betrok zy een verlaaten Paleis, lag 'er een tuin aan, zette zich tot de bezigheden van het Landleeven, en was gelukkig in het oppertoevoorzigt over haare Wyngaarden en Zydewormen. Boeken, en bovenal Engelsche, haar door Mevrouw bute toegezonden, vervulden het gebrek aan gezelschap. Haare brieven, uit dit verblyf geschreeven, ademen een waarlyk wysgeerigen geest, en wyzen uit, dat de zorg voor haare Dogter en Familie haar naast aan 't harte lag. Niemand, in de daad, genoot haare rust, de woelingen der vrolyke wereld ontweeken, met meer smaaks.
Haare bezoeken na Genua en Padua waren veelvuldig; dan, omstreeks het jaar 1758, verliet zy deeze eenzaamheid, en zette zich geheel te Venetie neder (*), waar zy bleef tot den dood van Mr. wortley, die in 1761 voorviel. - Toen leende zy het oor aan de verzoeken van haare Dogter, de geweeze Gravin van bute; en, naa eene afweezigheid van tweeëntwintig jaaren, nam zy de reis na Engeland aan, waar zy in

{==25==} {>>pagina-aanduiding<<}
Wynmaand aanlandde. Dan haare gezondheid hadt veel geleden, en eene allengskens toeneemende verzwakking eindigde in den dood, op den tweeëntwintigsten van Oogstmaand 1762, drieënzeventig jaaren bereikt hebbende.
In den muur der Hoofdkerke te Litchsield is een Marmeren Gedenkteken voor haar opgericht, verbeeldende eene Vrouwlyke Schoonheid, weenende over de assche, die verondersteld wordt in een Urn beslooten te zyn, beschreeven met haar Cyfer M.W.M. Het Opschrift vermeldt in 't byzonder haar invoeren van de Inenting der Kinderziekte. Het werd opgericht door henrietta inge, Wed. van theodorus inge, Esq. en Dogter van Sir john wrottesley, Bart., die door de Inenting gelukkig geneezen was.





Belangryke bedenkingen over de volksverhuizing na Noord-Amerika.

(Vervolg en Slot van bl. 710. des voorigen Jaars.)

Het ontwerp van Landbouwkunde in Amerika is niet berekend naar den smaak van zulke lieden, die groot en spoedig ryk willen worden in de waereld. Kans is 'er, dat iemant uitgebreiden landeigendom bekoome, en dien verbetere; doch zoo goed als onmogelyk zal hy het vinden, zyne geldkist met klinkende munt te vullen, of zyne landeryen daar voor te verkoopen, in gevalle hy mogt verlangen, het land te verlaaten. Gereed geld is zelfs in de handeldryvende Steden der Vereenigde Staaten niet zeer overvloedig, en buiten dezelve zeer schaarsch. Het meerendeel van den binnenlandschen handel wordt by wyze van ruilinge gedreeven, en 'er is zeer weinig geld in omloop. Indien 'er eenige overtolligheden uit de binnenlanden na de Zeesteden worden gezonden, om aldaar aan pakhuishouders verkogt te worden, zal het bezwaarlyk vallen, aldaar eenen kooper om gereed geld te vinden, en dit voor den verkooper zeer nadeelig zyn, welke drievoudige winst zal doen door het terugneemen van zulke goederen, als in de nabuurschap van de plaats zyner wooninge meest gezogt worden. Een landbouwer kan zyn landgoed verbeteren en uitbreiden, en zyn kapitaal vergrooten; doch wat rykdommen aangaat (ik bedoel goud en zilver, oneigenlyk zoo genoemd) naauwlyks zelfs zal hy die te zien krygen.
De Amerikaansche Landbouw is, derhalven, alleen voor

{==26==} {>>pagina-aanduiding<<}
dat onbekrompen en bedaard slag van menschen berekend, die zich kunnen vergenoegen om altyd op de zelfde plek gronds te leeven, en wier geluk bestaat in dezelve dagelyks onder hunne handen te zien beter worden. De uitgebreidheid der Vereenigde Staaten en de overvloedige voortbrengzels trotzeeren de opkoopers van landeryen, die (nog verderflyker dan de Hessische vliegen) de weldaaden der Voorzienigheid onderscheppen, ten einde om hunnen wyduitgebreiden landeigendom, aan de menschelyke elende ontrukt, nog wyder te doen uitdyen.
Gelyk een Amerikaansche landbouwer weinig ontvangt, zoo heeft hy ook slegts weinig te betaalen. Zyne werklieden worden door hem gekleed, en zyn by hem in den kost. Dit is ook het geval der handwerkslieden, als schoenmaakers, kleermaakers, timmerlieden, molenmaakers, enz. welke hy, van tyd tot tyd, in het werk heeft. Indien zy een huisgezin hebben, verzorgt hy hen van meel, cyder en andere noodwendigheden. Naadat het werk verrigt is, wordt de rekening opgemaakt, en 't geen zy dan nog te vorderen hebben, 't welk gemeenlyk slegts eene kleinigheid is, in voortbrengzelen betaald. Door dit middel wordt het gebrek aan gereed geld in de agterlanden weinig gevoeld; en terwyl de landbouwer binnenslands zonder hetzelve zich verrykt door de uitbreiding van zyne bezittingen, doet de handelaar op de grenzen met hetzelve nieuwen voorraad op, en breidt den handel van zyn land uit.
Zodanig is de toestand des Amerikaanschen landbouwers, die te meer benydenswaardig is, omdat zyn landgoed zyn eigen is, en geen gierige landheer hem uitzuigen, noch hem van daar kan verdryven. Aan zyn landgoed is hy verknogt, omdat zyne eigen naarstigheid hetzelve van een somber woud in lachende weiden of vrugtbaare bouwlanden heeft herschapen. Met vermaak ziet hy zyn huisgezin toeneemen, omdat zyne kudden met hetzelve aangroeien, en het voor gebrek zuilen bewaren. Zulk een toestand is gelukzaligheids genoeg voor eenen ieder, behalven voor eenen onverzadelyken opkooper; en deeze, gelyk ik boven heb gezegd, wordt in zynen wensch verydeld. Gave de Hemel, dat het aldus overal ging!

Thans gaan wy over tot den Boer, die geenen eigendom heeft. Op den man van deeze klasse kunnen alle de voorgaande aanmerkingen en redenen, om geen land te koopen, eer hy ter plaatze zelve zy gekoomen, met even goed regt worden toegepast: vooreerst, omdat hy kan verzekerd zyn, meer dan twintigmaalen den marktprys in de Vereenigde Staaten te moeten betaalen; en vervolgens, omdat hy, indien hy, by zyne aankomst aldaar, rouwkoop hebbe, gelyk een

{==27==} {>>pagina-aanduiding<<}
beer aan een staak aan hetzelve wordt gebonden. Thomas paine schreef, in zynen brief aan den Abt raynal, aldus: ‘Ik moet aanmerken, dat ik tot nog toe in Europa geene beschryving van Amerika heb gezien, op wier getrouwheid men zich kan verlaaten.’ Dat zelfde zeg ik ook. Dit was het geval ook nog, naadat hy zelf hadt geschreeven; en niet lang geleeden heeft zeker iemant, die een Franschman is, een Wysgeer, en indien niet een beter, immers een eerlyker Schryver dan paine, een berigt gegeeven, van dat zyner voorgangeren merkelyk verschillende, op persoonlyke waarneeming op de plaats zelve gegrond, zynde het onpartydigste en echtste, 't welk tot nog toe het licht zag. Ik heb het oog op des Heeren volney's Beschouwing van Amerika. Aldus vertoont hy de dwaasheid van het koopen van Amerikaansche landen in Europa, in eene schildery van Gallipolis, of de Fransche Volkplanting aan den Ohio. ‘Tot nog toe kan men te Parys eene zekere Maatschappy, de Scioto genaamd, niet vergeeten, die, in den Jaare 1790, met veel ophess, eene verkooping van landeryen, in het schoonste gewest der Vereenigde Staaten, aankondigde, tegen vyf schellingen de aker. De voorwaarden daar van, die met eene kwistige hand verspreid wierden, beloofden alles, 't geen de menschen gewoon zyn in zulke gevallen te belooven: een gezond en aangenaam klimaat; in den winter naauwlyks iets, dat naar vorst gelykt; eene rivier, by uitsteekendheid de Schoone Rivier genaamd, overvloeiende van voortreffelyke visch van ontzettende grootte; staatelyke bosschen van boomen, uit welke suiker vloeit (de suiker-mastboom) en een heesterplant, die kaarzen levert (myrica cerifera); overvloed van wildbraad; geene wolven, vossen, leeuwen of tygers; driehonderd biggen het kroost van éénen beer en zeuge, in het tydverloop van drie jaaren, zonder
dat dezelve eenige oppassing noodig hebben. In zulk een land heeft men geene belastingen op te brengen, kent men geene krygsopschryvingen, geene inkwartieringen van soldaaten, enz. (*).’ - ‘'t Is zoo,’ vervolgt de Heer volney, ‘de aanbieders van zoo veele voordeelen zeiden niet, dat deeze fraaie bosschen een hinderpaal waren, die vóór allerlei beplanting moet weggeruimd worden; dat de boomen, één voor één, moeten omverre gehouwen, verbrand, en het land met aanmerkelyke moeite en kosten gezuiverd worden; dat 'er, voor

{==28==} {>>pagina-aanduiding<<}
den tyd van ten minsten twaalf maanden, allerlei leevensmiddelen, van een verasgelegenen oord, moeten worden opgedaan; dat jaagen en visschen, die, naa een goed ontbyt, uitspanningen zyn, in een wild en woest gewest zeer vermoeiende werkzaamheden zyn. En bovenal zeiden zy niet, dat deeze voortreffelyke landeryen in de nabuurschap van eene soort van wilde dieren lagen, erger dan wolven of tygers, de menschen, Wilden genaamd. In 't kort, volgens den marktprys in Amerika waren deeze landen weezenlyk niet meer waard dan drie stuivers of vierdehalve stuiver de aker, en geen kooper in het land zelf zoude 'er meer voor gebooden hebben.’ En evenwel met dit alles ging de Scioto-maatschappy bankroet, als geene betaaling kunnende doen aan de Ohio-maatschappy, den oorspronklyken eigenaar en verkooper, die door de verrigtingen van haaren schuldenaar zich niet als verbonden beschouwde, en weigerde aan de Franschen het land te leveren, 't welk zy reeds betaald hadden. Hieruit ontstondt een zwaar pleidooi, 't welk de volkplanters te heviger drukte, naardien zy hun geld reeds hadden uitgegeeven.’ Indien deeze daadzaaken den Emigranten niet de oogen openen, en hun de dwaasheid van het koopen van Amerikaansche landeryen in Europa niet doen zien, kan ik alleenlyk zeggen: Qui vult decipi, decipiatur.
De Heer volney berigt ons, dat, in den Jaare 1795, deeze Volkplanting te Philadelphia naauwlyks bekend was, en dat hy, om dezelve te bereiken, eenen weg van meer dan tweehonderd mylen, door een bergagtig en bykans woest gewest, moest asleggen (*), en dat hy vervolgens, met een schuit zestig mylen de rivier Groot Kanhaway, door een nog woester land, zynde afgezakt, vier mylen van Gallipolis voet aan land zette.
Tot eene beschryving van den elendigen staat deezer ongezonde Vastigheid beroep ik my op het Werk zelf, als hebbende, tot bewys van myne stellinge, meen ik, genoeg gezegd; tot myne eigen waarneemingen zal ik nu terugkeeren. Hoewel een hoefpagter geen gelds genoeg hebbe om een landgoed te koopen, kan hy, evenwel, penningen genoeg byeenbrengen, om zynen overtogt te betaalen (slegts twaalf guinies voor vragt by de stuurplegt en gezond voedzel (†);) en dan

{==29==} {>>pagina-aanduiding<<}
zal hy in de gelegenheid zich bevinden, om landeryen naar welgevallen uit te kiezen, en dezelve op een vasten voet en tegen Amerikaanschen marktprys te bekoomen. Indien hy niet in staat zy, zynen overtogt te betaalen, moet hy zich by den eenen of anderen Agent vervoegen, die overal door deeze Eilanden (van Groot-Britannie) zyn verspreid, Emigranten opspoorende, en, zoo goed als hy kan, met hun een akkoord aangaan. 't Geen ik voorheen heb gezegd, zal ik hier slegts herhaalen, dat, hoe gemaatigd dit akkoord ook moge schynen te weezen, het indedaad buitenspoorig is; en indien een eigenaar van Amerikaansch land negen tiende deelen van hetzelve aan gevestigde landbouwers om niet gaf, het overige een tiende deel eene voordeelige kans zoude geeven (*). Deeze aanmerkingen kunnen hem derhalven van dienst zyn, naardien hy zyne eigen aangelegenheid kennen, en diensvolgens maatregelen zal neemen.

Thans hebben wy te spreeken van de Handwerkslieden. Om van de bespiegelende beginzelen van franklin, den Abt mably, brissot, price en menigvuldige andere Schryvers niet te gewaagen, volgens welke handwerkslieden in de Vereenigde Staaten, althans voor een langen tyd in het toekoomende, geenen opgang kunnen maaken, zal ik myne aanmerkingen op deezen grondslag bouwen. Naauwlyks gelukken aldaar eenige handwerken, dan dezulke, die nuttig genoemd worden, dat is, de zodanige, die stukken vervaardigen, welke, door langduurige gewoonte, als weezenlyk noodzaakelyk geöordeeld worden: by voorbeeld, een timmerman en een smid, en dat wel alleenlyk in grof werk. Wat fynwerkers, of die tot sieraad dienen, aangaat, nimmer zullen deeze hun oogmerk bereiken, om reden dat de Amerikaanen op Engelsche waaren gesteld zyn, van welken 'er telkens nieuwe patroonen, en die fraaier bewerkt zyn, worden ingevoerd, en die, in weerwil der inkoomende regten, laager in prys zyn dan de waaren, die in Amerika zyn gewerkt, uit hoofde der buitenspoorig hooge arbeidsloonen. Een Engelsche handwerksman zal, by zyne komst in de Vereenigde Staaten, spoedig werk bekoomen en goed loon verdienen; doch allen klaagen, dat de Amerikaanen inboorlingen naast hen plaatzen, om hun de tanden uit het hoofd te kloppen, (dat is, om hunne wyze van doen af te zien) en wanneer zy hun oogmerk bereikt hebben, of indien zy hetzelve niet kunnen bereiken, doordien de handwerksman, gelyk veelal gebeurt, eene afzonderlyke werkplaats ver-
{==30==} {>>pagina-aanduiding<<}
zoekt, bieden zy hem een daghuur aan, welken hy niet wil aanneemen, of zeggen hem aan, dat zy geen werk meer voor hem hebben. Van hier, indien hy een weinig gelds heeft, dat hy bykans altyd zyn bedryf laat vaaren, en een herberg of winkel begint, als een zekerer middel om zyn brood te winnen. In de geheele uitgestrektheid der Vereenigde Staaten, Noord- en Zuidwaarts, is my slegts één voorbeeld van een
Engelschen handwerksman bekend, die met zyn beroep een stuiver gelds overwon; doch meer dan honderd voorbeelden zyn my bekend, die zich genoodzaakt vonden, iet anders te beginnen, of, zoo als het met de meesten gaat, zich zoo goed als zy konden te behelpen. Indien een handwerksman na de Vereenigde Staaten oversteeke, zyn ambagt volmaakt verstaande, is het natuurlyk en in 't oog loopende, dat hy dagelyks agteruitteert. Zyne baazen bezitten geen kapitaal; zy kunnen derhalven niet by voorraad laaten werken, of iet anders dan 't geen hun besteld is; van hier, dat, indien de knegt een grooten daghuur verdiene, geduurende den tyd dat hy werkt, de tyd, in welken hy geen werk heeft, meer dan zyn verdienst verslindt. Hy bedenkt niets nieuws, omdat de patroonen uit Engeland koomen; hy moet derhalven slegts een naamaaker worden, maar doorgaans slegts een lapper van Engelsche goederen. Dus verleert hy zyne kunst, en hy is 'er van overtuigd. Indien hy zyne eigen zaaken beginne, moet hy zelve werken; en de hand van éénen ambagtsman, hoewel zy, door aanhoudend werken, hem iets meer dan het noodig onderhoud zal geeven, zal hem egter niet ryk maaken. De Amerikaansche jongelingen, die mannen zyn zoo dra zy jongens zyn geworden, worden zelden, en ik mag wel zeggen, geloof ik, nooit, opgeleid om een geregelden leerdienst door te staan; zy zyn, misschien ingevolge van het klimaat, niet arbeidzaam. In alle opzigten zyn zy zeer slegte werklieden, drie uitgezonderd: het scheepstimmeren, ruw yzerwerk, en metzelen. En eindelyk vraagen zy van anderhalve tot drie dollars dagloon voor het weinige en slegte werk, welk zy vervaardigen; terwyl men dan nog geen vasten staat kan maaken, dat zy het tegen den bestemden tyd zullen gereed hebben. Eene andere, en misschien de kragtigste reden tegen het maaken van opgang der ambagtslieden in de Vereenigde Staaten, is het volstrekt gebrek aan nayver. In Engeland doet een leerling zyn best om een goed werkman te worden, tegen den tyd dat zyne
leerjaaren eindigen; de werkman legt 'er zich op toe om meesterknegt op den winkel te worden; en de meesterknegt is vlytig, in de hoop van aandeel in de zaak te zullen krygen, of in staat te zyn om zyne eigen zaaken te beginnen. Deeze nayver kan zich tot de hoogste rangen in den Staat uitbreiden. De man, die slegts kleine zaaken omhanden heeft, wenscht dezelve uit te breiden; hy benaar-
{==31==} {>>pagina-aanduiding<<}
stigt zich om een zeker vast kapitaal te bezitten. Indien hy hierin slaage, streeft hy na een aanzienlyken post, en misschien om lid van het Parlement te worden. Niets van dien nayver bespeurt men in de Vereenigde Staaten; aan geene andere oorzaak, voor zoo veel ik heb kunnen opspooren, kan dit worden toegeschreeven, dan aan de natuur van den republikeinschen regeeringsvorm, welke gelykheid ademt en nayver verdooft. Indien een baas verpligt is, groote dagloonen te betaalen, aan zyne winsten onëvenredig, kan hy zelf nooit ryk worden, en de knegts zyn 'er gemeenlyk beter aan dan hy; en gelyk, volgens de wetten der gelykheid, de mensch een mensch is, bezit de knegt zoo veel fatsoen als de meester, en, minder moeite en zorg hebbende, bekommert hy zich weinig om hooger te klimmen. Ik zal deeze afdeeling besluiten met de aanmerking, dat, indien een Engelsche ambagtsman zyn beroep blyft voortzetten tot op zynen dood, hy nooit daarin eenen opvolger heeft, zelfs wanneer hy kinderen nalaat; het versterft met hem.

En nu van den Arbeidsman! - Zoo in 't oog loopende is de onregtvaardigheid des Afrikaanschen Slaavenhandels, dat dezelve, uit de Sterkte der Waarheid verdreeven, by de Drogredenen eene schuilplaats heeft gezogt. De voorstanders van dien handel houden zich, alsof zy de Afrikaanen als weezens van een ander geslagt, als eene soort van vee, beschouwden. Gelukkig voor hun, indien zy met deeze drogreden voor den Oppersten Regtbank zich konden zuiveren! Thans gaa ik een ander slag van Slaavenhandel beschryven, 't welk zelfs dat zwak bewys ter zyner verdeediginge niet op zyne zyde heeft: ik heb het oog op den invoer van arme landverlaaters in de Vereenigde Staaten. Een Philadelphisch ontwerpmaaker van groot vermogen en crediet hadt den eersten inval van dit winstmiddel, en, gelyk het aan zyne oogmerken vry wel beantwoordde, hadt hy welhaast naavolgers. De wyze, op welke die handel, gelyk voorheen, zoo ook nog tegenwoordig wordt gedreeven, is de volgende. Agenten houdt men door het geheele Vereenigde Kouinkryk van Engeland (alsmede in Holland, Zweden, Deenemarken, Zwitzerland, Duitschland, enz.) byzonderlyk in het Noorden van Schotland en Ierland. Hun werk is, de openbaare huizen te bezoeken, en aldaar in gesprek te treeden met de zodanigen, die eenige blyken van misnoegen betoonen, 't zy ter zaake van het Staatsbestuur, den Godsdienst, of hunne eigen byzondere omstandigheden. Breed geeven deeze Agenten op van de beschryving, van welke de Heer volney eene proeve heeft gegeeven, en kleuren dezelve zoo veel te hooger, naar gelange hunne toehoorders ligtgeloovig of onkundig zyn. Paart zich daar nevens aan hunne

{==32==} {>>pagina-aanduiding<<}
zyde een blinde godsdienstyver, dan verzekeren hun de Agenten, dat in de Vereenigde Staaten alle Godsdiensten (vry overeenkomstig met de waarheid!) de zelfde zyn, en dat een Roomsch-Katholyke even verkiesbaar is tot President, als iemant, die een anderen, of in 't geheel geenen Godsdienst belydt, indien hy slegts de keuze op zich kan doen vallen!! ‘Maar,’ vraagen de toehoorders, ‘hoe zullen wy zonder geld aldaar koomen?’ - ‘Niets is gemaklyker,’ antwoordt de Agent; ‘op zulk of zulk eenen tyd zal 'er in zulk of zulk eene haven een Amerikaansch schip liggen; en indien gy de kosten van den overtogt niet kunt betaalen, hebt gy slegts met den Kapitein een verdrag voor vier of vyf jaaren aan te gaan. Wanneer gy in de Vereenigde Staaten zyt aangekoomen, kunt gy u naar goedvinden eenen meester kiezen; gy zult als een lid van zyn gezin behandeld worden: want aldaar is geen onderscheid tusschen meester en knegt; en wanneer de jaaren van het verdrag zyn verstreeken, kunt gy een brok van een vry leengoed voor u zelven bekoomen, enz.’ Het schip verschynt; de Agent heeft zyne slagtoffers by de hand, of verzamelt dezelve welhaast, naardien de eene, naadat hy zelve is overgehaald, zich bevlytigt om eenen anderen over te haalen; en alzoo worden 'er drie- of vierhonderd in een schip van tweehonderdvyftig of driehonderd tonnen gepakt, 't welk voorshands met ouden scheepskost (dat is, zulk een, als de Amerikaansche matroozen niet willen aanroeren) is voorzien; en zy vertrekken. Naa een, ik behoef niet te zeggen schriklyken overtogt, worden zy aan land gezonden, om van huis tot huis te gaan, en te vraagen, wie hun verdrag wil koopen. Eenigen willen alleen den man, en met de vrouw en kinderen niets te doen hebben; anderen alleen de vrouw: zoodat het dikmaals gebeure, dat zy van een gescheiden worden. Deeze misleide elendelingen, dus veragtelyk langs de straaten van Philadelphia loopende, heb ik de Philadelphiërs
Blanke Slaaven hooren noemen; en die benaaming is zeer gepast. De zulken, die in de stad geenen meester kunnen vinden, worden na het land gezonden. Ondersteld zynde nu, dat zy allen meesters hebben gekreegen, zyn zy even zeer in de magt dier meesteren als de Afrikaansche slaaven, uitgezonderd leeven en dood. Zy worden geslagen en na de gevangenis gezonden, naar goeddunken. Onnoemelyk zyn de voorbeelden, dat de meesters, wanneer de verdragsjaaren op het einde liepen, hunne knegten voorbedagtelyk wreed behandelden, met oogmerk om hen te doen wegloopen; en, die behandeling niet kunnende verdraagen, zyn ze met 'er daad gevlugt. Zy zyn verzekerd dat zy zullen gevat worden; en de zagtheid der Amerikaansche regeeringe veröordeelt hen, om den geheelen tyd nog eens uit te dienen,

{==33==} {>>pagina-aanduiding<<}
hoewel 'er, ten tyde als zy zich te zoek maakten, slegts ééne week aan het voleindigen van hunne dienstjaaren ontbrak. Deeze wreedheid der meesteren wordt niet als eene verontschuldiging aangenomen. Zommige meesters beleggen het zodanig, dat zy eenige geringe beuzelingen verschieten, of geeven voor, die verschoten te hebben, aan hunne knegten, die voorbedagtelyk zeer kort worden gehouden, en niet een stuiver ten hunnen eigen voordeele, geduurende hunne slaaverny, kunnen overwinnen; en wanneer deeze geëindigd is, zyn zy even zeer in schulden als toen zy 't eerst zich verkogten, en worden door bedreigingen, of door gevangenis, gedwongen, hun dienst-akkoord te vernieuwen (*). Zommigen, zoo als men my berigt heeft, hebben op deeze wyze al hun leeven gediend; en ik hoorde eens van iemant zeggen, dat hy zelf werkelyk twintig jaaren voor vyf guinies hadt gediend, zynde de kosten van zynen overtogt. De voordeelen, uit den Blanken Slaavenhandel voortvloeiende, zullen eenen ieder in 't oog vallen, die weet, dat een dollar 's daags de kleinste daghuur is voor eenen arbeider, die niets anders doet dan steenen klooven, ter verbeteringe van de openbaare wegen. Zoodat een dier arme misleide elendelingen, ondersteld zynde dat hy voor vyf jaaren zich verbonden heeft, om zes dagen in eene week te werken, tegen het allerlaagste dagloon, voor zynen overtogt zal betaald hebben, ten naasten by, de schroomlyke somme van 350 ponden sterling, met aftrekking alleen van kost en klederen (†). De gewoone daghuuren eener vrouwe, en van een jongsken van 10 of 12 jaaren, zyn de zelfde, een dollar in de week, behalven den kost voor rekening van den meester: zoodat elk van deeze iets meer dan 58 ponden sterling zal betaald hebben, naa aftrek alleen van de klederen (§). Uit deeze daadzaaken en berekening, die geenen twyfel overlaaten (**), blykt duidelyk, dat indien een werkman, in plaats van zyn doodcedel (ik bedoel zyn dienstverdrag) te teekenen, zyn handschrift voor de vyf guinies aan den Kapitein geeve, hy hetzelve zal kunnen afdoen en zeer wel bestaan (want deeze klasse van menschen zal in de Vereenigde Staaten zeer wel kunnen bestaan, indien het hun vrystaa te werken, voor wien zy willen) in het tydverloop van drie inaanden. Terwyl ik te Philadelphia was, wierdt een dier

{==34==} {>>pagina-aanduiding<<}
Agenten door een Huis in die Stad na het Noorden van Ierland gezonden, en kwam met eene volle laading Slaaven terug. De arme lieden, eenige weinige dagen aan land geweest zynde, en de dingen geheel anders vindende, dan dezelve door den Agent aan hun waren afgebeeld, wierden woedende, liepen met groot gedruis langs de straaten, en gingen in de meeste herbergen, met oogmerk om hem te zoeken, zweerende, indien zy hem in handen kreegen, hem te zullen vermoorden, om hem het van nieuws opligten van menschen te verleeren! Maar hy hadt de Stad verlaaten, en zich ten huize zynes meesters op het land verschoolen.
Gelyk ik dit narigt beschouw, als aan de verongelykte menschelykheid regt doende wedervaaren, zal het tevens voegen, geen onregt te doen aan de Amerikaanen in 't algemeen, alle welken, uitgezonderd de zulken, die deezen onregtvaardigen Blanken Slaavenhandel dryven, denzelven even zeer veragten, als de zulken onder ons, die geene Guineesche handelaars zyn, den onmenschelyken handel in Zwarte Slaaven versoeien.
Ik ben, Mynheer, enz.
beacon.
Londen, 2 Oct. 1804.

De drinknap.

(Door den Heer delandine.)

De zon was agter eenige wolken gedooken, die de hitte des dags temperden; 't was in het laatst van Augustus. Met eenen postwagen was ik tot aan Tarare gereeden; ik had dit akelig vlek verlaaten, aan het einde eens somberen tregters gelegen, van hooge scherpe rotzen omringd, bykans naakt, of door donkere bosschen beschaduwd. Te voet moest ik nog eenen weg van drie mylen afleggen, om mynen Vader te ontmoeten in het verblyf, alwaar hy in den akkerbouw zyn vermaak vondt, alwaar hy tegen den naderenden ouderdom zich wapende met het beöeffenen van waare kennis, en het verspreiden van onbekende weldaaden over de rondom woonende landlieden. Nooit naderde men een bemind gezin, zonder zyne kragten te voelen hernieuwen, en, door de hoop op eene gelukkige aankomst, de vermoeienissen van den weg verminderen: deeze was moeilyk. Om den Violey, en het Dorp, naar dien Berg genoemd, te bereiken, moet men bykans twee mylen verre moeilyk klouteren. Aldaar passeert men het overoude Kasteel Joux, wiens torens, door den tyd zwart geworden, zich vermengen onder de donke-
{==35==} {>>pagina-aanduiding<<}
re dennenboomen, die de nabuurige streeken bedekken. Wat verder neemt het korte gras af, en begint de lucht frisscher en dunner te worden. Van tyd tot tyd ziet men in de enge valei eener diepe steilte altyd-groene weiden, besproeid van talryke beeken, wier gemurmel zich nog flaauw laat hooren. Stilte heerschte op de bergen; slegts wierdt dezelve nu en dan verbroken door het vliegen des eenzaamen Vogels, die, door myne nadering verschrikt, voor een oogenblik in de hoogte steeg, om laager neder te daalen in het digtste van de bloeiende hei en braamen. Op den wagen, die my voornitreedt, had ik alles gelaaten, 't geen my in mynen togt kon belemmeren, zelfs mynen hoed, die my ongemaklyk dagt; in plaats daarvan bediende ik my van een' zonnescherm. Geen wind bewoog de lucht; geene zorge ontrustte myn hart.
Reeds naderde ik den Berg Suire, van den Kruidkenner te schaars bezogt. Zyn top verheft zich boven alle de hoogten van het Canton. Hy steekt boven alle hem omringende kleine bergen uit, even gelyk de moedige veldheer zyn panas doet wapperen boven die der talryke krygslieden, die hem gehoorzaamen. Aldaar herinnerde ik my de woorden uit een Oostersch lied, welks Dichter de bergen doet springen als rammen, de heuvelen als lammeren. Deeze uitdrukkingen, die ik, midden in eene Stad dezelve zonder deelneeming leezende, voor buitenspoorig hield, hadden haare stoutheid verlooren, en kwamen my als eenvoudig en natuurlyk voor. Indedaad, alle deeze hoogten, na alle zyden geboogen, allen bykans aan elkander gelyk, met graauw wit bekleed, geleeken naar eene talryke kudde, bedaardelyk graazende, en welke het misleide oog ieder oogenblik verwagtte te zullen zien huppelen en springen.
Ter halver wege was ik van mynen weg, en de zon van haaren loop. Loodrecht schoot zy nu haare straalen. Eene brandende hitte daalde uit den dampkring neder, en ontving nog meer kragts door de terugkaatzing der bergen. Ik was buiten adem. Een overvloedig zweet liep van myn aangezigt tot voor myne schreden; ik zogt eene schuilplaats voor eenige uuren; en eene omgekeerde balone kwam my die aanbieden. Smagtende van dorst, welk eene aangenaame aandoening wierd ik gewaar op het hooren van het ruischen eener fontein! De waare vermaaken worden uit waare behoeften gebooren; en te gelukkig zou de mensch zyn, indien hy, zonder de eene te voorkoomen, de zorge om hem de andere te doen smaaken aan de natuur alleen overliet. De bron lag onder een vry diep gewelf, in de rots uitgehouwen. Het water viel aan het agtereinde neder; langs den rand lag een tamelyk hooge steen, zoodat men niet dan bezwaarlyk het water kon bereiken. Geknield, voorover

{==36==} {>>pagina-aanduiding<<}
geboogen in dit veldhol, spreidde ik verscheiden maalen vrugtloos myne handen uit, om het water in zynen val te vangen: de beweeging, die ik maakte, om het aan mynen mond te brengen, deedt het water uit myne hand loopen. 't Was het beeld van bedriegelyke verwagtingen. Door myne poogingen om den dorst te lesschen scheen dezelve toe te neemen. Ik rees op, om een plant of stroohalm te zoeken, om 'er by wyze van pypje my van te bedienen ter opvanginge van het wegloopend water; doch ik kon niets vinden. Hoe speet het my nu, mynen hoed te hebben verwisseld met een' zonnescherm, die my nu geen nut deedt! Een' noodzaaklyken vriend had ik opgeöfferd aan het gezelfschap eenes pronkers, die nooit van langen dienst kan weezen. Ik was tot de bron te rug gekeerd, om 'er nieuwe poogingen te werk te stellen. Etlyke druppelen waters hadden slegts myne lippen nat gemaakt, en ik verlangde by volle teugen daar van te drinken. Eensklaps tast myne hand, in een donkeren hoek der grotte, op een aarden Drinknap, welke myn al te zwak gezigt tot nog toe niet hadt kunnen onderscheiden. In de verrukking myner vreugde greep ik dezelve zoo onbezonnen aan, dat ik, die tegen de rots stootende, dagt dat zy geheel verbryzeld was. By geluk was 'er door den stoot slegts één oor afgebroken, maar de Nap was geheel; thans maakte ik 'er in alleryl gebruik van, om by herhaaling te drinken.
Wie hadt die Drinknap daar geplaatst? Wie was de vriend der velden, de braave en gevoelige man, die, het missen van noodwendigheden gevoeld hebbende, den vermoeiden voetganger, den werkzaamen houthakker, den eenzaamen herder aldus wilde te hulpe koomen? Blymoedig deedt hy, ten hunne behoeve, afstand van dit nuttig huisgeraad. Myn vermoeden viel op den gelukkigen bewooner van eene boerdery, welke ik beneden in de valei zag liggen; heimelyk zegende hem myn hart; ik juichte zyn zoet vertrouwen toe. Meer hadt de eenvoudigheid zyner offerande myne verbeelding gestreeld, dan alle de feesten der weelde, en de geschenken, door den hoogmoed geöfferd. Van bestendigen duur was zyne gastvryheid, en, zyne Drinknap by deeze koele en heldere bron nederzettende, hadt hy zyne weldaadigheid met die der natuure zamengepaard; zy deedt my gedenken aan de aartsvaderlyke - aan der menschen oorspronkelyke zeden; zy herinnerde my die gastvrye Arabieren, die den ongewapenden vreemdeling herbergen, en hem, midden in eene woestyn en in eene brandende luchtstreek, den heilzaamen drinkplas aanwyzen, wiens water alleen in staat is om hem te bemoedigen. Myn verkwikt bloed scheen onbelemmerder rond te loopen; ik was dankbaar en gelukkig; want de dankbaarheid heeft ook haaren balzem. Om de plaats myner bestemminge te bereiken, behoefde ik my

{==37==} {>>pagina-aanduiding<<}
niet te spoeden; een uur vertoevens moest de hitte doen verminderen; ik tragtte daarom een weinig rust te neemen.
Boven de foutein liep de rots rechtstandig omhoog; doch haar top was van heesters overschadnwd; ik nam eenen omweg om aldaar te koomen. Hier, in het korte en fyne gras neergelegen, overdekt van den nooteboom en de hulst, die hunne takken hadden ineengestrengeld, miste ik de pragtige zaalen niet, alwaar alle kunsten haare schatten verspild hebben. Hier beving my, van lieverlede, die zagte, onbepaalde mymering, beminnelyke zuster van den slaap, die der overdenkinge geen bepaald voorwerp aanbiedt, die haare soort van niet-aanweezigheid geniet, en u het leeven schynt te doen vergeeten.
Uit dien toestand wierd ik gewekt door den langzaamen en afgemeetenen tred eens Grysaarts, die langs den berg aankwam. Zyn hoofd scheen tot een modél gediend te hebben voor de koppen, welke paul veronese zoo gaarne plagt naa te bootzen. Zyn kruin was kaal; twee gryze hairlokken hingen over zyne nog gryzer wenkbraauwen. De tyd hadt zyn zegel op zyn gelaat gedrukt; doch het zwarte hartzeer scheen zyne rimpels niet geploegd te hebben. Een open oogsopslag nam ten zynen voordeele, en boezemde vertrouwen in. Hy droeg een ruuw, versleeten gewaat, het elendig livrei der behoefte. Een miskleurige bedelzak, dien hy op de schouder droeg, scheen al zynen rykdom te bevatten, nevens eenige brokken hard brood, giften der weldaadigheid des akkerbouwers. Met den tak eenes nootebooms, by wyze van wandelstok, in de hand, volgde hy den weg, die beneden my lag. Ik zeide tot my zelven: ‘Aldus vertoonden zich de vroegste zedenmeesters van Griekenland, die, om hunne verzaaking van allen eigendom, door de oudheid met den naam van Wyzen vereerd wierden. Aldus vertoonde zich de bias van Prienne, al wat hy in de waereld bezat om en aan zich hebbende, en die, de zaak eenes onschuldigen zonder loon bepleitende, in de armen zynes kleinzoons stierf.’
De arme man hadt de sontein gezien; hy naderde dezelve; en, even gelyk ik, zegende hy die ontdekking. Hy viel op de knieën om te drinken; ik hoorde het, dat hy de Drinknap van haare plaats nam, en de greetigheid, met welke de man dronk. De Grysaart, opryzende, vervolgde zynen weg; maar hoe groot was myne verbaasdheid en myne veröntwaardiging, toen ik hem de Drinknap zag medeneemen, die voor hem zoo noodzaakelyk was geweest, en het ook voor anderen moest worden! Verschrikkelyk was in myn oog die diefstal; ik klom na beneden; uit alle myne magt liep ik den roover agter naa; hy bleef staan. ‘Lafhartig mensch!’ riep ik uit, ‘gy verraadt de gastvryheid, door u eene weldaad

{==38==} {>>pagina-aanduiding<<}
toe te eigenen, die voor u alleen niet bewaard was. Geef deeze Drinknap terug, die voor den reiziger, voor den ongelukkigen nog van dienst moet zyn!’ Met bescheidenheid gaf my de arme man het Drinkvat weder: ‘Ontvang wederom,’ hernam hy, ‘'t geen ik zonder wroeging wegnam. Ik dagt dat ik wel deed: misschien bedroog ik my; doch ik wil u de moeite bespaaren, om de Drinknap te brengen ter plaatze, van waar ik die had genomen.’
Dit gezegd hebbende, keerde hy na de fontein terug, en ik zag hem het geschondene Drinkvat digt by eene andere Nap zagtjes nederzetten. - ‘Wie heeft die andere Drinknap aldaar neêrgezet?’ was myne vraag. ‘Dat heb ik gedaan,’ was des Grysaarts antwoord.
Dat antwoord, zonder gemaaktheid, doch met deftigheid gegeeven, drong my door de ziel; en op staanden voet erkende ik myne onregtvaardigheid. Ik gevoelde den invloed des dampkrings der deugd. ‘Neen,’ hervatte de arme man, naa eene poos zwygens, ‘een dief ben ik niet. Myn naam is jakob minge. Als Granadier dienende in den Slag van Fontenoi, zag ik de wreede Engelschen van naby, die ons van nieuws beöorloogen. Myn bloed stroomde voor myn Vaderland, en op mynen arm draag ik daarvan het verëerende bewys. Naa een vier-en-twintigjaarigen dienst, nam ik de wyk aan den voet eenes bergs in Auvergne, alwaar ik gebooren ben. Myn Vader was niet meer. Zyn oudste Zoon keerde my myn erfdeel uit naar zyn welgevallen. Men verzekerde my, dat my veel meer toekwam; doch ik wilde liever weinig ontvangen, dan tegen eenen Broeder pleiten. Hy verzogt my, myn kapitaal onder zich te mogen behouden, beloovende my jaarlyks eene kleine rente te zullen betaalen. Helaas! niet lang heeft hy die rente betaald: myn Broeder is gestorven, en de goederen myner familie zyn in vreemde handen gekoomen. Niet lang leedt het, dat zy, om de schuld af te doen, my papieren aanbooden, die geen crediet verdienen, Assignaaten, wier waarde myn verzwakt gezigt niet kan leezen. Ik heb alles agtergelaaten; en my verlaatende op de eeuwige Voorzienigheid, die my voor een oogenblik op deeze aarde wierp om 'er welhaast van te verdwynen, die my uit de gevaaren der veldslagen redde, en den ouderdom van zes-en-zeventig jaaren deedt bereiken, stond ik in het gevoelen, dat zy, geduurende de weinige jaaren, die my nog overig zyn, my niet zou begeeven. Mynen buuren wilde ik niet tot last zyn: allen hebben zy my lief, en zouden mynenthalve zich bekrompen hebben. Konde ik hunne weldaaden aanneemen? zy waren arm. Ik ben over de Loire getrokken, en heb door deeze vlakte van Forez mynen weg genomen. Ik wil
gaan zien of de Zwitzersche ber-
{==39==} {>>pagina-aanduiding<<}
gen hooger zyn dan die van Auvergne. Door deeze plaats trekkende, heb ik de fontein gevonden, heb ik de Drinknap in 't oog gekreegen; zy was van aarde; het oor was 'er afgebroken. Een toeval kon haar geheel doen breeken, en 'er den reiziger van berooven. Ik had 'er een van hout; ik zette die in de plaats daar van. Ik wenschte met den eersten weldoener eveneens te doen; en ik meende voor een oogenblik ryk te zyn, door het gevoel van het vermaak van iets te kunnen geeven. Benyd my dat geluk niet; zoo zelden heb ik het gesmaakt! en 't is het eenige, welk kan vergoeden, van de waereld te worden voorbygezien. Naa de aarden Drinknap weggenomen en de myne met hooggevoeligheid in de plaats te hebben gesteld, voelde ik my verjongd, en met meer gemaks verhaastten zich myne schreden, toen uwe stemme my deedt stilstaan......’
Geduurende dit verhaal, het hoofd voorover geboogen, en myne oogen hebbende ter neêr geslagen, verzogt ik in opregtheid des harten den Grysaart om vergiffenis. Ik dwong hem tot het aanneemen van een' maatigen onderstand. Ik verzogt hem terug te keeren, en zich voor etlyke dagen, voor etlyke maanden, in myne wykplaats te verpoozen. Hy beloofde het by zyne terugreize te zullen doen; doch zints vier jaaren heeft hy zyne belofte niet vervuld. Misschien heeft de dood zynen nederigen en edelmoedigen loop voleindigd, en de koude der Zwitzersche sneeuwbergen voor altoos zyne schreden belemmerd? Misschien ook heeft hy mynen naam vergeeten, of de tafel van eenen, die hem durfde verdenken, met zyne tegenwoordigheid niet willen verëeren? ô Gy, aan wien hy zich nog zou kunnen vertoonen, voldoet myne schuld! Onthaalt minge als eenen bloedverwant, als eenen vriend! Biedt hem met eene milde hand aan, niet het zilver, waarvan de aanbieding zoo dikmaals het hart grieft, maar den eerbied, aan de deugd verschuldigd, en die bescheidene oplettendheden, welke de wellust der gevoelige ziele zyn en haar bemoedigen. Treedt minge op den smallen en weinig bezogten weg te gemoet, die uwen erfelyken grond omringt! Ligt zult gy hem herkennen aan zyne eerwaardige gelaatstrekken, aan zynen nooteboomen wandelstok, en vooral aan zyne gebrokene aarden Drinknap.


{==40==} {>>pagina-aanduiding<<}

Waarneemingen over de physiognomie der dieren.

(Volgens den Hoogleeraar daubenton.)

De Dieren, zo wel als de Menschen, hebben eene byzondere Physiognomie; dit wil zeggen, dat wy, de omtrekken van derzelver aangezigten met de gelaatstrekken der Menschen vergelykende, eene soort van zwakke gelykvormigheid tusschen dezelve ontdekken.
Hoe ongeregeld deeze gelykvormigheid ook moge weezen, dezelve is genoegzaam, om, wanneer wy Dieren beschouwen, ons te herinneren aan de denkbeelden van schranderheid of domheid, van zagtaartigheid of wreedheid, enz. welke in ons opkomen by het zien van menschen-aangezigten.
De trekken, welke onder de Dieren het meest veranderen, zyn die, welke afhangen van de lengte der kaakenbeenderen, van de neusbeenderen, en de tusschenwydte tusschen de oogen; dezelfde trekken maaken een zeer merkbaar onderscheid uit in de gelaatstrekken der Menschen; en men heeft beweerd, dat elk Mensch eene byzondere gelykvormigheid heeft tot eenig Dier, welks aart en neigingen dan ook met die van zodanig een Dier overeenkomen. Dusdanige herssenschimmige denkbeelden zyn zo ongerymd, dat men 'er geen besluit altoos uit kan trekken; ten zy men veronderstelde, dat, onafhangelyk van de gelykvormigheid, welke plaats heeft tusschen de aangezigten van Menschen en Dieren, 'er desgelyks eene soort van gelykvormigheid is tusschen de voornaamste omtrekken van derzelver Physiognomie: eene gelykvormigheid, geheel uitwendig, welke, ten aanziene van de Dieren, niets bewyst, dan alleen het bestaan van driften, ontstaande uit derzelver instinct en maakzel; driften, welke vergeleeken kunnen worden met de zodanige, die uit het dierlyk deel der Menschen ontstaan.
De Physiognomie der Dieren, in deezen zin opgevat, valt den Schilderen zeer moeilyk naauwkeurig uit te drukken; dit vordert den fynsten smaak in den Kunstenaar, en, ingevolge hier van, ziet men, dat het meerendeel der Schilderen en Tekenaaren, met naauwkeurigheid, de trekken van een Mensch en een Dier kunnen treffen, schoon zy teffens te kort schieten in uitdrukking van het character.
Minder zwaarigheids is 'er in Landschappen, of algemeene afbeeldingen van Dieren; de driften, welke vertoond moeten worden, zyn klaar en duidelyk, en, te deezer oorzaake, hebben de Schilders een groot voordeel, als zy Dieren verbeelden in een Jagt, of vegtende met elkander. Het is van groote meesters alleen, dat wy enkel afbeeldingen van Dieren kunnen verwagten, aangemerkt in een staat van stilheid

{==41==} {>>pagina-aanduiding<<}
en rust. Maar de zonderlinge verdiensten van dusdanige stukken worden door het gros der zodanigen, die zich voor Kunstkundigen uitgeeven, over 't hoofd gezien; dewyl zy nimmer de Natuur met aandagt gadesloegen, noch het uitdrukkende in het gelaat der Dieren in opmerking namen; als, by voorbeeld, de schranderheid van een Vos, de vreesagtigheid van een Hert, de domheid van een Zwyn, enz. - Men moet bekennen, dat wy veel meer getroffen worden door een schilderstuk, 't geen ons de fierheid van een Stier verbeeldt, wanneer deeze zich verdeedigt tegen de woeste aanvallen van een Hond, of de woede van een Wild Zwyn, door de Honden gewond. Desniettegenstaande is de houding van een woedenden Stier, en van een getergd Zwyn, de uitdrukking van een gedwongen staat, en wyd verschillende van den staat van rust, waarin de Stier ons voorkomt als een log - en het Wild Zwyn als een dom, ongevoelig Dier. Eene schildery, dezelve afbeeldende in den laatstgemelden staat, zou weinig verscheidenheids opleveren; schoon dezelve zo noodzaaklyk is tot eene regtmaatige kennis van het character deezer Dieren. Op dezelfde wyze zal de beschrying van een Dier, in een staat van rust beschouwd, alleen belangryk weezen voor de waarneemers der Natuure, die verlangen, haar in de diepste schuilhoeken na te speuren; dewyl zulk eene beschryving aangemerkt mag worden als bykans onafscheidelyk gepaard gaande met eene dor- en droogheid, welke nimmer missen te mishaagen aan allen, die enkel verlustiging zoeken, en verwaarloozen op vermeerdering en verbetering van kundigheden te denken.
Het is te eezer oorzaake, dat schilderyen met schitterende kleuren in 't algemeen behaagen, en zelfs het sterkst gezogt worden door die zich in de Natuurlyke Historie oefenen; dewyl zy hun eene soort van vertroosting verschaffen, wanneer zy geene afbeeldingen kunnen verkrygen, welke zeer duur zyn, in vergelyking met die wy hier boven beschreeven. Elk miniatuur, wanneer het voorwerp het zelfde is, wordt volgens de natuur opgemaakt, en naar de regelen der kunst, door kunstenaars, die den aart van licht en donker verstaan. Integendeel is 'er enkel ééne uitvoerige schildery, door een Schilder van verdiensten vervaardigd, welke tot een Modél dient voor alle de Copyen, daarvolgens gemaakt; en men kan niet verwagten, dat deeze Copyen beärbeid zullen weezen met die zelfde zorgvuldigheid als het oorspronglyke, dewyl de prys, daar voor betaald, zo veel minder is. Dusdanige stukken verdienen nogthans de aandagt niet van Liefhebbers der Natuurlyke Historie; maar zy behaagen alleen door den schitterenden glans der kleuren.





{==42==} {>>pagina-aanduiding<<}

Het vinkje vrywillig wederkeerende tot den gevangen staat.

Myne Heeren, Schryvers der Alg. Vaderl. Letteroefeningen!

In het voorgaande Jaar plaatste Gy in het Mengelwerk van de Letteroefeningen een Stukje, getyteld de eigenzinnige Kanaryvogel, om daardoor de bewyzen te vermeerderen, die voorhanden zyn, om te betogen, dat de Dieren niet bloot als werktuigen, of Machines, werken. Thans heb ik een nader bewys van de wilsneiging der Dieren, dat men aan geen Instinct, naar myn oordeel, kan toeschryven. Zoo Gy het eene plaats waardig keurt, zal ik het Ul. opgeven.
In de maand October van het voorgaande jaar, vloog een Vinkje in een knip, welken ik in myn tuin had opgehangen; zynde een wyfje. Ik hield het beestje, om andere vogeltjes te lokken, in dien zelfden knip. In de eerste dagen was het diertje verbazend wild; doch dit bedaarde van tyd tot tyd, en het vertoonde zich veel makker. Den tyd voorby zynde, om van het vogeltje gebruik te maken, besloot ik het te laten vliegen; dan, daar de grond rondom met sneeuw bedekt was, stelde ik dit uit, opdat gebrek aan voedzel geen oorzaak van deszelfs dood zoude zyn, en schonk eindelyk op den 10 van deeze maand, op den middag, aan het vogeltje de vryheid. Spoedig verliet het de woning, waarin het twee en een halve maand had huisgehouden, en onder het gestadig roepen van Vink! Vink! vloog het in eene der hagen van den hof. Ik ging nu en dan eens vernemen of ik het vogeltje hier of daar konde gewaar worden; dan ik vernam niets van hetzelve; zoo dat ik vreesde, dat het reeds een prooi der Katten of wild gevogelte was geworden. Na het verloop van vier etmaalen in den tuin zynde, hoor ik in een boom van myn Buurvrouws tuin roepen Vink! Vink! het geen door een mannetjes-Vink, die in myn stal hing, beäntwoord wierd. Niet lang duurde het, of het vogeltje vloog in een der hooge boomen, die voor myn Coupel staan, kwam spoedig op den grond, huppelde naar den stal daar het de nachten had doorgebragt, toen het in myn bezit was, vond daar zyn oude huis, t.w. den knip, en deed alle pogingen, om zyn voorig huis wederom te betrekken; doch dit was onmogelyk, wyl dat gesloten was. Dan, ziende de neiging van het diertje, hing ik een vogelkooitje op met een geöpend deurtje; en, nadat myn Vinkje eenigen tyd in den stal had rondgevlogen, verkoos het gebruik te maken van dat geöpend huisje, waarin ik het opsloot, om het voor de Katten te behoeden; en nu

{==43==} {>>pagina-aanduiding<<}
is myn besluit, om het te houden zoo lang het leeft, of ik het verzorgen kan.
Ziet daar, Myne Heeren! is dat werken uit een stoffelyk of onstoffelyk grondbeginzel? Wie zal het eerste stellen? daar de stof niet denkt. Is dit nu Machinaal, of met vrye wilsneigingen werkzaam zyn? My dunkt zonder twyfel het laatste. Is dit nu bloot Instinct, of is het een blyk van geheugen? Ik voor my zal het laatste aan het schepzeltje niet ontzeggen; want, na verloop van vier etmaalen, vindt het myn huis, den stal, zyn knip en voorgaande woning weder; doet pogingen om daar in te koomen; dit aan hetzelve mislukkende, neemt het een andere in; en, om kort te gaan, het verkiest by my te blyven, en de verzorging, welke het van my en de mynen genoot, schynt aan hetzelve meer te behagen dan de geschonken vryheid. Een bewys, zoo het my voorkomt, voor eene onstoffelyke ziel in de Dieren, zelfs in de kleinste Vogeltjes.
Ik ben
Myn Heer!
UE. bestendige Leezer
I.K.
A...... 16 van Louwmaand 1805.

Gelukkige ontkoming der vrouwe en dogter van den gouverneur der Bastilie, by de inneeming derzelve.

(Volgens eyre's Observations on Paris.)

Op het gerugt dat het volk in aantogt was om de Bastilie aan te tasten, verlieten de Egtgenoote en Dogter des Gouverneurs de launay dat Kasteel, reeds vroeg in den morgen. Zy begaven zich na een Restaurateur op de Noord-Boulevards, waar zy, volgens afspraake, de eerste tyding zouden ontvangen van het verdryven der belegeraaren; eene gebeurtenis, waaraan zy geen den minsten twyfel sloegen, dewyl men de Sterkte onoverwinnelyk hieldt.
Zy sleeten den geheelen dag in de angstvolle verwagting der komst van eenen Boode, en wisten niet, wat van het agterblyven te maaken, toen een schriklyk geschreeuw haar in de ooren klonk. Begeerig om de oorzaak te weeten, liepen zy beiden met alle haast na de deur, wanneer het eerste, 't geen haar oog ontmoette, een hoofd was, op een piek rondgedraagen. - ‘Wiens hoofd is dit?’ vroegen zy beiden in éénen adem. - ‘Dit is het hoofd van de launay!’ gaf een schuwziende knaap ten antwoord. Hy voegde 'er by: ‘En konden wy zyne Vrouw en Dogter vinden, onze wraakneeming zou volkomen zyn. Maar wy zullen deeze

{==44==} {>>pagina-aanduiding<<}
wel krygen, en haare hoofden desgelyks op een piek steeken!’ - Op het hooren deezer woorden gaf de Dogter een schreeuw, en bezweem in de armen haarer Moeder. De hoop, die het hoofd rondvoerde, veronderstellende dat dit bezwymen enkel het gevolg ware van het zien eens bebloeden afgehouwen hoofds, lachte om die zwakheid, en ging heen.
Op het wederbekomen haarer Dogter verzamelde Madame de launay alle haare kragten, en, bemerkende dat niets dan een spoedige en welbedagte vlugt beider leeven kon behouden, sprak zy haare Dogter in deezer voege aan: ‘Wy hebben slegts één middel van uitkomst. - Ik moet u verlaaten. - Blyven wy te zamen, het vermoeden zal opwaaken, en één onzer of wy beiden zyn verlooren. - Neem deezen Ring - bewaar denzelven tot dat een Persoon komt, dien ik zend om u te zoeken, en u vraagt om denzelven te vertoonen. - Indien gy van my binnen vierëntwintig uuren niet hoort, zo besluit.....’ - Meer kon zy niet uitbrengen; zy omhelsde haare Dogter, nam het aandoenlykst afscheid, en ging halfverwilderd ten huize uit.
De Dogter bleef alleen, in een staat van ongeduldige verwagting, twee geheele dagen en nagten, beweenende den dood van Vader en Moeder, toen, op den derden morgen, een Man binnentradt, en den Ring verzogt te zien. Zy vertoonde denzelven. - Hy verzogt haar, dat zy hem in stilte zou volgen. Zy gehoorzaamde. - Hy bragt haar aan eene koets, die stondt te wagten; en in tien minuuten bevondt zy zich in het Klooster van *** en het volgend oogenblik in de armen van eene teder-liefhebbende Moeder. - Kort daarop verlieten zy Frankryk.

Oordeel van mev. M.W. Montagu over de romans.

Eene betere soort van Romans, dan doorgaans ten tyde van Mev. montagu het licht zagen, treedt thans nu en dan te voorschyn: dan hoe veele nog blyven onderhevig aan de wel strenge, dan gepaste beöordeeling dier schrandere Vrouwe! ‘Alle deeze soort van Boeken hinken aan 't zelfde gebrek, 't welk ik niet wel kan verschoonen, daar het zulk eene nadeelige strekking heeft. Zy stellen verdiensten in wyd buiten het spoor hollende driften; zy moedigen de jeugdige Leezers en Leezeressen aan, om op onmogelyke uitkomsten te hoopen, die hun zullen redden uit de ongelegenheden, waarin zy verkoozen zichzelven te werpen; verwagtende Erfmaakingen van onbekende Bloedverwanten, en hulpe van edelmoedige Bystanders van deugd, die zich in ongelegenheid bevindt: doch welk alles zo min plaats heeft in de natuur, als de schatten in eene Toververtelling.’


{==45==} {>>pagina-aanduiding<<}

Mengelwerk, tot fraaije letteren, konsten en weetenschappen, betrekkelyk.

Redenvoering, over de dwaalingen in den aanleg en het beleid des leevens.

(Vervolg en slot van bl. 8.)

III. Onbestendigheid is veelvuldige maalen oorzaak van mislukken in de groote belangen des leevens. De bezigheden der menschen in de burgerlyke zamenleeving zyn verscheiden. Zy, die geen erfgoed van hun geslacht bekomen hebben, 't welk hun, om zo te spreeken, onafhangelyk van anderen maakt, (en dit is zeer verre het grootste gedeelte) moeten noodwendig eene keuze doen van eenig beroep ter kostwinninge. Zulks moet geschieden in den vroegen leeftyd, eer de geaartheid en neigingen geheel gevestigd zyn. Naderhand zal mogelyk de persoon, dus tot eenig leevensberoep bepaald, ontdekken, of waanen te ontdekken, dat 'er onaangenaame omstandigheden mede gepaard gaan. Hy verbeeldt zich, dat zyne talenten verkeerd geplaatst zyn; dat dezelve in een anderen kring beter zouden slaagen. Dusdanige denkbeelden baaren een tegenzin in zynen leevensstand; de pligten, daaraan verbonden, vallen moeilyk. Hierdoor is een hinderpaal geslaagen tegen alle uitsteekenheid in het duslang waargenomen beroep: want niets gaat vaster, dan dat geen mensch groote vorderingen zal maaken in een beroep, 't welk hem niet behaagt. Wanneer smaak en genegenheid vervreemd zyn van de taak onzes beroeps, wordt het een moeilyk, verveelend werk, en het gevolg is verwaarloozing.
'Er is, overzulks, groote reden, om alle inboezemingen, welke strekken om ons van de eigenlyke voorwerpen onzes beroeps af te trekken, tegen te gaan. Het is doorgaans een valsch licht, 't welk ons aftrekt van het eenvoudige en rechte pad, waar de Voorzienigheid

{==46==} {>>pagina-aanduiding<<}
onze Geleidster is, en op de bypaden vol gevaars doet omzwerven. ‘Gelyk een vogel is, die uit zyn nest omdoolt, alzo is een man, die omdoolt uit zyne plaatze.’
Weinige menschen zyn bedeeld met die buigzaamheid van bekwaamheden, dat zy zich, met eenen gelukkigen uitslag, kunnen schikken naar eene bezigheid, tot welke zy niet vroegtydig gehouden en waarin zy als opgekweekt zyn. De proeve valt doorgaans slegt uit, zelfs ten aanziene van de eigene gewaarwordingen des onderneemers. Hy ontdekt onvoorziene oorzaaken van kwelling en teleurstelling, waar hy vermeende niets anders te zullen ontmoeten dan genoegen en een allergelukkigst slaagen: de wakkerheid, waarmede hy heeft aangevangen, verflaauwt, en hy zinkt neder in werkeloosheid en onlust.
Daarenboven zyn de menschen geneigd om geene voordeelige gedagten te vormen van hun, die zulk eene veelgewaagde verandering maaken; en zelden stellen zy vertrouwen zelfs op die begaafdheden, welke zy voor dien nieuwverkoozen leevensstand bezitten. In deezer voege wordt een groot gedeelte des leevens verspild in angstvallige poogingen, om datgeen te verwerven, 't geen misschien gemaklyk zou te bekomen geweest zyn, door een standvastig volharden in het eerst aanvaarde.
Maar, schoon de onbestendigheid een mensch niet zo verre vervoere als in het geschetste geval, dezelve is, in alle haare trappen, hinderlyk aan het welslaagen of uitmunten in eenig beroep. Over 't algemeen is 's menschen geest zodanig gesteld, dat niets, dan eene gezette aanwending van onze bekwaamheden tot eenig hoofddoel, denzelven tot eene aanmerklyke en heilzaame hoogte kan opvoeren. Menschen, die veele voorwerpen, ten zelfden tyde, op 't oog hebben, volvoeren zeldzaam één derzelven in volkomenheid. ‘Onbestendig als water, kunnen zy niet uitmunten.’ Zy mogen, 't is waar, bewonderd worden wegens eene menigte van schoonschitterende bekwaamheden; doch men vindt de zodanigen, in de weezenlyke bezigheden des leevens, over 't algemeen, besluitloos, beuzelagtig en onnut voor zich zelven en anderen.
IV. Verkeerde Nayver is menigmaal een bronwel van verdervend mislukken in het Leevensbeleid. Het verlangen om uit te steeken, in een of ander opzigt,

{==47==} {>>pagina-aanduiding<<}
vertoont zich met de eerste glinsteringen van het redemagtig vermogen. Terwyl de lichaamskragten zich vormen, heeft de Natuur wyslyk den mensch een nayver ingestort, ten aanziene van alle die oefeningen, welke medewerken tot den groei en betoon van werkzaamheid. By den voortgang der vroegste opvoeding worden mededingingen van eenen voordeeliger aart opgewekt, welke menigmaal vlug- en wakkerheid geeven, die in eenzaamheid nooit zouden plaats gegreepen hebben. - Doch 'er is een hachlyk tydperk in het menschlyk leeven, waarin de smaak gevormd wordt tot het najaagen van het groote en goede, of zich wendt tot het laage, slegte of beuzelagtige. Zulks valt doorgaans in op den tyd, wanneer de mensch, van de teugels der vroegste opvoedinge ontslaagen, zich in den grooten hoop des menschdoms begint te mengen; de zeden, de grondregels en den heerschenden smaak der tyden op te merken. Door de indrukken, alsdan gemaakt, zal het volgend Character eigenaartig gevormd worden; en ach! hoe menig een veelbeloovende bloem werd alsdan voor altoos bedorven! Die geest van onderneeming, welke, onder een goed bestuur, een prikkel zou geweest zyn tot het najaagen van voortreflyke hoedanigheden, door een verkeerd voorbeeld en valschen nayver aangevuurd, wordt een beginzel van mededinging in ondeugd, en leidt op tot het kwistig aankoopen van overtolligheden, tot onbepaalde uitgaven, tot valsch moedbetoon, beestlyke onmaatigheid, onbeschoftheid en vermetel spotten. Zodanig zyn de charactertrekken van 't geen verkeerde Nayver zoekt, en waarin, hoe ongelooflyk het moge voorkomen, veelen, die, uit hoofde hunner talenten en opvoedinge, cieraaden des Menschdoms zouden hebben kunnen weezen, hunnen éénigen roem stellen. Het beduidt niets, dat zy van braave Voorouders afstammen, dat zy groote goederen bezitten, dat zy, als 't ware, bestemd zyn, om met de aanzienlyksten des lands te verkeeren. Zodanige onderscheidingen letten zy niet op, als hun voegende. Maar van gevaaren,
zonder eenige beweegreden van gezond verstand, te braveeren, van groote feesten vol onmaatigheids, van stoute en belachlyke daaden, met versmaading van alle orde en welvoeglykheid, ja, van hunnen gemeenzaamen ommegang met de snoodsten en slegtsten onder het menschdom, spreeken zy als de eer

{==48==} {>>pagina-aanduiding<<}
en het geluk huns leevens! - Denkt iemand, dat deeze characterbeschryving overdreeven is, ik wil met hem in geen geschil treeden. Ik zou wenschen overwonnen te worden. Maar, dewyl 'er, ten minsten, eenige waarheid is in de gegeevene beschryving van deezen verkeerden Nayver, heb ik dezelve mogen vermelden, als een voorbeeld van den koopprys in de hand eens zots, om wysheid te koopen; doch die 'er geen verstand toe heeft, en daardoor alleen de maate zyner Dwaasheid te meer opvult.
V. Wanvoeglyke Verbintenissen vernielen dikwyls het nut en de gelukzaligheid des leevens. Deeze bekragtigen de bedriegeryen der driften, en brengen het haare by tot de beweegreden van valschen Nayver. Dat de mensch gevormd worde door het Gezelschap, waarmede hy verkeert, is een algemeen erkende grondregel. ‘Hy, die met den wyzen omgaat, zal wys, maar die der zotten metgezel is, zal verbroken worden.’
Van de eerste sterke verbintenis, welke men vormt, neemt het character iets aan, 't geen veelal leevenslang byblyft. Ontelbaar veele zyn de wegen, langs welken vertrouwen en gemeenzaamheid met iemand ongemerkt dezelfde wyze van denken en handelen inboezemen. De traagheid, de wellustigheid, de onstandvastigheid, de verkeerde najaagingen onzer metgezellen, doen derzelver besmetting op onze zielen zo zeker en zo vast kleeven, als de pest, in 't zelfde geval, onze lichaamen zou aantasten. Van alle Vriendschapsverbintenissen is allermeest, in dit opzigt, te vreezen, de verkeering met een geestig en aartig slegten. Deeze ondermynt elk beginzel van deugd; en, onder het masker van aangenaame hoedanigheden, wordt de geest vervuld met een gezetten afkeer van alles, wat ernstig en goed is. Zeldzaam, in de daad, missen verhaaste Verbintenissen, van welk eenen aart ook, valstrikken en belemmeringen te weezen, ten opzigte van de volgende leevensbezigheden. Jonge lieden hebben maar weinig geleerd de Characters te onderscheiden; zy worden ligt door schoonen schyn bedroogen, en door de aantokkelingen van uitwendige genegenheid: maar onder dien mantel kan een laage en slegte geaartheid schuilen, en een hart, dat op bederven uit is. - Verre zy het 'er af, dat ik een gestadig wantrouwen der jeugdige gemoederen zou willen inboezemen. Buitenspoorig wantrouwen geeft

{==49==} {>>pagina-aanduiding<<}
alsdan een onnatuurlyk en niets goeds beloovend voorkomen. Dan eene zekere maate van behoedzaamheid in het aangaan van Verbintenissen is volstrekt noodzaaklyk, indien wy onze deugd, geluk en goeden naam, niet in gestaag gevaar willen stellen.
Deeze opmerkingen passen zo wel op de Liesdesverbintenissen tusschen de Sexen, als op andere. Voorzigtigheid ten deezen aanziene is zelfs noodzaaklyker, dan ten opzigte van Vriendschap. Het treeden in het Echtverbond, 't geen alleen door den dood of huwelyksscheiding kan verbroken worden, is een allerbelangrykste leevensstap. Hoe veelen hebben zich te zeer verhaast, door uiterlyk schoon bekoord! Hoe veelen, wier vooruitzigten zeer veel beloofden, op eenmaal, door eene verkeerde keuze, zich gedompeld in veragting, verlegenheid en behoefte!
In deezer voege heb ik getragt eenige van de oorzaaken aan te wyzen, die de menschen doen missen in de verkryging dier leevensvoordeelen, welke hunne begaafdheden en omstandigheden hun scheenen te belooven.
Denken zommigen, dat de waarneemingen, welke ik ten deezen opzigte in 't midden gebragt heb, meer naar Wereldlyke dan Godsdienstige Wysheid smaaken; den zodanigen dient ten antwoord, dat de gespannen valstrikken, door my vermeld, zo wel heilloos zyn voor onze eeuwige als voor onze tydlyke belangen. Want daar ‘de Godzaligheid tot alle dingen nut is, hebbende de beloften des tegenwoordigen en toekomenden leevens,’ zo zyn de geäartheden en gesteltenissen, tegen Godzaligheid aangekant, even verderflyk in beide de gevallen. Hy, die zorge draagt om de gezette valstrikken te vermyden alleen om zyn tydlyk belang, heeft zyne belooning hier in de hoogagting zyner medemenschen, en het waarschynlyk welslaagen zyner tydlyke najaagingen; hy is, gelyk jesus van den onregtvaardigen Rentmeester verklaart, ‘wys in zyn geslachte,’ en in zo verre te pryzen. Maar gaat hy niet verder; heeft hy geen verstand om de Wysheid te koopen, die tot zaligheid dient; dan luidt ten zynen opzigte verschriklyk de vraag: ‘welk voordeel heeft de mensch, schoon hy de geheele wereld winne, en schade lyde aan zyne ziele?’ - Christenen! wy hebben eene hoogere bestemming; en daar naar te streeven, is onze duurste pligt, ons hoogst belang.


{==50==} {>>pagina-aanduiding<<}

Ernstige bespiegelingen by den afloop des jaars MDCCCIV. (*)

Zoo is dit Jaar al weder afgelopen met al de gebeurtenissen, welke voor dit tydperk bestemd waren. Dezelve leveren een nieuwe schakel op voor de Jaarboeken der Eeuwen, maar leverden tevens een onafgebroke schakel van rampen, waaronder een groot deel van het menschdom zugt. De verschrikkelyke, doodelyke Koorts, welke zich voorheen by Philadelphia en eenige weinige plaatzen in Noord-America bepaalde, heeft zich ook tot in Europa uitgebreid. De voornaamste bloeijende Zeehavens van het gefolterd Spanjen hebben derzelver verwoestingen moeten ondergaan; de Koophandel is belemmerd, de Zeevaard gestremd, de gemeenschap afgesneden, de inwoners zyn haare slachtoffers geworden, of moesten, in algemeenen rouw gedompeld, in vertwyffeling en doodsangsten hun leven slyten. Gibraltar en Livorno moesten het ook bezuuren. Geheel Europa wierd ontrust, en gedrongen tot het nemen van onaangename maatregelen. Welke akelige tooneelen openen zich hieruit voor de toekomst, en maaken ons bevreesd voor eene nieuwe Ziekte, erger dan de Pest, waardoor Europa voorheen telkens geteisterd wierd. Elk, die een menschelyk gevoel heeft, beklaagt den ongelukkigen toestand van zulke lyders. Vuige Staatkunde alleen, die slechts op eigen belang rekent, ontziet zich niet, deeze rampen door roof en bloedstorting te verdubbelen. Wel verre van den algemeenen regel op te volgen, waarin de nieuwe Wysgeeren alle plichten der zamenleving willen bevatten, maar die het Christendom voor agttien Eeuwen reeds heeft ingescherpt, verbreekt zy het algemeen aangenomen recht der Volken. Zonder eenige verklaring van oorlog, valt zy op de schepen en bezittingen aan. Spanjen moet zyne schatten en manschap voor zyne havens zien overrompelen en wegslepen. Dat men vry zich bemoeije om de Heidenen met de Leer van christus bekend te maken; zy, die dezelve belyden, ontzien

{==51==} {>>pagina-aanduiding<<}
zich niet, erger dan Heidenen en Barbaren te handelen. Zulk een weder-rechtelyk spoor slaat Engeland by herhaling in. Het maakt den Oceaan, die aan alle Volken gemeen is, voor alle Volken onveilig; het misbruikt zyne overwegende macht op zee, schoon het door Vrankryk met een inval, langer dan een jaar, bedreigd wordt. - Terwyl gansch Europa het oog op de uitkomst van deezen geduchten Oorlog gevestigd houdt, of in denzelven betrokken is, breidt Vrankryk zyne macht van tyd tot tyd uit, en maakt zich te land ontzettend voor alle zyne nabuuren. Door veele bloedige tooneelen en herhaalde omwentelingen geschud, heeft het den Koninglyken Throon omvergeworpen, en de erfelyke opvolging vernietigd, om dezelve door een erfelyk Keizerdom te doen vervangen. Daar wisselt men alle zorgen en zwaarigheden met vrolyke Feesten en overkostbare plechtigheden af, welke door de tegenwoordigheid van den Roomschen Kerkvoogd, die al zyn invloed met de belydenis van het Christendom by het Fransche Volk scheen verloren te hebben, nog plechtiger gemaakt worden. Dessalines, intusschen, aan 't hoofd van zyne mede-negerslaven, trotseert de macht van de groote Natie, voltooit het begonnen werk van toussaint de l'ouverture, verdryft zyne meesters van het uitgestrekt St. Domingo, wreekt de gelede mishandelingen met de woede van een getergden tyger, en werpt zich tot een onafhankelyk opperhoofd, - tot Keizer op. Zie daar een nieuw Ryk gesticht, een goed gedeelte van de inwoners van Africa door Europeäansche handelaars en zeelieden van tyd tot tyd naar America overgevoerd, en teffens een nieuw roofnest gevestigd met oogluiking van Brittanjen, onder begunstiging van baatzuchtige Americanen, het geen in de gevolgen tot een geessel der Volkplantingen verstrekken kan in de nieuwe Waereld, gelyk Algiers en Marocco in de oude.
Zoo worden de onheilen, zoo worden de gewelddadigheden der vorige Eeuwen, in deeze onlangs aangevange vernieuwd, en de rampen van het menschdom schynen alle wisselingen des tyds te verduren. Mogten wy Nederlanders met een bedaarde aandacht alleen deeze noodlottige onheilen en woelingen van verre aanschouwen, en alleen met een medelydend hart deel nemen in het lot van een lydend menschdom! Dan helaas! wy worden met onze ranke

{==52==} {>>pagina-aanduiding<<}
kiel in den onstuimigen oceaan, - in den storm onwillig medegesleept. Een korte, al te korte, een bedriegelyke Vrede was voor onze ademscheppende Zeevaard en Handel veel erger, dan een voortdurende Oorlog. Onze Kooplieden hervatteden de kans met een onverbeeldelyken moed; maar zy wierden ras het slachtoffer van trouwloosheid en geweld. Onze Volkplantingen zyn op nieuw overrompeld. De bronnen van welvaard zyn op nieuw gestopt; terwyl aanhoudende drukkende, door onze Voorouderen nooit beleefde Heffingen de geldkist van den Burger tot aan den bodem ontledigen: - terwyl duurte van alle levensmiddelen, gebrek aan werk, stilstand van Fabrieken, opschorting van grote en kleine Visscheryen, velen tot den bedelzak verarmd hebben. ô Myn Vaderland! hoe laag zyt gy gezonken! waar is uw oude roem, uwe Vryheid, uw welvaard, uw vermogen? In zulk een toestand zyn wy dit Jaar weder ingetreden. De vooruitzichten zyn voor ons nog even duister. Wy wagten naar Vrede, maar 'er is niets goeds, en echter wy kunnen het met pompen niet lang meer boven houden. Naar den mensch schynt onze redding onmogelyk. Wat dan? zullen wy den moed geheel opgeven? Laten wy doen, wat wy kunnen, om het scheepje in behouden haven te brengen. Wy zagen in deezen tyd zoo veele zaken gebeuren, welke wy te voren als volstrekt ongeloofbaar zouden verworpen hebben. Laten wy dan niet zeggen: het is volstrekt onmogelyk! maar ons oog op Hem vestigen, die Volken en Vorsten bestuurt - tot Hem onze toevlugt nemen, die ons redden kan door zyne Goddelyke tusschenkomst, aan welke wy den oorsprong en voortduring van ons Gemenebest tot op deezen tyd te danken hadden.
E.

Waarneeming, aangaande het gebruik van den Moschus, in stuiptrekkingen. Door den Heer Gebel, Med. Doctor te Frankenstein.

Zommige Schryvers over de kragten der Geneesmiddelen verzekeren, dat Moschus, tot de hoeveelheid van een grein ingegeeven, even veel vermag, als drie of vier greinen. Dat deeze stelling geheel onwaar is, zal ik door het volgend voorbeeld aantoonen.

{==53==} {>>pagina-aanduiding<<}

In het jaar 1799 wierd ik geroepen by het zeventien maanden oud Zoontje van den Heer v.W., een sterk met de Pappot opgebragt Kind, 't welk, nu geduurende twee etmaalen, by herhaaling, door epileptische krampen was aangetast geweest. Eer ik by het Lydertje kwam, had men reeds gebruik gemaakt van speceryachtige Wryvingen over het onderlyf, gelyk ook van Klysteeren uit Valeriaan: terwyl men de Zinkbloemen inwendig, doch alles zonder eenige beterschap, had gebruikt. Geduurende 5 of 6 vierendeels uuren bleef het Kind vry van stuipen; doch wanneer dezelve eens aankwamen, hielden zy aan geduurende 5, 6 of 10 minuten. Niettegenstaande het naauwkeurigst onderzoek, betreffende alles, wat was voorafgegaan, kon ik geenerleije lichaamelyke oorzaak ontdekken: zynde het Kind, volgens getuigenis der Min, tot op het aankomen van dit toeval, steeds in allen opzichte welvaarende geweest. Alleenlyk ontdekte ik toevallig, na het afloopen deezer ziekte, dat men, om het schrynen te beletten, de roode half ontvelde plaatzen der Lasschen met Loodwit had bestrooid; 't geen men my, schoon 't voorzeker zeer nadeelig is, als, naar de gedagten der Min, eene nietsbetekenende zaak, niet eens had gezegd. Daar de ziekten der Kinderen ligt in een asthenischen toestand overgaan, en het toeval thans reeds twee etmaalen had aangehouden, begreep ik, dat ik met prikkelende middelen moest werken; waarom ik gebruik maakte van Kruiderbaden met Wyn, en van Klysteeren uit Peoniewortels, waarby ik inwendig voegde het afwisselend gebruik van de verzadigde Potasch-oplossing en van de eenvoudige Tinctuur van Heulzap; zodanig, dat het eerste gegeeven wierd van 4 tot 10 druppen, en het laatste van 1 tot 2 druppen. Hiermede hield men aan geduurende 24 uuren, zonder echter eenige beterschap te bespeuren; 't geen my deed besluiten, eene mostert-pleister op de maag te leggen, en inwendig den saffraan, met kleine giften Ipecacuanha, te gebruiken: dan onder het aanwenden van deeze middelen kwamen de stuipen alle
kwartiersuuren weder. Dusdanig hield deeze bekommerende toestand des Kinds aan, geduurende vier etmaalen, tot groote smert der aandoenlyke Moeder en der omstanderen; schynende het ook, dat het toeval met den dood zou eindigen. Thans viel ik op de gedagten, om eene proef met den Moschus te neemen,

{==54==} {>>pagina-aanduiding<<}
van welken ik alle uuren een grein voorschreef, waarmede ik geduurende vier uuren aanhield. Geenerleije beterschap bespeurende, gaf ik dit middel tot twee greinen, waardoor de aanval eerst na twee uuren wederkeerde. Door dit goed gevolg stouter gemaakt, gaf ik, ten tyde dat de aanval scheen wederom te zullen komen, vier greinen Moschus in eens; waardoor de aanval der stuiptrekkingen verhinderd wierd. Na verloop van eenige uuren, scheenen de stuipen nogmaals te willen hervatten; doch vier greinen van dit middel, voor de tweede keer gegeeven, verhinderden zulks ten vollen, met dit gevolg, dat het toeval niet wederkeerde; waarop de geneezing met een zagt versterkend middel wierd beslooten. Vervolgens wierd het Kindje door verscheidene uitbottingsziekten aangetast, doch zonder dat zich ooit wederom iets stuipachtigs openbaarde.

Natuurlyke historie van den gewoonen makreel.

(Uit shaw's General Zoology.)

De gewoone Makreel, die uitneemend schoone Visch, is een inbooreling en bewooner van de Europische en Americaansche Zeeën. Doorgaans vertoonen zich die Visschen op gezette tyden, zwemmende in zeer groote schoolen, aan byzondere kusten. Derzelver groote verzamelplaats schynt binnen den Poolcirkel te weezen, waar dezelve zich onthouden in ontelbaare menigte, en grooter dan ergens elders groeijen. Men wil, dat zy daar in ruimen overvloed hun geliefdste voedzel aantreffen, voornaamlyk uit Zee-insecten bestaande, daar in grooter overvloed, dan op warmer Breedten, voorhanden. Geduurende de strengheid des Noordschen Winters, zegt men, dat de Makreel in zagten modder ligt onder de onmeetlyk dikke ysvelden, die de kusten der Poollanden omringen, waardoor zy genoegzaam beschermd zyn tegen de strengheid van de vorst. Men gelooft in 't algemeen, dat de Makreel, by het wederkeeren des voorjaars, in verbaazend groote schoolen, die ettelyke mylen in de lengte en breedte haalen, uittrekt, en de kusten van zagter lugtstreeken bezoekt,

{==55==} {>>pagina-aanduiding<<}
om daar kuit te schieten. Den weg, dien de Makreelen neemen, stelt men bykans dezelfde te weezen, als dien de Haring houdt. Tusschen Ysland en Noorwegen heen gaande, en na het noordlyk gedeelte van Schotland trekkende, begeeft zich een gedeelte na de Baltische Zee; terwyl een ander gedeelte laager afzwemt, en door de Straat van Gibraltar in de Middellandsche Zee komt.
Deeze lange omme- en uit-tochten van den Makreel, zo wel als van den Haring, schynen tegenwoordig grootlyks in twyfel getrokken te worden. Men oordeelt het veel waarschynlyker, dat de schoolen van Makreelen, die, in zulk eene verbaazende menigte, rondsom de gemaatigde kusten van Europa zwemmen, in den Winter zich daadlyk op geen zeer verren afstand bevinden, en zich in eenen zagten modderigen grond verbergen, waar zy den Winter in een staat van gevoelloosheid of slaap verblyven (*). Uit deezen staat worden zy opgewekt door de koesterende lentewarmte, en herkrygen allengskens hunne voorige leevendig- en vlugheid. By derzelver eerst te voorschyn komen, heeft men ontdekt, dat de oogen deezer Visschen zeer duister zyn, en als met eene soort van slym overdekt, die met het verzagtend jaarsaisoen afneemt, wanneer de Makreelen zich in derzelver geheele volkomenheid en kragt vertoonen.
De doorgaande lengte van den Makreel is van twaalf tot vyftien of zestien duimen; doch in de Noordsche Zeeën vindt men ze, nu en dan, veel grooter, en onder de Makreelen op de Engelsche kust vindt men 'er enkele, die de gewoone grootte verre te boven gaan.
Uitmuntend schoon is deeze Visch van kleur; het bovenste gedeelte, tot aan de zydstreep, is heerlyk donker blaauw, gepaard met een wisselenden groenen gloed, en getekend met veele zwarte dwarsstreepen, die by de Mannetjes vry recht loopen, doch by de Wyfjes schoon gegolfd zyn; de kaaken, de kieuwendekzels, het onderlyf zyn van eene heldere zilverkleur,

{==56==} {>>pagina-aanduiding<<}
met een afwisselenden goud-groenen gloed langs de zyden, die doorgaans in de richting van de zydstreep gemerkt zyn met een ry donkere vlekken; de schubben zyn zeer klein, langwerpig en doorschynend; de beentjes van de valsche vinnen zyn smal, en vyf in getal, zo boven als beneden. Het geheele maakzel van den Makreel is fraai, en wordt dezelve voor een der schoonste Visschen van Europa gehouden.
De verdienste van den Makreel als een eetbaaren en smaaklyken visch is algemeen gevestigd, en het is een dier visschen, welke ten deezen opzigte den roem in een lang verloop van eeuwen behouden hebben. Hoog was dezelve in agting by de Ouden, die 'er eene byzondere saus van vervaardigden, onder de Romeinen bekend met den naam van Garum, gemaakt door den visch te zouten, en, naa zeker tydsverloop, het water'er af te tappen. Deeze toebereiding, eertyds zo gezogt, is lang uit den weg geweerd door het invoeren van Anchovisch ten zelfden einde.

Het leeven van den beroemden Handel.

George frederik handel, een der grootste Muzikanten, die immer leefden, wierdt gebooren te Halle, in den Opper-Saxischen Kreits, den 24 February 1684. Zyn Vader was Genees- en Heelmeester in die Stad. Aan het Hof des Hertogs van saxen-weissenfels ontbooden zynde, voerde hy zynen Zoon derwaarts, die thans in zyn zevende jaar was. Op dien ouderdom hadt handel ongelooflyke vorderingen in de Muziek gemaakt, en geenen anderen leermeester hadt hy gehad, dan de natuurlyke neiging, die hem onwederstandelyk tot deeze schoone kunst aanzette. Intusschen zullen wy niet alle de wonderen overneemen, welke de overlevering aangaande handel's jeugd vermeld heeft. Men verhaalt, dat hy, op den ouderdom van vyf of zes jaaren, zonder eenige onderrigting, op verscheiden speeltuigen vry wel speelde; dat zyn Vader, die hem voor de Regtsgeleerdheid hadt bestemd, van de drift schrikte, welke zyn Zoon voor de Muziek liet blyken, en dat hy, om in zyne geboorte eenen smaak te smooren, die met zyne bedoelingen streedt, verboodt, dat

{==57==} {>>pagina-aanduiding<<}
zynen Zoon eenig speeltuig onder de oogen wierdt gebragt. Nutloos waren die behoedmiddelen; de jonge handel, door het instinkt overheerd, vondt, zegt men, het middel om zich van eene kleine klavecimbel te voorzien, welke hy op eene heimelyke plaats van het huis verbergde, en waarop hy zich alle nachten oeffende, terwyl alles sliep. Dit alles is eenigzins onwaarschynelyk. Wat hier van zy, het lydt geen twyfel, dat handel's talenten vroeg ryp waren, en dat zyn vernuft, zints zyne vroegste jeugd, zich openbaarde.
Minder was de jonge handel in zynen smaak voor de Muziek bepaald, aan het Hof des Hertogs van saxen-weissenfels; men stondt hem toe, nu en dan op het Kerkorgel te speelen, naa dat de Dienst geëindigd was. De Hertog, op zekeren dag, toevallig hem gehoord hebbende, vondt iets in zyn speelen, 't welk hem trof, en vraagde, wie de Muzikant ware, welken hy niet kende. Vreemd hoorde hy op, toen hy vernam dat het een kind van zeven jaaren was; hy ontboodt hem by zich, bewonderde een zoo dierbaar talent, en wilde hetzelve aankweeken. De Vorst bragt handel's Vader onder 't oog, dat het onregtvaardigheid en wreedheid ware, zich tegen eene zoo klaarblykelyke roeping te verzetten, en zoo ongemeene geschiktheden te willen uitblusschen. Hard viel het den Vader, van zynen Zoon een Muzikant te maaken; niets anders zag hy in die soort van werkzaamheid, dan een beroep, van weinig aanziens in de waereld, en 't welk slegts een ongewis bestaan beloofde. Eindelyk, egter, gevoelde hy, dat de neigingen der natuure niet ligt verbroken worden, en dat hy, zynen Zoon tot de beöeffening der Wetten willende bepaalen, waarin hy een' tegenzin hadt, van denzelven een slegt' Regtsgeleerde zou maaken, en alzoo de vorderingen zou vertraagen, welke hy in eene kunst, waarop hy gesteld was, zou kunnen maaken, en tot welke zyn smaak hem vroeg of laat zou doen wederkeeren.
Naa eenige maanden aan het Hof des Hertogs van saxen vertoefd te hebben, keerde de jonge handel na Halle terug. Zyn Vader besteedde hem by den Organist der Hoofdkerke, zachau genaamd, die eenigen naam hadt. Welhaast vondt handel zich in staat, om zynen Leermeester te vervangen; van hem leerde hy de beginzels der Harmonie, en hy maakte zulk een goed ge-
{==58==} {>>pagina-aanduiding<<}
bruik van zyne lessen, dat hy op den ouderdom van negen jaaren de Muziek vervaardigde, die in de Hoofdkerk moest worden uitgevoerd.
Handel verliet zynen meester, toen hy van hem niet meer kon leeren. In den jaare 1698 zonden hem zyne Ouders na Berlyn, alwaar een nabestaande woonde. De Opera dier Stad was thans vermaard; door de weldaadigheid des Konings van Pruissen (Grootvader van frederik den II) wierdt dit Tooneel bekostigd, en het wierdt door Muzikanten van de grootste verdiensten bestuurd, door 's Vorsten gunstbetooningen, een vriend der Kunsten, uit Italie derwaarts gelokt. Buononcini en attilio waren aan hun hoofd; de eerste bezat meer geschiktheids voor het zamenstellen (componeeren), de tweede meer voor de uitvoering; meer, egter, verschilden zy nog in karakter, dan in talenten. Buononcini was trotsch en laatdunkend, en zyn gelukkig slaagen hadt zynen hoogmoed nog meer doen klimmen. Den jongen handel beschouwde hy als een kind, en behandelde hem met veel veragtinge. Doch attilio, zagtzinnig en bescheiden van aart, ontving hem vriendelyk. Hy stondt verbaasd over de vorderingen, welke hy, nog zoo jong, in de Muziek gemaakt hadt; hy bewonderde zyne talenten, en schatte ze op prys. Buononcini zelf konde hem, in 't einde, zyne lofspraaken niet weigeren. Attilio diende hem van goeden raad, en behandelde hem als zynen Zoon. De roem zyns vernufts kwam ter ooren des Konings, die handel wilde zien, hem hoorde, en 'er van verzet stondt. Hy overlaadde den Jongeling met geschenken, boodt aan om hem op zyne kosten na Italie te zenden, en hem vervolgens in zynen dienst te neemen.
Hoe voordeelig deeze voorstellen mogten schynen, niet geraaden vondt handel's Vader om dezelve aan te neemen; te wel kende hy het karakter des Konings van Pruissen, om zyns Zoons geluk aan 's Vorsten grilligheid te waagen. Zwaardrukkende keetenen waren diens Konings weldaaden voor hun, die ze ontvingen: hy beminde de Kunsten, maar hy hieldt de Kunstenaars niet in behoorlyke waarde, en, dezelven beschermende, tiranniseerde hy hen.
Naa 's Konings aanbiedingen te hebben van de hand geweezen, was het niet voegzaam, dat handel te Berlyn bleef; van nieuws keerde hy na Halle terug,

{==59==} {>>pagina-aanduiding<<}
alwaar hy niet lang vertoefde. Groote begeerte hadt hy om Italie te zien; maar de reiskosten waren een onöverkoomelyke hinderpaal; hy vertrok na Hamburg, wiens Opera, naast de Berlynsche, de tweede in rang was. Naauwlyks was hy aldaar aangekoomen, of hy vernam zyns Vaders overlyden. Uit vreeze van zyner Moeder tot last te zullen weezen, besloot hy, Lessen in de Muziek te geeven, en nam eene plaats aan in het Orchest. Zyne Moeder, eenigen tyd daarnaa, eenig geld aan hem hebbende overgemaakt, zondt hy het terug, een gedeelte van 't geen hy door zuinigheid hadt overgewonnen daar nevens voegende. Deeze trek dient zyn hart en zyn gedrag tot eere.
Welhaast wierdt handel het bestuur van de Opera opgedraagen. Een Muzikant hadt hem dien post betwist; doch de meerderheid van handel's talenten hadt gezegevierd. Die voorkeuze hadt zynen mededinger dermaate in toorn ontstoken, dat hy, op zekeren tyd, uit het Orchest gaande, handel een' steek gaf, die wel doodelyk konde geweest zyn, indien dezelve niet gelukkig ware afgestuit op een Muziekboek, 't welk hy toevallig onder zyne klederen hadt gestoken.
't Was omtrent deezen tyd dat handel zyne eerste Opera vervaardigde; hy was nu slegts vyftien jaaren oud. Deeze Opera, Almeria getiteld, hadt den gelukkigsten opgang, en wierdt dertig dagen agtereen gespeeld. Binnen 't jaar voegde hy 'er twee andere nevens, Florinda en Nerone, die met even veel toejuiching ontvangen wierden.
Ten deezen tyde bevondt zich te Hamburg een Broeder van jan gaston de medicis, Groothertog van Toskanen, Van zyne Voorouders hadt die Prins de kunstliefde geërfd, welke zynen naam en zyn geslagt onsterfelyk heeft gemaakt. Hy was getroffen van handel's talenten, en vatte veel genegenheids voor zynen persoon op. Dikmaals beklaagde hy zich, dat deeze jonge Muzikant de stukken der groote Italiaansche meesters niet kende, van welke hy eene groote verzameling bezat. Gretig las handel de meest geagte stukken; doch hy wierdt 'er niet door ontmoedigd. Onbewimpeld betuigde hy, dat die Muziek niet beäntwoordde aan de hooge gedagten, die hy daar van hadt opgevat. De Prins verzekerde hem, dat eene Italiaansche reize hem met dien styl en dat slag van Muziek zou bevredigen;

{==60==} {>>pagina-aanduiding<<}
doch vermits in Italie nog geene plaats open stondt, welke handel voor die hy moest verlaaten kon schadeloos stellen, deedt de Prins hem de edelmoedige aanbieding, de kosten der reize te zullen draagen. Hoe onverduldig een verlangen onze Muzikant ook gevoelde, om dat schoone land te zien, de wieg en de school der Kunsten, wilde hy, egter, aan zynen smaak niet voldoen ten koste zyner vryheid. Dat gevoel van onafhankelykheid, welk de talenten verzelt, en de groote zielen verheft en vertroost, maakte handel bevreesd voor de weldaaden der Grooten.
Van dankbaarheid doordrongen voor 's Prinsen gunstbewyzen, wees hy diens aanbiedingen van de hand, en bleef nog etlyke jaaren te Hamburg; naa verloop van vyf jaaren vertrok hy vandaar, toen zyne werkzaamheid en zyne spaarzaamheid hem tot het doen van de reize na Italie in staat hadden gesteld.
Regelrecht reisde hy na Florence, alwaar hem de Vorst van Toskanen met de zelfde vriendelykheid ontving, welke hy hem te Hamburg hadt beweezen. De Groothertog, die de kunsten wist te vereeren en de kunstenaars aan te moedigen, behandelde hem met die agting en gemeenzaamheid, welke eene verhevene en vrye ziel meer dan eenige andere belooning streelt. Handel was niet bestand tegen den ernst, met welken men om eenige vrugt van zyn vernuft by hem aanhieldt. Hy stelde eene Opera op muziek, Rodrigo genaamd, die boven zyne verwagting uitviel, in weerwil der verscheidenheid van smaak, die men moest ontmoeten tusschen zyne Muziek en die, waaraan de Italiaansche ooren gewoon waren. De Groothertog, door dit werk als betoverd, deedt hem eene beurs met honderd Sequinen en een zilveren Servies ten geschenke.
De Opera te Florence bezat eene Aktrice, vittoria genaamd, vermaard om haare talenten en haare schoonheid; eene vuurige liefde hadt de Groothertog voor haar opgevat, en de heimelyke minnehandel bleef niet verborgen. Vittoria bezat eene gevoelige ziel; doch men bemint alleen zyns gelyken. Door andere beweegredenen, dan die der liefde, hadt zy 's Prinsen aanzoek ingewilligd; veel beminnelyker vondt zy handel, en zeide hem zulks. Niet ongevoelig was hy voor de bekooringen des vermaaks, en schroomde niet, de medevryer, en wel de gelukkige medevryer, des Groot-
{==61==} {>>pagina-aanduiding<<}
hertogs te worden. Verwondering verdient het niet, dat een Vorst aan eenen Muzikant wierdt opgeöfferd; maar wel, dat deeze Vorst deswegen geen het minste blyk van ongenoegen aan den Muzikant betoonde, en voortging met hem door zyne weldaaden te vereeren.
Naa een jaar vertoevens te Florence, vertrok handel na Venetie. 't Was thans in de Carneval. Hy hadt 'er zich niet bekend gemaakt; doch zyn talent maakte hem openbaar. Op eene maskerade speelde hy op de harp: scarlatti, hem hoorende, zou, naar men wil, gezegd hebben: De Saxer alleen, of de Duivel kan zoo speelen! Doch deeze Anekdote mag voor verdagt worden aangezien. Van erasmus en eenige anderen gaat dergelyk eene vertelling uit.
Handel gaf in deeze Stad de Opera, Agrippina genaamd, die met verrukking ontvangen, en zeven-en-twintig maalen agtereen gespeeld wierdt. De talenten der schoone vittoria, die hem na Venetie was gevolgd, hielpen tot den grooten opgang niet weinig bydraagen.
Het gerugt van handel's vermaardheid verspreidde zich door gantsch Italie, en vloog hem vooruit na Rome. Hy wierdt aangezogt en geliefkoosd door de aanzienlykste Kunstkenners, en vooral door den Kardinaal ottoboni, die, op zyne kosten, een troep van de bekwaamste Muzikanten onderhieldt, aan wier hoofd de vermaarde corelli zich bevondt.
Op 's Kardinaals verzoek vervaardigde handel eene Symphonie, van welke de uitvoering aan kunstoeffenaars zeer moeilyk voorkwam, die alleenlyk aan Italiaansche Muziek gewoon waren. Corelli, wiens zagtaartigheid en bescheidenheid zyne talenten evenaarden, klaagde zelfs over de moeilykheid van zommige plaatzen. Handel, hem eenige onderrigtingen gegeeven hebbende tot het uitvoeren van die plaatzen, ziende dat corelli daarin nog niet naar zynen zin slaagde, rukte hem het speeltuig uit de handen, met eene hevigheid en trotsheid, die zyn karakter eenigzins ontsierden, en speelde ze voor corelli, die dit bewys niet noodig hadt om handel's meerderheid te erkennen, welken hy met eene onnavolgbaare zagtmoedigheid te gemoet voerde: Ma caro Sassone, questa Musica è nel stylo Francese, di ch'is non m'intendo. ‘Myn lieve Saxer, die Muziek is in den Franschen styl, en ik verstaa 'er niets van.’

{==62==} {>>pagina-aanduiding<<}

Met den geest der zamenstellinge (composition) paarde handel de bekwaamheid, om verscheiden speeltuigen met eene zeldzaame volmaaktheid te kunnen bespeelen. Op het Orgel hadt hy zyns gelyken niet; en op de Harp kon in geheel Italie geen ander dan dominico scarlatti alleen by hem vergeleeken worden. 't Geen deezen beide Muzikanten tot geene kleine eere dient, is, dat zy vrienden waren, hoewel tevens wedyveraars. Nooit sprak handel anders dan met de hoogste agting van scarlatti; en scarlatti, wanneer men hem over zyne schoone uitvoering prees, noemde handel, tevens het teeken van het kruis maakende; een, misschien, niet zeer welvoegelyk, doch nadruklyk bewys van den eerbied, welken die naam hem inboezemde.
Te Rome schreef de Kardinaal pamphili een Gedicht, getiteld: Il triomfo del tempo, ‘de zegepraal des tyds,’ waarin handel by orpheus vergeleeken, en als eene Godheid wierdt verheerlykt. Onze Muzikant, die een leevendig gevoel van zyne eigen verdienste bezat, maakte geene zwaarigheid om dit Dichtstuk op muziek te stellen. Dit was misschien het eenige middel voor handel, om zyne talenten ten toon te spreiden, zonder roem te behaalen.
(Het vervolg hiernaa.)




Omstandig berigt wegens Sierra Leone en de Africaansche inboorelingen in den omtrek.

(Ontleend uit thomas winterbottom's Account of the Native Africans in the Neighbourhood of Sierra Leone.)

Schoon de aangelegde Volkplanting en Vastigheid der Engelschen van Sierra Leone, door een zamenloop van onderscheidene oorzaaken, tot nog toe, de zeer groote voordeelen, welke men daar van wagtte, niet hebbe aangebragt, heeft dezelve zeer gewenschte gelegenheden verschaft, om kennis te krygen aan de Zeden en Gewoonten van eenige Stammen Gebooren Africaanen, te vooren zeer onvolkomen bekend. Dr. thomas winterbottom, die lange jaaren, als Arts, zich in

{==63==} {>>pagina-aanduiding<<}
die Volkplanting heeft opgehouden, geeft ons daarvan zeer keurige narichten; waarvan wy de voornaamste onzen Leezeren hier aanbieden.
Naa eene beschryving van het Land in de nabuurschap van Sierra Leone, en der onderscheide Natien, welke dezelve bewoonen, vermeldt hy deeze byzonderheden van de Lgutsgesteldheid in dit gedeelte van Africa. - De éénige verdeelingen van het Jaar, door de Inboorelingen gemaakt, zyn het Regen- en het Drooge Saisoen, of, gelyk zy door eenige Volksstammen genoemd worden, de Slegte en de Goede Tyd. Het Regensaisoen begint omtrent het einde van May en houdt op by het einde van September. Het komt aan en volduurt met Tornadoes, die ook dikwyls in de maanden April, Juny, October en November voorkomen. Het regent bykans gestadig geduurende het natte saisoen; doch veelal worden twaalf uuren stortregen gevolgd door vieren-twintig of dertig uuren helder en aangenaam weder. De gevallen Regen was, in het Jaar 1794, 86,28 duim, en in 't volgend jaar iets meer dan 82 duim.
De lugt aan de Zeekust is doorgaans zo vogtig, dat men Zout en Zuiker bezwaarlyk droog en hard kan bewaaren. Yzer wordt zo spoedig door roest aangegreepen, dat een dikke yzeren staaf, die vyf of zes jaaren op den grond gelegen heeft, zeer gemaklyk zich in kleine stukjes laat breeken; leder wordt spoedig schimmelagtig en rot weg. Deeze zo zeer vogtige gesteldheid van den dampkring wordt men niet gewaar op eenigen afstand van de zeekust; en in het binnenste des lands, zegt men, is het niet ongewoon, dat een Vader aan zynen Zoon een schietgeweer, 't welk hy veertig jaaren lang gebruikt heeft, in een goeden staat en glad overlevert.
De gemiddelde Hette in Sierra Leone is omtrent 84o van fahrenheit; doch in de Dorpen der Inboorelingen stondt de Thermometer, op den middag, eenige Graaden hooger, dan by de Engelschen te Freetown. De verandering van den Barometer was iets meer dan een vierde van een duim. Eene geregelde dagelyksche verandering in de hoogte des Barometers hadt 'er bestendig plaats; de kwik rees altoos in den voormiddag en zakte 's naamiddags. De verschroeiende Winden, onder den naam van Harmattans bekend, verneemt men zeer zeldzaam in Freetown.

{==64==} {>>pagina-aanduiding<<}

In de westlyke deelen van Africa is de grond by uitstek vrugtbaar, en de Inboorelingen houden zich doorgaans met den Landbouw onledig. Ryst is hun voornaame en geliefdste voedzel; om die te teelen, is niets meer noodig, dan de korrels op den grond te werpen en ligtlyk te dekken. Het zuiverhouden of wieden van het land is de moeilykste taak voor de Inwoonders, die nooit denken om meer te zaaijen, dan noodig is om die hoeveelheid te doen groeijen, welke zy voor een faisoen noodig hebben; en dewyl zy niet weeten van de voordeelen der bemesting, en al te traag zyn om den grond te beärbeiden, oogsten zy nooit twee maalen van dezelfde plaats, voor dat al de grond in den omtrek opgeruimd is. Om hun land te bereiden, hakken zy slegts het houtgewas om, waarin zy, eer het Regensaisoen komt, den brand steeken. De stompen der boomen, die onverbrand blyven, worden spoedig weggeruimd door de Termites, een soort van Witte Mieren, welke hier zeer talryk is, en allerdienstigst, hoe schadelyk elders, om eene verbaazende hoeveelheid dood hout weg te neemen, 't welk anderzins den landbouw zeer zou vertraagen en belemmeren. De vuuren, aangestooken om dus den grond te bereiden, slaan over in het gras, 't welk hier ter hoogte van zes of agt voeten groeit, en, ter oorzaake van de droogte, zeer schielyk brandt. Geduurende die algemeene afbranding is het niet veilig te reizen, zonder het noodige, om vuur te maaken, by zich te hebben: want wanneer een reiziger een vuurgloed op hem aan ziet komen, kan hy alleen hoopen, het vernielend verderf daarvan te zullen ontgaan, door een ander vuur te ontsteeken, en den loop daarvan te volgen, tot hy van zyne wykplaats zeker is.
De Palm-boom is een der waardigste en teffens ten grooten cieraad strekkende voortbrengzelen van het Plantenryk. De bladeren leveren een uitmuntend dak op hunne huizen, en eene soort van hennip om vischlynen van te maaken. De binnenbast wordt tot doek verwerkt; van den buitensten vervaardigen zy mandjes, matten enz. De vrugt geeft Palm-olie, die in stede van boter gebruikt wordt, en dient, vermengd met de assche van den Banana-boom, om Seep te maaken. Daarenboven verschaft de Palm-boom Wyn, zeer hoog by de Inboorelingen geschat. - Om dien Palmwyn te

{==65==} {>>pagina-aanduiding<<}
verkrygen, wordt geene geringe maate van vlugheid en behendigheid vereischt. Naardemaal de stam van den Boom al te ruw is, om, met behulp van handen en knieën, tot den top beklommen te worden, bedienen zich de Inboorelingen van eene soort van hoep van eene elliptische gedaante, van Bambo gemaakt en open aan de eene zyde. De Persoon, gereed om den boom te beklimmen, brengt eerst den hoep rondsom den stam des booms, zich daar in sluitende; dan maakt hy de einden van den hoep vast, door 'er eene soort van knoop in te leggen. De handen zet hy aan de zyden van den hoep, terwyl hy de voeten wel pal aan den boomstam zet, en het benedenste van den rug ondersteund wordt. Om op te klauteren, brengt de persoon, in diervoege gezeten, zyn lichaam een weinig voorwaards, zyne voeten steeds wel vast zettende; ten zelfden tyde gaat de hoep een weinig hooger by den boom op, naa dat hy een stap of twee met de voeten gedaan heeft. Op deeze wyze doet hy den hoep en de voeten beurtlings hooger gaan, en, dus voortwerkende, komt hy eindelyk aan het bovenste gedeelte van den stam, ter plaatze waar de takken uitschieten. Hier, ter hoogte van vyftig of zestig voeten, zit hy geheel gerust, met geen ander steunzel dan de drukking zyner voeten tegen den boom en van zyn' rug tegen den hoep. In een' kleinen zak, om zyn' hals gehangen, of aan zyn' arm vastgemaakt, heeft hy een boor, om een gat in den boom te maaken, en een kalbas, om den wyn in te vergaderen. Hy boort een gat, omtrent een halven duim diep, beneden de kroon des booms; hierin steekt hy een blad, tot een goot gevormd; het andere einde steekt hy in den kalbas, die, verscheide pinten houdende, in het verloop van één nagt vol wordt. Dit vogt ontlast zich overvloediger geduurende de koelheid van den nagt en in den morgenstond, dan op het heetst van den dag. Tweemaal daags kan men dus Palmwyn tappen, eene maand lang van ieder' Palmboom, zonder denzelven eenigzins te benadeelen; dewyl men verscheide
opeenvolgende jaaren dezelfde hoeveelheid kan verkrygen. Indien men, egter, langer dan eene maand wyn aftapt, zal de boom óf sterven, óf een geruimen tyd noodig hebben om tot voorige kragten te komen. Den wyn afgetapt zynde, wordt het gat zorgvuldig toegemaakt, ter voorkoming

{==66==} {>>pagina-aanduiding<<}
dat 'er geen Insecten eieren in leggen, welker uitbroedzel den boom zou dooden. - De Palmwyn, versch getapt, heeft veel van hui, of wei, in voorkomen en smaak; doch binnen vier-en-twintig uuren komt 'er eene gisting in, die 'er wyn van vormt, welke zeer dronkenmaakend is, en daarom door de Inboorelingen boven den verschen Palmboom drank gekoozen wordt.
In den aanleg der Africaansche Steden of Dorpen is veiligheid het voornaamste, waarop gelet wordt; naardemaal de Inwoonders, zonder groote voorzorgen te gebruiken, veel gevaars loopen om verrast en in slaaverny weggevoerd te worden. Doorgaans verkiezen zy de oevers van eene kreek, bezwaarlyk te naderen door de digte bosschen daar rondsom; en, wanneer zy zulk eene gelegenheid niet aantreffen, ruimen zy, om zich nog volkomener te beschutten, een klein gedeelte gronds op, in het midden van een digt en als 't ware ontoeganglyk bosch, enkel groot genoeg om 'er hunne wooningen te zetten, en met voetpaden, derwaards leidende, zo smal en met zo veele wendingen, dat men dezelve naauwlyks kan vinden: deeze Steden zyn gevolglyk zeer ongezond, inzonderheid voor de Europeaanen. Aan de kust bestaan die Steden zelden uit meer dan veertig of vyftig huizen: dezelve zyn in een' kring gebouwd, met een plein in 't midden, waar het Palaverhuis of Stadshuis staat. De huizen zyn doorgaans niet meer dan ééne verdieping hoog, en bestaan meerendeels uit één vertrek. Zy hebben geene andere openingen, dan twee deuren, om licht in te laaten, aan de lugt doortocht te geeven, en den rook uit te laaten van het vuur, dat in het midden gestlookt wordt.
Zelden is de ingang van het huis geslooten door iets meer dan door eene mat, welke men nu en dan laat vallen, en ten genoegzaamen beschutzel dient tegen allen, die zouden willen indringen. De naauwste boezemvriend zal het niet in de gedagten krygen om de mat op te ligten en in te treeden, vóór dat zyne aanmelding met toestemming beäntwoord is. Ja, wanneer de ingang dus wel digt geslooten is, kan eene Vrouw, door te roepen Moorádee, zo veel als Ik ben bezig, het intreeden van haaren Egtgenoot beletten, zelfs dan, wanneer hy zich verzekerd houdt, dat die bezigheid bestaat in het verkeeren met een' Minnaar: hy kan niets doen dan wagten, tot dat deeze uitkomt.

{==67==} {>>pagina-aanduiding<<}

De Africaanen zyn niet zeer overlaaden met huisraad; eenige weinige matten, om op te slaapen, en dekens, om hun tegen de koude der nagtlugt te beschutten, een yzeren pot, eenige weinige kalbassen, een koperen ketel, een kleine kas, om de kleederen der Vrouwe te bergen, maaken 'er het hoofdzaaklyke van uit.
Het Palaver-huis, of het Stadshuis, is de plaats, waar alle openbaare en gemeentlyke zaaken verhandeld worden, en teffens een middelpunt van zamenkomst voor de Stads-inwoonders. Derwaards vervoegen zich de Vreemdelingen, als zy eerst in eene Stad komen, en verblyven 'er, tot 'er een huis voor hun intrek bezorgd is. Deeze plaats, de groote verzamelplaats der Inwoonderen zynde, mag aangemerkt worden als eene soort van Beurs, en dient tot opheldering des ouden gebruiks van in de Poorten der Stede te zitten, waar, als zynde dit de openbaarste plaats, alle handelingen verrigt, het Regt gesproken, en dikwyls de markten gehouden worden (*). Dergelyke beweegredenen doen de Africaanen hunne Vergaderingen in de Burree, of het Palaver-huis, houden: want, daar zy geene middelen hebben om de voornaamste verrigtingen des burgerlyken leevens door geschreevene bewysstukken te bevestigen, zyn zy zeer zorgvuldig om aan elke verbintenis van aanbelang zulk eene maate van bekendheid te geeven, als de in gedagtenis houding daarvan verzekert. Ten deezen einde wordt elke verbintenis aangegaan in tegenwoordigheid van agtbaare getuigen, en, wanneer deezen sterven, blyven 'er genoeg over, die het verhaal van dezulken gehoord hebben. Kinderen worden niet alleen toegelaaten, maar opgezogt, om by zodanige zamenkomsten tegenwoordig te zyn; en, door oude lieden te hooren spreeken van voorgaande gebeurtenissen, worden dezelve onuitwischbaar diep in hun geheugen geprent; en door dit vroeg en steeds aanhoudend bedryf krygt hun geheugen eene verbaazende sterkte. - Het bovenste gedeelte van het Palaver-huis dient tot een koornschuur om hunne ryst te bewaaren.
De ingang is een gat in den vloer, geslooten door een luik, en zy klimmen na boven door mid-
{==68==} {>>pagina-aanduiding<<}
del van een' staak, in welken holen voor de voeten gehouwen zyn.
Veel van hunnen tyd brengen de Mannen door, met de geschillen, tusschen hun en hunne Buuren gereezen, te vereffenen, 't welk zy Palaver-spreeken noemen; hierop zyn zy zo zeer gesteld, dat Africa heden ten dage nog den tytel verdient, weleer daaraan gegeeven, Nutricula Causidicorum. - Wanneer zy hierin geene bezigheid vinden, slyten zy de uuren in eene volstrekte ledigheid, gezeten op hunne matten, of sluimerende in de schaduw. Traagheid is, buiten tegenspraak, een onderscheidende trek, zo wel in het character der Africaanen, als van alle onbeschaafde Volken. In hunne poogingen, egter, om hunne geliefde versnaaperingen, Tabak en Rum, te bekomen, agten zy geen arbeid te zwaar.
By het Volk, 't welk de Zeekust bewoont, weet men weinig van de verdeeling des arbeids: het bedryf van een Smit, van een Timmerman, van een Weever, wordt door een en denzelfden man volvoerd. In de meer binnenwaards gelegene oorden hebben de kunsten een grooter opgang gemaakt, en leveren onderscheidene beroepsbezigheden op.
De Palm-olie is by de Africaanen zeer in gebruik, om het lichaam te zalven; en de byzondere reuk, die den Africaan ons zo walglyk maakt, ontstaat uit zelfstandigheden, waarmede hy die olie vermengt. - De Inboorelingen houden het voor iets schoons, wanneer zy hunne voorste tanden scherp gepunt hebben: om deeze onnatuurlyke verandering te bewerken, zetten zy onder den tand een dun plat yzeren plaatje; een scherpsnydend yzeren werktuigje wordt boven op den tand gezet, en daar aan een vry sterke slag gegeeven met een stuk houts, waardoor het gedeelte van den tand afspringt: deeze bewerking wordt herhaald, tot dat de tand volkomen scherp is, waarin men de grootste schoonheid stelt. Zy klaagen niet, dat deeze bewerking veel pyns veroorzaakt; en zyn zy naderhand niet onderhevig aan eenige pynlyke aandoeningen in die tanden, by het drinken van heeten of kouden drank.
De gewoonte, om het vel van het voorhoofd en de slaapen des hoofds met figuuren op te cieren, is vry algemeen by de Mannen in Africa. De Vrouwen doen zulks ook zomwylen: doch 'er heeft by de laatstgemelden eene soort van Tattowing of Beprikking plaats,

{==69==} {>>pagina-aanduiding<<}
Sora of Soccala geheeten. Men stelt die te werk op den rug, de borst, de onderbuik en armen, maakende eene verscheidenheid van figuuren op de huid, welke zich als hoog opgewerkt vertoont. De figuuren, die men voorheeft daar op te brengen, worden eerst op de huid getekend met een klein houtje, gedoopt in houtassche, waarop het afgetekende overgehaald wordt met een scherp gepunt mesje. De wond wordt zo spoedig mogelyk geneezen, door dezelve te wasschen met vogt van Bullanta. Deeze kunstbewerking wordt niet volvoerd door Persoonen van eenen byzonderen rang; maar ieder, die genoegzaame kunde en bedreevenheid daartoe bezit, vangt het werk aan.
Die gewoonte, om de huid in zulker voege te bemaalen met onderscheidene figuuren, heeft in 't algemeen stand gegreepen onder ruwe Volken, en klimt tot eene hooge oudheid op: het strekte by zommige om hunne droefenis en leedweezen over eenen afgestorvenen uit te drukken; het diende ook om aan te wyzen, dat zy zich gewyd hadden tot den dienst van deezen of geenen Afgod, wiens beeldtenis zy op hunne lichaamen omdroegen. Te deezer oorzaake vinden wy zulks in de Mozaische Wet verboden. - Schoon de Volken, die van deeze beprikkingen gebruik maaken, daaraan geene bygeloovige denkbeelden hegten, maar enkel cieraadshalven die kunstbewerking aan zich laaten verrigten, is het nogthans waarschynlyk, dat de Natien, die de Mahometaansche Godsdienstleere volgen, de gemelde Verboden in acht neemen, zeggende dat hunne Boeken zulks verbieden. Dusdanige insnydingen geschieden doorgaans in de kindschheid, en zyn zeer algemeen aan de Goudkust, waar elke Natie eene byzondere wyze heeft om zich dus op te cieren; zo dat men uit de schikking dier figuuren gemaklyk kan ontdekken, tot welk eene Natie een persoon behoort: voor 't meerendeel hebben de Vrouwen het grootste aantal van deeze pynlyke cieradien.
Zeer sterk zyn de Africaanen op Muzyk en Dansen gesteld; dan de eerstgemelde is, gelyk men veelligt zal vermoeden, niet van de welluidendste soort. Onze tambourine en driehoek schynen egter van hun ontleend.

(Het slot hiernaa.)





{==70==} {>>pagina-aanduiding<<}

Proeve van bescheidene aanmerkingen op de verhandeling van den hooggel. heere M. Siegenbeek, over de Nederduitsche spelling.

Voor zoo veel ik de Verhandeling over de Nederduitsche Spelling, door den Hoogleeraar siegenbeek, op last van het Staatsbewind, uitgegeven, by voorraad, doorlezen hebbe, schynt dezelve my een Meesterstuk te zyn, om de Taalbeminnaars van veele ingeslopene misbruiken terug te houden, en tot eene eenpaariger Spellinge te leiden, grootendeels wel waardig, om door alle keurige Schryveren gevolgd te worden; en welke zy, die geene genoegzaame Taalkennis bezitten, of die zich niet, op eene beredeneerde wyze, aan Taalregelen verbonden hebben, waarschynlyk best zullen doen van, zoo veel mogelyk, in haar geheel te volgen.
Hoe vermetel het nu kunne schynen, tegen zulk een Werk iets te durven inbrengen, vooral, wanneer hetzelve ondernomen wordt door iemand, die verre af is van zich de grootste en grondigste kennis onzer Taale aan te maatigen; waag ik echter, alleenlyk bemoedigd door het geloof van zulks te doen uit liefde voor hetgeen zich als het beste en volmaaktste aan myn verstand opdoet, en in hoope van daarmede eenig nut, zonder aanstoot, te zullen stichten, met eene betaamelyke vryheid, maar tevens met alle bescheidenheid en eerbied, daarop de navolgende doorloopende Aanmerkingen, ter proeve, voor te draagen.
Te weeten: de geleerde Steller schynt my meer bedacht geweest te zyn, om de Nederduitsche Taal tot haare aloude Uitspraake, of Spellinge, terug te leiden, dan om in sommige deelen van dezelve, behoudens de Welluidendheid, meer Regelmaatigheid in te voeren. Het eerste, ondertusschen, komt my voor, uit hoofde van het duistere en ingewikkelde van dat aloude, 't welk reeds zoo zeer in vergetelheid en onbruik geraakt is, alleenlyk meest of regt bevattelyk voor de oudheidkundige Taalgeleerden, maar het laatste, (de Regelmaatigheid) welke altoos uit haar zelve toelichting geeft, en eene praktikale zaak blyft, bevattelyk voor den algemeenen letterlievenden Man, te zyn. - Zoo acht ik, onder verbetering, dat men meer ter bevorderinge van de Regelmaatigheid der Spelling in onze Taale, behoudens de Welluidendheid en de tegenwoordige beschaafdste Uitspraak, zoude gewerkt hebben, wanneer men tot eenen Regel aangenomen en gesteid hadde, dat de verdubbelde klinker van A, E, O en U, die in het enkelvoud van veele zelfstandige en byvoegelyke Naamwoorden vereischt wordt, in het meervoud van alle die

{==71==} {>>pagina-aanduiding<<}
woorden moest bewaard worden, doorgaande tot de daaruit afgeleide of daarmede verbondene Bywoorden enz.; en dat men, dienvolgens, behoorde te schryven: daad, daaden, daader, daaders, werkdaadig, daadelyk; zaak, zaaken, verzaaker, verzaakers, verzaaking, verzaakingen, zaakelyk; deel, deelen, deeler, deelers, deeling, deelingen; groot, grooten, vergrooten, vergrooter, vergrooters, vergrooting, vergrootingen, grootelyk; vuur, vuuren, aanvuurer, aanvuurers, aanvuuring, aanvuuringen, vuurig, vuuriglyk, en ontelbaare dergelyke meer: voorts in de byvoegelyke Naamwoorden aldus: klaar, klaare, klaaren, klaarder; traag, traage, traagen, traager; bleek, bleeke, bleeken, bleeker; scheel, scheele, scheelen, scheeler; loom, loome, loomen, loomer; schoon, schoone, schoonen, schooner; duur, duure, duuren, duurder; zuur, zuure, zuuren, zuurder, en soortgelyke; waaronder ik dan nog de woorden: haar, haare, haaren,
haarer; een, eene, eenen, eener; geen, geene, geenen, geener; dees, deeze, deezen, deezer enz. meen te kunnen betrekken: op welken algemeenen Regel, indien ik my niet bedrieg, zoo weinige uitzonderingen zouden gevallen zyn, dat men denzelven, met volkomen regt, eenen doorgaanden Regel zoude mogen genoemd hebben: want, terwyl de dubbele klinker in het enkelvoud der zelfstandige Naamwoorden, bad, dal, pad, stal, wal; ben, hen, hek, weg; drom, lok, mol, schol, som, ton; bult, krul, kust, stuk, stut, niet te pas komt; zal elk, vertrouw ik, gemakkelyk begrypen, dat deeze niet tot dien geopperden Regel behooren; zoo min, als in het meervoud dier woorden de verdubbelde klinker gevorderd wordt; behalve dat de meeste van die en soortgelyke Naamwoorden, met verdere afwyking, in het meervoud eenen dubbelen medeklinker tusschen de beide lettergreepen vereischen; wordende alzoo gespeld: baden, dalen, paden, stallen, wallen; bennen, hennen, hekken, wegen; drommen, lokken, mollen, schollen, sommen, tonnen; bulten, krullen, kusten, stukken, stutten.
Ditzelfde, betreffende de Regelmaatigheid, oordeel ik, te naaste by, omtrent de Werkwoorden, wanneer men, naamelyk, gesteld hadde, dat, waar de verdubbelde klinker van A, E, O, U noodig is in den 1en, 2en en 3en persoon van den tegenwoordigen tyd, dezelve moest aangenomen of behouden worden in derzelver wortel- of grondwoorden, en in alle de persoonen van den tegenwoordigen en toekomenden tyd, ook aanvoegender wyze, en in de deelwoorden: by voorbeeld, in de Grondwoorden blaaken, maaken, geeven, leeven, spreeken; droomen, zoomen; duuren, schuuren, en veele soortgelyke, omdat men zegt en spelt: ik blaak, ik maak; ik geef, ik leef, ik spreek; ik droom, ik zoom; ik duur, ik schuur; en, gevolgelyk: wy blaaken, ik zal, wy zullen blaaken; wy leeven, ik zal, wy zullen leeven;

{==72==} {>>pagina-aanduiding<<}
wy droomen, ik zal, wy zullen droomen; wy duuren, ik zal, wy zullen duuren; voorts: dat ik blaake; dat ik leeve; dat ik droome; dat ik duure; en, eindelyk: blaakende, maakende; geevende, leevende, spreekende; droomende, zoomende; duurende, schuurende. - Ik zeide, te naaste by van dit oordeel te zyn aangaande het gebruik van den dubbelen klinker in alle die en soortgelyke Werkwoorden, zoo verre zulks hiervoor is uitgestrekt, en dus niet zoo volkomen eens met my zelven, uit hoofde dat ook veele Werkwoorden van deeze soort, door de overige verbuigingen in hunne tyden, desonaangezien, groote veranderingen in de Uitspraake en Spellinge ondergaan: doch dit neemt niet weg, dat, in de bovenstaande gevallen, het meer en duidelyk regelmaatige, myns inzlens, konde in acht genomen zyn.
En hetgeen tegen dat begrip van Regelmaatigheid ('t welk, zonder afleiding van de aloude Uitspraake en Spellinge, uit haaren eigenen aard, bevattelyk en navolgbaar is voor alle letterlievende verstanden, en door alle tyden) is te berde gebragt, verklaar ik nederig, my, vooralsnog, niet overtuigelyk genoeg te zyn voorgekomen; dewyl ik van oordeel ben, dat, wanneer eens eene nieuwe schikking in de Uitspraake en Spellinge is aangenomen en algemeen doorgedrongen, met verwerping, met vergeeting van het oude, die verschikking niet ten halve, maar, zoo veel mogelyk, volkomen, en dus in en op haar zelve meest regelmaatig, zyn moet; en dat men, by gevolg, het eene toegestaan zynde, dat, by voorbeeld, in de Naamwoorden in het enkelvoud niet dade, zake, dele, weke, bome, schure, ure (met twee lettergreepen), maar daad, zaak, deel, week, boom, schuur, uur (met ééne lettergreep), de thans algemeen gebruikelyke en beschaafde Uitspraak en Spelling, in den Noemer, zy; dus ook, om der regelmaatigheids wille, in het meervoud behoort te blyven spellen: daaden, zaaken, deelen, weeken, boomen, schuuren, uuren, zonder iets van de eerste lettergreep af te neemen, en alleenlyk met byvoeging van de letters en; schoon men, volgens 't aloud gebruik, 'er slegts de n zoude moeten toedoen, als: zake, zaken, weke, weken, schure, schuren, ure, uren; doch waarvoor, by de inkortinge dier woorden tot ééne lettergreep,
en gekozen is, terwyl zaakn, weekn, schuurn, uurn, zeer hard en wanluidend klinken zoude. Iets dergelyks zou ik, myns achtens, over de volkomenmaaking van eene verschikking, tot eigen meest mogelyke Regelmaatigheid, omtrent de Spelling der gedachte Werkwoorden, hebben mogen aanvoeren; doch ik hoop, ten deezen opzigte, uit het voorengezegde reeds genoegzaam begrepen te zyn. En mag ik nog iets aanmerken op hetgeen uit de Engelsche Taale wordt bygebragt, ter bevestiginge der oude wyze van spelling, dat men, naamelyk, by de Engelschen de

{==73==} {>>pagina-aanduiding<<}
woorden tale, face, grace, life, shore en soortgelyke, nog hedendaags in de spellinge uit twee lettergreepen doet bestaan, maar in de uitspraake tot ééne lettergreep zamentrekt; zoo dunkt my, waarlyk, dat daarin tevens een duidelyk bewys van Onregelmaatigheid in hunne Taale is opgesloten, en dat zy, ten dien aanzien, zondigen tegen den Regel: schryf gelyk gy spreekt: hetgeen daarom ook de leezing der Engelsche Taale, voor die dezelve in de Uitspraake niet grondig verstaan, des te moeijelyker maakt; zoo dat men in twyfel hangt, of men dusdanige woorden voor staande of sleepende woorden, of rymklanken, houden moet.
Voorts hebben veele taalkundige en kiesche Schryvers, in zoo verre my is toegeschenen, zich aan de bovengenoemde Regelen gebonden; en zyn anderen, alleenlyk uit hoofde des regels van spaarzaamheid, of van het gebruiken der minste letteren (welke echter ook niet buiten den Regel mag gaan), daarvan afgeweken: en hoewel ik bekennen moet, daarin (uit eigen bestkeuring mede) een naavolger der eersten geweest te zyn, en dat men my derhalve, als éénzydig, ja, ligtelyk wel, als bevooroordeeld in deezen, zoude kunnen aanmerken; zal, des niet te min, geloof ik, uit het voorgaande blyken, dat die aangenomene Regels geenszins op bloote willekeur, maar, inderdaad, op het denkbeeld, en de stelling, van Regelmaatigheid rusten; en, gevolgelyk, zou het 'er alleenlyk op aankomen, of deeze bygebragte redenen, in de weegschaale van de daartegen aangevoerde ook gewigtige redenen, al of niet te ligt bevonden worden; niet uit het oog verloren eene Spelling, die haare eigene Regelmaatigheid insluit, en dus het gemakkelykst zal kunnen begrepen en gevolgd worden door de letterlievende Schryveren in het algemeen.
Maar nu (opdat het my geöorloofd zy 'er dit nog by te voegen) vinden wy verder in de Verhandeling, op het voetspoor (moet ik bekennen) van meerdere groote Taalkundigen, zoo wel ten aanzien van Naam- en Werk-woorden, als van woorden tot andere Redendeelen behoorende, en zoo wel ten aanzien van onverkortbaare woorden van twee of drie lettergreepen, als van de andere, eene geheel verschillende Beschouwing omtrent de klinkers E en O, dan omtrent de A, belangende derzelver zachten en harden klank, en dus het al of niet verdubbelen van dien: welke Beschouwing, hoe gegrond dezelve moge zyn, het aloud oorspronkelyke der uitspraake en spellinge van onze Taale in acht genomen, my (met alle nederigheid gesproken) bovenal wat te afgetrokken oudheidkundig geleerd toeschynt, en daardoor, zoo als ik vermoede, voor het gros der Leezeren des te bezwaarelyker te bevatten en, vooral, onthouden. Want gaarne wenschte ik te weeten (niet naar den tongval der Ingezetenen

{==74==} {>>pagina-aanduiding<<}
in deeze of geene oorden van ons Vaderland, dien ik belyden moet, in de onderscheiden Gewesten, al zeer verschillende en uitéénloopende te weezen; doch welken men gewoon is van de meesten lomp en slecht, of bastaard-taal, te noemen; maar naar de zuiverste en beschaafdste Nederduitsche uitspraak, hoedanige, op veele plaatsen, de Taalkundigsten zich bevlytigen, volgens de Regelen, te leeren), wat onderscheid 'er hedendaags gehoord wordt tusschen den klank der enkele en verdubbelde E en O in de naavolgende, en niet weinige dergelyke, woorden; als, vooreerst, in Naamwoorden, bestaande in den Noemer van het enkelvoud uit ééne lettergreep: dreven, eeden, kepen, leeken, stegen, reepen; goten, boonen, joden, booten, noten, klooten, stoven, doozen, vloten, slooten, zonen; ten andere in Werkwoorden, in de drie eerste persoonen van den tegenwoordigen tyd gespeld wordende met achterlaating van de laatste lettergreep, als: sneven, kweeken, kneden, meenen, kleven, eeren, lezen, fleemen; hopen, gelooven, honen, hooren, loven, hoozen, nopen, doopen, poten, tooveren, koken; en, ten derde, in woorden van twee of drie lettergreepen, welke niet zyn in te korten, als: beter, deesem, bever, geesel, bezem,
meede, ceder, reede, deken, scheele, even, schede, ezel, teeder, tegel, teeken, wezel, veete, wrevel, weede; bloode, bodem, loover, boter, noode, boven, onnoozel, koker, enz.: en dit, ondertusschen, heeft (gelyk ik zeide) zyne betrekkinge zoo wel tot Naamen Werk- als andere-woorden, 't zy in de lettergreepen verkort- of on-verkortbaar zynde, en geheel met uitsluiting van de klinkeren A en U: ofschoon men, myns oordeels, in waarheid kan zeggen, dat, in de onderscheidene oorden deezes Lands, geen klinker op meer verschillende wyzen wordt uitgesproken, dan de A. Hier, in veele woorden, als: kamer, hamer, wagen, zaaken, maaken enz. helder, genoegzaam als ae, en in veele andere woorden, als: haaken, snaaren, gaan, staan, plaagen, slaapen, vraagen enz. zwaar, of dof, als ao, of, gelyk in de Fransche Taale, an: daar doorgaands zwaar, of dof: ginds doorgaands helder; en elders, wederom, zeer helder, genoegzaam als eene E. Zou men nu hiervan de spooren ook niet in onze Voorouderlyke Taale, of in derzelver alouden oorsprong, vinden? en echter acht men, ten aanzien van deezen klinker, te regt, om daaraan, taalkundiglyk en behoudens de welluidendheid, slegts den eenigen klank van eene zwaar heldere A, in alle woorden, waarin de nadruk zuiver op dien klinker valt, te geeven. - Ditzelfde nu
zou ik, raakende de klinkers E en O, gedacht hebben; en men had derhalve, naar myn gevoelen, 't welk zich, by redelyke overtuiging, gaarne aan een beter wil onderwerpen, onverkort de welluidendheid, en ten dienste der Regelmaatigheid, kunnen vaststellen, dat alle de hier bo-
{==75==} {>>pagina-aanduiding<<}
ven, uit de Lyst achter de Verhandelinge, aangehaalde verkortbaare Naam- en Werk-woorden en soortgelyke met den verdubbelden klinker van EE of OO, en alle de bovengenoemde en soortgelyke niet in te kortene woorden met eene enkele E of O, behoorden gespeld te worden.
In stede van dien, echter, heeft men voor de schryvende Wereld, om zoo veel te beter tot eene eenpaarige spellinge te komen (die men voorzeker, als een sieraad en vastheid der Taale, nuttig en wenschelyk mag noemen), eene breede Lyst van twyfelachtige woorden, regt ten dienste, achter het Werk geplaatst; maar die men, myns inziens, bepaaldelyk met opzigt tot het voorschrevene, wat blindeling, of niet genoegzaam overtuigd, zal moeten volgen.
Doch ik gevoel in myne welmeenende vrymoedigheid reeds te veel, of op verre na niet genoeg, gezegd te hebben; en wil dus liever myn, in allen gevalle, niet onverzettelyk, noch in deezen beslissend, oordeel opschorten, tot dat my uit volgende Geschriften, of Aanmerkingen, van keurige taalkundige Schryveren en bevoegdere Oordeelaaren, wier spelregels ik gaarne pleegde te volgen, zal gebleken zyn, hoe zy over dat uitmuntend Stuk in allen deele denken; en, middelerwyl, daarvan het beste gebruik trachten te maaken, voor zoo veel 'er my van toeschynt wel te verdienen stiptelyk gevolgd te worden, hetwelk byzonderlyk, in den uitgestrektsten zin, te raaden is den geenen, die daartoe door eenen Lastbrief van Staat verbonden zyn.
J.D.




Beschryving van het eiland Ischia, nevens eenig berigt wegens de zeden en gewoonten der bewooneren; opgemaakt in den jaare 1796, door G.H.L. Nicolovius, geheimschryver van de financiekamer te Eutin.

Het Eiland Ischia, aan den oostlyken ingang van de Golf van Napels gelegen, beslaat ongeveer tien Italiaansche mylen in den omvang, alle de bogtige inhammen van zyn strand daar onder begreepen. Het heeft eenen Bisschop, Wy-bisschop van den Stoel van Napels, drie Parochien en een Nonnenklooster.
Dit Eiland is niets anders dan een Berg; zynde, volgens uitwyzen van deszelfs gedaante, een uitgebrande Volkaan. Eenige weinige fraaie Dorpen liggen langs deszelfs oevers verspreid. Op zich zelve staande wooningen ontmoet men op de oppervlakte des geheelen Eilands, en vindt men zelfs op eene

{==76==} {>>pagina-aanduiding<<}
hoogte, alwaar de beplanting van den grond moet ophouden. De witte kleur der huizen maakt een aangenaam kontrast uit met de groene kleur der wyngaarden en tuinen, boven welke zy hunne daken uitsteeken. Op den top des bergs is eene Hermitagie, bestaande uit eene kapel en drie cellen, uit de Volkanische rots uitgehouwen. De cellen worden van even zoo veele Kluizenaars bewoond. Een van hun doet tweemaalen 's weeks de ronde door het Eiland, en keert terug met brood, oly, eijeren en al wat tot den altaardienst wordt vereischt. Met een gul hart schenken hem de opgezeetenen hunne aalmoezen, en beveelen zich hunner voorbiddinge aan. Jaarlyks trekken zy in bedevaart na deeze kapel.
Wy begaven ons eenmaal derwaarts; met veel hartelykheids wierden wy van de heremiten ontvangen, en op de beste wyze behandeld, welke hunne armoede gedoogde. Een van hun, egter, een afgeleefd grysaart, bemoeide zich niet met ons. 's Morgens en 's avonds was hy te zien, liggende op zyne knieën, voor de kapel of het altaar. Zyn gedrag wekte onze nieuwsgierigheid, en wy namen eene voegzaame gelegenheid waar, om met hem in gesprek te treeden. Wy verstonden van hem, dat hy een Duitscher was; dat hy in den bloei zyns leevens zyn Vaderland hadt verlaaten tot het doen van eene bedevaart na onze Lieve Vrouwe van Loretto, en dat hy zedert zyn geboorteland niet gezien hadt. Wy vraagden na zynen onderdom: ‘Ik wierd gebooren,’ antwoordde hy met eene zwakke en beevende stem, ‘ik wierd gebooren in 17 ... doch ik weet niet, in wat jaar wy nu zyn.’
Het Eiland geniet een gunstig klimaat, en de lucht is zelden door wolken verduisterd. De Winters zyn zagt; de kruipende dieren onschadelyk, en de bronnen ter geneezinge van verscheiden ongesteldheden dienstig: zagt is insgelyks de Regeering. Het Eiland is vry van belastingen. De Koning koomt het jaarlyks bezoeken, en schenkt huwelyksgiften aan behoeftige jonge meisjes. Een Hospitaal heeft men hier gestigt voor rekening van een liefdaadig Genootschap te Napels. Eenige honderden zieken genieten oppassing en worden geneezen geduurende het badsaisoen. Eenige schuiten worden alleenlyk gebruikt om die aan de beterende hand zyn na Napels terug te voeren, en andere lyders van daar na het Hospitaal te brengen. De lammen, die 'er van hunne zwakheden worden geneezen, laaten hunne krukken aldaar, welke zy aan de Madona of eenigen byzonderen Beschermheilige toewyden.
De boomen, heesters en planten, die Volkanische gronden beminnen, tieren wonder wel op dit Eiland. Hier en daar ontmoet men bosschen van eiken- en hazelnooten-boomen. Men laat ze slegts tien jaaren staan. De oranje-,

{==77==} {>>pagina-aanduiding<<}
granaat-, vygen-, Napelsche mispelboom en de Arbutus zyn de meest gemeene tuinboomen. Van de wilde heesters zyn de mirt en de mastik 't overvloedigst.
De opgezetenen bezitten iet byzonders in hunne taal, gestalte en kleedy. Voor afwisselende mode is dit Eiland ongenaakbaar; veele uitvindingen der hedendaagsche weelde zyn door den aart der plaatze zelve verbooden. De grond voedt niets anders dan ezels en geiten. Dezelve is oneffen over het geheele Eiland, zoodat het gebruik van rydtuigen 'er door verhinderd wordt. De Koning zelf, wanneer hy uit zyn vaartuig stapt, is verpligt, met het zelfde geringe voertuig zich te behelpen, waar van de geringste Eilanders zich bedienen.
't Was in de lente, toen wy 't eerst dit Eiland bezogten. Twee dagen vertoefden wy in het Dorp Ischia. Vergeefs zogten wy eene herberg, en wierden na lieden geweezen, welke, zoo als men ons berigtte, ons met blydschap zouden ontvangen. Eene vriendelyke oude matrone, eene vrouw van middelbaaren ouderdom en een klein meisje waren onze huiswaardinnen. Zy hadden slegts twee kleine vertrekken, die wy met haar deelden. Zy verlieten ons geen oogenblik. Met deelneeming vernamen zy na den welstand onzer afweezige vrienden; en den eersten morgen by myn ontwaaken zag ik de goede oude vrouw voor myn bed, bezig om myne schouders met de lakens te dekken, die in den slaap in wanorde geraakt waren.
Naa verscheiden maalen korte bezoeken op het Eiland te hebben afgelegd, keerden wy in den herfst derwaarts weder, en vertoefden verscheiden weeken in de nabyheid der baden. Onze huiswaard, geboortig van Sorrento, heeft lang op Ischia gewoond, alwaar hy by den toenaam van de Sorrentiner algemeen bekend is. Hy was een vrolyk oud man, en bezat verscheiden wyngaarden. Zyn huisgezin bestondt uit zyne vrouw, eene zeventienjaarige dogter, en eenen wat ouder' zoon. Twee vrouwlyke bedienden woonden by hen op den voet der volmaaktste gelykheid, buiten de werkuuren. Eene behoeftige nabestaande, fortunata genaamd, veertien jaaren oud, was hier gestadig over den vloer.
Langs eenige trappen klommen wy van de straat na het plein, 't welk aan twee zyden door het huis was ingeslooten, en aan de twee andere door den wyngaard en een laagen muur, welke het van de straat afscheidde. De onderscheiden vertrekken hadden geene gemeenschap met elkander; elk derzelven hadt eene deur, die op het plein uitkwam, een venstertje, genoegzaam tegen het dak stootende, of een gat in de deur zelve. Deeze vertrekken wierden alleenlyk by nacht, of wanneer het regende, gebruikt.
Op andere tyden dient het plein ter verzamelplaatze voor het gezin. Een zeilkleed keert gedeeltelyk de zonnehitte af,

{==78==} {>>pagina-aanduiding<<}
en onder deszelfs schaduw houdt men de eenvoudige maaltyden. Een op zich zelve staande kleine keuken, met een waterbak daar naast, beslaat een ander gedeelte des pleins.
De huisdaken over het geheele Eiland zyn plat, en worden om fruiten te droogen, en tot andere oogmerken, gebruikt. Over het onze was een tent opgeslagen, alwaar de dogter haar sieste nam, en de oude vader zomtyds den nacht doorbragt. Men klimt derwaarts langs eenen ladder, die, na boven getrokken zynde, den post ongenaakbaar maakt, doch, aan den anderen kant, beneden zynde weggenomen, den persoon op het dak tot eenen gevangene maakt.
In den avond wierdt het plein in eene balkamer veranderd; de tafels en stoelen wierden weggenomen, en de trappen, voor de deur van ieder vertrek geplaatst, dienden tot zitplaatzen voor de aanschouwers. Nooit zag ik de Tarentella, dien vermaarden Napolitaanschen dans, beter dan hier uitvoeren. Gemeenlyk wordt dezelve door twee jonge meisjes gedanst, terwyl een derde op de tambourin speelt, die zy met haare stem verzelt. De klagten van teleurgestelde liefde, of een minnaar van zyne beminde gescheiden, of, zomtyds, de boosheid eenes afgeweezenen minnaars, zyn de meest algemeene onderwerpen der gezangen, in welke Madona e Cupinto (de Maagd maria en Cupido) zomtyds gezamenlyk worden aangeroepen.
Het vermaak van deezen dans bestaat in de verscheidenheid van lichaamshoudingen, het speelen met het voorschoot, de verscheidenheid der teekens, door de danzers gegeeven, het geluid der klaphoutjes, die zy in haare handen houden, of het klappen met de vingers, die de klaphoutjes vervangen. 't Geen, egter, nog meer opmerkinge verdient, is, dat zy de gewoone uitdrukking van deezen dans naar goedvinden weeten te wyzigen. Om ons te vermaaken, danste fortunata, op zekeren dag, dien dans met een vetten Lombardschen boer, en gaf daaraan de uitdrukking van de scherpste spotterny.
De zelfde bevalligheid en kieschheid, welke hunne tydkortingen en danzen kenmerkt, bespeurt men insgelyks in hunne dagelyksche handelingen en verkeering. 's Morgens, by ons ontwaaken, vonden wy een tros van de schoonste druiven op onze tafel. Terwyl wy aan het ontbyt zaten, bragt ons de oude vader des gezins een mandtje van zyne beste vrugten. Dikwyls noodigde zyne dogter francesca tegen den avond ons uit tot het doen van eene wandeling. Zy bragt ons by haar vaders wyngaarden, deedt ons nederzitten ter plaatze, alwaar wy de fraaiste gezigten hadden, en plukte voor ons de rypste druiven. In 't voorbygaan leerde zy ons den naam en de kragten der planten kennen, die de meeste opmerking verdienden. Zy en fortunata vertoonden in al-
{==79==} {>>pagina-aanduiding<<}
les wat zy deeden eene ongedwongenheid en waardigheid, die in Duitschland zouden geoordeeld worden eene hooger opvoeding aan te kondigen. Maar wee haar, welke in de bevalligheid gebrekkig zyn, die, over 't geheel genomen, haar zoo natuureigen is! 't Was om deeze reden alleen, dat fortunata de vrouw niet kon dulden, die aan haaren broeder was verloofd. Vergeefs merkten wy aan, dat zy alle weezenlyke hoedanigheden bezat, eene goede huishoudster was, met de naald kon werken, dat zy kon wasschen, enz. ‘'t Is zoo,’ hernam fortunata; ‘maar, in de eerste plaats, zy is lelyk; in de tweede plaats, zy kan speelen, danzen noch zingen; zy weet van niets - zy is lelyk, lelyk!’ en op alle onze tegenbedenkingen konden wy nooit een ander antwoord bekomen.
By onze eerste aankomst was fortunata zeer slegt gekleed; in weinige dagen staken wy haar in een nieuw pak, naar lands wyze: een kort jak van zwart fluweel, een voorschoot, een rok en een sluier. Welhaast bemerkten wy, dat zy haare gewoone leevendigheid hadt verlooren; te midden der vreugde, welke in het huis heerschte, was zy alleen droefgeestig en peinzende. Van deeze veranderinge konden wy de oorzaak niet ontdekken. Eindelyk, op zekeren avond, onder het danzen, naast haar zittende, herhaalde ik de zelfde vraag, die reeds dikmaals aan haar gedaan was. ‘Wat schort 'er aan, fortunata? Ontbreekt u iets?’ - ‘Cinquaglie (oorringen),’ antwoordde zy met eene fluisterende stemme. Ik keek haar aan, denkende dat zy met my schertste; doch het was haar volkomen ernst.
Al vroeg begonnen zy ons met jy en jou aan te spreeken. Wy vraagden hun, of het hunne gewoonte was, dus tot elkeenen te spreeken. ‘Neen,’ was het antwoord, ‘alleen tot hen, welke wy liefhebben.’ De vriendschap geeft gaarne bynaamen. Zy rustten niet, voordat zy voor elk van ons 'er eenen bedagt hadden. Zedert noemden zy ons by geenen anderen naam; 't was een waar vermaak voor hun. De vlugste van de twee heette pallone, de Bal, en de jongste en roodste rosa di maggio, de May-roos.
Soortgelyke blyken van goedwilligheid ontvingen wy meermaalen van andere bewooneren van het Eiland. Onze menigvuldige togten op ezels, die ieder eenen gids hadden, bragten ons in kennis met verscheiden arme druiventreeders. Zoo dra zy ons in 't oog kreegen, drongen zy ons om in hunne wyngaarden te komen: ‘Komt hier, komt hier!’ riep op zekeren dag zeker persoon, filippo genaamd, wiens noodiging ik had van de hand geweezen: ‘Ik zal u de beste druiven geeven; niemant behalven my weet, waar ze te vinden zyn; ik heb ze zelfs aan myne vrouw nooit geweezen.’

{==80==} {>>pagina-aanduiding<<}

Dikmaals genooten wy beleefdheden van lieden, die ons geheel onbekend waren. Op zekeren dag ging ik ter kerke, om de toediening van het vormzel by te woonen. Het was een zeer warme dag. Een ezel van ongemeene schoonheid, en zeer fraai getuigd, wekte myne aandagt; ik bleef stilstaan om het dier te beschouwen. ‘Wilt gy 'er op ryden?’ zeide een welgekleed man, die te gelyk tot my kwam: ‘de ezel behoort aan my.’ Ik bedankte hem voor zyne aanbieding; doch hy hieldt aan, vervolgde zynen weg te voet, en zich tot het kind wendende, welk den ezel geleidde, riep hy het toe, om zich te spoeden, en aan de deur der kerke op my te wagten. Nooit te vooren had ik den man gezien, en naderhand zag ik hem nooit weder.
Zomtyds beklommen wy, in den avond, eene hoogte, van waar wy de ondergaande Zon en de opkomende Maan zien konden. Niet verre van den voet des heuvels woonde eene vrouw, giuseppe genaamd, die, zoodra zy ons in 't oog kreeg, een mandtje met fruit bragt, by ons ging zitten, op de gemeenzaamste wyze, en tot ons sprak over haare huislyke zaaken, dat haar man weldra zou t'huiskomen, wat zy voorneemens was voor zyn welkomthuis voor hem gereed te maaken, en alle haare byzondere belangen.
Zomtyds, in de daad, neemen zy voor hunne beleefdheden eene belooning aan. Op dit Eiland, gelyk in het geheele zuidelyk gedeelte van Italie, ontmoet men meer dan éénen man, op geld gesteld; doch deeze hebzucht is die eens kinds, 't welk alles wil hebben, wat aan hetzelve wordt vertoond. Zonder aan de waarde des gelds te denken, zullen zy eene buitenspoorige somme voor hunne waaren, of voor hunnen arbeid, vraagen; doch, over 't geheel genomen, zullen zy straks zich vergenoegen met hetgeen gy goedvindt hun te geeven. Indien gy aan een behoeftigen een aalmoes geeft, zal hy met schynbaare onverschilligheid dezelve aanneemen, - niet, egter, uit ondankbaarheid; 't geschiedt alleen op grond zyner meeninge, dat de natuurlyke billykheid vordert, dat men hem iets mededeele. Van hier ook, dat de kinderen niet dan met moeite: Ik bedank u, leeren zeggen.
Even gelyk de Italiaanen, gebruiken de bewooners van Ischia zelden het woord Mensch; dat van Christen vervangt deszelfs plaats; en by hen is Christen eensluidende met Katholyk. Nogthans merkten zy op, dat wy geene hunner godsdienstige plegtigheden in agt namen, zonder dat zy evenwel deswegen eenig ongenoegen betoonden. Kloekmoedigheid en vergenoegdheid is al wat zy in hun geloof vinden. In hunne godvrugtige uitdrukkingen klimmen zy zelden hooger dan tot de Moeder Gods. 't Is onze Lieve Vrouwe, aan welke zy u beveelen, wanneer zy van u gaan, en u een

{==81==} {>>pagina-aanduiding<<}
heiligen nacht (santissima notte) wenschen. Tot haar wenden zy zich, wanneer zy ziek zyn. By het overlyden eenes volwassenen bidden zy voor de rust zyner ziele. Het sterven eens kinds wordt voor eene gelukkige gebeurtenis gehouden. ‘Gy zyt bedroefd,’ zeide francesca tot my, op zekeren dag, dat een kind, tot ons klein gezin behoorende, overleeden was; ‘gy zyt bedroefd! Ik weet waar gy aan denkt: ik denk ook aan het kind; maar ik ben gelukkig: want het is in het Paradys.’
Godsdienstige feesten zyn voor hun vreugdedagen. Al aanstonds by onze komst op het Eiland zeiden zy ons, dat wy 'er blyven moesten tot op het feest van hunnen Patroon of Beschermheilige. Naardien wy ons verblyf met 'er daad rekten, en in hun verlangen begonnen te deelen, gaven zy ons het Leeven van hunnen Heilige te leezen, opdat, zoo als zy zeiden, wy zien mogten, wat slag van een man hy ware.
Il beato Giovanne (zoo is zyn naam) was een inboorling van Ischia, alwaar verscheiden zyner bloedverwanten en bekenden nog in leeven zyn. Hy hieldt zyn verblyf in een Klooster te Napels. Zeer groot was de roem zyner heiligheid geduurende zyn leeven. Op zekeren dag zag men hem eene Processie volgen, terwyl zyne voeten nooit den grond aanraakten. Op eenen anderen dag liep hy in eene zwaare regenbui, zonder dat hy nat wierdt. Op den feestdag van den H. januarius verlangde hy, gelyk veele anderen, het heilig altaar te naderen, om by het wonderdaadig bloed te bidden; doch hy verloor zyn' kruk onder de menigte, en was genoodzaakt, aan de deur der kerke droevig neder te zitten. In weinige oogenblikken zag men zyn' kruk door de lucht vliegen; dezelve zweefde over de hoofden des volks, 't welk van vreugde juichte, en hy bleef eindelyk aan de borst van den gryzen Heilige hangen. By zyn overlyden schoolde het volk by troepen zamen, om zyn lyk te zien; men vondt het noodig, by hetzelve eene wagt te plaatzen. Dit, egter, was niet toereikende om te beletten, dat een zyner toonen in een oogenblik verdween; zedert heeft men niet kunnen ontdekken, wat 'er van dat gewyd reliek geworden ware.
Toen wy aan onze huiswaarden onze verwondering betuigden, dat zy eenen Patroon verëerden, die nog niet gekanonizeerd was, begonnen zy luidkeels te lachen. ‘Hoe is 't mogelyk,’ zeiden zy, ‘dat hy niet een Heilige zyn zou, die zoo veele wonderwerken heeft gedaan?’
De feestdag brak eindelyk aan; met alle de gebruikelyke plegtigheden wierdt dezelve gevierd. In den avond hadt eene algemeene verlichting plaats; de daken van alle huizen waren met lantaarnen van geölied papier bedekt. Te gader met onze huiswaarden waren wy getuigen van dit schouwspel, en van het vreugdegeschal, 't welk allerwege weergalm-
{==82==} {>>pagina-aanduiding<<}
de. Met eerbied weezen zy ons eenige huizen, die beter dan de overige verlicht waren. ‘Daar,’ zeiden ze, ‘woont een bloedverwant van den Heilige, en dat is het huis van eene zyner nichten.’ Van dak tot dak riepen en antwoordden zy elkander met schelklinkend fluiten. ‘En ik ook,’ riep eensklaps onze bejaarde huiswaard, ‘zal aan onzen Heilige eene offerande doen!’ Straks ging hy na zyn' schuur, haalde een oud vat, en stak het in brand. Wy vermaakten ons met het zien na de vlammen; en eer nog het vat in duigen viel, rolden zy het in een gat, onder het maaken van een groot gejuich. Met danzen en kortswylen wierdt de dag beslooten.
Zoo wel te moede waren wy, dat wy het overschot onzer dagen hier zouden hebben kunnen slyten. Nogthans waren wy genoodzaakt te scheiden. ‘Zyn alle de Duitschers zoo als gylieden?’ vraagden zy ons menigmaal. Toen wy afscheid namen, gaven zy hun voorneemen te kennen, geduurende ons verblyf te Sorrento ons te komen bezoeken, en betuigden hunnen wensch, ons nog eens onder hen te zullen wederzien. Zy, zoo wel als wy, streelden zich met die verwagting. Zy deeden ons uitgeleide tot aan het schip. Zedert hebben wy hen niet gezien.

Aanmerkingen, over den heerschenden smaak in de kleederdragt der vrouwen.

(Naar het Engelsch.)

- Is, when unadorn'd, adorn'd the most. 
 
thomson. 

Een Schryver van vroegeren tyde heeft opgemerkt, dat de laatste zugten eener schoone Vrouwe min veroorzaakt wierden door het denkbeeld van het verlies des Leevens, dan door dat van het verlies haarer Schoonheid. Welke waarde ook deeze aanmerking moge hebben, die, in den eersten opslag, het voorkomen van eene wonderspreuk of van eene beschimping heeft, het gaat vast, dat dezelve niet zonder allen grond is in de grillig- en ongeregeldheden van het vrouwlyk character, en dat, welk eene maate van gewigt zy hegten aan het bezit der schoonheid, dit alleen het onderwerp niet uitmaakt van den moed en de standvastigheid, welke de Sexe betoont.
Eene hooger waarde op de Schoonheid dan op het Leeven te stellen, is zeker een overspanne daad van trots: dan eenige toegeevenheid mag men gebruiken omtrent dit heerschend

{==83==} {>>pagina-aanduiding<<}
denkbeeld, wanneer men in aanmerking neemt den veelvermogenden invloed van de bekoorelykheden der Vrouwen op het hart der Mannen, en het natuurlyk uitwerkzel van drift en verknogtheid, ontstaande uit de natuurlyke neiging der beide Sexen tot elkander.
Ondanks eene zo redelyke veronderstelling, zullen wy bevinden, dat voorwerpen van eene mindere aangelegenheid de wuste Schoonen aanzetten, om haare gezondheid aan een hoogst hachlyk gevaar bloot te stellen, en by gevolg haar leeven never te waagen, dan een grilligen optooi te laaten vaaren, door de buitenspoorige vereerderessen der Mode ingevoerd. Het is onder haar een algemeen zeggen, dat zy zo wel uit de Wereld mogen gaan, als buiten de Mode; en volgens dit denkbeeld, 't welk, even als het voorgemelde, iets van het wonderspreukige heeft, wordt daadlyk gehandeld, en naar de letter geleefd, door de talryke omhelsters van den hedendaagschen smaak in de vrouwlyke Kleederdragt. Men volhardt 'er in, ondanks de veelvuldige raadgeevingen ten tegendeele, door Geneesheeren en anderen, die voor bevoegde regters in dit stuk mogen geagt worden, gegeeven, wegens de schadelyke uitwerkzelen. Wy mogen, met grond, veronderstellen, dat veele slagtoffers worden van haare eigene hardnekkigheid, en dat de ongemakken oorspronglyk uit deeze Kleederdragt, als den eersten oorsprong, ontstaan, schoon men ze aan andere oorzaaken toeschryst en andere naamen geeft. Dat de drang van het Modegevoel zo onwederstandelyk is, mogen wy met reden beklaagen; doch des valt ligt reden te geeven voor den aandagtigen waarneemer der menschlyke natuure, en byzonder voor de kenners van het vrouwlyk hart, en van de zwakheden, dier Sexe byzonder eigen.
Naauwlyks gaat 'er eene week voorby, of wy leezen in de Nieuwspapieren van jonge Dames, die zich doodlyk gebrand hebben, door den ligten en zeer ontvlambaaren aart haarer kleedinge (*); 't welk een ander der heillooze uitwerkzelen is van deeze vreemde Kleederdragt, waar tegen men ernstig behoort te waarschuwen.
Ongetwyfeld zou het aanvoeren van een lang en uitgerekt Vertoog, over een onderwerp van deezen aart, 't welk zo naby aan het boertige en belachlyke grenst, een verkeerd en ongepast voorkomen hebben; dan wy kunnen niet nalaaten op te merken, dat 'er veele dingen zyn, die, op zich zelven beschouwd, een onbeduidend en gering voorkomen hebben, doch menigmaalen vergezeld gaan met een sleep van de belangrykste gevolgen.

{==84==} {>>pagina-aanduiding<<}

Men heeft waargenomen, dat Heeren naar de Mode hun gevoelen van het verstand en de verdiensten hunner Medegenooten vormen volgens eene regtmaatige overweeging van de byzonderheden in hunne Kleeding, die, in den eersten opslage, eeniglyk schynt af te hangen van de kunde en bekwaamheid hunner kleedermaakers en kappers. Met meer schyns van reden staat men aan de Vrouwen toe, deezen maatstaf te gebruiken, in het vormen haarer gevoelens over de verdiensten en bekwaamheden van de andere Sexe, en dat het geen, naar het gevoelen der Heeren, mag over het hoofd gezien worden, geene stoffe van een nietsbeduidenden aart is by de andere zagtere en kieschere Sexe.
Ondanks veele geestigheden en boerteryen, welke oppervlakkige beschouwers ten aanziene van dit onderwerp zich veroorloven, staa het ons vry te zeggen, dat eene meerdere of mindere maate van deugdzaame ingetoogenheid en betoon van kuischheid in de kleederdragt en opschik der Vrouwen moge aangezien worden als een onfeilbaaren maatstaf van den staat der zeden eens Volks.
Wy hebben alleen het oog op de Romeinen te slaan, tot verdere opheldering van een onderwerp, 't geen, in de daad, veel ernstiger en gewigtiger is, dan het aan een' vlugtigen opslag van het oog moge voorkomen. De Romeinen waren zeker een groot en deugdzaam Volk, indien ooit een zodanig Volk op den aardbodem bestondt. De gevallen van de kuische lucretia en de onschuldige virginia, en de gewigtige gevolgen, welke daaruit voortvloeiden, wyzen uit, den wydstrekkenden en veelvermogenden invloed van de zuiverheid des Vrouwlyken Characters. Staande het roemrykste tydperk der Romeinsche Vryheid, werden 'er Wetten uitgevaardigd, ten aanziene van de voeglykheid en de grenzen van de vercierzelen der Vrouwen en Dogteren van Romeinsche Burgeren. Schoon de openbaare zeden der beide Sexen, in dat tydperk, de grootste maate van zuiverheid en volkomenheid bereikten, welke de menschlyke natuur gehengt, oordeelden egter die wyze en agtenswaardige Staatslieden en Oorlogshelden het geraaden, door ernstig genomene Staatsbesluiten, de mogelyke losbandigheid en grilligheid der Vrouwen in de keuze van kleeding en opschik te regelen. Zo lang de Romeinsche deugd en vryheid bloeiden en stand hielden, zo lang werden deeze oordeelkundige inrichtingen stipt gevolgd.
De persoon van eene Romeinsche Matroone werd toen, en zelfs nu, op zulk een' grooten tydsafstand, met meer reden, aangezien, als met zich omdraagende het denkbeeld van de hoogste maate van vrouwlyke deugd en moederlyke tederheid. Toen de eerste verschynzels van verval en ondergang zich begonnen op te doen in die voorheen zo beroemde Republiek, werden die zelfde verschynzels zigtbaar in het gedrag der

{==85==} {>>pagina-aanduiding<<}
Romeinsche Vrouwen. Onmiddelyk naa de Punische Oorlogen, een tydperk, 't welk Wysgeeren en Geschiedschryvers eenpaarig aanzien als het eerste van het verval der Romeinsche grootheid, begonnen de Vrouwen der Raadsheeren en Burgeren te roepen om meerder vryheid in het stuk van kleeding en opschik. Zy omringden met eene gansche menigte het Raadhuis, en stelden zich aan als de heffe des Volks, wanneer het onvoeglyke eischen doet en wil doordringen. Wanneer men de Aanspraaken der Romeinsche Staatslieden, te deezer gelegenheid, leest, zou men zich veelligt verbeelden, dat hannibal voor de poorten stondt, en Rome met een' onverwylden ondergang gedreigd werd. Zy voorzagen, in de onbegrensde en ongebreidelde begeerten hunner Vrouwen tot de ydelheden van den opschik, den aanstaanden wasdom van weelde en ondeugd, de verwaarloozing van huislyke deugden, de nutlooze verkwisting, en den geheelen sleep van rampen, die onvermydelyk hebbelyke Weelde volgen, wanneer dezelve eens wortel schiet in een' anders welgeordenden Staat.
Deezer Raadsheeren regtmaatige beduchtheden en welgegronde vrees werden ongelukkig bewaarheid in de volgende tydperken hunner Geschiedenis: het omverwerpen der Vryheid in de Burgeroorlogen was de welverdiende vrugt van algemeene weelde, en een gevolg van de losbandigheid der Vrouwen. - Sallustius ontdekt ons de geheimen van deeze tyden, indien wy zyne Schriften met de vereischte aandagt leezen: en het is wel bekend, dat de groote vermeesteraar en overweldiger, die de vryheden zyns Vaderlands verdelgde, tot den inval in Brittanje werd aangezet door de hoop van in de Britsche Zeeën de grootste en schoonste paarlen te zullen ontdekken, om de greetigheid zyner vrouwlyke gunstelingen te voldoen, die (dit mogen wy in 't voorbygaan opmerken) Matroonen en Vrouwen van aanzien waren, behoorende tot de aanzienlykste Familien van Rome. - De huislyke geschiedenis van zynen grooten Opvolger, dien men ten onregte geroemd heeft als een Beschermheer der fraaije Letteren en schoone Kunsten, leevert ons voorbeelden op van het slordigst gedrag onder Vrouwen van den eersten rang. Een juist denkbeeld van haare zeden kan men opmaaken uit de Schriften van horatius en suetonius. Met één woord, men zou achten, dat zedebederf en ondeugd de grootste hoogte beklommen hadden geduurende dit tydperk, ware te onzer kennisse niet gekomen het laatere, nog veel verder gaande, zedebederf van Rome; waren de bladzyden hunner Dichteren en Geschiedboekeren niet besmet met de verhaalen van de schaamtlooste verfoeilykheden der Keizerinnen en andere

{==86==} {>>pagina-aanduiding<<}
Vrouwen van de aanzienlykste rangen onder den Romeinschen Adel en de rykste Burgers.
Het was staande de regeering van deeze schaamtlooze be dorvenheid van zeden, dat 'er Kleederdragten plaats greepen, die eene treffende overeenkomst hebben met de Modes van deezen tyd. Niets strookte met den smaak der Romeinsche Dames, dan zyden kleederen van het fynste en doorzigtigste weefzel, welke toelieten en de gedaante en de beweeging der lichaamsleden zo veel mogelyk te vertoonen, of, volgens de gelukkige uitdrukking van den Geschiedschryver, die dezelve vermeldt, geschikt waren tot het exprimere artus.
Het is noodloos, en zou misschien haatlyk worden, de vergelyking verder voort te zetten; wy mogen, derhalven, ons te vrede houden met aan te merken, dat 'er de grootste verwantschap plaats hebbe tusschen de zeden, het gedrag en den uitwendigen opschik onzer Vrouwen, en de waardigheid, voorspoed en het welvaaren eens Lands. De zaak in dit licht bezien, gelyk wy op goeden grond van reden mogen doen, moeten wy bekennen, dat Mannen, die zich op hunnen post bevlytigen om de ongebondenheid van de ontblooting met ernst tegen te gaan, door de zuiverste beweegreden van Vaderlandliefde en Deugd gedreeven worden. - Desgelyks mogen wy niet vergeeten met lof te gewaagen van de Braaven, die poogen, de jammerlyke voortgangen van Overspel te stuiten. Het is een kenmerk van de diepst ingewortelde snoodheid, dat der zodanigen poogingen een voorwerp van belaching worden, of, hetgeen nog erger is, van ernstige tegenkanting van Persoonen, in hoogen rang geplaatst.
Allen, die dieper inzien in de oorzaaken en gevolgen der menschlyke bedryven, beklaagen, met een dieptreffend leedweezen, het verval van deugdzaame gevoelens en een zedig gedrag in de zodanigen, die de Natuur zelve schynt onderweezen te hebben in eene wantrouwende en vreesagtige afkeerigheid van misdaad en snoodheid, en die de Mannen vooraf moeten opwekken en aanzetten, eer zy de grenzen der deugd overschreeden.
Het is eenigzins opmerkelyk, dat de twee meest beroemde Republieken der Oudheid tot haare Beschermgodinnen uitkoozen de zinnebeeldige aanduidingen van Vrouwlyke Deugden en Begaafdheden. Minerva, de Voorstandster van Wysheid, Welspreekenheid en Kunsten, was de Beschermgodin van de Atheensche Republiek; en juno, de Huwelyksgodesse, het Model der Matroonen, de aanduiding van kuischheid en deugd, zat voor over het lot der magtige Republiek van Rome. Schoon deeze vercierde en zinnebeeldige afbeeldingen zyn, mogen wy in derzelver lot het volgend geval haarer vereerderen aanschouwen. Door

{==87==} {>>pagina-aanduiding<<}
af te wyken van de Deugden, die deeze, naar het gevoelen haarer aanbidderen, tot Godinnen verhieven, werd de eene, mag ik my dus uitdrukken, eene beuzelende en belachlyke oude Vrouw, - de andere eene laage en onbeschaamde Hoer, overgegeeven aan de laagste en walchlykste buitenspoorigheden van vuile ongebondenheid.
Zodanig zal het lot weezen van andere magtige en uitgebreide Staaten! Dit vonnis staat geschreeven in het groote Boek der Menschlyke Natuure; en niets, dan de hand der Almagt, kan den natuurlyken voortgang des rampspoeds in den loop der menschlyke zaaken stuiten!

[Wy herdagten, dit Stukje vertaald hebbende, aan 't geen wy lazen in de Vergelyking der Gemeenebesten van onzen de groot over de Kleeding, met de Aantekeningen van meerman daar over, en kunnen niet nalaaten onze Leezers derwaards te wyzen, om met de Stukken beweezen te vinden, 't geen in deeze Aanmerkingen slegts wordt aangestipt. Wy zouden elke byzonderheid daar uit kunnen staaven, maar wyzen onze Leezers tot het IIde Deel, bl. 53, en de Aantekeningen, bl. 315, waarin byzonder gehandeld wordt over het gebeurde van het Afschaffen der Oppische Wet, ter gelegenheid van het Oproer der Romeinsche Vrouwen. Wy schryven slegts twee regels af, van den Tooneelspeeler publius, ten opzigte van het hier boven vermelde aanstootlyk dun Vrouwlyk gewaad:

AEquum est induere nuptam ventum textilem, 
Palam prostare nudam in nebula linea? 

Volgens de Vertaaling van meerman:

Past dit, dat een gehuwde Vrouw zich kleede als in een geweeven wind, 
Of voor het oog van ieder naakt gaa in een linnen waasem?] 


De opregte belydenis van een Carianer.

Een Carianer (*), door een Engelsch Reiziger, die den zeldzaam bezogten oord, door dit Herdervolk bewoond, bezogt, na zynen Godsdienst ondervraagd, beleedt rondborstig zyne onkunde. Op het verder onderzoek na de oorzaak van deeze onweetenheid, gaf hy deeze wel vreemde reden: Dat God eens zyne Wetten op een Buffelshuid geschreeven hebbende, alle de Natien van den Aardbodem hadt opgeroepen om 'er een afschrift van te maaken; dat zy allen die oproeping hadden gehoorzaamd, behalven de Carianers, die, toen geen tyd hebbende, dewyl zy met te veel huislyke bezigheden bezet waren, door dit verzuim, zedert in een

{==88==} {>>pagina-aanduiding<<}
staat van onweetenheid gebleeven waren, en nu niets anders wisten, dan hetgeen tot het herderlyk bedryf betrekking hadt.
Hoe groot zou niet wel het getal der soortgenooten van de Carianers weezen, indien de Onkundigen in den Godsdienst opregt voor de oorzaak hunner onkunde uitkwamen?

Gepast en beschaamend zeggen van den heelmeester Boudon tegen den cardinaal Dubois.

De Cardinaal dubois, eerste Minister van Frankryk, zondt, op zekeren tyd, om den Heelmeester boudon, ten einde deeze eene Operatie van aanbelang aan zyn Persoon zou verrigten. De Cardinaal, hem ziende binnen treeden, zeide: ‘Mynheer! gy moet niet denken my te behandelen op dezelfde ruwe wyze, als gy de ellendige Schepzels behandelt in het Hotel Dieu.’ - Bourdon antwoordde met een zeer ernstig gelaat en op een deftigen toon: ‘Elk dier ellendige Schepzels, zo als uwe Eminentie hun gelieft te noemen, is in myn oog een eerste Minister!’

De cardinaal Fleury en de Abbé de St. Pierre.

Wanneer de Abbé de st pierre zyn Ontwerp van eenen altoosduurenden Vrede aan den verstandigen en door veelvuldige ondervinding wys geworden Cardinaal fleury aanboodt, en deeze 't zelve hadt ingezien, voerde hy den Ontwerper te gemoet: ‘Myn Heer! ik vrees ten hoogsten, dat gy een voorloopig Artikel vergeeten hebt.’ - Op de vraag, waarin 't zelve bestondt, gaf de Cardinaal ten antwoord: ‘Gy hebt vergeeten eene talryke menigte Zendelingen af te vaardigen, om de harten der Mogenheden tot uw heerlyk plan over te haalen.’

In het voorig No. Meng. bl. 31 reg. 22 staat Drogredenen, lees Drogreden.


{==89==} {>>pagina-aanduiding<<}

Mengelwerk, tot fraaije letteren, konsten en weetenschappen, betrekkelyk.

Proeve, over de vrees, beschouwd als een heerschende hartstogt.

De Vrees, aangemerkt als een heerschende Hartstogt, mag voorzeker de verwoestster van 's Menschen geluk, en de bederfster van de edelste bekwaamheden en zielsvermogens, genaamd worden. Wanneer de Vrees iemand vermeesterd heeft, vergroot hy niet alleen weezenlyke gevaaren, maar verbeeldt hy zich gevaaren, waar ze niet bestaan; hy is teffens onbekwaam om de eerstgemelde af te weeren of te verminderen, of de misleiding, waarin hy zich toegeeft, te onderkennen. Niet alleen belemmert de Vrees het betoon van daadlyke werkzaamheid; 'er is nog iets verschriklyker en bejammerenswaardiger in. Woorden schieten te kort, om de veele duizenden van schrikbeelden te beschryven, welke de schreeden volgen van den ongelukkigen, - van den Man, wiens geest, in zyne kindsche jaaren, ontkragt is, door eenen overmaatigen invloed van die drift: want men hebbe wel in opmerking te neemen, dat de vroege jeugd het tydperk is, waarin der menschen zielsgesteltenis die vatbaarheid voor Vrees verkrygt, welke zomtyds met de vermeerdering der jaaren aangroeit.
Men begrypt, dat ik hier meer bepaald spreek van de Vrees, welke ongegronde Vrees, of opvatting van iets te duchten te hebben, mag genaamd worden. Myne Proeve betreft de Vrees, als een, om hoogstwyze redenen, door den Schepper geschonkene Hartstogt, in geenen deele.
De zaaden van de Vrees, door my bepaald beoogd, worden zeker in de kindschheid gezaaid, door die gemoedsdrift te bezigen, in stede van eenig ander bedwangmiddel. Ouders, Minnen, Kindermeiden, gelyk te over bekend is, bedienen 'er zich te vaak van, om het gezag uit te oefenen over de zodanigen, die onder hun beheer gesteld zyn, niet lettende op het

{==90==} {>>pagina-aanduiding<<}
groot nadeel aan de verstandsvermogens der zodanigen, die ten slachtoffer van hunne averechtsche handelwyze strekken. Het moge zomtyds gebeuren, dat een kind, opgroeijende, als het met eene sterkte van zielsvermogens begaafd is, die banden, met welke men hem in de kinderkamer bondt, verbreekt en rustig afwerpt; maar dit is een geval, 't geen men niet dikwyls heeft te wagten: want het vereischt geene geringe maate van kloekmoedig besluit, en kragt om het door te zetten, om de schaduwvolle gedaanten der Vreeze te ontdoen van die eigenschappen, welke onkunde en bygeloof 'er aan hebben toegevoegd, en, enkel door kragt van rede, zich te overtuigen van de ongerymdheid dier bevreesdmaakende opvattingen. Het gebeurt veel menigvuldiger, dat de indrukken der kindschheid den bevreesdgemaakten zyn geheele leeven lang byblyven, en de Mensch by aanhoudenheid de hoogstbeklaaglyke speelbal blyve van ontelbaare bevreesdheden en verschrikkingen, waaraan hy geen naam weet te geeven, en geen oorzaak van weet aan te wyzen.
De Ouden, wier hoogzweevende verbeeldingskragt niet alleen bestaan gaf, maar Godlykheid toeschreef aan alles, welks oorzaak zy niet wisten te doorgronden, gaven aan de Vrees eene plaats onder het aantal hunner Godheden. Tullus richtte 'er een Standbeeld voor op; Rome stichtte der Vreeze een Altaar; Sparta bouwde haar een Tempel; theseus en alexander riepen deeze Godheid aan, en boogen de kniën voor den nieuwen Afgod.
Naar het denkbeeld der Hedendaagschen, die onbedreeven zyn in de Fabelkunde, of Mythologie, en zich, meer dan hunne voorgangers, bezig houden met het naspooren der waarheid, is de Vrees eenvoudig die staat der ziele, welke beroerd is en gedreeven wordt door het bezef of vooruitzigt van eenig gevaar; waaruit volgt, dat, dewyl gevaar een betrekkelyk wordt is, eenigen meer voor Vreeze blootstaan dan anderen. 'Er zyn weezenlyke en ingebeelde gevaaren. Een waarlyk moedig Man braveert de eerste, en is geheel onkundig van de laatste: terwyl juist deeze laatste, die afstammelingen zyn van onkunde en dwaaling, by elken stap aangroeijen, en, bovenal in de duisternis der nagts, wasdom bekomen, en onophoudelyk werken. Voor den Mensch, zo kleinverstan-
{==91==} {>>pagina-aanduiding<<}
dig, dat hy zich ten speelbal geeft aan ongegronde Vrees, is het lugtruim met harssenschimmen, welke hem als voor oogen zweeven, vervuld, en de nagt bedekt met zyne vaale vlerken duizend weezens, het eene schriklyker van gedaante dan het andere; by hem is de Donder geen uitwerkzel, 't welk men aan natuurlyke oorzaaken moet toeschryven; het gedruis des Winds verandert hy in jammerklinkende weeklagten, en zyn eigen schaduw, die zeker niets anders is, dan enkel eene wegneeming of onderschepping des lichts, wordt een weezenlyk lichaam en een vervolgend voorwerp, 't geen hy met zwoegenden angst ontvlugt.
Het is, overzulks, van de hoogste aangelegenheid, alles, wat die zwakheid veroorzaakt, te overwinnen; en, dewyl dezelve grootendeels hervoortkomt uit de eerste indrukken, welke wy in onze kindschheid ontvangen, behooren wy over dezelve met de strengste oplettenheid te waaken.
Het blykt, dat de Rede, die, wanneer dezelve in kragt toeneemt, de meeste geliefde droomen onzer kindschheid verdryft, dikwyls onmagtig is, om de ongegronde Vrees, door vroege indrukken veroorzaakt, te overwinnen. Menschen, in de volle kragt hunner verstandlyke vermogens, poogen zomwylen te vergeefs een opkomend gevoel van vreesagtigen aart, met bedaardheid, onder 't ooge te zien; dikwyls poogen zy, wanneer de duisternis hun omgeeft, zich te verzetten tegen die Vrees, welke hun, huns ondanks, bekruipt.
Onder de middelen, aangewend om groote kinderen, zo wel als kleine, te doen bukken en buigen, is Schrik of Vrees een van de meest vermogende: om een kwaadaartigen jongen, wanneer hy schreeuwt, te doen zwygen, alsmede om van een druiloor alles, wat men wenscht, te krygen, vindt men niets kragtdaadiger dan de Vrees. - Welk middel bezigen de Tyrannen van Asia, en elders? Vrees.
Minnen, Kindermeiden hebben een onuitputbaaren voorraad van schriklyke vertellingen in gereedheid, waarin de Duivel en Bietebauwen van allerlei soort en gedaante de hoofdrollen speelen. De Kinderen luisteren met eene angstvolle nieuwsgierigheid na deeze gedrochtlyke vertellingen, slaan 'er een onbepaald geloof aan, en vullen het geheugen op met een' grooten voorraad van die ellendige wartaal. Derzelvel zeer aandoenlyke zinnen worden kragtig aangedaan; hunne

{==92==} {>>pagina-aanduiding<<}
verbeelding is ontvlamd, en, geduurende den slaap, worden zy verschrikt door de yslykste droomen. - Vreemd, ondertusschen, en opmerkenswaardig is het, dat de Kinderen op deeze soort van Vrees gesteld zyn, haaken na het uur, wanneer die ontrustende vertellingen zullen beginnen, en spyt gevoelen als het verstreeken is. Wie is 'er bykans, of hy kan zich nog herinneren, dat hy verlangde eene schriklyke Historie te hooren vertellen? 't Is bekend, dat pope, gevraagd, op welk tydperk zyns leevens hy met het meeste leedweezen, dat het voorby was, terug zag, antwoordde: ‘op dien tyd, toen myne Opvoedster my, met het vertellen van verschriklyke Historien, bevreesd maakte.’
Dit stelzel, om Vrees en Schrik in te boezemen, wordt, met het opgroeijen der Kinderen, voortgezet; en het schynt, nu en dan, alsof de Minne met die voorts de opvoeding wordt toevertrouwd elkander in de hand speelen. De Kinder-onderwyzer, als hy zyn Kweekeling den Godsdienst zal leeren, spreekt, in stede van hem te onderhouden over eenvoudige beginzelen en over de Zedeleer, over Verborgenheden, waarvan de Onderwyzer zo veel begrypt als de Leerling; van Wonderwerken, die veeltyds eene zonderlinge overeenkomst hebben met de eerste lessen, door de Minne gegeeven. Vyfjaaren oud zynde, wordt het Kind onderhouden met de vertellingen van hexen, kollen, en soortgelyken; op zyn twaalfde jaar hoort hy van den Duivel, van de Engelen des Afgronds, en wat des meer zy. - Op de Historie van den gog en magog volgt onverwyld die van goliath, van de oproeping en verschyning des geests van samuel, de verzoeking, die de H. antonius moest ondergaan, enz. enz. Ik wil niet, dat zy altoos onkundig zullen blyven van deeze voorvallen; dan ik herhaal het voorschrift van horatius: Non est hic locus. ('t Geeft hier geen pas.)
Het is, overzulks, geenzins te bevreemden, dat zo veele menschen, die, in hunne kindsche jaaren, bezig gehouden zyn met dusdanige vertellingen, in eenen meer gevorderden leeftyd blyk by blyk geeven van zwakheid en beuzelagtigheid, niettegenstaande anderzins hunne verstandsvermogens niets geleden hebben. In elk tydperk onzes leevens zyn wy eigenaartig op het wonderbaare gesteld; en het vordert eene zeer naauwlettende aandagt, zo wel als eene bestendige en strenge hebbelykheid van opmerking, zullen wy bekwaam wee-
{==93==} {>>pagina-aanduiding<<}
zen om de bedriegeryen onzer zinnen te ontdekken. 'Er worden, overzulks, weinig menschen gevonden, die in staat geweest zyn om te zegepraalen over de uitwerkzels der vroegst ontvangene indrukken.
Indien Ouders, of wie ook de zorge der Opvoedinge mag zyn toevertrouwd, slegts wilden letten op het groot ongelyk, 't geen zy den Kinderen doen, met schriklyke denkbeelden hun voor den geest te stellen, hoop ik zeer, dat zy volyverig andere middelen zullen aanwenden, om de verlangde onderwerping en gehoorzaamheid by de Kinderen te bewerken.
De Vrees, op gemelde wyze opgewekt en gaande gemaakt, is zeker een zeer groot kwaad, - een kwaad, 't geen zich uitstrekt door den geheelen duur van 's Menschen leeven, by wylen hem het bestaan tot een last, en hem altoos onbekwaam maakt om werkzaam te weezen in eenigen kring, waarin die soort van onbepaalde Kloekmoedigheid vereischt wordt, welke eerder geschikt is om ons tegen waarschynlyke onheilen te hoeden, dan ons door zekere gevaaren heen te helpen: want de Man, die diep doordrongen is met deeze harssenschimmen der kindschheid, zal egter met de grootste onverzaagdheid het slagveld intreeden; terwyl hy mogelyk zou beeven op het denkbeeld van by maanlicht een kerkhof over te wandelen. De verzwakking onzer harten, door zulke belachlyke vertellingen, veroorzaakt geene bloohartigheid, in oogenblikken van weezenlyk gevaar, maar brengt die teergevoeligheid voor indrukken te wege, welke elk voorwerp, 't geen duister is, vergroot, en tot een te vreezen voorwerp maakt; en naardemaal het lot van geen één uit een duizendtal is, in het slagveld te treeden, of weezenlyk gevaar te loopen, vindt de Mensch zich dagelyks geplaatst in omstandigheden, strekkende om de Vrees gaande te maaken in zwakke zielen - omstandigheden, welke gepaard gaan met duisternis, eenzaamheid, en dergelyke; en dus is het gevaar van Kinderen bang te maaken, door de voorheen gemelde vertellingen en soortgelyke, grooter, naar maate van de veelvuldigheid der voorkomende gelegenheden in 't doorgaand leeven. Een Man is voor de helft ontzet van 't geen hem het character van eenen Man geeft, wanneer hy in 't gezellig leeven geen hart medebrengt, 't welk niet ligt verzet wordt door kleine gevaaren.


{==94==} {>>pagina-aanduiding<<}

Bericht, aangaande het herstellen van eene schyndoode. Door H.A. Krüse, Med. Dr. in de Beverwyk.

Op Donderdag den 9den February 1804, des namiddags omtrent half 4 uuren, van Alkmaar naar de Beverwyk rydende, vond ik, digt by het Dorp Limmen, kort by den weg, tegen een wal aan, een Vrouwspersoon liggen. Niet weetende, of dit mensch zich aldaar tot slaapen had nedergezet, dan of haar zomtyds iets anders mogt overgekomen zyn, riep ik haar by herhaaling toe, om haar te doen ontwaaken. Geen autwoord krygende, noch ook de geringste beweeging aan haar bespeurende, sprong ik oogenbliklyk van 't paard, om nader onderzoek aangaande de omstandigheden deezer persoon te kunnen doen, en, naar bevind van zaaken, haar de noodige hulp toe te brengen. Dan, haar hoofd uit een kuiltje in den wal opgeligt hebbende, wierd ik tot myn leedweezen gewaar, dat de ledemaaten haars lichaams yskoud waren, haar gantsche gezicht doodbleek zynde; mond en oogen stonden open, en de oogsterren (pupillen) waren in de laatste ongemeen verwyd; van pols en ademhaaling bespeurde ik in 't geheel niets; handen en voeten, echter, waren nog min of meer buigzaam. Uit voornoemde kenmerken konde ik nu wel de waarschynlykheid des doods deezer persoon gissen; maar deszelfs volle gewisheid bleek 'er niet uit. Ik deed natuurlykerwyze ten eersten onderzoek, of de toestand, waarin ik deeze persoon vond, ook door uiterlyke, het zy gewelddaadige, het zy andere oorzaaken (bloedstorting by voorbeeld) zynen oorsprong ontleende; maar niets van dien aart, hoe ook genaamd, bleek my; en dus nam ik spoedig, volgens myn plicht, het besluit, om, tot behoudenis van deeze Schyndoode, alle die middelen in 't werk te stellen, welke plaats en omstandigheden my toelieten. Niet verre aan den anderen kant des wals een Boer op 't land ziende arbeiden, riep ik dien, zond hem naar den Schout van 't Dorp, om dien van dit geval kennis te geeven, en tevens eenige Inwoonders ter noodige hulpbetooning mede te brengen. Om nu aan mynen kant ook geen oogenblik tyds
nutteloos te verliezen, wreef

{==95==} {>>pagina-aanduiding<<}
ik haar voorloopig met myne hand de uiterlyke ledemaaten van onderen op naar boven toe, en, mynen mond op den haaren leggende, blies ik haar gantsch voorzichtig, en naar de regelen der Kunst, adem in, zocht daar by teffens, door middel myner handen, haare borst te beweegen, om, zoo veel immers mogelyk, de Natuur na te volgen. Hiermede verliep wel half uur. Twee Boerenvrouwen, welke ik te vooren voorby was gereeden, kwamen eindelyk by my, waren aanstonds gereed, om my in het verplaatzen der Schyndoode te helpen, en bragten haar met my in het naaste boerenhuis, bewoond door den braaven dirk schotvanger; zorgende ik hierby vooral, dat haar hoofd behoorlyk omhoog wierd gehouden. Hier nu gebragt zynde, leiden wy haar in een ruim vertrek neder op een houten vloer, op een' behoorlyken afstand van 't vuur, onder haar hoofd een stoelkussen, en, het tegen haar over zynde venster geopend hebbende, om met de meeste nuttigheid te kunnen arbeiden, ontblootte ik haar nu zoo veel noodig was; zynde 'er om deezen tyd de Heer laarman, Schout, en dominicus van der schaaf, Predikant te Limmen, benevens verscheiden andere Inwoonders des Dorps, by gekomen. Tot de wryving des lichaams bediende ik my nu van een' welgewarmden wollen lap, en voorts van een' droogen steevigen schuiër; duurende dezelve, tot dat de huid begon warm te worden, en geschiedende vooral in de streeken van het hart, de maag, de ruggraad en onder de voeten; hierby verzuimde ik niet, om voorzichtig lugt in te blaazen, daarby de borst volgens de Natuur te beweegen, als ook het strottenhoofd. Met deeze middelen nu een goed uur aan het huis van den Landman bezig geweest zynde, en nog het minste teeken van leeven niet bespeurende, ging ik over tot het koude Drupbad, waarvan ik meer dan eens in Duitschland met een ongemeen goed gevolg gebruik had zien maaken, en het besprengen van het lichaam met azyn. Ik maakte eenvoudig gebruik van
een trekpot met koud water, plaatste my op een stoel, om zoo hoog mooglyk te kunnen reiken, en liet aldus het water, drupsgewyze, langzaam op den zoogenaamden hartkuil vallen, en het aldaar staan blyvende water van tyd tot tyd met een doek weder afveegen. Dan, zoo dikwerf als ik dit Drupbad bezigde, wreef ik van te

{==96==} {>>pagina-aanduiding<<}
vooren met den schuiër die plaats, tot dat ze warm wierd. By afwisseling bediende ik my echter ook van voornoemde middelen. Edog 'er deed zich nog geen spoor van herleeving op; zoo dat ik zelf reeds een weinig begon te twyffelen, en allen, die 'er by waren, my raadden, om myne vrugtelooze poogingen te staaken: want, wat dood was, zou ook wel dood blyven.
Maar van de gewisheid des doods deezer persoon nog niet ten vollen overtuigd zynde, staakte ik hiermede mynen arbeid geenzints, maar verdubbelde denzelven veeleer, en was eindelyk, tot myn grootste genoegen, zoo gelukkig, eenige geringe blyken van herleeving te bemerken, naa dat ik twee goede uuren op die wyze met haar bezig was geweest. Voegt men hierby den tyd, dien ik reeds aan den weg myne poogingen, om haar te doen herleeven, had in 't werk gesteld; neemt men wyders aan, dat zy slegts een half uur in den toestand was geweest, waarin ik haar aantrof, - dan had zy ten minsten ruim drie uuren in die doodelyke flauwte doorgebragt.
De eerste kenmerken der herleeving, die ik gewaar wierd, bestonden in kleine trekkingen der onderlip, die al langzaamerhand, tot groote verbaazing der omstaande persoonen, sterker wierden. Het licht naby haar oog brengende, trok zich de oogster een weinig zamen; nam men het weg, dezelve wierd terstond weder wyder. Nu wierd men ook de ademhaaling gewaar, zoo ook een kleine pols. De natuurlyke warmte in de borst en buik kwam terug, als ook in de overige deelen des lichaams. Op de lippen, wangen en andere deelen des gezichts kwam eene ligte roode kleur weder ten voorschyn. Ik beproefde nu, om haar een paar leepels Thee in te geeven, 't welk my gelukte; vervolgens gaf ik haar 30 à 40 drupp. Liq. Hoffm.: zy begon nu reeds haare ledemaaten te beweegen, en was in staat, eenige woorden zagtjes te spreeken. Een weinig Wyn, welken de Heer laarman op myn verzoek onmiddelyk had laaten haalen, herstelde haar ten vollen, zoo dat zy weldra een kopje Koffy met smaak gebruikte.
Haar vraagende, of zy niet wist, hoe zy in dien toestand was gekomen, waarin ik haar had aangetroffen, gaf zy my het volgende tot antwoord: dat zy langen tyd regt gezond geweest was, en deezen morgen te

{==97==} {>>pagina-aanduiding<<}
voet van Halfweg Amsterdam was gegaan, om nog dien dag te Alkmaar te komen; dat zy dien middag behoorlyk had gegeeten, maar, nauwlyks Limmen voorby zynde, op eenmaal zoo benauwd was geworden, dat zy zich aanstonds tegen den wal had moeten nederzetten; wat echter verder met haar gebeurd ware, daarvan wist zy zich niets te herinneren. Voor het overige zeide zy, dat haar naam barta pauw was, geboortig van de Klompweg, onder de Jurisdictie van Weesp, oud 20 jaaren, en drie jaaren gediend te hebben by eenen teunis post, Boer in de Utrechtsche Dwarsstraat te Amsterdam, en naderhand aldaar in 't Gasthuis gelegen te hebben aan een Been-eeter, waarvan zy my het lidteeken heeft laaten zien. Om in het verhaal van dit Geval niet te wydloopig te worden, kan ik tevens ten besluite nog melden, volgens eenen Brief, my door den Heer laarman toegezonden, dat de voorn. b. pauw dien nacht aan 't huis van den menschlievenden Landman d. schotvanger (welken ik, benevens zyne Huisvrouw, als ook den Heer laarman en Ds. van der schaaf, wegens hunne gemoedelyke hulpbetooning, niet genoeg kan roemen) goed geslaapen, en den volgenden morgen aldaar nog ontbeeten hebbende, haare reize gezond en wel op Alkmaar, en verder naar haare Zuster, te Enkhuizen woonende, vervolgd heeft.

Waarneemingen over het sap in boomen en planten. Door wylen den Heer Daubenton, Hoogleeraar in de Natuurlyke Historie en Lid van het Nationaal Institut in Frankryk.

Het Sap der Boomen en Planten is een vogt, zonder smaak, zonder kleur, zonder reuk: het schynt onderscheiden te weezen van Water. Het behoort tot allerlei Planten, zonder uitzondering; en men heeft gedagt, dat het, ten opzigte van de Planten, denzelfden dienst deedt, als de chyl, het wateragtig vogt, of het bloed, ten aanziene van de Dieren. Overeenkomstig hiermede heeft men de vaten, die 't zelve geleiden, Vogt- of gemeene vaten geheeten, schoon dezelve eigen-
{==98==} {>>pagina-aanduiding<<}
aartiger met den naam van Sap-vaten zouden hebben mogen bestempeld worden: want het is zeker, dat zy het Sap bevatten; maar het gaat zo vast niet, dat dit Sap te regt met het wateragtig vogt mag vergeleeken worden.
Deeze vaten zyn de vezels, die de houtlaagen uitmaaken; maar wy weeten tot nog toe niet, of deeze vezels eene holligheid hebben, dan niet. Zyn zy hol, dan zyn het waarlyk vaten om het vogt te geleiden: hebben zy geene holligheid, dan kunnen zy nogthans vaten vormen, door derzelver vereeniging in bondelen; en de openingen, welke men tusschen de vezels aantreft, mag men als vaten aanmerken.
Welke ook de zamenstelling deezer vaten moge weezen, vast gaat het, dat zy zich uitstrekken langs de wortels van den stam, langs de takken en uitspruitzels, en dat zy eindigen aan het uiterste der bladen, bloemen en vrugten.
De hoeveelheid en beweeging van dit Sap neemt zeer zigtbaar toe in de Lente, en houdt aan, schoon in eene mindere maate, tot dat regenvlaagen de zomerhitte afwisselen, gelyk veelal gebeurt in de maand Augustus. Ten dien tyde herneemt het Sap zyne werkzaamheid, en wordt naar die maand genoemd. In den Winter, nogthans, schynt de beweeging van dit Sap op te houden, schoon 't zelve steeds zigtbaare uitwerkingen baart in de wortels en botten der Planten.
Vast gaat het, dat het Sap eene soort van beweeging in de vaten heeft; en veelvuldige proefneemingen zyn 'er te werk gesteld, met oogmerk om zich te verzekeren, of het een omloop ware, gelykende naar dien van het bloed in de Dieren, dan of het alleen rechtstandig liep van den top tot den wortel, of van den wortel na den top, of ook schuins in allerlei richtingen. - Elk deezer gevoelens is beweerd door bekwaame en beroemde Mannen. Malphigi, major, parent, mariotte, lahire en anderen hebben den omloop van dit Sap beweerd. Dodard, duclos, magnol enz. hielden het tegenovergesteld gevoelen staande. Dan de proeven, door beide de partyen bygebragt, wil men, dat het geschil niet beslissen.
Het schynt my toe, dat de voorstanders van den omloop des Saps al te zeer vooringenomen waren met de

{==99==} {>>pagina-aanduiding<<}
overeenkomst, welke zy veronderstelden te bestaan tusschen de groeiende en de dierlyke huishouding: zy helden over, om, zonder genoegzaame gronden, te gelooven, dat de omloop des Bloeds in de Dieren eene beslissende proeve opleverde van den omloop des Saps in het Groeiend Ryk. Wat my betreft, ik ben van gevoelen, dat wy tot een ander besluit moeten komen: indien zy zelfs de volkomenste Plant, een Boom, by voorbeeld, vergeleeken hadden met een Dier, even zeer, volgens zynen aart, volkomen, by voorbeeld een Viervoetig Dier; in dit geval, houd ik my verzekerd, zal men bekennen moeten, dat het getal, de volkomenheid en de werkzaamheid van beider organen zo zeer verschillen, dat men allen grond van reden hebbe om te vermoeden, dat 'er eene zeer groote ongelykheid plaats hebbe in het eerst beweegend beginzel van de vaste en vloeibaare deelen, die de met elkander vergeleekene voorwerpen uitmaaken.
Schoon een Boom zyne geboorte, zynen groei, zyn verval en dood hebbe, even als een Dier, zyn nogthans die algemeene punten van gelykvormigheid onderscheiden door een zeer kenmerkend verschil in de organisatie en het werktuiglyke van derzelver lichaamen; en, schoon het weezenlyk voor een Boom noodig moge weezen, dat dezelve eene beweegende vloeistoffe hebbe om te bestaan, zullen wy nogthans uit die omstandigheid niet mogen besluiten, dat dit Vogt omloope gelyk het Bloed in de Dieren, en dat gevolglyk een Boom voorzien is met deelen, die beantwoorden aan het hart, de aderen en slagaderen, de voertuigen des Bloeds by de Dieren. In de daad daar op gelykende, daar mede overeenkomstige deelen heeft men nooit by de Planten aangetroffen.
De veronderstelling van den omloop des Saps brengt mede, dat hetzelve een volkomen door- en omloop hebbe in alle de deelen der Plant, afzonderlyk genomen: naardemaal men waargenomen heeft, dat een Boom niet sterft, wanneer dezelve, digt by den grond, is afgehakt, en dat een groot aantal van Planten geduurende den winter bestaat, naa dat zy den stam verlooren hebben. Daarenboven, de vermenigvuldiging der Planten door aftuigen, afleggen en stekken, kan ten bewyze dienen, dat alle deeze deelen een volkomen omloop hadden, zints den tyd dat zy gehegt waren aan de

{==100==} {>>pagina-aanduiding<<}
Plant, van welke men ze heeft afgenomen. Het is, overzulks, blykbaar, dat de beweeging des Saps geen weezenlyke omloop is; maar eene beweeging in onderscheidene richtingen, die zich kan uitstrekken tot elk gedeelte van de Plant, en afzonderlyk in ieder bestaan.
'Er is geen verschil van gevoelen over de beweeging van het opklimmend en nederdaalend Sap. De opklimmende beweeging is de duidlykste: 'er zyn verscheide proeven, die dezelve staaven: als, de voortgaande beweeging van het Sap na den top der Boomen, een groote kragt van opslorping in de wortelen, de opklimming van het druipen des wyngaards in vaten, eigen aan die Plant, de uitwaaseming der Planten, enz. Het schynt, dat het Sap eene min sterke neiging hebbe om nederwaards te daalen, dan om op te klimmen. Het is, egter, buiten allen kyf gesteld, dat het Sap van den top tot het benedenste van de Plant nederdaalt. Dit wordt beweezen door deeze omstandigheid: wanneer een Boom geplant is naby genoeg aan twee andere Boomen, om 'er ingelyfd te worden, door middel van de vermenging der takken, kan men, zo ras de inlyvingen wel gevormd zyn, zonder hinder de ingelyfde afzonderen, zonder dat hy sterve; dewyl de twee andere Boomen, door middel van de inlyving, een genoegzaam Sap ten leeven verschaffen. Wy mogen en moeten daaruit besluiten, dat het Sap nederdaalt door alle de deelen van deezen Boom, die laager geplaatst zyn dan de takken, daar ingelyfd. Wy hebben een ander bewys voor de nederdaaling van het Sap: wanneer men eene insnyding maakt in den stam der Canadasche Ahorn, om 'er het zuikeragtig vogt, daarin begreepen, uit te haalen, zal men zien, dat dit vogt alleen vloeit uit het opperst gedeelte der insnydinge.
Indien wy een geheelen ring, of ter breedte van eenige weinige lynen van den bast van een Wyngaardrank, een jaar oud, in het begin der Lente, wegneemen, ontstaat 'er een knobbel of zwelling aan elk uiterste der ontbasting; doch de hoogere knobbel is grooter dan de laagere, dewyl dezelve gevormd wordt door het nederdaalend Sap, 't welk verhinderd wordt ter plaatze waar de bast is weggenomen: als dit gebeurt, zal dat gedeelte van den tak, 't welk boven de ontbasting is, een merkbaar voordeel trekken van de op-
{==101==} {>>pagina-aanduiding<<}
houding des Saps. De nieuwe jaarlyksche bekleeding wordt dikker by de gemaakte opening, en de druiven, voortgebragt door dit gedeelte van den tak, worden verscheide dagen vroeger dan de overigen, aan het laagere gedeelte van den tak, ryp. Deeze zelfde proeve slaagt aan den Abrikoos en verscheide andere vrugtboomen.
Deeze waarneemingen strekken ten uitmaakenden bewyze, dat het Sap in Boomen en Planten opryst en na beneden daalt: men heeft desgelyks bewyzen, dat het eene zydwaardsche beweeging hebbe. Duhamel deedt eene proeve op een jongen Olmboom, door het maaken van twee insnydingen op een kleinen afstand, de eene boven de andere, en aan den tegenoverkant; en door deeze insnydingen, voortgaande tot het midden van den Boom, klom het Sap op tot den top, schoon de rechte en zydelingsche loop afgebroken waren door de twee insnydingen. Hales nam twee takken van eene gelyke grootte, en deedt twee tegen elkander overstaande insnydingen op een derzelven; vervolgens dompelde hy de langste einden van beide de takken in vaten, met water gevuld; zy pompten het water op, en de doorwaaseming was in beide gelyk. Hy maakte deeze proeve nog voldoender en beslissender door vier insnydingen, op vier onderscheidene zyden: zo dat de afwykingen van het Sap vermenigvuldigden, en de toeloop na de zydelingsche richting vermeerderde.
Veele andere proefneemingen heeft men te werk gesteld, welke alle zamenloopen om te bewyzen, dat het Sap niet alleen zydelingsche gemeenschap heeft, maar gemeenschap in allerlei richtingen. De gemaklykheid of gereedheid, welke het Sap vindt, door de organisatie der vaten, om zich na elk deel van een Boom te verspreiden in onderscheidene richtingen, heeft hinderpaalen te wege gebragt voor de zodanigen, wier naspeuringen ingericht waren om te ontdekken, of het Sap door het hout of door den bast, of tusschen het hout en den bast, opklimme. Ten einde deeze onderscheidene vraagen op te lossen, heeft men veele poogingen aangewend; doch geen deezer is door een volkomen beslissenden uitslag beantwoord. Duhamel, de la baisse en bonnet hebben op dit stuk proeven genomen, door inspuitingen, of door in een vogt takken te zetten van onderscheide Planten, aan de benedeneinden

{==102==} {>>pagina-aanduiding<<}
gekleurd: zy sneeden de deelen der ingedompelde takken af, en kloofden vervolgens het overige van den tak, om te zien, tot welk eene hoogte en langs welken weg het vogt opwaards gegaan was. Naar het gevoelen van duhamel, hebben deeze inspuitingen onbetwistbaar beweezen, dat het Sap in de Boomen door het hout, en door de houtagtige vezelen in de Planten, opklimt; en zy schynen tevens te bewyzen, dat het Sap nimmer opklimt door den bast.

Leevensberigt van den, in de laatstvoorgaande eeuwe, vervolgden godgeleerde, Thomas Emlyn.

(Uit het Engelsch.)

Thomas emlyn stamde af van eene aanzienlyke en agtenswaardige Familie; hy werd te Stamford, in Lincolnshire, op den 27 Mey 1663, gebooren. Zyne Ouders behoorden tot de Kerk van Engeland, en hadden byzondere kennis aan cumberland, toen Leeraar te Stamford, en naderhand Bisschop van Peterborough; doch, overhellende tot de gevoelens der Non-conformisten, verkoozen zy hunnen Zoon tot Leeraar onder dezelve op te brengen. Met dit oogmerk werd hy, naa vier jaaren een byzonder schoolonderwys ontvangen te hebben, ten jaare 1678 na eene Academie in Northamptonshire gezonden, waar hy andere vier jaaren bleef. In 't jaar 1679 toog hy na Cambridge, werd Lid van het Emanuel-Collegie; doch welhaast keerde hy na de gemelde Academie terug, bleef 'er, tot dat hy, in Augustus des jaars 1682, zich begaf na Mr. doolittle's School, niet verre van Londen. In den eerstvolgenden winter deedt hy zyne eerste proeve als Leeraar, in Mr. doolittle's Vergaderplaats, digt by Crippelgate.
Welhaast, te weeten in het volgend jaar, werd de Heer emlyn Capelaan by de Gravinne van donegal, eene Vrouwe van groot aanzien en middelen in het Noorden van Ierland, doch toen woonende in Lincoln'sinn-fields. Terwyl hy zich met het Gezin der Gravinne daar onthieldt, aanschouwde hy met sterke aandoening

{==103==} {>>pagina-aanduiding<<}
de treurige strafoefening, den braaven Patriot Lord william russel aangedaan. De Heer emlyn merkte op, dat de Guardes zelve, door hunne treurige en neerslagtige houding, te kennen gaven, welk een aandeel zy namen in den slag, dien edelen Heere, en in hem de vryheden des Volks, toegebragt.
In het volgend jaar stak de Heer emlyn met de Gravinne en haare verdere Familie over na Belfast in Ierland, waar zy, korten tyd daarnaa, trouwde aan Sir william franklin, en op een' zeer aanzienlyken voet leefde. Hier genoot hy als Capelaan een zeer ruim inkomen, ging doorgaans als een Geestlyke gekleed, en werd door Sir william en de Gravinne met alle tekenen van beleefdheid bejegend. Zy toonden hem eenen eerbied, als een, die met hun gelyk stondt, en de dienstboden hadden last, hem als zodanig te beschouwen. Te veel gezond verstands bezat hy, om van deeze voordeelen een onvoegelyk gebruik te maaken.
Sir william franklin, die in het westlyk gedeelte van Engeland een groot landeigendom bezat, boodt hem aldaar eene aanzienlyke standplaats aan; doch hy wees die aanbieding van de hand, niet voldaan zynde over de voorwaarden, op welken men in den dienst der Engelsche Kerke moet treeden; schoon hy op dien tyd nog geene zwaarigheden, ten opzigte van de Leerstelling der Drieëenheid, koesterde. Hy was, egter, verre van styf op kleinigheden te staan, of aan eenige party verslaafd te weezen. Bestendig woonde hy de Kerkdiensten twee maalen daags by; en wanneer hy 's avonds in de Kapel van de Gravin predikte, was de Parochieleeraar, Mr. claude gilbert, zyn toehoorder. Met deezen verkeerde hy zeer gemeenzaam; voor deezen predikte hy niet zelden in de Parochie-kerk. In de daad, hy hadt, zonder iets kerklyks onderschreeven te hebben, van den Bisschop aldaar vryheid verkreegen, om, facultatis exercendae causa, te prediken. Het was uit deezen hoofde, dat het gerugt vermeldde, dat hy geheelenal de Dissenters verlaaten hadt, en tot de Kerk van Engeland was overgegaan.
In deezen staat der dingen deedt de Heer emlyn eene reis na Dublin, waar hy éénmaal predikte in de Vergadering, by welke Mr. daniel williams en Mr. joseph boyse toen Leeraars waren. Hy voldeedt zo zeer aan de Gemeente, dat de Leden vervolgens zich opge-
{==104==} {>>pagina-aanduiding<<}
wekt vonden om hem tot Leeraar te beroepen. Omtrent het einde der Regeeringe van Koning jacobus was het Noorden van Ierland in zulk eene wanorde gedompeld, dat de Familie van Sir william franklin en de Gravin van donegal van daar gingen; een stap, verhaast door eenige huislyke verschillen.
De Heer emlyn keerde daarop na Londen terug, waar hy in de maand December des jaars 1688 aankwam. Mr. (naderhand Dr.) daniel williams was eenigen tyd te vooren na dezelfde plaats vertrokken, het Leeraarsampt in de Gemeente te Dublin verlaaten hebbende, tot welks weder-aanneemen hy nooit kon worden overgehaald. Dit vast besluit bekend geworden zynde, en de Heer emlyn Ierland nog niet verlaaten hebbende, polste Mr. boyse hem, door eenen Brieve, of hy genegenheid hadt om Mr. williams opvolger te worden; met verklaarden wensch, dat hy Dublin, op zyne reis na Engeland, wilde aandoen. Dit verzoek werd afgeslaagen.
Op emlyn's reize uit Ierland na Londen voldeedt hy menigmaal aan de verzoeken om te prediken in de Parochie-kerken der Steden, die hy doortrok. Te Liverpool inzonderheid, aan de deur der herberge staande op een Saturdag-avond, zag hem de Leeraar; en uit zyn gewaad opmaakende dat hy een Geestlyke was, verzogt hy hem, den volgenden dag te prediken: hy voldeedt aan dit verzoek. En, 't geen opmerkelyk is, wanneer hy, eenigen tyd daarnaa, dien zelfden weg reisde, verzogten veelen der Gemeente, hun Leeraar middelerwyl gestorven zynde, dat hy den volgenden Zondag wilde prediken: dit deedt hy zo zeer tot genoegen, dat zy aanboden, hun best te zullen doen, om die standplaats voor hem by den begiftiger te bewerken; eene aanbieding, welke hy, volgens zyn inzien, niet kon aanneemen.
Naa dat de Heer emlyn te Londen terug gekeerd en buiten bedryf was, verzogt robert rich, een der Lords van de Admiraliteit, in Mey 1689, hem ten zynen huize, digt by Beccles, in Suffolk; en liet hy zich overhaalen om den dienst waar te neemen in eene Vergadering van Dissenters te Leostaff, in dat Landschap gelegen. Dit deedt hy anderhalf jaar lang; doch hy weigerde daar Leeraar te worden, beslooten hebbende geen vasten dienst te aanvaarden, dan op eene plaats,

{==105==} {>>pagina-aanduiding<<}
waar hy dagt al zyn leeven, of althans een langen tyd, te zullen blyven. Hier ook onderhieldt hy eene vriendlyke verkeering met den Kerkleeraar, nam menigmaal verscheidenen zyner Gemeente mede, om dien te hooren, en was hem behulpzaam in het inzamelen van liefdegiften; door welk gedrag 'er eene volmaakte eendragt heerschte tusschen de Leden der Hoofdkerke en de Dissenters.
Terwyl de Heer emlyn zich te Leostaff onthieldt, ging hy eene naauwe vriendschapsverbintenis aan met Mr. william manning, een Leeraar onder de Nonconformisten te Peasenhall, in de nabuurschap. Beiden van een' onderzoeklievenden aart zynde, hielden zy menigvoud gewigtige gesprekken, en onderzogten te gader de voornaamste leerstellingen van den Godsdienst, vrylyk elkander hunne denkbeelden mededeelende. Dit onderhoud zetten zy naderhand, op een' grooten afstand van elkander verwyderd, met brieven voort, zo lang Mr. manning leefde. - Dr. sherlock's Verdeediging der Drieëenheid omtrent dien tyd in het licht komende, bepaalden zy zich meer tot dit onderwerp. Mr. manning omhelsde de begrippen der Sociniaanen, en deedt zyn best om den Heer emlyn tot dit gevoelen over te haalen; doch hy kon hem niet beweegen om te twyfelen aan het voorbestaan van jesus, als de Logos, of dat god door Hem de stoflyke wereld schiep. De verklaaringen, welke de Sociniaanen aan de Heilige Schriften gaven, kwamen onzen Godgeleerde zo gedwongen en onnatuurlyk voor, dat hy 'er geenzins mede kon instemmen; en veranderden zyne begrippen ten deezen opzigte nimmer. Niettegenstaande zulks werd hy, wegens het brengen eens Briefs van Mr. whiston aan den Spreeker in het Laagerhuis, by de zamenroeping in den Jaare 1711, zonder eenigzins der waarheid hulde te doen, als een Sociniaansch Leeraar aangezien.
Toen jacobus de II uit Ierland na Frankryk gevlugt was, en de zaaken in dit Koningryk zich tot rust schikten, begonnen de Protestantsche Vergaderingen daar sterk toe te neemen. Te deezer gelegenheid drong Mr. boyse op nieuw by den Heer emlyn aan, om nevens hem het Leeraarampt by de Dissenters in Wood-street, te Dublin, waar te neemen. Hy dagt, naa een lang beraad, dit beroep te moeten aanvaarden. Hy trok diensvolgens, in Mey 1691, na Dublin. Welhaast

{==106==} {>>pagina-aanduiding<<}
verwierf hy zich groote agting als Leeraar. Niet alleen bezat hy een schoon voorkomen, eene sterke heldere stem, en droeg alles op eene behaaglyke wyze voor; maar zyne Leerredenen waren voor het meerendeel op een' overreedenden trant ingericht, en altoos was 'er iets zeer ernstigs en roerends in. Dit oordeelde hy tot het openbaar onderwys te behooren, en beklaagde zich, dat tot de hartstochten der menschen zich te vervoegen maar al te zeer verwaarloosd werd door Leeraars, die op redelyk onderwys aandrongen. Geschilstukken bragt hy bykans nimmer op den Predikstoel. Weinigen overtroffen hem in ernstig en vuurig bidden, en hy was voorbeeldlyk in het waarneemen der pligten, die op hem als Christen-leeraar rusteden.
De Eerw. emlyn, zich in deezer voege te Dublin nedergezet hebbende, kreeg daar kennis aan Mevrouw esther bury, die, schoon eene yverige bywoonster van den dienst in de Kerk des Lands, door het gerugt, van emlyn's preeken uitgaande, zich bewoogen vondt om zyne Toehoorderesse te worden. Zy was eene der Dogters en Erfgenaamen van Mr. david sollom, een Heer van ruime middelen in het Land van Meath. Ten deezen tyde was zy getrouwd aan richard cromleholme bury, Esq. die een groot Landgoed bezat digt by Limrick, en, in November des jaars 1691 stervende, haar Weduwe liet met een vry goed weduwegeld. In deezen weduwlyken staat bleef Mevrouw bury tot in het jaar 1694, wanneer zy, naa veeler aanzoek afgeslaagen te hebben, met emlyn in den echt tradt. - Hierdoor hadt hy het toppunt zyner wenschen bereikt. Ruime middelen bezittende, leefde hy in overvloed, en vondt zich in staat om in een' ruimen kring goed te doen, van allen geagt, van allen bemind.
In den jaare 1697 dagt emlyn zyne gevoelens omtrent de Drieëenheid openlyk aan den dag te leggen, en den dienst zyner Gemeente te laaten vaaren; doch, naa een ryp overleg, besloot hy, niet te verhaast daarmede te werk te gaan, en zich daardoor onnut voor zyne Gemeente te maaken. Dan ten zelfden tyde stelde hy vast, om, by de eerste geschikte gelegenheid, zyn gevoelen, wegens de leer der Drieëenheid, te openbaaren.
Tot het jaar 1701 leefde emlyn in een' gelukkigen staat, zo ten aanziene van zyn' uiterlyken stand, als huislyk genoegen. Maar op 't einde van 't zelve be-
{==107==} {>>pagina-aanduiding<<}
gon hy eene treurige verandering in zyn leevenslot te gevoelen. Zyn eerste ramp was van eenen huislyken aart: want in Wynmaand verloor hy zyne Echtgenoote, hem in alle opzigten dierbaar. Binnen weinig weeken werd deeze slag gevolgd door het verlies zyner Moeder, en hy hadt korten tyd te vooren een Zoontje ten grave gebragt. De dood zyner Vrouwe trof hen geweldig, zo als blykt uit eene Leerreden, die hy te deezer gelegenheid deedt. Dezelve werd te Dublin gedrukt onder den tytel van Funeral Consolations. Deeze Leerreden verschaft een der schoonste voorbeelden van het ongemaakt harttreffende; en, schoon hy niets anders hadde in het licht gegeeven, zou deeze hem geregtigd hebben tot grooten roem by leezers van ernstige godsdienstige werken. Dezelve is herhaalde keeren gedrukt. Opmerkelyk is het, dat de Eerw. emlyn in dezelve geen enkele maal van zyne overleedene Vrouw gewaagt; alleen heeft hy in 't slot haar character keurig afgemaald. Naderhand strekte het hem tot geene geringe vertroosting, dat zyne teergeliefde Echtgenoote de ongevallen niet beleefde, welke hem vervolgens troffen, en haar diep, zeer diep, zouden nedergedrukt hebben.
Binnen minder dan negen maanden naa den dood zyner Vrouwe ving de Vervolging van den Eerw. emlyn aan, wegens diens begrippen over de Drieëenheid. Eerst werd dezelve verwekt door Dr. duncan cummins, een bekend Geneesheer te Dublin en een lid van de Gemeente in de Wood-street. Deeze Heer was eerst tot een Godgeleerde geschikt, doch hadt vervolgens de Geneeskunde verkoozen. Hy hadt zo veele goede diensten aan den Eerw. emlyn beweezen, dat zyn gedrag niet kon toegeschreeven worden aan kwaade gezindheid, maar alleen aan een' verkeerden yver voor 't geen hy als eene belangryke waarheid beschouwde.
Dr. cummins, opgemerkt hebbende, dat emlyn vermydde, voor het algemeen gevoelen uit te komen, en voor de bewyzen, doorgaans ter staaving van 't zelve bygebragt, vermoedde, dat die Leeraar wegens de hooge Godheid van jesus christus anders gevoelde dan de Voorstanders der Drieëenheid. Dit vermoeden deelde hy aan Mr. boyse mede. Het gevolg was, dat zy te gader, in de maand Juny des jaars 1702, tot emlyn zich vervoegden, hem hunne vermoedens te

{==108==} {>>pagina-aanduiding<<}
kennen gaven, en hunne ernstige begeerte betuigden om zyne gevoelens over dit stuk te weeten. In deezer voege aangesproken, oordeelde hy zich verpligt, als een Christen, zyn gevoelen over een zo belangryk stuk openlyk te verklaaren: diensvolgens beleedt hy, zonder eenigen omweg, ‘dat de god en Vader van onzen Heere jesus christus alleen het Opperstweezen was, en hooger in voortreflykheid en gezag dan de Zoon, die alles van Hem ontleende.’ Ten zelfden tyde verklaarde emlyn aan deeze Heeren, dat hy geenzins ten oogmerke hadt, deswegen eenig geschil by zyne Gemeente te verwekken, maar dezelve in volmaakte rust te laaten; dat dezelve, in zyne plaats, een ander Leeraar kon beroepen. Dit werd hem egter niet vergund.
Mr. boyse, eene zaak van die aangelegenheid niet over zich durvende neemen, bragt dezelve voor de Leeraars te Dublin; schoon hy de bekrompenheid van dier begrippen wel kende, en dat zommigen aanmerkingen maakten op zyne eigene Regtzinnigheid, hem voor een Pelagiaan houdende. De Leeraars waren Mr. weld, Mr. travers, Mr. sinclair, Mr. iredel en Mr. tate. By eene zamenkomst deezer allen ontvouwde emlyn openlyk zyne gevoelens: het éénig gevolg hiervan was, dat zy, op dien eigen dag, beslooten, hem af te snyden, en dat het hem niet meer zou vrystaan te prediken: al dit deeden zy zonder de Gemeente te kennen, die nog niets wist van 't geen 'er gaande was. Indedaad, hy werd nooit voor de geheele Gemeente gehoord. Nogthans bewerkte hy, dat de Diakens, en die het meest tot het instandhouden der Gemeente toebragten, zamengeroepen wierden: hy gaf hun te verstaan, dat verschil van gevoelen over de Drieëenheid hem gehaat gemaakt hadt by zommigen, daar tegenwoordig, en by de Leeraars te Dublin; waarom hy, met dankerkentenisse voor alle tekenen van hoogagting en liefde, hem zo veele jaaren lang betoond, zyn ontslag verzogt. Groote verwondering greep de vergaderde menigte aan; en Dr. cummins zelf wenschte, dat hy de zaak nooit begonnen hadt. Men stelde voor, dat emlyn voor eenigen tyd niet zou preeken; doch hiertoe wilde hy niet verstaan, zonder dat men de oorzaak meldde, ten einde men hem niet verdagt mogt houden van eenig zedelyk misdryf. Een andere voorslag was, dat

{==109==} {>>pagina-aanduiding<<}
hy voor een tyd na Engeland zou gaan; mits de Leeraars daarin toestemden. Dit deeden zy; doch vergezelden die toestemming met het bevel, 't geen twee hunner overbragten, dat hy nergens, waar hy kwam, zou preeken.
's Volgenden daags ging emlyn na Engeland scheep, hoe ongelegen zulks ook ware voor hem en zyne Familie. Naauwlyks was hy vertrokken, of 'er ging een groot geschreeuw op tegen hem en tegen zyne gevoelens. Hy hadt nu tyd om terug te zien, en te letten op den lotwissel, dien hy ondergaan hadt. Hy zag, dat hy in eene netelige zaak zich vondt ingewikkeld, en dat hy zich moest wapenen tegen zwaare beproevingen. Hy was niet van dien ongezelligen aart, dat hy geen smaak vondt in de verkeering met zyne vrienden, noch ongevoelig voor het smertlyke der scheiding. Hy was deezer wereld zo niet afgestorven, dat hy geen onderscheid maakte tusschen veragting en aanzien, tusschen overvloed en bekrompene omstandigheden. Desniettegenstaande was de overtuiging van 't geen hy geloofde waarheid te weezen zo vast, dat zulks zyn besluit, om 'er zich aan vast te houden, te midden van alle deeze mismoedigmaakingen, geenzins deedt wankelen.
(Het slot hiernaa.)

Het leeven van den beroemden Handel.

(Vervolg en slot van bl. 62.)

Handel zullen wy op alle zyne togten niet volgen. Van Rome vertrok hy na Napels; van daar keerde hy te Venetie enz. terug, en vervaardigde verscheiden Opera's, altoos met even gelukkigen uitslag. Naa zes jaaren in Italie te hebben doorgebragt, keerde hy eindelyk weder na zyn Vaderland. Hy hieldt zich eenigen tyd op te Hanover, alwaar de vermaarde stefani (*), met welken hy te Venetie byzondere
kennis hadt

{==110==} {>>pagina-aanduiding<<}
gemaakt, toenmaals Kapelmeester des Konings van Engeland, george den I, thans slegts Keurvorst van Hanover, was. De Baron van kilmanseck stelde handel aan den Keurvorst voor, die hem een jaargeld van vyftienduizend kroonen deedt aanbieden, om hem tot blyven ten zynen Hove over te haalen. Handel, die zeer dringende uitnoodigingen hadt ontvangen om zich na Engeland te begeeven, en beloofd hadt, het Hof des Keurvorsten van de Paltz te bezoeken, legde voor den Baron van kilmanseck de zwaarigheid open, om deeze schikkingen met de aanbiedingen, door den Keurvorst van Hanover hem gedaan, overeen te brengen. De Baron, deeze bedenkingen den Keurvorst hebbende medegedeeld, ontving last, om handel te berigten, dat de aangeboodene jaarwedde zyne vryheid niet aan banden legde; dat hy konde gaan waarheen hy wilde, en voor een jaar, of, indien hy zulks verlangde, nog langer, van Hanover zich verwyderen.
Met de dankbaarheid, welke eene zoo edelmoedige schikking vorderde, aanvaardde handel dien voorslag. Stefani, niet lang daarnaa, van zynen post als Kapelmeester afstand gedaan hebbende, wierdt dezelve aan onzen Muzikant opgedraagen, die straks daarop na Dusseldorff vertrok, alwaar de Keurvorst van de Paltz zyn

{==111==} {>>pagina-aanduiding<<}
verblyf hieldt, van wien hy met de grootste hoogagting wierdt ontvangen. Van daar begaf hy zich na Engeland, alwaar hy in den jaare 1710 aankwam.
De Opera was voor de Engelschen een nieuw Tooneelvermaak; ten allen tyde was de Italiaansche de Muziek van alle Natien, die geen Muziek hadden. De Engelschen, met een gevoel begaafd, welk de kunsten doet beminnen en smaak voor dezelve hebben, maar geen voortbrengend en scheppend vernuft bezittende, hadden in 't eerst de Italiaansche Opera's aangenomen; doch deeze Opera's konden geen tooneelvermaak voor het volk zyn, omdat de bekoorlykheid der Muziek door de onkunde van de taal te zeer verzwakt wierdt. In stede van eene Muziek voor hunne taale te vervaardigen, kreegen zy den inval, Engelsche in de plaats van Italiaansche woorden te stellen, en daartoe de zelfde Muziek te gebruiken. Ligt is het te begrypen, wat van dit wanschapen mengzel het gevolg moest weezen; de uitwerkzels der Dichtkunde en der Muziek vernietigden elkander, en een aanhoudende onzin moest het gevolg zyn van het verbaazend onderscheid der twee taalen en van de verzettinge der woorden. Van hier ook dat alle lieden van smaak tegen deeze ongerymde nieuwigheid opkwamen. Handel's komst te Londen herstelde de Italiaansche Opera's op het Lyrisch Tooneel. Het Gedicht van rinaldo stelde hy op muziek, waar mede de Spectator (D.I.N. 5.) den draak steekt, doch 't welk met veel luisters en opgangs wierdt uitgevoerd.
Handel, met eerebetooningen, beleefdheden en geschenken overlaaden, was verpligt, naa een jaar vertoevens, Engeland te verlaaten, niet, egter, dan naa hem alvoorens te hebben doen belooven, terug te zullen komen, zoo ras hy van den Keurvorst daar toe verlof zou hebben bekomen. Hy keerde in de daad derwaarts weder in het laatst van het jaar 1712, en vervaardigde een vermaard Te Deum, ter gelegenheid van den Utrechtschen Vrede, die kort daar naa geslooten wierdt.
De Adel verzogt, dat handel het bestuur op zich wilde neemen van de Opera van den Schouwburg op de Hooimarkt. De Koningin paarde haar verzoek by dat des Adels; en om aan handel een blyk haarer agtinge te doen ondervinden, schonk zy hem eene Lyfrente van tweehonderd ponden sterlings. Handel, door het dringend verzoek en de voordeelige aanbiedingen; te Lon-
{==112==} {>>pagina-aanduiding<<}
den hem gedaan, verleid, vergat de verbintenissen, welke hy te Hanover hadt aangegaan, en dagt 'er niet meer aan om derwaarts terug te keeren.
De Koningin (anna) in den jaare 1714 overleeden zynde, kwam de Keurvorst van Hanover bezit neemen van den Troon van Engeland. Handel, die de ondankbaarheid zyner handelwyze omtrent dien Vorst gevoelde, durfde niet ten Hove verschynen; doch zyn Vriend, de Baron van kilmanseck, was op middelen bedagt om vergiffenis voor hem te verwerven. De Koning een pleisierparty op den Theems beraamd hebbende, wierdt handel daar van verwittigd, en vervaardigde voor dat feest eene Muziek, die met alle naauwkeurigheid en de meestmogelyke staatelykheid wierdt uitgevoerd. De Koning, door deeze welleevendheid aangenaam verrast, op welke hy niet verdagt geweest was, wilde 'er den opsteller van weeten. De Baron noemde handel, en verzogt tevens zyner Majesteit verlof, denzelven te mogen aanbieden als eenen misdaadige, die zyne misdaad te leevendig gevoelde, om die te willen verontschuldigen, doch die niets vuuriger verlangde dan om die te mogen boeten. De Koning vergaf handel zyn vergryp, schonk hem zyne gunst weder, en voegde een jaargeld van tweehonderd ponden sterlings by de Lyfrente, door de Koningin hem geschonken. Deeze nieuwe jaarwedde wierdt vervolgens nog vermeerderd met nog tweehonderd ponden sterlings, toen hy benoemd wierdt om de Prinsessen in de Muziek te onderwyzen.
Handel, overal begeerd, aangezogt en geliefkoosd, sleet zyne dagen in het gezelschap van lieden, om hunne geboorte, verstand en talenten meest vermaard; dikmaals hieldt hy met pope het middagmaal by den Graaf van burlington. Pope, die een zoo gevoelig oor voor de welluidendheid der Verzen bezat, hadt geenen smaak voor de Muziek; zyne ziel was volstrekt geslooten voor de bekoorlykheden dier goddelyke kunste, van welke hy evenwel de uitwerkzels met zoo veel vuurs en vernufts heeft bezongen in zynen Lierzang op s. cecilia. Dikmaals verklaarde hy, dat de schoonste Muziekstukken hem geenerlei vermaak deeden. Nogtans hadt hy veel agtinge voor handel, op het woord van zynen Vriend arbuthnot, die hem dikmaals zeide: Vorm u het hoogste denkbeeld van zyne talenten, en zyne talenten zullen uw denkbeeld nog te boven gaan.

{==113==} {>>pagina-aanduiding<<}

Handel gaf, geduurende de eerste jaaren zyns verblyfs te Londen, weinige Opera's, omdat de Tooneelstukken, die aldaar gegeeven wierden, op Muziek gebragt waren door attilio en buononcini, die het bestuur over den Schouwburg hadden. Handel's voorstanders maakten het plan eener Inteekeninge, om op de Hooimarkt eene nieuwe Muziek-Akademie te stigten, over welke onze Muzikant het bewind zou voeren. De Inteekening, waar van het fonds op vyftigduizend ponden sterlings was bepaald, was schielyk vol. Des Konings naam stondt boven aan voor honderd ponden sterlings, en de stigting wierdt met den titel van Koninklyke Akademie vereerd. Handel vertrok na Dresden om 'er Zangers te werven, en hy bragt in Engeland senesino en duristanti mede. De aanhang van attilio en buononcini, hoewel zeer aanzienelyk, konde aan handel's medestanders het hoofd niet bieden. De Akademie kwam op eenen vasten voet, en onze Muzikant was aan het hoofd van dezelve, met den gelukkigsten uitslag, geduurende ruim negen jaaren.
Thans ontstondt 'er geschil tusschen handel en senesino. De Virtuoso beschuldigde den Direkteur van dwingelandye; de Direkteur noemde den Virtuoso eenen muiteling; en ten dien opzigte konden zy wel beiden een weinig gelyk hebben. Deeze burgerlyke oorlog aan de Muziek-Akademie verwekte een dergelyken onder den Adel. Het geheele Hof liet 'er zich aan gelegen liggen om den twist by te leggen; doch de halftarrigheid der beide aanhangen deedt alle onderhandelingen vrugteloos afloopen. De liefhebbers van de Opera wilden niet gedoogen, dat handel zyn afscheid gaf aan eenen Akteur, die voor den Schouwburg noodzaakelyk was geworden, alleen om aan eenen persoonlyken haat bot te vieren. Doch in geenerlei maniere was handel te beweegen, om, hun ten gevalle, eenen man te behouden, die hem mishaagde. Een ander geschil tusschen faustina en cuzzoni deedt de verwarring onder den troep ten top ryzen. In één woord, dit Genootschap, 't welk den Koning zelven tot beschermer hadt, uit het grootste gedeelte van den Adel bestondt, en waarvan de oprigting over de elf honderd duizend livres tournois hadt gekost, wierdt vernietigd door de moedwilligheid dier lieden, welken buitenspoorige loftuitin-
{==114==} {>>pagina-aanduiding<<}
gen en eene overmaate van weldaadigheid bedorven en van hoogmoed dronken gemaakt hadden.
Naa de ontbinding van de Akademie ging handel voort met het geeven van Opera's op de Hooimarkt; doch het leedt niet lang of hy wierdt gewaar, dat hy niet een zoo belangryk personaadje in den Staat was, als hy zich verbeeld hadt. De menigte verdween uit zyne schouwplaats, zoo ras hy senesino hadt laaten gaan. De Edellieden, die hem niet konden vergeeven, dat hy, ten hunnen koste, aan zyne wraake hadt voldaan, maakten het plan eener nieuwe Inschryvinge tot het oprigten van eene andere Opera. Men ontboodt porpora, een aangenaamen Componist, en den beroemden farinelli, die de ooren verrukte door de fraaiheid zyner stemme en de toverkragt zyns gezangs. Handel zag zyn Tooneel verlaaten en de geheele Natie by troepen na dat zyner mededingeren loopen. Uit hoogmoed bleef hy halstarrig eene ruïneuse onderneeming voortzetten; vrugteloos, egter, waren zyne poogingen om het publiek tot zyn Tooneel terug te brengen. Alle de kragten zyns vernufts konden tegen farinelli's betoverende kunst niet opweegen. Ten laatste tot wanhoop vervallen, omdat hy om eenen Zanger zich zag verlaaten, hadt hy een zoo diep gevoel van dien hoon, dat zyne boezemsmart hem niet slegts zyne gezondheid, maar ook zyn verstand kostte. Zyn geest was ontsteld, en een toeval van beroerte beroofde hem eensklaps van het gebruik van zynen rechter arm. Door het gebruik van de wateren te Aken herstelde hy allengskens, en in den jaare 1736 keerde hy terug na Londen.
Van nieuws bragt hy eenige Opera's ten tooneele, die gunstig ontvangen wierden. De tyd hadt het ongenoegen des Adels gelenigd, en de verhevenheid zyns vernufts deedt het geheel en al vergeeten. Om de gunst van 't algemeen te herwinnen, hadde hy 'er slegts om behoeven te verzoeken; maar de trotschheid van zyn karakter kon nimmer zich tot eenigen stap van onderwerpinge noch van berouw vernederen; en om zyne werkzaamheden aan de luimen en den wil van anderen niet te onderwerpen, wees hy bestendig alle Inteekeningen van de hand, welke men hem aanboodt ten zynen behoeve te willen openen. Hy handhaafde zyne onafhankelykheid ten koste van zyn fortuin. Zyne Opera's

{==115==} {>>pagina-aanduiding<<}
lokten weinig volks, en hy was genoodzaakt, 'er mede uit te scheiden. Thans nam hy eene proeve van de Oratorio's, eene soort van Muziek, tot nog toe alleen in Italie bekend. Deeze nieuwigheid, gelyk het altyd gaat, ontmoette tegenkantingen. Naardien de onderwerpen deezer stukken allen uit de Heilige Schriftuure ontleend waren, beschouwden het zommigen als eene soort van ontheiliginge, dat zy op een openbaar Tooneel vertoond wierden. Men begeerde, dat zy eenvoudig gereciteerd wierden, even als Dramatische zamenspraaken, zonder spel, zonder sieraaden en zonder Tooneeltoestel: iets, 't welk het belangryke en het uitwerkzel van deeze soort van Tooneelvermaak vernietigde.
Handel's Oratorio's maakten niet den opgang, welken zy verdienden; nogtans bleef hy dezelve ten tooneele voeren tot in den jaare 1741. Thans deedt de slegte toestand zyner huislyke zaaken hem besluiten, zyn geluk te Dublin te beproeven. Hy maakte eenen aanvang met het geeven van zyn Oratorio, de messias, ten voordeele van de Stadsgevangenen. Deeze daad van edelmoedigheid, aan welke handel's belemmerende toestand nieuwe waarde byzette, bezorgde hem de gunst van 't algemeen; en de agting, welke men voor zyn zedelyk karakter opvatte, deedt de agting voor zyne talenten nog hooger klimmen. Zyne zaaken verkreegen eene betere gedaante; en, naa negen maanden vertoevens in Ierland, keerde hy weder na Engeland, alwaar hy de gemoederen ten zynen opzigte beter gezind vondt. Met een gelukkigen opgang hervatte hy van nieuws het geeven van Oratorio's. Zyn messias, die in 't eerst zeer koel was ontvangen, wierdt thans met de leevendigste toejuichingen bejegend; en de geestdrift, welke het publiek voor deeze Oratorio liet blyken, deedt handel besluiten om alle jaaren dat stuk te geeven ten voordeele van het Vondelingshuis: eene Stigting, die nog in haare opkomst was, en door de liefdegiften van byzondere persoonen onderhouden wierdt. Deeze trek van weldaadigheid en menschlievendheid, welke het karakter diens Muzikants eere aandoet, wischte alle de nadeelige indrukzels uit, welke zyne hooghartigheid in zommiger gemoederen nog hadt overgelaaten. Van toen af aan genoot hy een onafgebroken voorspoed en onbetwisten roem. Maar de zwakheden, verschrikkelyk en bykans onvermydelyk

{==116==} {>>pagina-aanduiding<<}
leevenslot, verbitterden zyne laatste dagen. In den jaare 1743 hadt hy weder eenige aanvallen van beroerte, en in den jaare 1751 beroofde hem eene Zwarte Staar van het gezigt. Dit heilloos toeval sloeg zynen moed ter neder; eene diepgaande droefgeestigheid beving zyne ziel; zyne gezondheid nam allengskens af, en naa eenige jaaren zukkelens, zonder dat hy evenwel zyne werkzaamheden staakte, overleedt hy in de maand April des jaars 1759. Hy wierdt begraaven in de Abtdy van Westmunster, alwaar Dokter pearce, Bisschop van Rochester, op zyne kosten een Gedenkteeken ter gedagtenisse van dien grooten Kunstenaar deedt stigten.
Spoediger dan handel heeft nooit iemant een' zoo schitterenden en uitgebreiden roem genooten. De kanswisselingen, welke hy in zyn geluk en in zynen roem ondervondt, wierden door eene onberedeneerde hooghartigheid veroorzaakt. Hy bezat eene verhevene, vaste en aandoenlyke ziel. Indien men in zyn leeven eenige verkeerde stappen ontmoete, laagheden zal men 'er niet aantreffen. De agting, welke hy voor zyne kunst bezat, en een te diep gevoel van zyne eigen meerderheid, boezemden hem eene soort van fierheid in, waar van hy de opwellingen niet kon bedwingen; doch deeze fierheid was immer edelaartig en aan zich zelve gelyk. Hy was niet nu eens dwingeland en dan slaaf, bediller op de eene en vleier op de andere plaats. Nooit maakte hy zyne talenten onderdaanig aan de grilligheden dier modische beschermers, dier pedanten in de groote waereld, die zich verbeelden, dat de gave, van het verhevene der fraaie kunsten te kunnen gevoelen, voor geld kan gekogt worden, en het vernuft verstrammen, onder schyn van deszelfs vlugt te regelen. Handel bewaarde zyne vryheid, in eenen toestand, in welken anderen op hunne afhankelykheid trotsch zouden geweest zyn. Edelmoedig was hy, zelfs in zyne armoede, en hy vergat zyne oude vrienden niet, toen hy zich in ruimte bevondt. In één woord, hy beging misslagen, welke hy door schoone daaden vergoedde, en zyne deugden zullen zyne naagedagtenis vereeren, welke zyne talenten onsterflyk hebben gemaakt.





{==117==} {>>pagina-aanduiding<<}

Omstandig berigt wegens Sierra Leone en de Africaansche inboorelingen in den omtrek.

(Vervolg en slot van bl. 69.)

Het Bestuur is zeer eenvoudig, en op den eerwaardigen aartsvaderlyken voet ingericht. Over elke Stad is een Hoofdman aangesteld, een bejaard persoon, die uitsteekt in de kennis van de wetten zyns lands. Hy wordt diep geëerbiedigd door de Inwoonders, en beslischt de geschillen, die tusschen hun ontstaan. Hoofdmisdryven worden onderworpen aan eene Vergadering der Hoofdmannen des lands, en Slaaverny is doorgaans de straf der misdaadigeren. - Men moet toestemmen, dat de beschuldigden een kleine kans hebben om zichzelven te zuiveren van het misdryf, waarmede men hun beschuldigt: want, indien zy het ontkennen, zyn zy verpligt zich te onderwerpen aan eene Oordeelproeve, welke naar de omstandigheden verandert, doch veeleer strekt om hunne schuld dan om hunne onschuld te bewyzen. Of een gloeiend yzer wordt op het lichaam des beschuldigden gedrukt; of hy moet zyn arm steeken in een kruik met kookende Palm-olie, en daaruit een slangenkop, een ring of iets anders haalen, ten dien einde daarin geworpen. In beide gevallen wordt hy, die zich brandt, voor schuldig gehouden.
In de nabuurschap van Sierra Leone gelykt de meestgebruiklyke Oordeelproeve naar die van het Bitter-water, voortyds by de Jooden in gebruik, en by de Africaanen wordt het Rood-water genoemd. Een persoon, beschuldigd van Dievery of Toverkunst, poogt, wanneer hy onschuldig is, de beschuldiging af te weeren door het Rood-water te drinken. Eerst wordt een Palaver gehouden onder de oude lieden van de Stad; de beschuldiging brengt de eene party in, en de verontschuldigingen de andere. Indien zy bepaalen dat het geschil zal uitgemaakt worden door eene openbaare Beproeving, bepaalt de beschuldigde zekere Stad, na welke hy zich begeeft, en den Hoofdman onderrigt, dat hy daar het Rood-water wenscht te drinken. 'Er wordt weder een Palaver gehouden, om te bepaalen, of men het verzoek

{==118==} {>>pagina-aanduiding<<}
zal toestaan; zo niet, dan moet hy eene andere Stad opzoeken. In gevalle zyn verzoek wordt ingewilligd, blyft de beschuidigde in de Stad, buiten het oog der vreemdelingen gehouden, zomtyds twee of drie maanden, eer vastgesteld wordt, wanneer de Proeve geschieden zal. Den dag bepaald zynde, krygt de beschuldigde drie dagen vooraf des kennis, en dat hy tot het bywoonen zo veele vrienden, als hy verkiest, mag verzoeken.
Het Rood-water wordt bereid door het inmengen van den bast eens booms, by de Bulloms Kwon, by de Timmanees Okwon, en by de Soossoos Mille geheeten, in water; die bast geeft aan 't zelve de kragt eens sterken braakmiddels, of verwekt geweldigen stoelgang. In eenige gevallen is het onmiddelyk doodlyk bevonden; 't welk aanleiding heeft gegeeven tot het vermoeden, dat 'er zomtyds iets wordt bygevoegd; inzonderheid, daar het niet blykt, dat de tedere en zwakke gestellen meer onderworpen zyn, om dus heftig aangetast te worden, dan de sterke. Om egter allen vermoeden van zulk eene slegte handelwyze te voorkomen, wordt het Rood-water altoos op de openbaarste wyze toegediend in de open lugt en te midden eens grooten toeloops van Volk, 't welk nooit mist, by zulke plegtige gelegenheden, uit alle oorden, in groote menigte, toe te vloeijen: bovenal laaten de Vrouwen hier haare nieuwsgierigheid blyken; te meer vinden zy daartoe zich aangezet, dewyl het bywoonen van deeze verrigting haar gelegenheid geeft om zich in haaren besten kleederpronk te vertoonen.
De beschuldigde wordt op een stoel, omtrent drie voeten hoog, geplaatst; de eene hand heeft hy in de hoogte, de andere zet hy op zyne dye, en beneden den stoel is eene groote menigte Plantain-bladeren gestrooid. Een kring van omtrent zeven of agt voeten diameter wordt rondsom den Proeveling gemaakt, en niemand mag daar binnen komen dan de Bereider des Proefwaters. De boombast ligt openlyk ten toon, opdat elk de egtheid zien moge. De Bereider wascht eerst zyne eigene handen, vervolgens den bast, zo wel als de vyzel en stamper, waarmede dezelve wordt fyn gemaakt, om te toonen dat 'er niets onvoegelyks onder gemengd wordt. Fyn gemaalen, wordt een kalabas-vol in een groote koperen pan met water gedaan, en sterk omgeroerd met een tak, tot dat alles

{==119==} {>>pagina-aanduiding<<}
met schuim als zeepsap overdekt is. Eene verscheidenheid van plegtigheden, gebeden enz. geschieden 'er ten zelfden tyde, en de beschuldigde wordt sterk aangemaand, om de misdaad, waarmede men hem beschuldigt, te belyden.
Korten tyd voor dat hy dit mengzel begint te drinken, is hy verpligt zyn mond te spoelen en het water uit te spuwen, om te toonen dat hy niets in den mond verborgen heeft: een weinig ryst of kola wordt hem te eeten gegeeven; zynde dit het eenige, 't welk hy mag gebruiken, geduurende twaalf uuren vóór het neemen der Proeve: om te voorkomen dat hy niets anders nuttige, wordt hy geduurende dien tyd naauw bewaard door lieden, die borg staan voor zyn gehouden gedrag staande dien tyd. Naa een gebed nagezegd te hebben, 't welk een vloek over hem behelst, indien hy schuldig is, wordt het Rood-water hem toegediend in een kalabas, die omtrent een halve pint houdt; deeze drinkt hy agt, tien of twaalf maalen agtereenvolgend uit, zo spoedig dezelve kan gevuld worden. Het water begint nu reeds de braakingwekkende kragt te oefenen; doch hy moet desniettegenstaande voortvaaren met drinken, tot dat de ryst of kola te voorschyn kome, 't welk ras zigtbaar is op de rondsom gestrooide bladeren. Indien 'er geene braaking ontstaat, en het ingenomen vogt alleen ontlasting te wege brengt, wordt de persoon terstond veroordeeld; of, indien men vermoedt, dat alles, wat hy geëeten heeft, niet is uitgeworpen, staat het hem vry, de proef te herhaalen; doch onder dit beding: indien, naamelyk, het middel geene uitwerking baare op zyne ingewanden, vóór den naastvolgenden dag, op hetzelfde uur, wordt hy, en niet eerder, onschuldig verklaard, en anderzins voor schuldig gehouden. - Als het Rood-water ontlasting na beneden veroorzaakt, noemt men dit ‘het Rood-water verkwisten.’
De grootste hoeveelheid, welke gedronken mag worden, is zestien volle kalabassen; indien deeze geene uitwerking te wege brengen, staat het den beschuldigde niet vry, meer te drinken. Wanneer noch braaking, noch andere ontlasting op het drinken volgt, veroorzaakt het Rood-water geweldige pynen in de ingewanden, welke aangemerkt worden als tekens van schuld: in zulk een geval poogen zy den lyder te herstellen, door braa-
{==120==} {>>pagina-aanduiding<<}
king te verwekken; en, om de scherpte van het Roodwater te verzagten, doen zy hem raauwe eijeren inzwelgen. In zommige gevallen sterft de Proeveling naa het drinken van den vierden kalabas. Indien de ryst of kola lang verwylt met op te komen, wordt hy beschuldigd van eenig gering misdryf: want zy veronderstellen, dat, indien hy iets nadeeligs voor zyn character verzweegen hebbe, zulks de voordeelige werking van het Rood-water belet. De Vrouwen hebben, by zulk eene gelegenheid, wanneer de Proeve genomen wordt wegens tovery of eenig ander misdryf, en niet wegens overspel, eene schoone gelegenheid om haare kuischheid voor 't oog der wereld te toonen, door openlyk te verklaaren, dat zy haaren Egtgenoot getrouw geweest zyn, en te wenschen, dat zy gestraft mogen worden, indien zy zulks valschlyk verklaaren: dit wordt voor een onwederspreeklyk blyk van kuischheid gehouden.
Wanneer het den beschuldigde wordt toegelaaten van den stoel op te staan, beveelt men hem, armen en beenen te beweegen, ten bewyze, dat hy het gebruik dier leden niet verlooren hebbe. Onmiddelyk hierop loopt hy door de Stad, gevolgd van alle de Vrouwen en Kinderen, onder een groot geroep en juichend getier. Lieden, die deeze Proeve ondergaan en doorgestaan hebben, krygen daardoor een grooter maate van hoogagting. Vrygesproken zynde, kleeden zy zich, inzonderheid de Vrouwen, in de beste kleederen, en bezoeken alle hunne vrienden, die hun met alle blyken van eerbied en genegenheid ontvangen.
Wanneer de Proeveling onder die bewerking terstond sterft, hetgeen te meermaalen het geval is, of wanneer het Rood-water verkwist wordt, en de Proeveling te oud is om tot slaaf verkogt te worden, wordt een van zyne Familie, als hy geen ander tot slaaf in zyne plaats kan overleveren, gevat en als slaaf verkogt. Zomtyds blyft de zaak, door mangel aan voeglyke gelegenheid, voor eene menigte van jaaren onafgedaan. Ik weet een voorbeeld van een Jongeling, met de daad voor slaaf verkogt, dewyl zyne Grootmoeder het Rood-water verkwist hadt, veele jaaren voor dat hy gebooren werd.
Eene Instelling, Pura geheeten, heeft plaats onder de Bulloms van Skerboo, welke gelykheid heeft met de

{==121==} {>>pagina-aanduiding<<}
oude heimlyke Geregtshoven van Duitschland, en even zeer gevreesd wordt. De byzondere stukken, waarover dit Geregtshof handelt, zyn tovery, moord, en hardnekkigheid in de zodanigen, van welken men vermoedt dat zy de geheimen eener zamenzweeringe weeten, en de maatregelen, door dezelve genomen, volgen. De schuldig geöordeelden worden op eene zo geheime wyze gestraft, dat men 'er niets van verneemt. - Onder de Soossoos is eene Instelling, eenigzins daar aan gelyk, Senzo geheeten, en by de Inboorelingen, die Engelsch spreeken, African Masonry genoemd. De Ingewyden in beide deeze Instellingen hebben eene taal, hun byzonder eigen. Het regtsgebied van beiden is bepaald tot de Mannen. Dan daar is ook eene Instelling, voor welke alleen de Vrouwen kunnen gedaagd worden, Boondoo geheeten; en eene oude Vrouw, die den naam van Boondoo-Vrouw draagt, heeft 'er geheel het opzigt over. Het voorwerp van deeze tot onderzoek bestemde Inrichting is, om van de Vrouwen de volle bekentenis te verkrygen van elk misdryf, waaraan zy zich mogen schuldig gemaakt of met anderen gedeeld hebben. Indien haare bekentenis aan de Boondoo-Vrouwe voldoet, worden zy vrygesproken, en een getuigenis van vergeeting, ten opzigte van haar voorig gedrag, wordt gegeeven; dan, is het misdryf Tovery geweest, dit wordt altoos met Slaaverny gestraft. Indien de ongelukkige Vrouw haare onschuld beweert, of weigert, alles, wat zy weet, te zeggen, is een spoedige dood het gewis gevolg.
Veelwyvery is onbepaald veroorlofd; doch het Huwelyk kan ontbonden worden, op het aanvoeren van wettige redenen. De Veelwyvery is hier de bron niet van die geweldige twisten en ongenoegens in de Huisgezinnen, welke men daaruit veelligt zou verwagten; en eene jongere mededingster doet geene beweegingen van jalousy by de vroegere Vrouwen gebooren worden. - Eene Foola-Vrouw, van eenig aanzien en veel gezond verstand, wier Man vier Vrouwen hadt, gevraagd zynde, of zy niet wenschte alleen de Vrouw haars Mans te zyn, gaf een ontkennend antwoord; voor reden bybrengende, dat, indien zy niet langer de welbeminde haars Mans ware, zy allen vermaak zou derven, hadt zy geene verkeering met de andere Vrouwen. De eerste Vrouw, door den Man genomen, geniet eene hooger maate van eerbied en ontzag dan de overige, en be-
{==122==} {>>pagina-aanduiding<<}
houdt den titel van Eerste Vrouw, met eene maate van benydingwekkend gezag, langen tyd naa dat haare persoonlyke aanvalligheden haars Egtgenoots genegenheid boeiden.
De Handel in Africa wordt meest by ruiling gedreeven; dan, schoon de Inboorelingen bykans geene kennis hebben van eenige geldmunte, maaken zy by zichzelven een ingebeelden maatstaf, volgens welken zy de waardy bepaalen van de goederen, welke zy te koopen en te verkoopen hebben. In eenige deelen van Africa is dit een zogenaamde middelkoers, Bar geheeten, tot welken de goederen by berekening gebragt worden. In andere oorden worden onderscheide gewigten van Goud ten zelfden einde gebruikt.
De zonderlingste en vreemdste soort van handeldryving is die, welke plaats heeft by een Volk, op de oevers van den Niger woonende. Zy handelen met de Moorsche Kooplieden, die hun jaarlyks komen bezoeken, zonder dat de partyen elkander zien, of eenig bedrog pleegen. De Moorsche Kooplieden komen alle jaaren, op een gezetten tyd, naar den stand der maane gerekend, op eene zekere plaats, waar zy 's avonds de Koopwaaren vinden, welke zy verlangen, voornaamlyk bestaande in Stofgoud, geschikt in kleine hoopjes, op eenigen afstand van elkander. Tegen over deeze hoopjes plaatzen de Kooplieden de waardy, welke zy voor ieder willen geeven, bestaande in koraalen, braceletten en andere snuisteryen, welke zy daar laaten en heenen gaan. 's Volgenden daags komen de Negers weder, en, indien zy de ruiling goedkeuren, neemen zy de aangebragte waaren weg; zo niet, dan verminderen zy de hoeveelheid des gouds.
De Inwoonders ontbreekt het niet, gelyk men elkander heeft zoeken diets te maaken, aan natuurlyke genegenheid; zy zyn ook zo vreesagtig en dom niet, als men ze beschreeven heeft. Groot is de genegenheid, welke zy aan de Moeders betoonen; groot de eerbied voor de Ouden. Niet weinig zorge wordt by eenige dier Volken voor de opvoeding der Kinderen gedraagen, en men bespeurt die vaak opgegeevene blyken van domheid niet. Zy zyn gastvry, gevoelig voor persoonlyk beweezene gunstbetooningen, doch tevens zeer gevoelig voor een aangedaan ongelyk. Veelvuldig zyn de Bygeloovigheden, welke onder hun heerschen: de Mahomedaansche Godsdienst wordt van eenigen beleden.


{==123==} {>>pagina-aanduiding<<}

Vader Nicholas.

Onlangs sleet ik eenige weeken in eene kleine Stad in Bretagne, alwaar een Benediktyner Klooster was. Gemeenlyk gingen de Vreemdelingen derwaarts, om 'er eenige fraaie Schilderyen te bezien. Met eenige Kunstkenners begaf ik insgelyks my daar heen; doch ik moet bekennen, dat het myne gewoonte is, in dusdanige bezoeken, minder agt te slaan op Schilderyen dan op Menschen. Men ontmoet in de waereld afwisselende tooneelen, die de aandagt des waarneemers wekken. In de maatschappyen, van het overige gedeelte der waereld afgezonderd, treft men een ander schouwspel aan, en 't welk niet geheel onbelangryk is: ik bedoel een bedaard en eenzelvig leeven, 't welk ter overdenkinge leidt. Ik moet in de daad bekennen, dat ik, ten deezen opzigte, my dikmaals in myne verwagting vond bedrogen. Niets anders ontmoet men zomtyds in deeze afgezonderde verblyven, dan nietsbeduidende beelden, en die, onder hunnen monnikskap, niets, dat naar de hoofden van kluizenaars gelykt, vertoonen; hunne manieren en voorkomen verwekken in den geest de agtbaare denkbeelden niet, waarmede zy moeten ondersteld worden zich telkens bezig te houden. Zoodanig was in de daad de algemeene indruk, welken de Monniken van dit Klooster op my maakten. Eén onder hen dagt my van een hooger rang te zyn. Hy lag geknield op eenigen afstand van het altaar. Door de geschilderde glazen van een venster van Gothische bouworde schoot een zonnestraal, die zyn voorhoofd verlichtte, en, in de manier van rembrant, in het holle van een groot, zwart en somber oog eene schaduw wierp. Onmogelyk konde iemant dit beeld onopgemerkt voorbyzien. Zyne oogen, wanneer zy zich omhoog bewoogen, vestigden zich, zonder dat hy 'er agt op gaf, op eene schildery, vertoonende den Zaligmaaker, zyn kruis draagende. De gelykheid van houdingen, en de vreedzaame onderwerping der beide personaadjen, vertoonde eene treffende overeenstemming, welke eenen aandagtigen beschouwer moest in het oog vallen, ‘'t
Is Vader nicholas,’ luisterde my onze geleider in 't oor; ‘van alle de Monniken in het Klooster is hy de strengste omtrent zich zelven, de meest inschikkelyke omtrent anderen. De ongelukkigen, de kranken en de stervenden vinden hem immer gereed, om hun hulp en vertroostiugen toe te dienen. Nooit spreekt men tot hem van eenen ongelukkigen, of hy deelt in diens rampen; nimmer verzoekt men om zynen bystand, of men verkrygt dien. Intusschen gaan de strengheid zyns leevens en zyne zelfverzaakingen den strengsten en striktsten regel zyner Orde te boven. Alleenlyk uit hetgeen hy voor anderen doet, kan men opmaaken,

{==124==} {>>pagina-aanduiding<<}
dat hy zelf voor de smarte vatbaar is.’ - Vol van zyn onderwerp was de man, die my deeze beschryving deedt; het maakte hem eenigzins welspreekende. Ik was jong, nieuwsgierig, tot geestdrift geneigd. Zoo veel indruks maakte hy op my, dat ik van verlangen brandde om Vader nicholas te kennen; ik had geene rust, eer my dit gelukte. 't Zy de persoon, die my aanboodt, zyn vriend was, 't zy myne aanbieding hem geviel, 't zy een natuurlyk gevoel van welwilvendheid 'er de grond van ware, de goede Vader ontving my met een in de daad vaderlyk voorkomen. ‘Het gebeurt niet dikwyls, myn Zoon,’ zoo sprak hy, ‘dat lieden van uwe jaaren den omgang van mannen van mynen ouderdom zoeken. Voor u is de waereld in haaren bloei: wat beweegt u, dezelve in haar verval te beschouwen? Vermaak en vrolykheid zyn aan uwe zyde: wat is 'er in deeze plaatzen, 't welk u daar heen kan lokken? Welke bekoorlykheden hebben voor u de droefgeestigheid en de smart? Intusschen, indien ik der waereldvermaaken ben gestorven, geloof evenwel niet, dat ik voor de vermaaken der goedwilligheid en weldaadigheid ongevoelig ben. Ik ben getroffen van het gevoel, 't welk u herwaarts lokt, en ik zal my gelukkig agten, indien ik u van nut kan weezen.’ Hy vernam welhaast, dat ik de geleerdheid beminde. Hy vertoonde my eenige handschriften en zeldzaame boeken, aan het Klooster behoorende. Dit was het niet, 't geen ik zogt. Het geval verschafte my de gelegenheid, aangaande een voorwerp, waarin ik meer belangs stelde, eenige kundigheden op te doen - aangaande Vader nicholas, de geschiedenis zyner rampspoeden en de beweegreden zyner zelfverlocheningen.
Op zekeren avond vervoegde ik my aan zyne Cel. Ik klopte, doch hy hoorde my niet. Ik ging na binnen, en vond hem geknield voor een Crucifix, aan 't welk een klein Portret hing, welk ik voor dat van de H. Maagd aanzag. Ik bleef agter hem staan, twyfelende of ik my moest verwyderen, zonder dat hy my zag, of, zonder hem te stooren, wagten, tot dat hy zyne godsdienstoeffening had voleindigd. Hy bedekte zyn aangezigt met zyne handen, en ik hoorde zuchten, welke hy tragtte te smooren. Eene mengeling van medelyden en nieuwsgierigheid deedt my op dezelfde plaats stokstilstaan. Met een zeker geweld onttrok hy zyne hand aan zyne oogen, even alsof eene spoedig ontstaane pyn hem daar toe noopte. Hy nam het kleine Portret, kuschte het tweemaal, drukte het aan zyn hart .... Toen hing hy het wederom op, en zwom in traanen. Naa eenige oogenblikken botvierens aan deeze vervoering van droefheid, vouwde hy de handen zamen, sloeg zyne oogen hemelwaarts, binnensmonds eenige woorden spreekende, die ik niet verstond, en loosde een diepen zucht. Deeze laatste aandoening van

{==125==} {>>pagina-aanduiding<<}
droefheid scheen ditmaal een einde te maaken aan de smartelyke verantwoording, welke hy aan zich zelven deedt, in de nederige houding, in welke ik, binnen treedende, hem gezien had. Hy stondt op, zag my ... Verlegen onder mynen toestand, mompelde ik eenige woorden van verontschuldiginge, en beschuldigde myzelven, tegen mynen wil hem in zyne aandagtoeffening gestoord te hebben. - ‘Helaas!’ hernam hy ‘bedrieg u deswegen niet. 't Zyn geene traanen der godsdienstigheid, die gy hebt zien vloeien: 't is niet de uitboezeming der godsvrugt; 't is de knaaging der gemoedswroeginge ... Jongeling, het kan u nuttig zyn, het verhaal van myne lydingen en van myne misdaaden te verneemen. Uwe opregtheid zelve kan u aan de verzoekingen blootstellen, onder welke ik ben bezweeken. Gy zelf, zoo wel als ik, kunt van uwe eigen aandoenlykheid, van de verzaakte deugd, van de miskende eere, en van de valsche schaamte, die my buiten het spoor bragt, het slagtoffer worden.’ Hier op deedt hy my het volgende verhaal.
Myn naam is saint-hubert; ik ben gesprooten uit een oud en aanzienlyk geslagt, door een reeks van voorvallen van zyne bezittingen beroofd, en tot eenen toestand vervallen, verre beneden dien het reden hadt om te verwagten. Ik verloor mynen Vader, eer ik hem kende, immers voordat ik het ongeluk van dat verlies kon bezeffen. De liefde myner Moeder, en haare zorgen voor my, deeden my niet gevoelen, hoe noodig ik een strenger toezigt zou gehad hebben. Ik wierd ter schoole gezonden in de Hoofdstad der Provincie, in welke wy woonden, en verwierf de goedkeuring myner leermeesteren. Toen ik myne letterbaan had voleindigd, zondt my myne Moeder na Parys, met eenen Jongeling, wiens geslagt, in onze nabuurschap woonagtig, minder aanzienlyk, doch ryker was dan het onze. De jonge de la serre (dit was de naam myns Reisgenoots) nam Dienst. Myne Moeder en haare Vrienden hadden my voor de Pleitzaal bestemd. Verscheiden omstandigheden hadden hen aan dien leevensstand de voorkeuze doen geeven, en scheenen my daarin een' goeden uitslag te belooven. Men hadt zich van eenen post verzekerd, welke voor my zou gekogt worden, zoo ras ik in staat zyn zou om dien te bekleeden. Wat de la serre aangaat, hy schatte den Krygsdienst boven alles, veragtte alle andere leevenstanden, en verzuimde geene gelegenheid om my dezelfde gevoelens in te boezemen. De meesten, met welken ik verkeerde, stonden in de zelfde gevoelens. De fierheid, die aan eenen Krygsman schynt te voegen, de meerderheid, die hy dikmaals op zyn gelaat vertoont, en die hem niet betwist wordt, begonnen my te verblinden: de eerzucht en de blooheid voltooiden het werk. Van natuure was ik voor het belachelyke uitermaate bevreesd;

{==126==} {>>pagina-aanduiding<<}
den schok diens wapentuigs kon ik niet verduuren, zelf wanneer het behandeld wierdt door lieden, in wier denkwyze ik weinig belangs stelde. Het beroep, waar toe ik bestemd was, vorderde hoedanigheden, geschikt om het karakter des geenen, die ze bezit, te vereeren: eenen geest van orde en aandagt, van naarstigheid, van naauwkeurigheid, goede zeden en geregeldheid. Afziende van deezen leevenstand, welken men my eindelyk als voor my te laag deedt beschouwen, verzaakte ik ongevoelig de deugden, die dezelve vordert. Deeze deugden, tot welke ik van natuure overhelde, wist men listiglyk als belachelyk te vertoonen; ik begon te bloozen, daarmede beschuldigd te worden, en ik sloeg tot de tegenoverstaande ondeugden over, welke ik in myn hart veragtte en verfoeide. De la serre beschouwde, 't geen hy myne bekeering noemde, als eene weezenlyke overwinning. Zoo verre hy voormaals op de school beneden my was, zoo verre overtrof hy my te Parys. Zyne middelen stelden hem in staat om eene luisterryke vertooning te maaken; zyn beroep boezemde hem een zelfvertrouwen in, welk ik niet bezat. En zyne vorderingen zelf in de kunst van zyne goederen te verspillen, en in de geheele baan der ondeugd, met myne aarzelingen en myne zwakheid vergeleeken, deeden my hem in 't licht eens meesters beschouwen, die eenen jongen leerling vormt, en hem in de kunst van te leeven onderwyst. De onberedeneerde liefde myner Moeder liet haar niet toe, my iets te weigeren, 't geen zy my kon geeven. Met het geld, welk zy my zondt, was ik in staat, deel te neemen aan de vermaaken der jonge lieden, wier voorbeeld my verleid hadt: droevige vermaaken, door gemoedsknaagingen verbitterd, en in welke ik meer dan eens deel nam door eene soort van huichelaary, indien men de daad van de ondeugd te veinzen aldus moge noemen. Ja, zomtyds, doch zeldzaam, deed ik ter sluik aan deugdzaame gevoelens hulde. En wanneer het gebeurde, dat ik, op myzelven eenig vermogen oeffenende,
tot goede werken een gedeelte vanhet geld besteedde, waar van myne Moeder zich beroofde, om my tot het houden van eene even schitterende als verderflyke verkeering in staat te stellen, durfde ik het niet bekennen, maar gaf voor, het op eene geheel andere wyze verkwist te hebben.
Doch van lieverlede wischte de gewoonte deeze herinneringen der deugd uit, en ik weet niet, waarheen my dezelve zou vervoerd hebben, indien een gelukkig voorval myne verhintenis met de la serre niet hadde afgebroken. Hy ontving bevel, zich by zyn Regiment te vervoegen, en vertrok na Duinkerken. Ik verzelde hem tot aan het Landgoed van een' zyner bloedverwanten in Picardie, alwaar hy etlyke dagen moest vertoeven. ‘Ik wil u aldaar voorstellen,’ zeide hy

{==127==} {>>pagina-aanduiding<<}
tot my op een lossen toon; ‘gy zult hun gunsteling worden. Myn Neef santonge is zoo wys en ingetogen, als gy voormaals waart.’ In de daad, deeze uitmuntende man bezat alle de deugden, over welke de la serre my hadt doen bloozen, maar welke ik in myn geweeten steeds geëerbiedigd had; naa eenigen tyd vertoevens by hem, hervatteden zy haar gebied. Zyn voorbeeld boezemde my moed in, en zyne goede raad kwam dien te hulpe: maar het was zyne Dogter emilia, welke van den goeden uitslag deezer onderneeminge alle de eere hadt. Eene bedorvene verkeering verlaaten hebbende, vond ik my door haare deugden overwonnen: haare natuurlyke bevalligheden, en eene treffende schoonheid, die het beeld van een zuiver hart is, bezaten in myn oog eene nieuwe en onweerstaanbaare bekoorlykheid. De la serre, daarentegen, beschouwde haar als eene zottin, by welke men zich verveelde. Hy vertrok reeds 's anderendaags, my te Parys bescheidende, zoo dra hy zyn Regiment kon verlaaten. Buiten Parys, zeide hy, is men aanweezig, doch leeft men niet. Wat my aangaat, ik gevoelde eene gantsch andere aandoening. My dagt dat ik niet leefde, dan ter plaatze alwaar emilia was. Maar hoe kan ik nog haaren naam noemen, en oogenblikken van een zoo zuiver geluk in myn geheugen herroepen? Helaas! van korten duur was dat geluk. De ongesteldheid van den Heere de santonge deedt hem, met den aanvang des winters, na Parys zich begeeven; zyne Dogter paste hem gestadig op, en ik verliet hem niet, my gelukkig agtende, hunne smarten te kunnen verminderen, en my aan een gezin nader verbinden, tot hetwelk myne genegenheid zich volkomen bepaalde. De ziekte nam toe, en, in weerwil van de hulpe der kunst en onze zorgvuldige oppassingen, overleedt de Heer de santonge, zyne Dogter
aan myne vriendschap toevertrouwende. Door zyne agting bemoedigd, begon ik de hoop te voeden van emilia's hart te zullen winnen. Onze gemeenschappelyke traanen besproeiden haars Vaders graf, en ik verstoutte my eindelyk, haar myne gevoelens te openbaaren. Haare opregte ziel was boven alle list verheven. Zy leende het oor aan myne hulde, en ligt konde ik bemerken, dat zy vooral in de hoope een welgevallen vondt van myne deugdzaame gezindheden te zullen kunnen versterken en beloonen. Ten dien tyde kan ik in waarheid zeggen dat ze in myn hart regeerden, en dat ik slegts het spoor had te volgen, welk ik had ingeslagen. Wy vertrokken na Santonge, alwaar wy een afgezonderd leeven leidden, en het zuiver geluk, welk het loon der onschuld is, genooten. Ten allen tyde heeft myne emilia verdiend, hetzelve by voorduuring te genieten; en 't is zonder eenig gevoel van verwaandheid dat ik 'er nevens voege, dewyl zulks thans myne schande is, het hart des ongelukkigen saint-hubert was het toen niet onwaardig.

{==128==} {>>pagina-aanduiding<<}

Ruim een jaar leefden wy in deezen gelukkigen en vreedzaamen stand. Myne Vrouw was zwanger en liep op het laatst. Myne liefde voor haar liet my niet volkomen gerust. Het besluit wierdt genomen, dat zy te Parys haar kraambedde zou houden, om aldaar alle de hulpmiddelen gereed by de hand te hebben, welke ons landverblyf niet konde opleveren. Niet zonder moeite verkreeg ik haare toestemming. Zy voerde eenige dugtige redenen tegen my aan. Doch alle onze buuren koozen myne zyde, om haar tot het doen van de reize te doen besluiten. En ik herinner my in 't byzonder, dat de Neef eens mans van fortuin, die zich naar een Landgoed liet noemen, 't welk zyn Vader in huur bewoond hadt, my stellig verzekerde, dat 'er nergens Vroedmeesters waren dan te Parys, en dat de zulken, welke aldaar geene hulp zogten, van alle middelen tot voorspoedig kraamen verstoken waren. De vreeze van onder het getal der hulpelooze ongelukkigen te zullen bevonden worden, voleindigde myn besluit. En om den tegenzin myner Vrouwe te overwinnen, gaf ik voor, eenige zaaken te Parys te hebben te verrigten, die myne tegenwoordigheid aldaar noodzaaklyk maakten. Dit was in de daad een voorwendzel, 't welk evenwel eenigen schyn hadt, om dat ik het bestuur over eenen boedel had, waar van de eigendommen in de Hoofdstad lagen. Ten laatste verwierf ik haare toestemming, en wy vertrokken eerlang.
Geduurende de eerste dagen van ons verblyf te Parys liet ik emilia zelden alleen. Wy woonden in het zelfde huis, alwaar zy haaren Vader hadt verlooren, en ik haar, als 't ware, als een toevertrouwd pand uit de stervende hand des eerwaardigen grysaarts had ontvangen. De vertrekken waren eene ryke bron van de tederste en de smartelykste herinneringen. Zy verspreidden over onze verkeering zekere somberheid en inschikkelykheid, waar van een derde de lieflykheid zou gestoord hebben. Intusschen was haar hart dikmaals een prooi der heillooste voorboden. Zy hadt haare treurige oogenblikken, welke zy niet kon verzetten, en aan welke het voor aandoenlyke Vrouwen, in haaren toestand, bezwaarlyk valt, tegenstand te kunnen bieden. Ter bestrydinge van haaren angst wierden alle de hulpmiddelen van vriendschap en gezond verstand te baat genomen. ‘Neen,’ sprak zy dan, ‘ik zal Santonge niet wederzien. Maar gy zult het wederzien, en zult 'er aan my denken. Die bosschen, in welke wy de bekoorlykheden der eenzaamheid genooten, dat beekje, wiens gemurmel voor ons zoo veel bekoorlyks bezat, die schoonheden der natuur, die tot onze harten spraken, die gevoelens, welke geene taal, naar myne bevatting althans, kan schilderen....’

(Het vervolg hiernaa.)


{==129==} {>>pagina-aanduiding<<}

Onthaal en leevenswyze te St. Goar.

(Uit Dr. render's Tour through Germany.)

In de Herberg de Groene Man te St. Goar bewaart men twee groote Zilveren Beekers, van eene zeer hooge oudheid, en keurlyk gemaakt; de zyden pronken met beelden en opschriften. Een deezer werd aan de Stad St. Goar geschonken door christina, Koningin van Zweeden, en de andere door een der Prinsen van Hessen uit den Huize van Rheinfelds. Deeze Beekers werden aan dit Huis gegeeven, ter oorzaake, dat de Vergaderingen van de openbaare Hoven van Geregt hier ter Stede voorheen plaats hadden; tegenwoordig zyn het eenigermaate gewoone Beekers geworden.
Zonderling is het gebruik, 't welk men thans van deeze Beekers maakt. Den Vreemdeling, in 't midden des vertreks, op een stoel gezeten, wordt een zilveren halsband omgedaan. De Herbergier leest, naa een zilveren vergulde kroon den zittenden Gast op 't hoofd gezet te hebben, een zeer kort vertoog uit een groot oud Boek. Voorts vraagt hy den gekroonden Vreemdeling, ‘of hy verkiest met Wyn, of met Water, gedoopt te worden?’ Antwoordt hy, met Water, dan wordt 'er eene groote hoeveelheid op zyn hoofd uitgestort; doch kiest hy Wyn, ('t welk doorgaans het geval is) dan vindt hy zich verpligt eenige maalen die twee Beekers uit te drinken.
De dus op eene zonderlinge wyze gedoopte Vreemdeling schryft zyn Naam in het oude Boek, waarin hy de Naamen aantreft van eene groote menigte Persoonen van allerleien rang en uit veelerlei Landen. De Beekers gaan daarop lustig rond, onder het zingen van het eene vrolyke Liedje na het andere. De halsband, dien de Vreemdeling om den hals heeft, zegt men dat toebehoord hebbe aan de twee Zoonen van charlemagne, en wil men, dat die, ten gebruikte van de Stad, gegeeven is op den dag hunner verzoeninge. In de daad is het gezelschap, by dusdanige gelegenheden, vrolyk, de plegtigheid onderhoudend, en een aantal Vlessen Rhynwyn wordt alsdan geledigd. Men noemt dit bedryf Krönung, of de Krooning.
Alles in deeze Stad ademt vermaak en vreugd. Men treft weinig plaatzen aan, waar iemand zo veele en verschillende vermaaken, voor zo weinig gelds, kan hebben. Wyn is 'er in ruimen overvloed: de beste is die van Johannis-berg, Assmanshausen, Mannebagh en Disbagh, die voor de beste oude niet behoeft te wyken. Alle soorten van visch, wild, en andere leevensmiddelen, zyn 'er in overvloed. Zingen, dan-
{==130==} {>>pagina-aanduiding<<}
sen, en andere uitspanningen, vullen het overige van den tyd aan.
Het Volk te St. Goar steekt uit in goeden cier te maaken, boven dat van eenig gedeelte in Duitschland. De middagmaaltyd by lieden van rang duurt doorgaans twee uuren: veelal heeft men twee aanregtingen, elk bestaande uit zestien of agttien schotelen; de wyn komt in groote vlessen op tafel, en de glazen zyn naar evenredigheid. Op niets is men hier meer gesteld dan om het lyf goed te doen.
Men treft egter verscheide andere plaatzen in Duitschland aan, waar de Inwoonders, in eene hooge maate, spysverslindend zyn. Op myne reis door Beijeren, en te Weenen, nam ik waar, dat 'er naauwlyks een half uur tusschen het Ontbyt en 't Middagmaal, en naauwlyks een uur tusschen het Middagmaal en het Avondeeten verloopt, of het wordt besteed om het een of ander te eeten of te drinken. De tusschentyd wordt besteed in het doen eener kleine wandeling, en het gaan na den Schouwburg. De Koffyhuizen in de laatstgemelde Stad, die 'er in grooten getale gevonden worden, zyn meest overheerlyk. In de Bierhuizen, waar ook Wyn verkogt wordt, kan iemand van alles te eeten krygen. Veele zyn van heerlyk huisraad voorzien; als, by voorbeeld, die te Frankfort aan den Main: in eenige ziet men marmeren tafels, schoon groen of rood damast behangzel, groote spiegels met vergulde lysten, en uurwerken naar den eersten smaak te Parys. In alle deeze eet en drinkt men onophoudelyk. Te Munchen in 't byzonder begeeft zich een gast, naa zich ruim en ryklyk verzadigd te hebben, in een bygelegen vertrek, daar hy middel weet um sich Luft zu machen; dat is, ‘om zich lugt te maaken;’ 't wil zeggen, om de overlaadene maag te ledigen. Dit gedaan hebbende, keert hy in het gezelschap weder alsof 'er niets gebeurd ware.

Een nieuw slag van vervolging.

Dit opschrift mogen wy plaatzen boven het bericht, 't geen wy hier mededeelen, betreffende de werkzaamheden eener in Engeland nieuwlings opgerichte Societeit, die zich den naam geeft van The Society for the suppression of Vice, dat is, De Societeit tot te onderbrenging van de Ondeugd. Gemelde Societeit heeft een sterken afkeer van Dansen, en oordeelt, even als in vroegeren tyde eenige Geestdryvers, een goed werk te verrichten, wanneer zy alles, wat na vrolykheid zweemt, uit de zamenleeving verbant. In gevolge van deezen geest, tegen het Dansen vaardig geworden, zondt zy twee Verspieders uit, om zich te vervoegen niet verre

{==131==} {>>pagina-aanduiding<<}
van Bedford-row, waar, zints eenigen tyd, lieden van aanzien Danspartyen hielden; zy betaalden een halve Guinje voor een Toegangbriefje, 't geen hun vier avonden kon dienen.
De Verspieders, zodanige Briefjes gekreegen hebbende, vervoegden zich ter Dansplaatze, en bragten een verslag by hunne wederkomst mede, geheel instemmende met den wensch hunner Zenderen, die daarop niet verwylden om de aanleggers van die Dansparty, twee Dansmeesters, aan te klaagen en te vervolgen, als lieden, die ongestuime en ongeregelde Vergaderingen hielden. De Vrederegters van Clerkenwell, voor welken deeze zaak gebragt was, onderzogten het daar gebeurde, en geen blyk altoos werd 'er gevonden van eenig onvoegelyk gedrag; geen der Buuren viel des klagtig, en het bleek ten duidelykste, eene Vervolging te zyn, gegrond op die verwilderde en geestdryvende begrippen, welke, onder voorwendzel van het Menschdom te hervormen en de Ondeugd te verbannen, den grond hebben in een' kwaadaartigen, onverdraagzaamen en phariseeuwschen geest, die beslooten heeft, dat niemand zich zal mogen verlustigen, dan op eene wyze, geöorlofd gekeurd by deeze nieuwe Zedenhervormers.
De Aangeklaagden werden vry en schuldloos verklaard door de Vrederegters. Dan, met dit alles, hoe verre gaat het niet, dat eene zichzelve opgeworpen hebbende Societeit Spionnen houdt en betaalt, om in plaatzen van openbaare vermaakneeming binnen te treeden, ten einde aan hunne Zenderen zodanige berichten te brengen, als ergernis geeven aan hunne naauwgezetheid en Beuzelgeest in de Zedekunde!

Iets van den heere Richardson.

De Heer richardson hadt de voordeelen eener volledige opvoedinge niet genooten; zynes Vaders stand en omstandigheden, als zynde een Landman in Derbyshire, hadden zulks niet toegelaaten. Dr. young, aan wien hy een verhaal deedt van de menigvuldige zwaarigheden, met welke hy hadt moeten worstelen, vraagde hem, wat hem aanleiding hadt gegeeven om een Autheur te worden? Het antwoord was: ‘Toen ik ongeveer twaalf jaaren oud was, schetste ik, in weinige volzinnen, het karakter van zekeren Heer in het Kerspel, die voor een groot Heilige te boek stondt, doch aangaande welken ik geheel andere gedagten voedde. Zoo naauwkeurig, schynt het, was het karakter getroffen, dat, wanneer het, onder de hand, onder het oog van eenige byzondere goede Vrienden kwam, elkeen de trekken kon onderscheiden, en de schildery tot het waare Origineel terugbrengen, hoewel geen naam vermeld wierdt. Deeze gelukkige uitslag,

{==132==} {>>pagina-aanduiding<<}
zoo als gy ligt kunt denken, bragt my van tyd tot tyd in bekooring, om, tot eene of andere dagelyksche uitspanning, tot myn eigen vermaak, myne pen verder te beproeven; tot dat ik, hoewel eerst naa verloop van eenige jaaren, in goeden ernst my bepaalde tot onderwerpen, die myne verbeelding 't meest troffen, volgende steeds den gang myner natuurlyke neigingen.’
Te regt en zeer naauwkeurig merkt Dr. young aan, dat deeze Man, onder begunstiging alleen, of voornaamelyk, van de gaven der Natuure, door de voordeelen der Opvoedinge slegts een weinig ondersteund, op eenmaal, en volgens eigen vinding, eene nieuwe schryfwyze ondernam, en tot verwondering daarin slaagde. Ja, 't geen nog meer opmerking verdient, en in eenigen anderen Schryver zelden gezien is, hy begon en voltooide het plan, 't welk hy hadt ter hand genomen, voor eenen anderen geene plaats overlaatende, om het vollediger te doen worden, of zelfs in zyne voetstappen te treeden; en 't is zeker, dat niet één van alle de Schryvers, die het welhaast ondernamen hem na te volgen, hem op zyde, of zelfs op duizend schreden na hem naby is gekomen. Zyne manier van Romanschryven was en is met uitsluiting hem eigen, en zal het waarschynelyk wel blyven. ‘Ik beschouw hem,’ zeide Dr. young, ‘als een waarlyk groot natuurlyk Vernuft, zoo groot en overtreffende op zyne wyze, als shakespeare en milton op de hunne waren.’
De Heer shotbolt verhaalt, dat, wanneer de Heer richardson te Welwyn kwam, met den laatsten Spreeker van het Parlement onslow en andere goede Vrienden, om Dr. young te bezoeken, hy by den Heer shotbolt zynen intrek nam, omdat 'er ten huize van den Dr. geen plaats genoeg was; en dat hy, 's morgens ten vyf uure opstaande, twee van de beste Brieven in karel grandison, in een of twee morgens vóór het ontbyt, schreef.
De Heer onslow hadt groote agting voor hem, en hadt niet slegts den wil, maar ook de magt, om hem een' aanzienlyken en voordeeligen post ten Hove te bezorgen; doch de braave Man wilde nooit iets van dien aart aanneemen; zyne zaaken stonden zeer voordeelig, en hy bezat een goed kapitaal; meer behaagen vondt hy in zyn ampteloos leeven.

Antwoord van Burnet aan een dief.

Het is hard, zeer hard, Mylord! een Mensch, omdat hy een Paard gestolen heeft, op te hangen, zeide een Dief, die tot de galg was verweezen, tegen den braaven Richter burnet. Gy wordt daarom niet opgehangen, gaf hem deeze tot antwoord, omdat gy een Paard gestolen hebt; maar opdat 'er geen Paarden meer gestolen worden.


{==133==} {>>pagina-aanduiding<<}

Mengelwerk, tot fraaije letteren, konsten en weetenschappen, betrekkelyk.

Aanleidende en medewerkende oorzaaken, die aan Mahometh's Godsdienstleere eenen zo verbaazenden opgang gaven.

(Ontleend uit een Werk, getiteld: Horae Biblicae. Part Second; being a connected Series of miscellaneous Notes on the Koran, the Zend Avesta, the Vedas, the Kings, and the Eddas.)

‘In het opgegeeven Werk, 't geen aan Mr. butler, van Lincolns Inn, wordt toegekend, een Regtsgeleerde, die, te zijner uitspanninge, Godgeleerde stukken onder handen neemt, en de Kerklijke Geschiedenis beoefent, en deeze Horae Biblicae laat drukken, doch niet verkoopen, vinden wij eene opgave van de aanleidende en medewerkende oorzaaken, die de Leer van mahometh eenen zo verbaazenden opgang deeden neemen, en dezelve zo wijd verspreidden, welker plaatzing wij oordeelen voor een gedeelte onzer Leezeren niet ongevallig te zullen weezen.’

Indien men een Tijdvak, in de Christen-Jaartelling, zou moeten opgeeven, waarin de minste orde, de minste magt, de minste geleerdheid en de minste verstandhouding in Europa plaats greep, men hadt dan buiten twijfel te noemen de Eeuw, die onmiddelijk der Mahomethaanen Hegira voorging, en die daar op volgde.
Het Oostersch Rijk bevatte nog Griekenland, Thracie, Klein Asie, Mesopotamie, Syrie, Palestina, Egypte, Africa, en een gedeelte van Italie; doch het was uitgeput door eene opeenvolging van buitenlandsche Oorlogen en binnenlandsche Oneenigheden, alsmede door hervatte invallen en strooperijen der Barbaaren, door onderdrukking in de Hoofdstad, knevelarijen en uit-
{==134==} {>>pagina-aanduiding<<}
zuigingen in de Wingewesten, zwakke maatregelen, Legers zonder krijgstugt, en een Hof, waar de ongeregeldheid het voorzitterschap bekleedde. - Om den ramp te voltooijen, waren beide Kerk en Staat, ten tijde waarvan wij gewaagen, even zeer verzwakt door Kerklijke Geschillen en Vervolging daar uit gereezen. - De laatstgemelde omstandigheid was, in 't bijzonder, oorzaak van den snellen opgang des Mahomethaandoms.
Zeer kort naa de Oprichting des Christendoms, bragt eene geneigdheid tot, en gesteldheid op, de Wijsbegeerte van plato en pythagoras te wege, dat veelen zich, met eene overbodige maate van nieuwsgierigheid, bevlijtigden, om, 't geen men de Verborgenheid der Drieëenheid noemde, de Godheid en Menschheid van jesus christus, na te speuren.

	Jaaren naa christus.
Praxeas beweerde, dat 'er maar één Persoon was in de Drieëenheid; dat de Vader dezelfde was als jesus, die gekruist werd.	193
Dezelfde Ketterij werd, met eenige wijzigingen, omhelsd door noëtus.	239
Met een dergelijk begrip, om de Eenheid van het Godlijk Weezen te bewaaren, zonder het begrip van de Drieëenheid op te geeven, bragt sabellius de Drie Persoonen van de Drieëenheid tot een en het zelfde Weezen, zich zelven openbaarende door twee onderscheidene werkingen of kragten, van hemzelven voortgekomen, de Zoon en de Heilige Geest geheeten.	257
Arius stelde, om de dwaaling van sabellius te ontgaan, dat christus een Schepzel was, uit het niet getoogen, door den Vader, en bestaande door diens wil, maar geschapen vóór alle andere weezens, en deelde, door gifte van den Vader, in diens weezen en eere. - Hij werd door de Algemeene Kerkvergadering van Nice veroordeeld	325
Om de Medezelfstandigheid van den Zoon met den Vader te onderschraagen, beweerde apollinaris tegen arius, dat jesus christus geene menschlijke Ziel hadt. - Hy onderging de veroordeeling van de Zesde Kerkvergadering te Rome	377
In tegenstelling van hem, beweerde theodorus van Mopsueste, dat jesus christus eene Ziel	


{==135==} {>>pagina-aanduiding<<}


	Jaaren naa christus.
hadt, onderscheiden van het Woord, en daaden verrigtte, welke alleen aan die Ziel moesten toegeschreeven worden. Zonder zulks aan hem toe te kennen, zou men, zijns agtens, noodzaaklijk moeten stellen, dat de Godheid leedt, dat de Godheid in wijsheid toenam.	428
Nestorius zette dit stelzel verder voort, en beweerde het bestaan van twee onderscheide Persoonen in christus; de een was eeuwig, oneindig, ongeschapen; de ander kwam in den tijd te voorschijn, was eindig en geschapen. - Zijne Leerstelling werd veroordeeld door de Derde Kerkvergadering, te Ephesen gehouden	431
Eutyches verviel in een tegenovergesteld uiterste, beweerende, dat in jesus christus de Godlijke Natuur alleen bestondt, zijne Menschlijkheid daarin verzwolgen zijnde, als een drup waters in den Oceaan. Dus was het de dwaaling van nestorius, dat hij den Persoon verdeelde; de dwaaling van eutyches, dat hij de twee Natuuren van christus vermengde. - De Leerstelling van eutyches werd door de Kerkvergadering van Chalcedon veroordeeld in	451
In tegenoverstelling der Eutychiaanen, beweerden eenige Scytische Monniken de Stelling, dat de Tweede Persoon der Drieëenheid voor ons geleden hadt.	520
Paus joannes de Tweede keurde, in eenen Brieve aan Keizer justinianus, deeze Stelling goed, wanneer men verklaarde daardoor te verstaan, dat de Tweede Persoon der Drieëenheid in het vleesch geleden hadt.	534
De Eenheid van god, Drieëenheid der Persoonen in de Godheid, dus vastgesteld zijnde, alsmede de twee Natuuren en de Eenheid des Persoons in den Zoon van god bepaald zijnde, rees 'er een geschil over de natuur van diens Wil. - Theodorus, Bisschop van Pharan, in Arabie, beweerde, en sergius, de Patriarch van Constantinopole, nam dit gevoelen aan, dat, schoon 'er twee Natuuren in christus plaats hadden, 'er maar één Wil bij hem gevonden werd. - Dit gaf hun en hunnen Aanhangeren den naam van Monotheliten. - Deezer Ketterij werd veroordeeld op de Kerkvergadering te Rome in	649


{==136==} {>>pagina-aanduiding<<}

Marcianus en leo, diens onmiddelyke Opvolger op den Throon van Constantinopole, bekragtigden de Besluiten der Kerkvergaderinge, te Chalcedon gehouden, met al hun vermogen.
Keizer justinianus vaardigde veele nieuwe Wetten uit tegen de Ketters, Heidenen, Jooden en Samaritaanen, en deedt dezelven met groote strengheid handhaaven. Aan allen gaf hij de keuze, dat zij het Regtzinnig Geloof te omhelzen hadden, of, het Land ruimende, in Ballingschap te gaan. Het aantal der geenen, die de Ballingschap verkoozen, was groot. De drie Arabien booden hun eene veilige wijkplaats aan: derwaards begaven zij zich.
Verscheide gedeelten in den Koran slaan uitdruklijk op de Godgeleerde Geschillen, die, ten tijde waarop dezelve te voorschijn kwam, onder de Christenen heerschten, en drukken stellig uit, de tegenwerpingen, toen, in Arabie, tegen de Drieëenheid en de Godheid van christus, in zwang. - Het is de herhaalde taal in den Koran: Zegt niet, dat 'er drie Goden zijn; wagt u daar voor; het zal 'er u te beter om gaan; god is maar één god. 'Er zijn Ongeloovigen, die zeggen: waarlijk, god is christus, de Zoon van maria. - Het zijn zeker Ongeloovigen, die zeggen: god is de derde van de drie. - Dusdanige plaatzen wijzen onwraakbaar uit, dat mahometh een volstrekt tegenstander was van de Leer der Drieëenheid; zijn ijver, zijn geestdrift wekte eene talrijke menigte op, om in zijne maatregelen te treeden.
Alle berigten, wegens mahometh gegeeven, stemmen overeen, dat hij, van zyne vroegste jaaren, eene neiging tot den Godsdienst hadt, grooten ijver betoonde tegen de Afgoderij, en hartlijk wenschte, dezelve uit te rooijen. 'Er wordt verhaald, dat sergius, een Nestoriaansche Monnik, die neiging in mahometh ontdekte, toen deeze, dertien jaaren oud zijnde, zijnen Vader vergezelde na het klooster, waarin sergius zich onthieldt. - Naa zijn Huwelijk verdubbelde zijn ijver, en hij gaf zich over aan een bespiegelend leeven. Eenmaal 's jaars begaf hij zich, voor eene geheele maand lang, in eene bergspelonk, omtrent drie mijlen van Mecca gelegen, ten einde daar, zonder stoorenis, op godsdienstige onderwerpen te denken. Zijne maatigheid en ruime liefdegaven aan de armen verschaften hem eene algemeene hoogagting: zijne Godsvrugt was zo algemeen

{==137==} {>>pagina-aanduiding<<}
erkend, dat, wanneer 'er een geschil ontstondt, wie de eer zou hebben om den zwarten steen in den Tempel van Mecca te leggen, de eenpaarige stem des Volks hem daartoe verkoos. Zijne leevenswijze kon niet missen, de geestdrift van eene verbeelding, natuurlijk zo vuurig, nog bet aan te vuuren. Veertig jaaren bereikt hebbende, nam hij in 't openbaar het character eens Propheets aan, door god gezonden, om den Godsdienst van abraham en ismael in deszelfs zuiverheid te herstellen.
Mahometh vervoegde zich tot eene hem gaarne hoorende volksmenigte, die gewapend was, en gereed om hem te volgen met eene geestdrift, gelijk aan die, welke haaren voorganger aanvuurde. Deezer magtigen heirtocht kon noch het Oostersch, noch het Westersch Rijk wederstaan; terwijl de eerste, om zo te spreeken, onfaalbaare overwinningen die Legermagt aanzetteden tot de grootste onderneemingen, daaden van dapperheid deeden uitvoeren, die ongelooflijk scheenen, en zich over de wereld verspreiden, met al den ijver van Zendelingen, en de eerzugt van Overwinnaaren.
Zodanig was de uitslag dier onderneeminge, dat zij, in minder dan eene Eeuw, naa den aanvang der Hegira, (der Mahomethaanen begin hunner Tijdrekeninge, invallende in het 622 Jaar onzer Christlijke Jaartellinge) de Godsdienstleer huns Aanvoerders verspreidde, van den Atlantischen Oceaan, tot Indie en Tartarye. Zijne Opvolgers heerschten in Syrie, Persie, Egypte, Africa en Spanje. Zints dien tijd zijn ze wel uit Spanje verdreeven, doch hebben zich meester gemaakt van de Koningrijken Visapour en Golconda in Indie, van de Eilanden Cyprus en Rhodes en de Cyclades, alsmede groote land-aanwinsten gedaan in Tartarye, Hongarye en Griekenland. - Over het algemeen gesproken, heeft de Leer van mahometh, van de Hegira af, tot heden toe, zich steeds wijder en wijder uitgebreid.


{==138==} {>>pagina-aanduiding<<}

Geneeskundige waarneming. Medegedeeld door G.W. van Toulon, Med. Doct. te Rotterdam.

Geduurende deezen Winter was in Utrecht, alwaar ik toenmaals de geneeskunde uitoefende, de voornaamste heerschende ongesteldheid van een zinkingagtigen aart, waartoe de sterke en aanhoudende koude, nu en dan met vogtigheid afwisselende, aanleiding gaf. In deeze constitutio regnans deelden vooral de Kraamvrouwen, zo zelfs, dat binnen korten tijd veele derzelven de ongelukkige slagtoffers wierden van deeze complicatie, hoedanige ik ten minsten sederd het jaar 1801 niet heb waargenomen. Het ophouden der kraamzuivering, verbazende opzwelling van den buik, met hevige, bij de geringste aanraaking vermeerderde, pijnen gepaard, en eene verkeerde richting der moedermelk naar denzelven; zie daar de merkwaardigste verschijnselen, door welke zich deeze complicatie aanduidde.
Den 27sten Dec. 1804 wierd ik in dergelijk geval ter hulpe geroepen bij eene Kraamvrouw, die 's daags te voren voor de eerste maal was bevallen, en door eene moeilijke verlossing veel had geleden. Niettegenstaande haar jeugdig en gezond gestel, lag zij nu afgemat, verstijfd, en op 't oog zeer verzwakt; zij klaagde over pijn en ligtheid in het hoofd, zo dat zij nauwlijks het kaarslicht verdragen kon, maar vooral over pijn in den buik, die meer dan gewoonlijk opgezet was, en op welken zij geene aanraaking kon verdragen. Er was slegts zeer geringe kraamzuivering, geen zog in de borsten, de pols koortsig, vol, doch niet hard of gespannen; de ademhaling, uit hoofde der buikpijn, belemmerd; de tong droog, en met een wit beslag bezet; zij had veel dorst, doch geen eetlust; het gelaat was als bij eene beginnende febris catarrhalis gastrica. Indachtig aan de natuurlijke dispositio subinflammatoria puerperarum, inzonderheid na eene moeilijke verlossing, stond ik in beraad, om eene aderlating te laten doen. Daar mij echter geene genoegzaame ontstekingsverschijnselen voorkwamen; daar, door de moeilijke verlossing, meer bloed, dan gewoonlijk, ontlast, en de lochiorum fluxus niet geheel opgehouden was; en daar de grasseerende epidemie niet zo zeer tot ontsteking overhelde, -
{==139==} {>>pagina-aanduiding<<}
zag ik hier van af, meer beducht zijnde voor eene verkeerde richting van het zog naar den buik; welke vrees, wegens de signa saburralia, die den verzwakten staat der buiksingewanden te kennen gaven, en wegens de in den laatsten tijd der zwangerheid verzuimde buiksontlasting, bij mij zeer toenam. Mijne indicatie was deeze: de epidemische ongesteldheid larga diaphoresi van de status puerperii weder af te scheiden; de uit dezelve voortvloeiende verkeerde richting der moedermelk voor te komen, of, dit niet meer mogelijk zijnde, te verbeteren; en, eindelijk, in de gevaarvolle gevolgen deezer
verkeerde richting te voorzien. - Om nu hieraan te voldoen, zorgde ik, dat het sluitlaken, 't welk geheel los was, eene zagte en gelijke stevigheid aan den opgezetten buik gaf, om daar door ten minsten eenigen wederstand te bieden aan de in den buik opgehoopt wordende vogten; liet de borsten aanhoudend met warme gortpappen bedekken, om dezelve tot het ontvangen der melk geschikter te maaken, en tevens den toevloed van vogten derwaards te leiden, (op den buik zelven liet ik geen pap leggen, waarvan, wel is waar, eenige ontspanning en vermindering van pijn te wagten was, doch te gelijk ook sterkere ophooping van vogten, en gevolglijk vergrooting der voornaamste ziekte-oorzaak) en schreef, ten einde de werkzaamheid der huid te herstellen en te vermeerderen, om aldus de in deeze omstandigheden zo gewoone roosagtige ontsteking der buiksingewanden voor te komen, het volgend mengsel voor: ℞ tart. emet. gr. j. rob. samb. ℥j sijr. alth. F. ℥β, aq. coct. ℥xvj. m.s. om 't uur een grooten theekop vol, lauw.
Den 28sten Dec. de nacht rustloos doorgebragt; de buik veel sterker opgezet en niet minder pijnlijk; de fluxus lochiorum nu geheel opgehouden; voor 't overige dezelfde toestand. Ik wilde nu aan mijne gemaakte indicatie met meer kracht voldoen. Een emeticum, waardoor zo dikwerf metastases lacteae voorgekomen en eene goede richting aan het zog gegeven wordt, van 't welk ik ook zelve de beste gevolgen heb waargenomen, vooral wanneer 'er te gelijk saburra gastrica aanwezig was, durfde ik, uit hoofde der hevige pijnen, niet geven. Ik trachtte dus op eene zagtere wijze mijn oogmerk te bereiken, en schreef hiertoe 't volgend mixtuur voor: ℞ camphor. gr. vj. pulv. rad. ipe-, cac. gr. viij. opii pur. gr. j. gumm. arab. ℥β rob samb. ℥j

{==140==} {>>pagina-aanduiding<<}
aq. coct. ℥xij m.s. om 't half uur 2 lepels, en liet haar veel amandelmelk of kamillen-thee drinken; voorts beval ik, dat de borsten, ofschoon nog geheel zonder zog zijnde, deezen dag drie of viermaal door eene zuigster moesten worden doorgetrokken, en liet ook de regio pubis, ter bevordering der kraamzuivering, met eene gortpap bedekken. - Des avonds vond ik den buik ontzettend sterk opgezet, echter iets minder pijnlijk; de Vrouw had nu en dan geringe nauseae na 't gebruik van het mixtuur gehad, en was vrij sterk aan 't zweeten geraakt; ik liet haar op dezelfde wijze voortgaan, uitgenomen eenige verandering in het mixtuur: ℞ pulv. rad. ipecac. gr. viij. camph. gr. jv. vitell. ovi N. 1 aq. samb. ℥vj. m.s. om 't half uur 1 lepel: ook liet ik een olij-klijsteer appliceeren, om zo veel mogelijk de prikkeling in het darmkanaal te verdooven. (Ontlasting te bezorgen, het zij door de zagtste laxantia, het zij door gering prikkelende clijsmata, vond ik niet alleen niet noodzakelijk, alhoewel ik mij verzekerd hield, dat eene groote menigte drekstoffen in de darmen aanwezig was, dewijl toch de dagelijksche ondervinding leert, dat de veelvuldige, meestal verharde, drekstoffen bij Kraamvrouwen niet scherp zijn, en dikwijls zonder eenig nadeel geduurende veele dagen in de darmen opgehouden worden; maar in dit geval zelfs zeer schadelijk, omdat daardoor, de ruimte vermeerderende en de wederstand verminderende, des te meer gelegenheid voor congestien naar den buik moest gegeven worden; behalven de hier zo zeer te vreezen prikkeling van het darmkanaal, een onvermijdelijk gevolg ook van de zagtste ontlastmiddelen.)
Den 29 sten 's morgens was de toestand der Lijderesse iets verbeterd; de nacht onrustig, doch onder zeer overvloedig en verligtend zweet, doorgebragt; op het clijsma geene drekstoffen gevolgd; de pols bleef koortsig; de ademhaling was ruimer; de tong nog beslagen, echter aan de randen zuiver en vogtig; de borsten even slap; de buik nog zeer sterk opgezet, maar minder pijnlijk; veele borborijgmi en ontlasting van eenige winden en van een weinig witten slijm; iets, 't welk in dergelijke gevallen niet zeldzaam is. Ik vermeerderde nu weder de dosis der ipecacuanha, haar voorschrijvende pulv. rad. ipec. gr. xvj camphor. gr. vj gumm. arab. Ʒij rob samb. ℥j aq. coct. ℥vj m.s. om 't

{==141==} {>>pagina-aanduiding<<}
half uur 1 lepel, mits 'er geen vomitus volgde: met de pappen op de borsten en ad pubem, en met het van tijd tot tijd doortrekken der eerstgemelde, wierd voortgegaan, en het olij-klijsteer herhaald. - 's Avonds vond ik den toestand onzer Lijderesse vrij wat verbeterd: deezen dag waren 'er veele winden geloosd, en ook weder eenig wit slijm ontlast; 'er begon een weinig zog in de borsten te komen. Ik liet nu den buik wat vaster inspelden, en voor 't overige met dezelfde geneeswijze voortvaaren.
Den 30sten Dec. de nacht rustiger doorgebragt, onder een aanhoudend zeer sterk zweet; tegen den morgenstond was 'er eene zeer rijkelijke ontlasting van dikke drekstoffen geweest; de borsten waren wat meer opgezet; de buik dunner en veel minder pijnlijk; in 't geheel was haar toestand aanmerklijk verbeterd. Ik hield mij nog aan dezelfde behandeling, liet nu ook het Kind, tot dus verre met pap gevoed, van tijd tot tijd aan de borst leggen, en stond de Vrouw, die nu eenig voedsel begeerde, toe, wat beschuit met melk te gebruiken. - 's Avonds wederkomende, vernam ik, dat zij nog eene sterke buiksontlasting van dikke drekstoffen gehad had. - Deezen, als ook de drie volgende dagen, bleef zij op dezelfde wijze voortgaan; terwijl zij iederen dag, onder een aanhoudend zweet, groote vorderingen maakte, en de lichaamswerkingen allengskens eene betere richting verkregen.
Den 3den Jan. 1805. durfde ik, zonder eenige vrees, daar zij zich voor 't overige redelijk wel bevond en mijne indicatie volvoerd was, de nog aanwezig zijnde onreinigheden der eerste wegen door zagte ontlastmiddelen opruimen, en schreef haar deswegen mann. el. ℥j ten gebruike voor; en den 5den Jan., om dezelfde reden, het volgende mixtuur: ℞ mann. el. sijr. ros. s.c.s. 
{== afbeelding 	==} {>>afbeelding<<}
    
. ℥j tart. vitriol. Ʒjv. aq. menth. ℥vj. m.s. om het uur 1 lepel: zijnde toen alle tekenen van eenig gevaar geheel en al verdwenen. Na aldus weinige dagen de eerste wegen genoegzaam gezuiverd en vervolgens versterkt te hebben, had ik het genoegen, mijne Patiente als eene vrij gezonde voedster haarer zuigeling te verlaten.

Aanmerking van den Redacteur.

Hoe zeer de Heer van toulon de zagte ontlastmiddelen in dit geval afkeurt, moest toch de Ipecacuanha,

{==142==} {>>pagina-aanduiding<<}
zodanig per Epicrasin gegeeven, eindelijk, indien 'er geene braaking op volgde, als een zagt purgeermiddel werken. Zou men daaraan niet voornaamelijk de herstelling deezer Kraamvrouwe te danken hebben?




Over den oorsprong van het wasch.

Door F. Huber.

Mijne Heeren, Schrijvers der Vaderlandsche Letteroefeningen!

UEds. zullen mij en de Weetenschappen veel dienst doen, met het volgende in uw geëerd Maandwerk te plaatzen.

b. tieboel.
Groningen, 1805.

Het was mij bekend, dat de Bijen op de Antherae der Bloemen aazen; dat zij de kunst verstaan, dezelve te openen, en het stof aan haare agterpooten mede te neemen. Men heeft waargenomen, dat de korreltjes van dit Bloemstof in 't water opzwellen, daarop een olieagtig vogt agterlaatende. Men besloot uit menigvuldige proefneemingen, dat zij de samenstellende deelen van het Wasch in zich bevatteden, 't geen nog eerst afzonderlijk, in 't lighaam der Bijen, moest bewerkt worden, om dat men, volgens de proefneemingen van reaumur, geen buigzaam Wasch konde verkrijgen uit het Bloemstof.
Ik had dit gevoelen ook aangenomen: doch eene waarneeming van burnens veranderde geheelenal mijne meening. Men zou den waaren oorsprong van het Wasch reeds vroeger ontdekt hebben, wanneer men had willen twijffelen dat men dien niet kende.
Ik was in 1793 in Zwitzerland. De Pachter van mijn Landgoed had veele Bijen, welkers stokken reeds van 't voorige jaar bevolkt waren; de schijven in deze stokken, of korven, strekten tot op den bodem, weshalven 'er geen plaats ware voor nieuwe; en desniettegenstaande bemerkten wij, dat de Werkbijen eene merkelijke hoeveelheid Bloemstof bijeenbragten. Bij dezelfde Bijen waren ook eenige jonge Zwermen, welke eerst voor twee dagen in de korven waren gekomen, waar van zommige reeds begonnene, andere grootere schijven hadden: 'er moesten echter overal nog ledige plaatzen gevuld en veel werks verricht worden. Ech-
{==143==} {>>pagina-aanduiding<<}
ter bragten, zo als wij met verwondering waarnamen, de Bijen uit deze korven geen Bloemstof; hoewel zij werkelijk tot aanbouw van nieuwe schijven, en tot in orde brenging van de reeds begonnene, arbeidden. - Van waar kreegen zij nu de stoffen tot derzelver opbouw? - Volgens deze waarneemingen besloten wij, dat zij dezelve niet vonden in het stof der Antherae, en dat zij het laatste tot een geheel ander gebruik moesten aanwenden. Intusschen vonden wij, dat zich deze bijzondere verschijnzelen nog moesten laaten ophelderen, zonder daarom de veronderstelling van reaumur te laaten vaaren, als men aannam, dat de Bijen in de oude korven, alleen voor de volgende nooddruft der bewoonderen, zo veel pollen in de celletjes verzamelden, en dat die van de jongste Zwermen daarom, in de eerste dagen, niets uiterlijks aan de pooten medebragten, dewijl zij nog geene celletjes hadden, waar zij het konden nederleggen, en het tot opbouw van dezelve toereikend was, om dat zij zich, op de bloemen, alleen met Bloemstof verzadigden, en het in haare maagen tot volkomen Wasch bewerkten. - Om dezen twijffel weg te neemen, namen wij de volgende Proeven.
I. Proef. Met gevangen gehoudene Bijen, welke alleen Honing tot voedzel hadden. Het was de vraag, of de Bijen het Bloemstof moesten eeten, om daar van Wasch te kunnen maaken? Tot beantwoording van deze vraage was niets anders noodig, dan de Bijen, in haare korven, op te sluiten, en dus te verhinderen dat zij het konden verzamelen en eeten. Men sloot dus, den 24 Meij, een Zwerm, met den noodigen voorraad van door wat water verdunde Honing, in eene korf; zorg draagende dat de lucht wel kon verfrischt worden, maar dat de Bijen niet konden uitvliegen. - Zij waren in den beginne zeer onrustig, doch werden stil, daar men de korf op eene koele en donkere plaats zette. Na vijf dagen liet men ze, in een gesloten kamer, uit de korf; wij vonden al de Honing verteerd, en zagen met verwondering, in 't bovenste der korf, vijf schijven van het schoonste Wasch, 't welk volkomen wit en zeer brokkelig was.
Mogelijk zal iemand hier op antwoorden, dat deze Bijen, geduurende haare vrijheid, 's avonds te vooren, of zelfs op den dag dat men ze had opgesloten, genoeg

{==144==} {>>pagina-aanduiding<<}
Bloemstof in haare maagen en aan haare pooten hadden kunnen verzamelen, om daar uit het in de korven gevonden Wasch te bereiden. Om dit te onderzoeken, sloot men, den 28, denzelfden Zwerm onder eene korf, met een gedeelte Honing. Deze proef duurde niet zo lang; want reeds op den avond van den tweeden dag bespeurde men, dat de gevangene Bijen in Wasch werkten, en op den volgenden dag vond men vijf schijven, even zo regelmaatig en zwaar als de voorige. Men herhaalde deze proefneeming, met dezelfde Bijen, nog vijf maalen, met het zelfde gevolg: de Honing was verteerd, en 'er was op nieuw Wasch gemaakt; weshalven wij nu niet meer konden twijffelen, dat de Honing daartoe alleen, zonder bijkomst van Bloemstof, de samenstellende deelen geleverd had.
II. Proef. Met een Bijenstok, waaruit alle Honing was genomen, en waarin alleen Bloemstof en Vruchten, tot voedzel der Bijen, gelaaten was. Ik hield het voor nuttig, deze omgekeerde proef te doen, om te ontdekken, of de Bloemstof de plaats der Honing niet konde vervangen, om, als de Bijen van de laatste beroofd zijn, Wasch te bereiden. Ik sloot een Zwerm onder eene glazen klok, waarin een schijf, alleen uit Bloemstof bestaande, gedaan was, en waarin de Bijen alleen door Vruchten gevoed werden. - Deze Bijen maakten geen Wasch, en bouwden, geduurende eene gevangenis van agt dagen, geen een celletje.
Ik wilde deze proef herhaalen, tot bevestiging der waarneeming van burnens, door de zich in vrijheid bevindende Bijen, in zeker opzicht, in denzelfden staat te stellen, als de door ons opgeslotene. 'Er was toen ter tijd geen Honing in de Bloemen. Zij vonden alleen Bloemstof, en maakten geen Wasch. Men kan spoedig aan de kleur van het Wasch zien, of dit laatste het geval zij; want in 't begin zijn de celletjes wit, doch worden ras geel, door den tijd bruinagtig, en, als de stokken ouder zijn, hebben de schijven eene zwartagtige schaduw. - Hieruit nu kan men gemakkelijk beöordeelen, of de Bijen op denzelfden tijd in Wasch werken, dan of dat werk afgebroken is: men behoeft slegts den stok op te ligten, en den ondersten rand der schijf te bezien. Men kan altijd aan den reuk, welke uit de stokken uitwaassemt, en aan de gedaante der Bijen, ontdekken, of de Bloemen Honing geeven: men

{==145==} {>>pagina-aanduiding<<}
ziet ze dan vereenigd en bij menigten in de korf komen, welke zich door de dikte en gedaante van haaren buik onderscheiden: bij zommigen, welke haaren buik vol Honing hebben gezoogen, is dezelve rolrond, en aan dezen koomt, bij uitsluiting, de naam toe van Waschbijen; bij anderen, die ander werk verrichten, behoudt de buik de eiformige gedaante, en deze neemt niet merkelijk toe in omtrek: dezen moet men Moederbijen noemen.
Als het weder gunstig was, hadden de Bloemen veel Honing in zich, en de Bijen waren zeer vlijtig in dezelve te verzamelen, welke de ouden, die geene schijven meer te bouwen hadden, in de celletjes nederleiden, of aan die bij haar waren uitdeelden; maar de Bijen der jonge Zwermen veranderden dezelve in Wasch, en bouwden vlijtig celletjes. Bijaldien het weder regenagtig, of dat 'er geen Honing meer in de Bloemen was, werden de Waschschijven niet grooter; men verzamelde dan alleen Bloemstof en lag dit in de celletjes; daarentegen wierd de vroeger ingezamelde Honing merkelijk verminderd, en men vond bijna niets meer bij de nieuwe Zwermen. Aanmerkelijk is het, dat de Electriciteit voor de afscheiding van het Honingzap in de Bloemen zeer gunstig is, en dat de inzameling voor de Bijen nooit rijkelijker uitvalt, en de beärbeiding van Wasch nimmer met meerder vlijt geschiedt, dan bij een zuidewind, als de lucht vogtig is en warm, en men voor onweder beducht is. Bij aanhoudende hitte, en daardoor ontstaan droog weder, kouden regen, en voornaamlijk noordewind, houdt de verzameling op.
III. Proef. Over het gebruik, 't welk de Bijen maaken van het Bloemstof. In de 2de Proef hadden de Bijen het Bloemstof niet aangeroerd, en men kon daaraan geene vermindering bespeuren. Ik mogt daaruit besluiten, dat het geen voor haar geschikt voedzel ware, en wist buitendien, dat de Bijen der jonge Zwermen, midden in den zomer, wanneer zelfs de velden met bloemen zijn bedekt, in gevaar zijn, van houger te sterven, bijaldien niet een bijzonder, in ons klimaat zelden voorvallend weder, de afscheiding der Honing in de Honingbuizen (Nectaria) begunstigt. - Waartoe dient dan dit Bloemstof, waarvan zij geduurende agt maanden een zo grooten voorraad verzamelen?

{==146==} {>>pagina-aanduiding<<}

Om zulks te ontdekken, bragt ik, in eene korf, welker Koningin onvruchtbaar was, en waarin de schijven veel Honing, maar geen Bloemstof bevatteden, in de plaats der eerste en twaalfde schijf, twee anderen, welke eijeren en wormen, van onderscheiden ouderdom, in zich hadden, en waarin alle celletjes, welke Bloemstof bezaten, zorgvuldig waren vernietigd, terwijl het vlieggat met traliewerk wierd gesloten. De Bijen geraakten geregeld, 's avonds naa zonne-ondergang, in de grootste onrust. Men moest ze uitlaaten. Zij hadden echter geene gelegenheid om Bloemstof te verzamelen. - Op den vijfden dag van haare gevangenschap wierden zij alle uitgelaaten, en men vond geen spoor van eijeren of wormen; twee koninglijke cellen, welke zij begonnen hadden, waren onvoltooid gebleeven; 'er waren geene wormen noch gelei, 't welk de poppen der Koninginnen in die cellen tot voedzel dient; zelfs hadden de gemeenschappelijke celletjes geen brij. 'Er wierden nu twee nieuwe schijven met brut, en de Zwerm in de korf gedaan, en men gaf haar naderhand eenige stukken van schijven, waarin andere Bijen Bloemstof verzameld hadden. De Bijen werden dit na eenige dagen gewaar, vatten het korreltje voor korreltje met de tanden, en bragten het in den mond; zij, die het meest daar van gegeeten hadden, gingen na de cellen der jonge wormen, staken 'er den kop in, en dit duurde langer of korter tijd. Na zes dagen liet men de Bijen 'er uit; vond het Bloemstof zeer verminderd; in alle celletjes, waarin wormen waren, vond men de gewoone brij; de meeste, echter, zo wel de gemeenschappelijke als de koninglijke, waren reeds gesloten, en de wormen waren bezig zich in te spinnen. Hier was dus alles in behoorlijke orde. 'Er ontstond ook niet de geringste wanorde onder de Bijen. Men moest dus besluiten, dat het Bloemstof het voedzel der poppen ware, en dat het gebrek daar aan, in de 1ste Proef, haaren dood, en de zichtbaare angst haarer voedsters, veroorzaakt had.
IV. Proef. Met Bijen, welke men de Honing en Bloemstof had ontnomen, en welke men met Zuiker dacht te voeden. Ik wilde door deze proef onderzoeken, of het 't zuikeragtig gedeelte der Honing ware, welk de Bijen in staat stelde, Wasch voort te brengen. Burnens sloot een Zwerm in eene glazen klok: één pond

{==147==} {>>pagina-aanduiding<<}
Canarij-zuiker, ter dikte van sijroop gekookt, diende tot voedzel. Verders zogt hij een' tweeden Zwerm met zeer zwarte Poeder-zuiker te voeden, en, omeene vergelijking te kunnen maaken, een' derden met Honing. De Bijen van alle drie stokken maakten Wasch; die met Zuiker het vroegste; dan de Zwerm door Honing gevoed. Een pond, tot de dikte van sijroop gekookte, en door eiwit gezuiverde Zuiker, gaf 10 dr. en 22 gr. Wasch, niet zo wit als die van Honing. Een gelijk gewigt van Poeder-zuiker gaf 22 dr. zeer wit Wasch. Wij herhaalden deze proefneeming zevenmaalen, met dezelfde Bijen; en wij konden dus niet meer twijffelen, of de Zuiker kon in Wasch veranderd worden, en dat het 't zuikeragtig deel der Honing ware, 't welk deze eigenschap bezat.
Als zeker konden wij besluiten:
1.) Dat het Wasch herkomstig is van de Honing.
2.) Dat buitendien de Honing het noodzaakelijkste voedzel is.
3.) Dat de Bloemen niet altijd Honing bezitten, zo als men geloofd heeft; maar dat de afscheiding daar van onderworpen is aan den invloed des dampkrings; en dat wij in ons klimaat maar weinige dagen hebben, waarin dit rijkelijk geschiedt.
4.) Dat de Bijen uit het zuikeragtig deel der Honing het Wasch bereiden; en dat de Poeder-zuiker meer Wasch geeft, dan de Honing en de gerafineerde Zuiker.
5.) Dat het Bloemstof niets ter bereiding van het Wasch bijbrengt; dat het ook geen voedzel is voor volwassen Bijen, en dat zij het ook niet voor dezelve verzamelen.
6.) Dat het Pollen, of dit Stof, alleen een voedzel is voor jonge Bijen; doch dat het eerst eene bijzondere bewerking in de maag der Bijen moet ondergaan: dat men ook nooit, zelfs niet door het beste Microscoop, iets van de korreltjes en de huidagtige schillen van het Bloemstof, in de, voor de jongen, daar uit bereide Brij, heeft ontdekt.


{==148==} {>>pagina-aanduiding<<}

Wijze om van honig suiker te bereiden.

Door den Heer Cavezzali.

Hoewel iedereen weet, dat de honig een mengzel van suiker en eene slijmagtige stoffe is, verstaan, egter, weinige menschen de kunst om deeze twee zelfstandigheden van elkander te scheiden. Zelf zijn wij van oordeel, dat 'er tot nog toe, ten dien oogmerke, geen zeker voorschrift bekend is; de menigte proeven, van tijd tot tijd in 't licht gegeeven, dienen daar van ten bewijze. Van de herhaalde proefneemingen, in laatere dagen te werk gesteld, en die ons schijnen van eenig nut te zullen kunnen weezen, zullen wij die van den Heere cavezzali vermelden.
In 't eerst was deeze Scheikundige van meening, door middel van doove koolen, de suiker van het slijmerige te kunnen scheiden. Doch hij vernam welhaast, dat de uitgetrokkene zelfstandigheid smolt, wit wierdt, het metaal, waarover men dezelve uitspreidde, deedt lichten, en eindelijk, dat zij, om gezuiverd te worden, aan een zekeren graad van hitte zijnde blootgesteld, de deelen, welke konden uitdampen, de metaalen der gereedschappen aantastten; waaruit hij met reden besloot, dat 'er eenig zuur met deeze suiker was gemengd, en dat de onmogelijkheid, om de kristalliseering te bekomen, aan dit zuur moest worden toegeschreeven.
Hij veranderde derhalven van maatregel, en ging op de volgende wijze te werk: In een aarden vat deedt hij eene zekere hoeveelheid honig, stelde dezelve aan eene gemaatigde warmte bloot, schuimde dezelve verscheiden reizen, en deedt ze vervolgens in een zeef. Het doorgezeegen vogt wierdt van nieuws in het aarden vat gegooten, en op een fornuis boven een gemaatigd vuur geplaatst.
Thans stampte hij eijerschaalen, welke hij over dehonig strooide; dit poeder, met de honig zorgvuldig vermengd zijnde, veroorzaakte, eenige oogenblikken daarnaa, eene aanmerkelijke opbruisching. Hij hieldt aan met roeren, en voegde 'er gestampte eijerschaalen nevens, ter volkomene verzadiginge toe; nu nam hij het vat van het vuur en liet het staan.
Naa verloop van eenigen tijd vertoonde zich op de

{==149==} {>>pagina-aanduiding<<}
oppervlakte een dikschuim; eenige flokjes slijmerige stoffe bleeven in het vogt hangen; om het volkomen helder te doen worden, was hij genoodzaakt, het vogt door een zeef te gieten. Langs deezen weg verkreeg hij een siroop, die niets van de zuure hoedanigheden der honig bezat.
Een gedeelte deezer siroop deedt hij in een welgeslooten aarden vat, en bewaarde het aldus op eene plaats van gestadig gelijkmaatige warmte: het ander gedeelte stelde hij aan uitdamping bloot, en verkreeg daarvan suikerkristallen.
Naa verloop van vier maanden onderzogt hij de suiker, welke hij in het vat bewaarde, en bevondt dat 'er gekristalliseerde suiker op den bodem was gezakt; hij goot het vogt af, onderzogt de kristallen, naa dezelve alvoorens te hebben doen droogen, en bevondt ze aan die der gewoone suiker volmaakt gelijk; doch zij waren roodagtig van kleur, en trokken de vogtigheid des dampkrings aan. Hij wiesch ze in Alkohol, en ontnam haar aldus haare kleur en bovengenoemde aantrekkingskragt.
Om in deeze proeven gelukkig te slaagen, moeten, volgens den Heer cavezzali, de volgende regels worden in agt genomen.
1. De honig moet wit en gezuiverd zijn.
2. Zij moet met het wit van eijeren helder gemaakt worden.
3. De vaten, van welke men zich tot deeze onderscheidene bewerkingen bedient, moeten van aarde, en niet van metaal zyn.
4. De bodem van het vat moet alleen aan de onmiddelijke werking des vuurs worden blootgesteld: het vuur moet nooit de randen raaken, ter voorkominge dat de al te sterke warmte de slijmerige deelen raake.
5. Niet dan bij tusschenpoozen moeten de gestampte eijerschaalen onder de gesmolten honig gemengd worden, en alleenlijk bij wijze van overstrooijinge en onder gestadig roeren; zonder dit behoedmiddel zou het eijerpoeder brokken veroorzaaken.
6. Naa eene volkomene verzadiging neemt men het vat van het vuur, en laat het vierentwintig uuren staan.
7. Naa verloop van dien tijd schuimt men het vogt, giet het door een zeef, giet het af, en de uitdamping bespoedigt de kristalliseering.


{==150==} {>>pagina-aanduiding<<}

Nuttigheid van den witten maankop, ter geneezinge van de steeken van bijen en wespen.

De Heer weise, op zekeren dag met zijne Vrouw en een Kind van zes jaaren wandelende, liep voorbij eene volle Bijekorf. De Insekten vielen op de twee laatstgenoemden, en vooral op het Kind aan, 't welk luidkeels begon te schreeuwen, om hulp verzoekende. Straks geleidde de Vader zijnen Zoon in den tuin, alwaar hij eenige knoppen van Witte Maankoppen geplukt hebbende, het zap in de wonden goot. Oogenblikkelijk bijkans hieldt de pijn op, en het Kind was van nieuws wel te moede. Zelfs ontstondt 'er geene zwelling in de gestokene deelen, zoo als doorgaans gebeurt. Het zelfde uitwerkzel ondervondt de Moeder, die insgelijks van de Bijen gestoken was; en de zwelling, die zich bij haar reeds geöpenbaard hadt, verdween welhaast naa het gebruik van het geneesmiddel. Even veel baats heeft men bij dit hulpmiddel tegen de steeken der Wespen gevonden.

Leevensberigt van den, in de laatstvoorgaande eeuwe, vervolgden godgeleerde, Thomas Emlijn.

(Vervolg en slot van bl. 109.)

Emlijn, te Londen komende, trof eenige persoonen aan, genegen om hem opregt en liefderyk te ontvangen. Wanneer de Dublinsche Leeraars zulks vernamen, deedt het hun zo zeer leed, dat zij, door brieven, zich bevlijtigden om hem gehaat te maaken. Te Londen zich onthoudende, gaf hij een kort verhaal van zijn geval in 't licht.
Schoon emlijn allermismoedigstmaakende berigten ontving van de woede, welke tegen hem te Dublin woelde, oordeelde hij, naa eene afweezigheid van zes weeken, het noodig, tot zijne Familie weder te keeren. Bevindende dat en zijne begrippen en zijn persoon grootlijks gehaat waren bij veelen, die weinig van het

{==151==} {>>pagina-aanduiding<<}
stuk in geschil wisten, oordeelde hij aan zichzelven en bovenal aan de waarheid verpligt, te toonen, welke blijkbaarheden de Heilige Schrift opleverde voor de Leer, door hem omhelsd. Diensvolgens schreef hij zijn Nederig Onderzoek, wegens het Schriftuurlijk Berigt, ten opzigte van jesus christus; of een kort Bewijs, wegens diens Godlijkheid en Eere, volgens het Euangelie. (*)
Weinige dagen naa dat dit Werkje gedrukt was, hadt hij ten oogmerk, na Engeland weder te keeren. Maar eenige ijverzugtige Dissenters, van dit voorneemen de weet gekreegen hebbende, beslooten te zijner vervolginge. Twee hunner, de een een Presbijteriaan, en de ander een Doopsgezinde, waren 'er voor om hem aan te klaagen; doch, op nader bedenken, oordeelde men die handelwijze te langzaam en te onzeker in haare werking. Mr. caleb thomas, de laatstgemelde dier twee Dissenters, maakte onverwijld van den Lord Opperregter (Sir richard pijne) verlof te krijgen, om emlijn en diens Boeken in verzekering te neemen. Thomas zelf vergezelde den Gevangenishouder van Newgate in de volvoering van dit werk, en betoonde zich bij het geding over emlijn vervolgens een ijverig beschuldiger.
Emlijn, met een gedeelte van den druk zijns Werks, in dier voege gegreepen zijnde, werd voor den Lord Opperregter gebragt, die in 't eerst weigerde, borgtocht te ontvangen; doch naderhand toestondt, dat het mogt geschieden met toestemming van de Schepensbank: dit verkreegen zijnde, vondt men twee persoonen, die zich borg stelden, voor agthonderd Ponden Sterlings, voor emlijn's verschijning. Dit viel voor in Februarij 1703; het verwijlde tot Paaschtijd, wanneer de groote Jurij een Bil uitbragt, waarin hij beschuldigd werd van Godslastering. Aan zulk eene beschuldiging kon hij zich in regten niet onderwerpen; hij kantte 'er zich tegen. Driemaalen werd de beschuldiging veranderd, eer men dezelve bepaalde; dit veroorzaakte een uitstel van het regtsgeding tot den 14 Junij 1703. Op deezen dag kreeg emlijn berigt van een aanzienlijk Heer des geregts, Sir richard levins, naderhand Opperregter

{==152==} {>>pagina-aanduiding<<}
van de gemeene aanklagten, dat het hem niet zou vrijstaan, vrij te spreeken, maar dat men met hem zou handelen, als met een Wolf, zonder de jagtregelen in acht te neemen; en hij werd welhaast overtuigd, dat dit geen ongegrond zeggen was.
De beschuldiging hieldt in, dat hij een Boek geschreeven en uitgegeeven hadt, waarin hij godslasterlijk en boosaartig beweerde, dat jesus christus niet gelijk was aan god den Vader, maar aan deezen onderworpen; dat hij zulks gedaan hadt met een oproerig oogmerk. Emlijn wist, dat het bezwaarlijk zou vallen, hem te overtuigen, dat hij Schrijver was van het vermelde Werk; en, hem geene vraage ten dien opzigte gedaan zijnde, oordeelde hij zich niet verpligt, aanklaager van zichzelven te weezen. Wanneer de vervolger zich niet in staat vondt om voldingende getuigenissen daar voor bij te brengen, zondt men om Mr. boijse. Deeze Heer, ondervraagd over 't geen emlijn gepredikt hadt over de stoffe van dit Boek, erkende, dat hij niets, rechtstreeks daartoe betrekkelijk, van den kanzel hadt doen hooren; maar alleen het een en ander, 't welk grond gaf tot vermoeden. Mr. boijse, verder gevraagd, wat emlijn, in het bijzonder onderhoud met de Leeraaren, verklaard hadt, antwoordde, ‘dat die verklaaring zijnen Broederen was voorgekomen nabij het Ariaansche gevoelen te komen.’ - Schoon dit alleen bewees de overeenkomst van het Boek met emlijn's gevoelen, wrogt het egter sterk op de Jurij, en strekte meer dan iets anders, om eene beschuldiging tegen hem uit te brengen. De Raad der Koninginne, bewust dat dezelve alleen vermoeden kon aanvoeren, beweerde, dat sterk vermoeden zo goed was als overtuigend bewijs: dit begrip werd ondersteund door den Lord Opperregter, die het voor de Jurij ophaalde. In 't kort, de storm liep zo heftig, dat emlijn's voorspraaken 'er niet tegen op konden. Dit alles, egter, betrof alleen de daad van zijn schrijven des Boeks; de groote hoofdzaak bleef over, of de uitdrukkingen, in de aanklagte bijgebragt, Godslastering behelsden. Dan over dit stuk werd in 't
geheel niet gesproken. Emlijn's voorspraaken durfden die snaar niet roeren; en het stondt hem niet vrij, voor zichzelven te spreeken. De Jurij verklaarde hem schuldig; wegens welke verklaaring zommigen naderhand berouw hadden. De veroordee-
{==153==} {>>pagina-aanduiding<<}
ling daar zijnde, bragt de Schepensbank in 't midden, dat emlijn aan de Kaak zou te pronk gesteld worden: maar men verwijlde met het vonnis te strijken tot den 16 Junij, den laatsten dag der zittinge. In dien tusschentijd was emlijn in de algemeene gevangenis geworpen. Mr. boijse betoonde zich zeer begaan met zijnen geweezen Amptgenoot, en stelde alles, wat hij kon, te werk, om het strenge vonnis, 't welk de Schepensbank geöpperd hadt, te voorkomen. Men oordeelde het voegelijk, dat de Heer emlijn aan den Lord Opperregter zou schrijven. Hij deedt zulks. Zijn brief was van zulk een ernstigen en treffenden inhoud, dat dezelve meer hadt behooren uit te werken. - Wanneer hij verscheen om zijn vonnis te hooren, werd door een der Raaden van de Koninginne (Mr. boderick) in 't midden gebragt, dat hij zijn gevoelen zou herroepen; doch hiertoe wilde hij niet verstaan. De Lord Opperregter ging derhalven voort met het strafvonnis op te maaken. 't Zelve kwam hier op neder: dat hij een jaar lang gevangen zou zitten, duizend Ponden Sterlings aan de Koningin als eene boete betaalen, en, tot dat die betaald waren, gevangen blijven, en dat men van zijn volgend goed gedrag zich moest kunnen verzekerd houden. Aan de Kaak gesteld te worden, hadt hij, dit werd hem aangezegd, verdiend; doch, dewijl hij een Man van Letteren was, zou dit niet geschieden; maar met een papier op zijne borst werd hij het Geregtshof rondgevoerd.
Dit strafvonnis, over stukken van enkele bespiegeling en geloof, werd door zommigen voor zeer streng en wreed gehouden: doch de Lord Opperregter schaamde zich niet, de genade van 't zelve breed uit te meeten, dewijl in Spanje en Portugal de straf niet minder dan verbranden zou geweest zijn.
Naa dat het vonnis uitgesproken was, werd emlijn overgegeeven aan de Sheriffs van Dublin, en in eene naauwe gevangenis opgeslooten. Bijkans vier maanden was hij ten huize van den Onder-Sheriff. Dan op den 6den October werd hij onverwagt overgebragt in de gemeene gevangenis, waar hij zich, met andere gevangenen, in een klein vertrek met zes bedsteden geplaatst vondt. Vijf of zes weeken bragt hij te deezer plaatze door; wanneer hij, in gevolge van een habeas corpus,

{==154==} {>>pagina-aanduiding<<}
op zijn verzoek, om zijner gezondheids wille, verplaatst werd in de Marshalsea, of het Marschalkshof. Hier meer gemaks hebbende, schreef hij, in 't Jaar 1704, eene Verhandeling, behelzende Algemeene Aanmerkingen op Mr. boijse's Verdeediging der waare Godheid van onzen Zaligmaaker jesus christus.
Te gemelder plaatze bleef emlijn tot den 21 Julij 1705. - Geduurende dien geheelen tijd hielden zijne voorige kennissen zich van hem verwijderd, en alle vriendschaps- en beleefdheids-betooningen hielden op, inzonderheid van aanzienlijke persoonen. Eenige weinigen van een' laageren rang, behoorende tot zijne voorige Gemeente, betoonden zich medelijdender en vriendlijker. Maar van allen waren de Leeraars der Dissenters te Dublin het verst van eenig vriendschapsbetoon verwijderd. Geen een hunner, Mr. boijse uitgezonderd, bewees hem den geringen pligt der menschlievenheid, om hem in zijne gevangenis te bezoeken: zij hadden zo veel medelijden niet met de ziel van hunnen dwaalenden Broeder, voor hoedanig eenen zij hem hielden, dat zij bedagt waren om hem van de dwaalingen zijns wegs terug te brengen.
Eindelijk werd, op de ijverige en herhaalde verzoeken van Mr. boijse, en de edelmoedige tusschenspraak van thomas medlicote, Esq., de menschlievende voorspraak des Hertogs van ormond, en het gunstig verslag van den Lord Kanselier, (Sir richard coxe, aan wien een Verzoekschrist van den gevangenen emlijn was overgeleverd) wiens uitgebragt verslag inhieldt, dat zulke bovenmaatig hoog loopende geldboeten tegen de wet streeden, die boete tot op zeventig Ponden St. verminderd, en deeze aan de Schatkist der Koninginne betaald. Twintig Ponden St. werden, bij wijze van schikking, geteld aan Dr. narcissus marsh, Aartsbisschop van Armagh, die, als Almoesenier der Koninginne, een eisch hadt van één Schelling op elk Pond St. van de geheele boete.
Emlijn, in het Marschalkshof gevangen zittende, predikte aldaar geregeld. Hij hadt 'er een vrij groote kamer voor zich zelven gehuurd, werwaards op Zondag eenigen, om schulden gevangen, hem kwamen hooren; ook vervoegden zich daar eenige van de geringste leden zijner voorige Gemeente. Dat deezen hem niet geheel verlieten, noch weigerden, god nevens hem te veree-
{==155==} {>>pagina-aanduiding<<}
ren, strekte emlijn tot groot genoegen in zijnen gevangen staat.
Onmiddelijk naa zijne slaaking keerde emlijn na Londen terug, waar eene kleine Gemeente voor hem werd opgericht, bestaande uit eenige weinige Vrienden, voor welken hij ééns op elken Zondag predikte. Dit deedt hij zonder daarvoor eenige wedde te trekken, schoon, ingevolge der erfmaakinge zijner Vrouwe van de goederen op de Kinderen, zijn inkomen gering was. De vrijheid van prediken, welke hij genoot, strekte tot groot misnoegen van verscheidene persoonen, inzonderheid van Mr. charles leslie, de bekende Non-juror, en Mr. francis higgins, de befaamde Rector van Balrudderij, in het Land van Dublin. Men bragt 'er klagten over in bij Dr. tennison, Aartsbisschop van Canterburij. Deeze groote en goede Kerkvoogd wist zeer wel, dat de Heer emlijn eene Vergadering te Londen hieldt, en was niet onkundig van 't geen hem te Dublin wedervaaren was; doch hij hadt zulke gunstige berigten van 's Mans character ontvangen, dat hij geene neiging altoos gevoelde om hem eenig leed of moeite aan te doen. Mr. higgins zelf lag hem niet ten laste, dat hij geschilstukken ten onderwerp zijner Leerredenen nam. Niettemin werd in een Vertoog in 't Laagerhuis, door de Koningin ten Jaare 1711 zamengeroepen, beweerd, dat 'er weeklijks Leerredenen gehouden werden, tot verdeediging van de grondbeginzelen der Unitarissen. Deeze beschuldiging was zo zeer van allen grond ontbloot, dat de Heer emlijn een Geschrift liet uitgaan met aanmerkingen daarover.
Naa verloop van eenige jaaren werd deeze Vergadering ontbonden, door den dood van de voornaamste persoonen, die dezelve hadden opgericht; en hiermede tradt emlijn af van de openbaare prediking, maar liet niet naa te arbeiden: want het overige van zijne dagen bragt hij vlijtig door, met, in eene verscheidenheid van Geschriften, de beginzelen, welke hij omhelsd en voor welke hij geleeden hadt, te verdeedigen. Wij vergenoegen ons met eene korte verslaggeeving.
Het eerste Stukje, door hem in 't licht gezonden, naa de slaaking uit de gevangenis, was een Brief aan den Eerw. Dr. willis, Deken van Lincoln, behelzende eenige vriendlijke aanmerkingen op diens Leerreden voor de Heeren van het Huis der Gemeente uitgespro-
{==156==} {>>pagina-aanduiding<<}
ken op den 5 Nov. 1705. Het oogmerk van deezen Brief was, aan te toonen, dat de straf der Papisten wegens den Godsdienst geen grond hadt in de Joodsche Wetten, en dat de Christenen wreeder vervolgers waren dan de Jooden. - In het Jaar 1706 gaf de Heer emlijn aan de wereld een zijner meest uitgewerkte Stukken, behelzende eene Verdeediging van den Eerdienst aan den Heere jesus christus op de beginzelen der Unitarissen; strekkende ter beantwoording van het geen, ten dien opzigte, gezegd was door Mr. joseph boijse, in diens Verdeediging der Godheid van jesus christus: waaraan toegevoegd is een Antwoord aan Dr. waterland over dit zelfde onderwerp. - Twee Stukken gaf emlijn uit in 't Jaar 1707; het eerste was getiteld: De Oppergodheid van god den Vader betoogd; strekkende ter beantwoording van Dr. sherlock's Bewijzen voor de Oppergodheid van jesus christus, of wat kan aangedrongen worden tegen de Hoogheid van den Eersten Persoon in de Heilige Drieëenheid. Het ander was, eene korte Verdeediging van des Bisschops van Gloucester's (Dr. fowler) Redenvoeringen, over de Nederdaaling van den Mensch jesus christus uit den Hemel, tegen Dr. sherlock's, den Deken van St. Paulus, Beschuldiging van Ketterij; met eene wederlegging van diens Nieuw Denkbeeld, in diens laatste Boek van de Schriftuurlijke Bewijzen voor onzes Zaligmaakers
Godlijkheid. - Ten Jaare 1708 liet emlijn drie Verhandelingen drukken, alle gerigt tegen Mr. leslie, behelzende Aanmerkingen op Mr. charles leslie's eerste Zamenspraak over het Sociniaansch geschil; eene Verdeediging dier Aanmerkingen, en een Onderzoek van Mr. leslie's laatste Zamenspraak, betreffende de Voldoening van jesus christus, gepaard met eenige Aanmerkingen op Dr. stillingfleet's waare redenen van christus Lijden. In dit Werkje wordt de Leer der Oneindige Voldbening tegengegaan. - Een van emlijn's zeldzaamste pennevrugten kwam ten Jaare 1710 te voorschijn; hetzelve liep over den Doop, en wel, of 'er eenige noodzaaklijkheid ware (op de gronden van Mr. wall's Geschiedenis van den Kinderdoop) voor het standhouden des Waterdoops onder de Naakomelingschap van gedoopte Christenen. Hoewel emlijn zijne veronderstelling met veel vernufts en geleerdheids beweert, vinden wij niet, dat hij veelen tot zijn gevoelen

{==157==} {>>pagina-aanduiding<<}
heeft overgehaald; schoon misschien derzelver aantal naderhand is aangegroeid. Emlijn gaf niets meer uit voor den Jaare 1715, wanneer hij een onderzoek over de oorspronglijke egtheid van 1 joh. V:7 in 't licht gaf; over welk onderwerp hij ook in de Jaaren 1718 en 1720 twee Stukjes schreef.
Terwijl emlijn in dit geschil bezig was, vondt hij tijdruimte tot de uitgave van andere Schriften. Hij liet ten Jaare 1718 drukken een Onderzoek van Dr. bennet's Nieuwe Theorie der Drieëenheid, of eenige Bedenkingen op zijn Vertoog over de eeuwiggezegende Drieëenheid, en diens Onderzoek van Dr. clarke's Schriftuurleer van de Drieënheid. - Dr. bennet's verklaaring van de Drieëenheid was zonderling, en helde tot het Sabellianismus over; te welker oorzaake hij zich blootstelde voor de aanmerkingen van Trinitarissen en Unitarissen. Emlijn wist, hoe zich te bedienen van de meeste misslagen, door Dr. bennet begaan. - Ten Jaare 1719 gaf emlijn drie Stukjes uit. Het eerste behelsde Aanmerkingen op een Boek, getiteld: De Leer der gezegende Drieëenheid vastgesteld en verdeedigd door vier Londensche Leeraaren, Mr. tong, Mr. robinson, Mr. smith en Mr. reijnolds; met een Aanhangzel over de Evengelijkheid der drie Persoonen, en Mr. jerieus Getuigenis wegens de vroegste Leer over dit stuk. Deeze vier Londensche Leeraars onder de Dissenters, die hunne bekwaamheden in het schrijven over dit onderwerp vereenigden, waren geen mannen van zo groote bekwaamheden, dat zij gerekend mogten worden onder de ontzaglijkste vijanden, met welken emlijn te kampen hadt.
Emlijn gaf vervolgens in druk een waar Verhaal van de Handelingen der Leeraaren onder de Dissenters te Dublin tegen hemzelven, van de Vervolging hem aangedaan (op aanhitzing van eenige Dissenters), en van zyn Lijden, in gevolge daar van, wegens zijn Nederig Onderzoek na het Schriftuurlijk Berigt wegens den Heere jesus christus, 1702, 3, 4, 5. Hierbij is een Aanhangzel, behelzende des Schrijvers eigen en der Dublinsche Leeraaren berigt van het wederzijdsch geschil, met eenige Aanmerkingen daar over. Men heeft geoordeeld, dat dit Verhaal, nu gedrukt voor emlijn's Werken, eene strekking hebbe om anderen in zijne gevoelens over te haalen. Enkele waarheid moet, in de

{==158==} {>>pagina-aanduiding<<}
daad, het éénig stuk weezen, waarop men in elk gegeschil let; doch het ligt in de menschlijke natuure, dat men door zijdelingsche bedenkingen gedreeven worde. - De laatste Verhandeling, van emlijn gedrukt, was eene Beantwoording van Mr. trosse's Bewijzen, raakende den Heere jesus christus en de Godheid van den Heiligen Geest; ontleend uit diens Catechismus en Leerreden over lukas XXII:31.
Het strekte den Eerw. emlijn tot groot genoegen, te verneemen, dat de Leer, waarover hij zo veel geschreeven en waarvoor hij zo veel geleeden hadt, allengskens veld won, zo in Engeland als in Ierland. Nogthans durfde geen der Godgeleerden onder de Dissenters te Londen hem verzoeken om voor hun te prediken, uitgenomen de Leeraars van de Doopsgezinde Gemeente in Barbican. Deeze Heeren, met naame Mr. borroughs en Mr. (naderhand Dr.) james foster, verzogten, ten betoon van hunne verdraagzaamheid, hem meer dan eens om eene predikbeurt waar te neemen, en schaamden zich niet, hem openlijk voor hunnen Broeder te erkennen.
Omtrent het Jaar 1726, wanneer de geleerde Mr. james pierce, van Exeter, gestorven was, begeerden veelen emlijn daar tot Leeraar te beroepen, en hadden alles tot de volvoering van dit plan gereed gemaakt. Hij kreeg hier geene kundschap van, of hij verzogt, dat zij hiervan zouden afzien, hun bedankende voor de agtgeeving op zijn Persoon, zich verschoonende om hunne uitnoodiging aan te neemen, van wegen zijne klimmende jaaren en zwakheid.
Schoon emlijn afgezonderd leefde, vondt hij zich vereerd met de vriendschap van verscheide Persoonen, uitsteekende in geleerdheid en leevensstand. Hij was zeer gemeenzaam met Dr. samuel clarke. Die groote en braave Man, schoon hij in den beginne zich zeer omzigtig ten opzigte van emlijn gedroeg, gaf, hem nader hebbende leeren kennen, uitdruklijk te verstaan, welk eene hoogagting hij hem toedroeg, raadpleegde hem menigwerf over stukken van de uiterste aangelegenheid, en, niettegenstaande zijne doorgaande voorzigtig- en behoedzaamheid omtrent de menschen, liet hij zich bij emlijn met alle vrijheid uit. Clarke's zeggen tot hem was: ‘Ik kan bij u alles zeggen!’ - Een ander van emlijn's Vrienden was Mr. whis-
{==159==} {>>pagina-aanduiding<<}
tom, die, in het Berigt van zijn eigen Leeven, verscheide keeren van hem met groote hoogagting spreekt.
In 't Jaar 1731 schreef emlijn Waarneemingen op Dr. waterland's Begrippen, betreffende het Polijtheismus, het Ditheismus, des Zoons Medezelfstandigheid met en minderheid bij den Vader. In dit zelfde jaar vervaardigde hij eenige Stukken over het Leeven en de Gevoelens van Dr. samuel clarke. Deeze twee laatstgemelde Schriften werden der wereld niet medegedeeld, voor dat zijne Werken te gader zijn uitgegeeven. Zij maaken thans de laatste Stukken uit van het Tweede Deel.
De Eerw. emlijn, die uit den aart eene zeer vrolijke en leevendige gesteldheid bezat, genoot, in alle opzigten, eene groote maate van gezondheid, de Jicht uitgenomen, welke zijne gezondheid knakte, en, jaarlijks wederkeerende, hem het gebruik zijner beenen ongemaklijk maakte. De twee laatste jaaren zijns leevens werd hij veel zwakker; en omtrent één jaar vóór zijnen dood kreeg hij een zo geweldigen schok, dat men voor zijn leeven vreesde. Hij herstelde zo volkomen, dat hij den volgenden winter, schoon een vrij strenge, sleet zonder verderen aanval op zijne gezondheid. Op Vrijdag den 17 Julij 1743 werd hij 's nagts onverwagt ziek, doch herstelde zo verre, dat hij, geduurende eenige dagen, in staat was, met zijne Vrienden te spreeken, en hun te betuigen, welk eene voldoening hij genoot door de bewustheid van braaf gehandeld te hebben. Zijne ongesteldheid kwam weder, en hij stierf op den 30 Julij, negen-en-zeventig jaaren bereikt hebbende. Op den 16 Augustus hieldt Mr. j. foster eene Lijkreden over hem, waar in hij een tafereel van het uitmuntend en naar verdienste geschetst Character van deezen Godgeleerde ophangt. Zijn Character wordt desgelijks in 't breede opgegeeven in de Gedenkschriften van zijn Leeven, die sluiten met de verklaaring, dat hij een der schitterendste voorbeelden was van weezenlijke en ongemaakte Godsvrugt, van ernstige en redelijke Godsvereering, van standvastige en onbezweeke braafheid, en onverwinnelijke Christlijke kloekmoedigheid.
Het Lijk van emlijn werd begraaven in Bunhillfields, waar men een opschrift ter zijner gedagtenisse leest. Zijn Zoon, sollom emlijn, Esq., heeft het Leeven zijns Vaders uitgegeeven in 't Jaar 1746. Het

{==160==} {>>pagina-aanduiding<<}
werd ook geplaatst voor 's Mans Werken in twee Deelen in 8vo. 'Er is een Aanhangzel bij, behelzende eenige korte Geschriften van hem over verscheide onderwerpen. Mr. sollom emlijn, die in de Regtsgeleerdheid werd opgebragt, werd een uitmuntend Raadsheer. Hij werd gebruikt tot de uitgave van hales Historij of the Pleas of the Crown: deeze deedt hij verschijnen in den Jaare 1736 in twee Deelen in fol. met eene Voorreden en breede Aantekeningen. Hij stierf in den Jaare 1756, en liet één Zoon naa, nog in leeven, thomas emlijn, Esq., die het Beroep zijns Vaders volgt, en Lid is van de Koninglijke Societeit.
Zonderlingheidshalve, en als iets, 't geen in deeze dagen voor eene zeldzaamheid mag worden aangezien, voegen wij hier nevens de Beschuldiging, uitgebragt tegen emlijn.
‘De Jurij, voor onze Souveraine de Koningin, zegt en verklaart onder Eede, dat thomas emlijn, uit de Stad Dublin, de vreeze Gods niet voor oogen hebbende, noch ontzag betoonende voor den waaren en orthodoxen Christlijken Godsdienst, vastgesteld in het Koningrijk van Ierland, maar geheel vervoerd door aanblaazing des Duivels, en vermetel handelende over de Godlijkheid van onzen Zaligmaaker en Verlosser jesus christus, op den 8 Februarij, in het eerste Jaar der Regeeringe van onze Souveraine anna, door Gods Genade Koningin van Engeland, Schotland, Frankrijk en Ierland, Verdeedigster des Geloofs enz., te Merchants-keij, in de Parochie van St. Owen, in het Regtsgebied van de voorzegde Stad Dublin, schreef en deedt drukken een zeker snood en schandelijk Boek, getiteld: Humble Inquirij &c.; in welk Boek hij, de gezegde thomas emlijn, godloos, godslasterlijk, valschlijk en boosaartig beweert, bevestigt en verklaart het volgende: “Ik (te weeten de gemelde thomas emlijn) zie geen reden, waarom men zich zal verzetten tegen die Unitarissen, welke denken, dat hij (meenende jesus christus onzen Zaligmaaker en Verlosser) een genoegzaam Zaligmaaker en Heer is, hoewel hij (meenende jesus christus onzen Heer voorzegd) niet de eenige Opperste God zij. Niemand kan, met eenige reden, onderstaan te beweeren, dat hij (meenende denzelfden jesus chris-
{==161==} {>>pagina-aanduiding<<}
tus) zodanig is, uit zijne werken en bediening, als Koning zijner Kerke: naardemaal dit insluit, dat hij als zodanig (meenende jesus christus onzen Heer voorzegd) hulde moet doen aan god den Vader, door zijn Koningrijk aan hem
weder over te geeven; en de eigen uitdrukking, aan god den Vader, maakt het openbaar, dat 'er geen god de Zoon is, in den zelfden zin, of in dezelfde hooge waardigheid met den Vader. Indien, derhalven, jesus christus, in diens hoogste waardigheid beschouwd, minder is dan de Vader, (meenende god den Vader) hoe kan hij (meenende jesus christus, onzen Heer, als boven) dezelfde god weezen, aan welken hij (meenende jesus christus, onzen Heer, als boven) onderworpen is, of van denzelfden rang en waardigheid weezen? Zo dat ik (naamlijk de gezegde thomas emlijn) vrijlijk zo veel mag zeggen, dat de gezegende jesus, wegens zich zelven, verklaard heeft, dat hij de Hoogste God niet is, of gelijk aan den Vader, zo duidelijk als met eenige woorden kan worden uitgedrukt.” - En hij, de gemelde thomas emlijn, heeft in het gemelde jaar, op den gezegden dag, in de voornoemde Marschalks gevangenis, in de Stad Dublin, uitgegeeven het gemelde snoode en schandelijke Boek, met oogmerk om de rust en vrede van dit Koningrijk te verstooren, om de godvrugtige, waare en getrouwe Onderdaanen van onze gemelde Koninginne af te trekken van het waare en heilige Christlijke Geloof, in dit Koningrijk van Ierland gevestigd, tot een snood en schadelijk voorbeeld van anderen, en tegen de rust van onze meergemelde Koninginne, die thans haare kroon en heerlijkheid is,’ enz. enz.


{==162==} {>>pagina-aanduiding<<}

Berigt wegens de horologiemaakerijen in het land van Porentru, op de bergen en in de valeien van de Jura.

Het voormaalig Bisdom Basel, of het Prinsdom Porentru, 't welk, door de Wet van 23 Maart 1793, met Frankrijk vereenigd is, en tegenwoordig den derden en vierden Ring van het Departement van den Boven-Rhijn uitmaakt, beslaat den geheelen Noordelijken buitenrand van den Berg Jura, van Neufchatel en het Meir van Bienne tot aan de poorten van Basel, bevattende eene uitgestrektheid van tweeëntwintig mijlen in de lengte, en van eene ongelijke breedte van agt tot veertien mijlen.
Het is een dor en onvrugtbaar land, met bergen en rotzen bedekt, en met bosschen doorzaaid. Zijne naauwe wegen, engten en smalle paden, bij den naam van de Engten van Porentru bekend, maaken het ongenaakbaar, en tot den sleutel en het sterkste bolwerk van Frankrijk, aan den kant van den Rhijn en Zwitzerland, langs eene boogswijze strekkende Linie van ongeveer 36 mijlen.
Het bevat zeventig duizend inwooners, wier wooningen door de valeien hier en daar verspreid zijn, of op de toppen der bergen hangen. Deeze bevolking, die in de daad gering kan schijnen, in vergelijking van de overige gedeelten van Frankrijk, indien men de oppervlakte van den grond alleenlijk in aanmerking neeme, is, egter, zeer aanmerkelijk voor een land, omtrent hetwelk de natuur zoo karig is geweest, en alwaar men niets dan rotzen, bosschen, heivelden, onbebouwde gronden en weilanden aantreft. Zijne gewoone en zeer weinige voortbrengzels, met uitzondering evenwel van de ommelanden van Porentru en Bienne, alwaar de grond minder schraal is, zijn op verre na niet toereikende tot het plaatzelijk gebruik; en de inwooners, die altoos dringende behoeften hebben, zouden onder den last hunner berooidheid welhaast bezwijken, indien de nijverheid niet ter hunner hulpe ware toegesprongen. Bij ongeluk, evenwel, verspreidt zij haare weldaaden niet met eene gelijke hand over alle de streeken van dit gewest: de Jura schijnt de heillooze scheidlijn van haare heerschappij te weezen, of de slagboom, tegen haaren voortgang gesteld. Aan geene zijde diens bergs ontmoet men eene ambagtoeffenende, nijvere, werkzaame bevolking, terwijl de opgezeetenen van den westkant niets anders dan eenige smeederijen en eenige armoedige pottebakkerijen bezitten. Zij leiden een plantaartig leeven, en verkwijnen, om zoo te spreeken, in werkeloosheid en el-
{==163==} {>>pagina-aanduiding<<}
lende, terwijl hunne gelukkige nabuuren werkzaam zijn en rijk worden.
Onder de takken van nijverheid, aan welke dat gedeelte des lands van Porentru zijn tegenwoordig aanweezen is verschuldigd, bekleedt de Horologiemaakerij de eerste plaats. Natuurlijke voordeelen, het voorbeeld van Neufchatel, alwaar een Bestuur, door het vernuft van den grooten frederik, dien wijsgeerigen Monarch, geleid, de Kunsten aanmoedigde, en alwaar het horologiemaaken vooral zijne schatten uitstortte, in één woord hunne onafhankelijkheid, waren de bijzondere oorzaaken, die de opgezeetenen van dit landschap, omtrent het midden der jongstvoorgaande eeuwe, deeden besluiten, om, bij voorkeuze, op dit belangrijk ambagt zich toe te leggen.
In den beginne waren zij niets meer dan de werklieden van de Neufchatellers; dat wil zeggen, zij maakten voor hun raderen, kasten, en voorts meer andere onderscheidene stukken van een horologie. De burgers van Neufchatel wierden daardoor rijk, terwijl de werklieden in dit bedrijf slegts een sober bestaan vonden. Niet lang, egter, hieldt het aan, of men zag hen op hunne beurt Baazen worden.
Deeze baazen zijn horologiemaakers, die niet een eenig afzonderlijk stuk van het horologie vervaardigen, maar zich alleen bezig houden met het ineenvoegen van alle de deelen, welke ieder werkman, in het vak, hem bijzonderlijk toevertrouwd, gemaakt heeft. Honderd onderscheidene werklieden bedienen gelijktijdig een zeker getal van baazen, naar gelang van den tijd, tot het vervaardigen van het stuk, door hen verkoozen, noodig.
Van dat oogenblik af aan begon de horologiemaakerij onder hen opgang te maaken, en bragt hun, die 'er zich op toelegden, weezenlijke voordeelen aan. Welhaast verspreidde zich de zucht voor die kunst, en binnen weinige jaaren zag men dit weldaadig handwerk zijne werkplaatzen vermenigvuldigen, de gehugten in dorpen veranderen, aan vijftig of zestig gemeenten werkzaamheid en leeven tevens verschaffen.
Een onbekrompen bestaan en de gerieflijkheden des leevens waren intusschen niet de eenige oogmerken, waar toe men de voordeelen van het horologiemaaken aanwendde; ter verbeteringe van den landbouw deedt men ze tevens dienen, 't zij door het neemen van proeven, die gelukkig slaagden, 't zij door zich betere mest, betere werktuigen, betere rassen aan te schaffen, of door nieuwe landontginningen te onderneemen. Het is eene daadzaak, dat in de oorde, alwaar men op het horologiemaaken zich toelegt, de akkerbouw een veel bekoorlijker aanzien heeft, dan daar die kunst onbekend is. Hier kwijnt zij, terwijl overal, alwaar de koop-
{==164==} {>>pagina-aanduiding<<}
handel het noodig voorschot doet, om haare beoeffening zekerder te doen gelukken, en haar minder kostbaar maakt, zij zich in een bloeienden staat bevindt.
De schraale en bergagtige grond deezer landstreeke kan niet, gelijk die van het vlakke land, aan den landman het geheele jaar door werk verschaffen. De sneeuw, geduurende zes of zeven maanden het aardrijk bedekkende, doet al dien tijd het akkerwerk stilstaan; en de akkerman, tot op de wederkomst der lente binnen zijne hut opgeslooten, in stede van in heillooze werkeloosheid te verkwijnen, besteedt het ongunstig saisoen aan het horologiemaaken, en wordt beurtelings kunstenaar en akkerman. De oeffening van deeze voortreffelijke kunst onderhoudt bij hem, geduurende den winter, de zucht om bezig te zijn, die heilzaame werkzaamheid, die gewoonte van iets bij de hand te hebben, zonder welke geen leevensstand waardiglijk wordt vervuld; en wanneer de wederkomst der lente het hervatten van het akkerwerk beveelt, verre van hem tot een last te verstrekken, vindt hij, integendeel, daarin eene aangenaame afwisseling, eene soort van uitspanning.
In de landen van Courtelarij en Saignelegier ontmoet men geheele Dorpen, wier bewooners, geduurende den zomer, akkerlieden, en geduurende den winter horologiemaakers zijn. Mannen, vrouwen, kinderen, grijsaarts, elk werkt 'er aan het stuk, hem voegende; niemant is 'er ledig. Een schouwspel, der opmerkinge eens wijsgeerigen waarneemers overwaardig, is hetgeen deeze kunstoeffenende gezinnen in hunne enge en donkere hutten hem voorstellen. Maar indien de eenzaamheid, indien de vogtigheid deezer plaatzen het tegengestelde zijn van de luisterrijke werkplaatzen in onze groote steden, de kostbaare en fraai gewerkte stukken, welke uitde handen deezer eenvoudige bergbewooneren voortkomen, kunnen met die der vermaardste fabrieken wel vloot houden.
Zij, die in andere oorden zich op het horologiemaaken toeleggen, maaken 'er hun hoofdwerk van, en geeven 'er, met uitsluiting van andere bedrijven, zich geheel aan over.
Thans gaa ik van de daadelijke voortbrengzels der horologiemaakerij een verslag doen. Opdat mijne berekeningen niet in twijfel mogen getrokken worden, zal ik dezelve uit de echte en officieele opgaven ontleenen, in den jaare 1799, aan het Centraal Bestuur van het Departement te Porentru overhandigd.
De horologiemaakerijen in het landschap Porentru, sints de Omwenteling een vierde verminderd, leveren nog op dit oogenblik jaarlijks 80,000 Zilveren en 3,000 Gouden Horologiën.
Onder de laatstgenoemden vindt men Repetitiewerken, zamengestelde en Astronomische Horologiën, Horologiën met Sekondewijzers, met beweegende beelden, enz. het eene

{==165==} {>>pagina-aanduiding<<}

kostbaarder dan het andere. Den gemiddelden prijs, zo als zij in de werkplaatzen verkogt worden, gerekend zijnde op 120 franks, bedraagt zulks voor een getal van 3,000	360,000 fr.
Het vierde gedeelte der Zilveren Horologiën wordt gemaakt voor 21 franks, doch het grootste getal voor 24 à 30 franks; een vijfde gedeelte ongeveer voor 30 à 40 franks, en eene zekere hoeveelheid van zamengestelde Werken voor een veel hooger prijs. Het een door het ander op 27 franks gerekend, heeft men voor 80,000 Werken	2,160,000
	_____
	Te samen 2,520,000fr.
De Gouden Kassen worden gemaakt tegen 750 duizende deelen (millièmes), of 18 karaaten, en weegen doorgaans 20 à 22 grammes (5 gros à 5 gros et demi). Dus kosten de Kassen van 3,000 Horologiën ongeveer	160,000 fr.
De Kassen van 80,000 Zilveren Horologiën, ieder op 5 franks gerekend,	400,000
De overige grondstoffen van ieder Werk, op een gemiddelden prijs ten naasten bij gerekend, en voor dat zij van de hand des werkmans, aan de fabrieken verbonden, eenige hoegenaamde bewerking ondergaan hebben, kosten twee en een half frank, bedraagende voor 83,000	207,500
Het landschap Porentru ontvangt van Geneve, Neufchatel, en uit de fabriek van den Heer japij (*), de ruwe werken (ébauches), de vaste wijzerplaaten, de veeren en de wijzers. Voor arbeidsloon deezer stukken, moet men voor elk horologie nog 4 franks aftrekken, maakende voor 83,000	332,000
	_____
	1,099,500


{==166==} {>>pagina-aanduiding<<}


	Transport 1,099,500

Voor het keuren der Kassen, en voor inkomende regten van de opgenoemde stukken, moet men voor ieder Zilveren Horologie nog een halven frank rekenen, bedraagende voor 80,000	40,000
En tegen 4 franks van elk Gouden Werk	12,000
	_____
De somme, welke moet afgetrokken worden,	1,151,500
Derhalven bedraagt de zuivere opbrengst der Horologiemaakerijen	1,368,500
Doch, ten strengsten gerekend, kan men deeze somme met een voordeel van 10 ten 100 vermeerderen, welk de Horologiekoopers van het geheele getal deezer Horologiën trekken, wanneer zij dezelve in de fabrieken koopen; dat wil zeggen, op de oorspronklijke somme van 2,520,000 franks.	252,000
	_____
Derhalven brengt de Horologiemaakerij jaarlijks op, eene somme van	1,620,500 fr.

Intusschen bedraagt de geheele bevolking der Gemeenten, die het horologiemaaken bij de hand hebben, niet meer dan 15,000 Zielen; en dat der Werklieden, die deeze Horologiën maaken, de vrouwen en de kinderen, die met het hoofd des gezins, tot het welk zij behooren, arbeiden, 'er mede onder gerekend, en die geen patent hebben, bedraagt slegts 4,000 persoonen. Volgens deeze evenredigheid zouden zij ieder 405 franks jaarlijks winnen. Doch vermits zij allen niet even bekwaam zijn, zijn 'er, die veel meer verdienen, en de meerderheid daarentegen veel minder.

Vader Nicholas.

(Vervolg en stot van bl. 128.)

De goede Vader nicholas, onder het gewigt zijner herinneringen bezwijkende, kon zijne rede niet voleindigen, en was genoodzaakt zijne traanen te doen vloeien. Naa eene korte tusschenpoozing, hervatte hij met eene zwakke stemme.
Verschoon, zeide hij, deeze aandoening, die mijn verhaal heeft afgebroken. Deeze traanen wekken uw medelijden. Helaas! niet dikwijls heb ik zulke zoete traanen gestort. De beelden, welke ik, met u spreekende, heb vernieuwd, hebben mijn hart doen kloppen, en voor een oogenblik mijne wroegingen in aandoening veranderd. Ik ben niet waardig, een zoo teder gevoel te ondervinden ... Luister naar 't geen ik u nog heb te zeggen.
De gelukkigste verlossing maakte ten laatste een einde aan

{==167==} {>>pagina-aanduiding<<}
emilia's bekommeringen. Een Zoon vervulde alle haare verlangens, en was voor ons beiden het voorwerp der tederste liefde en van de zaligste vooruitzigten. Zijne Moeder wierdt zijne Min, zoo wel ter voldoeninge aan haare natuurlijke neiginge, als om geen gevaar te loopen van te Parijs eene Min te moeten neemen. Ons plan hieldt in, spoedig die Stad te verlaaten. In afwagting dat emilia's kragten zouden hersteld zijn, besteedde ik den tijd, welken zij met de moederlijke zorgen onledig was, met orde te stellen op het erfgoed, waarvan de bezorging door eenen vriend op zijn sterfbedde mij was toevertrouwd.
Terwijl ik mij met dit werk bezig hield, en op zekeren dag met verhaaste schreden door de Thuilleries liep, wierd ik onverwagt door mijnen ouden makker de la serre aangesproken. Hij omhelsde mij op eene wijze, meer vriendschappelijk en vuurig, dan ik had verwagt, naa de kundschap, die ik van zijn karakter droeg, en zints het tijdverloop onzer jongste zamenkomste. Toevallig, zeide hij, hadt hij mijn verblijf te Parijs vernomen, en overal mij gezogt, zonder mij te kunnen vinden. Wat mij aangaat, in waarheid was hij het, dien ik van alle menschen meest schroomde te ontmoeten. Veel had ik in onze Provincie hooren spreeken van zijn gedrag en zijne dwaasheden; en, behalven zijne dwaasheden en verkwistingen, liepen 'er ten zijnen nadeele eenige nog meer ongunstige verhaalen, die men uit een gevoel van goedwilligheid weigerde te gelooven, en omdat, in 't algemeen genomen, menschen, met de verdorvenheid der waereld onbekend, in de zulken, welke zij gekend hebben, den laagsten trap van laaghartigheid bezwaarlijk kunnen onderstellen. In weerwil van het kwaad gerugt, waarin hij stondt, konde ik niet nalaaten, voor zijne oude meerderheid over mij te wijken. Het eerste uitwerkzel dier zwakheid was, dat ik hem verontschuldigde, of althans mij diets maakte, dat hij veel minder schuldig was dan men verhaalde. Naa mij met vraagen overlaaden, en mij op allerlei wijze te hebben betuigd, hoe zeer hij deel nam in mijn geluk, drong hij zoo sterk bij mij aan, om den avond met hem door te brengen, dat ik, ondanks den regel, welken ik mij had voorgesteld, om mijnen intrek niet te verlaaten, zijn verzoek niet kon afwijzen. Zelf schaamde ik mij eenigzins, om hem mijne redenen te melden. In één woord, ik vervoegde mij bij hem ter bestemde uure.
Behalven de la serre vond ik 'er slegts twee Officieren, een van welke ouder was dan wij, en het Kruis van St. Louis droeg, met den rang van Kolonel. Ik beschouwde hem als een allerbeminnelijkst mensch. De weerzin, dien ik had gevoeld, om mij ter deezer plaatze te vervoegen, en mijne verwagting van 'er geheel ander gezelschap te zullen vinden,

{==168==} {>>pagina-aanduiding<<}
maakte mij hetzelve dubbel aangenaam. Mijn afkeer veranderde in opgeruimdheid, en ik wond mijzelven welhaast op tot den toon der vrolijkheid mijner medgezellen. Grootlijks was ik ingenomen met deezen ouden Officier, die met uitgebreide kunde veel geestigheids en hartelijkheids paarde, in één woord, die alle hoedanigheden bleek te bezitten, welke ik het minst verwagtten bij de vrienden van mijnen ouden kameraad te zullen vinden. Wij scheidden zeer laat, en de Kolonel deedt mij belooven, den volgenden avond bij hem te zullen komen eeten: eene noodiging, welke ik met veel vermaak aannam.
Ik vond aan dien maaltijd eene vermeerdering van goed gezelschap: des Kolonels Zuster en eene zijner Vriendinnen. Deeze was eene Weduw, die, zonder eene Schoonheid te zijn, alles bezat, wat kan doen behaagen. Haare houding in 't bijzonder vertoonde eene mengeling van welvoegelijkheid en bevalligheid, meer verleidende dan de schoonheid zelve. Haar zwijgen vloeide over van beschaafdheid en zagtheid. Haare gesprekken waaren geestig en leevendig. Toevallig zat ik aan tafel naast haar. Ik ondervond eene soort van verlegenheid. Niet zeer geschikt zijnde om die taal der galanterie te spreeken, welke het gebruik tot eene wet schijnt te maaken, wenschte ik meer, dan ik hoopte, den toon te treffen, die haar kon behaagen. Doch van korten duur was dit eerste pijnlijk gevoel. Zij scheen belang te stellen in al wat ik haar zeide, en ik zelve vond haare verkeering aangenaam en bekoorlijk. Men zette zich aan de speeltafel. Zij en ik speelden uit welvoegelijkheid, en wij wonnen veel meer dan wij verlangd hadden. Indien ik rijker geweest ware, zoude ik voorzeker laager gespeeld hebben; doch ik durfde het niet voorslaan. Voor 't overige waren wij de eenige winners, en de eenigen, die de houding hadden van 'er gevoel van te hebben. Het vermaak en de opgeruimdheid wierden niet gestoord. En Mevrouw de trenville (zoo heette de beminnelijke Weduw) zeide lachende tot den Kolonel, dat zij hem aan haar huis revenge zou geeven; en voegde 'er nevens, met eene ongemaakte en zedige houding zich tot mij wendende, dat zij hoopte, dat ik, naa in haaren voorspoed gedeeld te hebben, niet zou weigeren, den kans te waagen om ook in haaren wederspoed te deelen.
Mijne Echtgenoote was zeer voldaan, mij aan de vermaaken der zamenleevinge eenig deel te zien neemen; zij smaakte het genoegen van te zien, dat 'er iets was, 't welk mijne geduurige oppassingen bij haar kon vervangen. Doch het leedt niet lang, dat zij opmerkte, dat deeze vermaaken iets meer voor mij dan bloote uitspanningen waren. Geen dag verliep 'er, dat ik Mevrouw de trenville niet bezogt; en de verstrooijing, in welke ik leefde, kon niet missen haar in 't oog te loopen. Haare taal was wel altijd dezelfde; doch

{==169==} {>>pagina-aanduiding<<}
het was haar ondoenlijk, den opslag van haar oog in bedwang te houden, in 't welk zich de ongerustheid begon te teekenen. Zoo ras ik zulks bemerkte, tragtte ik die wolk te verdrijven; en reeds dien zelfden avond voldeed ik niet aan mijne verbintenis, en bleef thuis. Maar ik gevoelde, dat wij niet meer voor elkander waren, 't geen wij tot op dit heilloos tijdstip plagten te weezen. Wij zaten peinsagtig en in eene soort van droomerij als verzonken, zonder dat het zoet vertrouwen onze harten opende. Een floers van somberheid verspreidde zich over emilia's oogen; en vergeefs zogt ik de mijne te vermommen onder het masker van gedwongene vrolijkheid.
's Daags naa dit stom tooneel kwam de la serre bij mij, en zag emilia voor de eerste maal zedert haar huwelijk. Hij schertste een weinig met mij over mijne woordverbreeking, en voegde 'er eene noodiging nevens, die mijne Vrouw mij drong aan te neemen. Haar Neef prees haar deswegen, en zeide op een vrolijken toon veele ernstige dingen, raakende de toegeevendheid der Vrouwen. Heden ging ik niet uit zonder afscheid te neemen van emilia. Ik verbeeldde mij eene traan in haar oog te zien, en ik zou voorzeker zijn thuis gebleeven, indien ik niet bang geweest ware voor mijns Vriends schertzerijen. In het gezelschap bespeurde men mijnen ernstigen luim, en ik wierd niet meer gespaard, dan indien ik 'er niet verscheenen ware. De la serre kweet zich dapper, en de oude Kolonel zelf deedt op het versleeten onderwerp des huwelijks eenige schimpscheuten, die mij griefden. Dit was de eerste maal, dat ik, bij deeze gelegenheid, eenige bedremmeling gevoelde, en dat ik met eenigen spijt vernam, dat ik in dit gezelschap de eenige was, die den naam van getrouwd man moest verdeedigen.
Hooger wierdt 'er nu gespeeld, en het duurde langer dan in de voorgaande avonden. Ik liet het niet blijken, en ik zeide niets, 't welk kon doen vermoeden, dat ik een man was, die onder de vrouw zat. Ik verloor veel, en ik ging verslaagen en droevig na huis. Ik zag emilia wederom. Zij was niet opgeruimd. Mij dagt dat haar gezigt een verwijt aankondigde, en ik was onbillijk genoeg om het kwaalijk te neemen. De la serre kwam mij afhaalen, om bij hem het middagmaal te houden. Onder weg zeide hij, dat, naar 't hem voorkwam, zijne Nicht niet wel was. ‘Het Land,’ zeide ik, ‘zal haar herstellen.’ - ‘Hoe! denkt gij dan Parijs te verlaaten?’ - ‘Binnen weinige dagen.’ - ‘Ach! dat ik, om 'er te blijven, zoo veel reden had als gij!’ - ‘Welke redenen?’ - ‘De verknogtheid uwer Vrienden. Maar hoe koud is dat woord, om de gevoelens uit te drukken, welke eene volmaakte Vrouw, in één woord, Mevrouw de trenville, ten uwen opzigte voedt!’ - Ik

{==170==} {>>pagina-aanduiding<<}
weet niet te wel, met welk eene houding ik dit geheim vernam; doch hij bleef 'er niet bij stilstaan. Ongetwijfeld had ik een te flaauw gevoel van de verontwaardiging, van welke ik eenige trekken vertoonde.
Met dat alles liet ik, naa het middagmaal, mij tot deeze looze Vrouw geleiden, welke ik bevalliger gekleed en schooner vond, dan ik haar nog gezien had. Talrijker en leevendiger was het gezelschap dan naar gewoonte. Men sprak over mijn voorneemen om Parijs te verlaaten. De manieren, de begrippen, de vermaaken ten platten lande dienden de la serre tot eene rijke bron van scherts. Hem ondersteunden eenige jonge losbollen van zijn karakter; doch Mevrouw de trenville nam geen deel in deezen boert, en haare oogen scheenen mij te zeggen, dat mijne afweezigheid van haar een te ernstig onderwerp was, om 'er mede te lachen. Deels uit spijt, deels uit schaamte, voelde ik eenige genegenheid om mijn vertrek uit te stellen. De verwaandheid, welke de voorkeuze eener beminnelijke Vrouw mij inboezemde, hadt meer dan eenige andere verleiding invloed op het besluit, tot hetwelk ik mij voelde overhellen.
Dezelfde laf hartigheid, die mij zomtijds den schijn der ondeugd deedt aanneemen, deedt mij voor de deugd beeven. Ik was op een middel bedagt om voor emilia gevoelens te verbergen, welke het voor ons beiden zoo gelukkig zou geweest zijn, dat zij dezelve hadt kunnen ontdekken. Ik misleidde haar, en hield haar van mijne bezoeken bij Mevrouw de trenville onkundig. Tot voorwendzel der verlenginge van mijn verblijf en van mijne veelvuldige afweezigheden voerde ik verscheiden beletzelen aan, die ik voorgaf, in het afdoen van de zaaken, mij toevertrouwd, te zijn in den weg gekomen. Haar onschuldig en zuiver hart voedde geen wantrouwen, en was voor de jaloezij onvatbaar. Niet moeilijk viel het, zelfs voor eenen nieuweling in de kunst van bedriegen, zoo als ik was, haare eenvoudigheid te misbruiken. Doch des noods had ik in de la serre eenen man, die mij uit den nood kon helpen. Den invloed, welken hij in onze vroege jeugd op mij gehad had, hadt hij in allen deele hernomen; en te onweerstaanbaarder was deeze meerderheid, naar maate hij de kunst bezat om dezelve te schraagen door eene verbintenis, welke ik nu niet meer in staat was af te breeken. Zwakheid en verwaandheid verbonden mij aan Mevrouw de trenville, immers voor zoo veel haare schoonheid, en de listen, om mij te verleiden, door haar te werk gesteld, kon bewerken.
Zoodanig was mijn toestand, wanneer emilia het bezoek ontving van eenen Jongeling, door eenige haarer vriendinnen uit de nabuurschap van Santonge haar aanbevolen. Hij was een schilder in miniatuur, in de Hoofdstad gekomen om in de kunst zich verder te bekwaamen. Emilia, met haaren

{==171==} {>>pagina-aanduiding<<}
kleinen zuigeling onledig, verzogt, dat hij hem wilde schilderen in dien zagten staat der ruste, in welken zij hem zoo gaarne zag. De schilder verzogt haar, het portret der moeder bij dat des kinds te mogen voegen, en het slaapende in haare armen te vertoonen. Van dit ontwerp maakte zij een geheim, met oogmerk om mij te verrassen, wanneer het stuk zou voltooid zijn. Mijne veelvuldige uithuizigheden begunstigden haar plan, en gaven haar alzoo eene soort van vermaak. Zij spoorde mij aan, om mijne verkeering niet af te breeken, en bediende zich van de avonden, wanneer ik in gezelschap was, om het werk voort te zetten.
Zij nam 'er geene kennis van, wat 'er van mij was geworden. En terwijl zij op niets anders dan op mij en op het geschenk, welk haare vriendschap voor mij bestemde, bedagt was, verloor ik, zonder dat zij 'er aan twijfelde, alle aanspraak op haare agting. Aan eene blinde drift verslaafd, verbrak ik de heiligste banden, verraadde haare trouwe, en liet mij in alle de strikken verwarren, welke eene looze en schaamtelooze vrouw voor mij spande. Ik verspilde de goederen, die mij niet toebehoorden, en de eigendom van mijne vrouw en kinderen wierdt de prooi eener troep schraapzieke lieden, of liever afgerigte schurken, die mijne zwakheid en ligtgeloovigheid listiglijk misbruikten. Zoodanig waren de strikken, in welke de la serre en zijne genooten mij gevangen hadden. De liefde en de edelmoedigheid dienden hun ten dekmantel. De trouwelooze trenville hadt de loosheid van mij diets te maaken, dat zij in meer dan één opzigt het slagtoffer was van haare verknogtheid aan mij. In 't eerst wilde zij mij de eerste verliezen vergoeden, welke ik in haar gezelschap speelende had geleeden; vervolgens beriep zij zich op mijne eere, om haar staande te houden, en de breuk in haare bezittingen te stoppen. Ik putte al mijn vermogen uit, en 't geen mijn vertrouwen daarenboven mij verschafte. Thans wilde ik terugtreeden. Maar daartoe was 't nu de tijd niet meer. Ik kon niet besluiten, arm en bedorven in eene waereld te verschijnen, in welke ik eene andere vertooning had gemaakt. Ik ging met de wanhoop te raade. Op de landerijen, die ik niet had kunnen vervreemden, nam ik geld op; en met deeze penningen ging ik speelen, met het vast besluit, om mijne goederen te herwinnen, of geweldige handen aan mijzelven te slaan. De uitkomst was zoo als ik die had moeten verwagten.
Naauwlijks had ik tijds genoeg om aan de verschrikkelijkheid van mijnen toestand te denken.... Ik vloog na Mevrouw de trenville. Zij ontving mij als iemant, welken het niet meer der moeite waardig was te bedriegen. Haare trouweloosheid en mijn bederf troffen mij als een donderslag.

{==172==} {>>pagina-aanduiding<<}
Ik vierde mijner woede bot. Mijne klagten en mijne vervloekingen wierden met eene ondraagelijke koelbloedigheid gehoord, en zonder moeite konde ik de verharding der ondeugd en de hebbelijkheid der verleidinge daarin bespeuren. Verbijsterd verliet ik dat verderflijk huis, onkundig waarheen mij te begeeven. Werktuigelijk richtten zich mijne schreden na de straat, in welke ik gehuisvest was. Voor de deur gekomen, bleef ik staan, alsof de dood aldaar op mij wagtte om mij aan te grijpen. Ik deed eenige schreden voorwaarts. .... Ik ging nog al voort.... Tweemaalen had ik den klopper der deure in de hand, zonder om aan te kloppen te kunnen besluiten. Geweldig jaagde mijn hart. ... Een onbeschrijflijke angst hieldt mijne zinnen als verstijfd ... Mijne knieën beefden en waggelden onder mij. 't Was nacht; de straat was donker en stil. Ik viel ter aarde voor deeze deur, die voor mij als een onoverkomelijke hinderpaal was, en ik riep in mijne wenschen de gedienstige handen van eenen nachtdief te hulpe, om een einde te maaken aan mijn leeven en aan mijne benaauwdheden. Eindelijk kwam het herdenken aan emilia en aan mijn ongelukkig Kind op mijnen ontroerden geest indringen; traanen van vertederinge vloeiden uit mijne oogen.... Ik rees op.... Ik klopte aan de deur.... Ik trad na binnen.... Zagtjes klom ik na de kamer, alwaar emilia rustte. Zij sliep. Bij het licht eener nachtkaarze zag ik haar, met haar Zoontje op haaren boezem slaapende, en 't welk met zijne handjes haar omhelsde. Oordeel over mijne hartverscheurende boezemsmart! Een glimlach zweefde op haare lippen; in den slaap smaakte zij de kalmte en het geluk der onschuld. Van nieuws voelde ik mijne woede zich verheffen. Het tafereel haarer elende had ik voor oogen. Ik was niet in staat, het te verdraagen.... Een schrikwekkend denkbeeld rees in mij op. ... Zonder zidderen kan ik 'er niet aan denken. ... Twee slagtoffers te doen vallen, en vervolgens geweldige handen
aan mijzelven te slaan. ... Reeds was mijne hand.... Het kindje maakte zich los van zijn moeders hals, en zijn handje raakte mijne hand. Dit onvoorbedagt aanvatten verzagtte mijn hart. Ik weende ... Ik beefde van mijn verfoeielijk voorneemen; doch ik kon niet besluiten, in eigen persoon aan deeze ongelukkige Vrouwe verslag te doen van mijne misdaaden en derzelver rampzalige gevolgen. IJlings verliet ik de kamer, en nam de vlugt na een afgelegenen oord, alwaar ik, in eene geringe en onbekende herberg zijnde getreeden, eenige regels schreef, in welke ik den angst mijner ziele schilderde. Aldus gaf ik emilia kennis van de verschrikkelijkheid haars toestands, en van dien reeks van afzwervingen, die haar in den afgrond van elende gevoerd hadden. Ik voegde 'er nevens, dat ik Frankrijk ging verlaaten, en beslooten had, derwaarts niet terug

{==173==} {>>pagina-aanduiding<<}
te keeren, dan nadat ik, door langduurige en zwaare boetedoeningen, mijne zonden uitgewischt, en, door mijne werkzaamheden, de rampen, die ik haar had toegebragt, zou hersteld hebben. Ik beval mijne Vrouw en mijnen Zoon aan de zorge mijner Moeder, en aan de bescherming des Hemels, welken zij nooit hadden beleedigd. Naa deezen brief, langs een veiligen weg, te hebben verzonden, verliet ik Parijs, en legde geduurende dien nacht eenige mijlen af. Met het aanbreeken van den dag wierd ik van eenen postwagen agterhaald; ik nam 'er plaats op; hij reedt na Brest. Ik begaf mij derwaarts, zonder eenig plan ten aanzien van het toekomende beraamd te hebben. In mijne sombere overdenkingen was ik als begraaven. Dag en nacht vervolgde ik aldus mijnen weg, zonder te zien wat 'er rondom mij gebeurde, zonder eenig voedzel te willen gebruiken, en zonder eenige rust te smaaken. Op den tweeden dag gevoelde ik dat ik flaauw wierd, en toen men uit het rijdtuig tradt, viel ik zonder eenige bewustheid op den grond. Men bragt mij te bed, en ik bleef 'er verscheiden dagen, koortzig en ijlhoofdig, liggen.
Een weldaadig Broeder van de Orde, tot welke ik behoor, in het oogenblik onzer aankomste daar bij tegenwoordig, nam de zorge voor mij op zich, en paste mij op met allen ijver der godvrugtigheid. Zoo dra hij bemerkte, dat ik in staat was hem te kunnen verstaan, en dat mijne zwaare raaskallingen begonnen te bedaaren, hieldt hij met de behoeften mijner ziele zich onledig. Hij begreep welhaast, dat geestelijke hulp en vertroostingen voor mij nog noodzaaklijker waren, dan de geneesmiddelen en de oppassingen, die hij zoo rijkelijk mij hadt toegediend. Zoo gelukkig slaagden zijne goede diensten, dat ik, van tijd tot tijd, mij aan het venster kon begeeven om versche lucht in te ademen. Op zekeren dag dat ik den postwagen zag aankomen, zag ik den Schilder daar uit treeden, welke mijner Vrouwe was aanbevolen. Dit gezigt trof mij, en in den staat van zwakheid, in welken ik mij bevond, kon ik den indruk, welken het op mij maakte, niet verduuren. Voor dood viel ik van den stoel, op welken ik zat. Dit toeval lokte verscheiden lieden in de kamer, en onder deeze den jongen Schilder zelven. Men bragt mij tot mijzelven. De eerste beweeging, welke ik maakte, was een zein, welk ik den Jongeling deed om te blijven. In 't eerst hadt hij moeite om mij te herkennen. Ten laatste, wanneer hij, ondanks mijne veranderde geiaatstrekken, zich mijns herinnerde, teekende zich de schrik in zijne oogen; hij aarzelde ... ik hield aan ... niet dan met moeite verkreeg ik van hem het verhaal mijner jongste rampspoeden. Mijne Vrouw en mijn Zoon waren niet meer. De slag, welken mijn brief haar hadt toegebragt, en haare wankele gezondheid, hadden haar geene kragten genoeg gelaaten om aan de droefheid wederstand te bieden. Spoedig en doodelijk was daarvan het uitwerkzel: koorts,

{==174==} {>>pagina-aanduiding<<}
ijlhoofdigheid en de dood. Haar Kind, welk men niet van haar durfde neemen, schepte uit haare borst het doodelijk vergif. In eene der korte tusschenpoozen, in welke haar verstand haar wierdt teruggegeeven, en zij haar naderend einde te gemoet zag, deedt zij den Schilder bij zich komen, stelde hem het portret, door hemzelven gemaakt, ter hand, en, nu gereed om den jongsten adem uit te blaazen, belastte zij hem, indien hij mij ooit ontmoette, van haarentwege dit geschenk der vriendschap aan mij te overhandigen, en daar nevens te voegen de verzekering van de edelmoedige vergiffenis, die zij mij verleende. Hij gaf mij dat portret in handen. Hoe ik dit hartverscheurend tooneel heb kunnen overleeven, weet ik niet. Misschien hadt de zwakke toestand, in welken mijne ziekte mij gebragt hadt, de uitwerking, dat dezelve den invloed mijner gedagten verdoofde. Ik bezat de kragt niet om te weenen, en mijn verlamd hart hadt slegts een flaauw gevoel van de wreedste aanvallen. De heilige man, die mij voor den dood hadt behoed, bragt mij in dit Klooster, 't welk ik nimmer heb verlaaten, behalven slegts eenmaal, om eene bedevaart te doen na de plaats, alwaar de lijken van mijne Vrouw en Zoon rusten. Niemant weet hier mijn lot. Men verwondert zich over de strengheid mijns leevens en over de zwaare boetedoeningen, door welke ik voor mijne voorgaande misdaaden verzoening tragt te doen. Gij alleen zult 'er niet meer over verbaasd staan. - Maar 't is niet slegts door dusdanige verzoeningen, dat men den vertoornden Hemel kan bevredigen. Mogten mijne werken van weldaadigheid en liefde mij minder misdaadig maaken in zijne oogen! God zij geloofd! in de betragting van deeze deugden heb ik vertroostingen gevonden, na welke ik zoo lang gereikhalsd heb. - Reeds dunkt mij dat een hemelsche straal van bermhartigheid het einde mijns elendigen leevens komt verlichten. De verschijningen, die op deezen steen, die mij ter rustplaatze dient, mij verschrikten, zijn minder ontrustende geworden.
In den jongstvoorgaanden nacht, dagt mij, zag ik mijne emilia met eene medelijdende houding mij wenken; haar Kind, in de gedaante van eenen Engel, zweefde naast haar.
Hier zweeg Vader nicholas; zijne stem verflaauwde. Beurtelings zag hij na den hemel en op het portret van emilia. Een bloozende trek drong door zijn verbleekt gelaat. Onbeweegelijk stond ik daar, van een heiligen eerbied getroffen. De kloosterklok riep hem tot het Avondgebed. Hij vatte mij bij de hand. Ik kuschte de zijne, en besproeide die met mijne traanen. ‘Mijn Zoon,’ zoo sprak hij tot mij, ‘een hart als het uwe moet het herdenken aan mijne rampen bewaaren .... Indien de waereld voor uwe schreden de strikken der verleidinge spanne, indien de ondeugd door het verlokzel der vermaaken u

{==175==} {>>pagina-aanduiding<<}
bekoore, indien men u zoeke te bederven door uwe eigenliefde te kwetzen, door de eerwaardigste deugden in een belachelijk licht te plaatzen ... denk dan aan Vader nicholas ... Wees deugdzaam, wees gelukkig!’




Het uitsteekend nut der koepok-inenting door de sterflijsten van de stad Londen gestaafd.

Aan de Heeren Schrijvers van de Vaderlandsche Letteroeffeningen.

Mijne Heeren!

Onlangs ontfing ik van eene vriendelijke hand het volgend uittreksel uit de Courier de Londres, Vendredi 11 Janvr. 1805, betrekkelijk de gunstige uitwerking van de Koepok-Inenting in Londen. Oordeelt Gijl. dit bericht zoo belangrijk, als ik, en geschikt om onze Landgenooten van het uitsteekend nut van jenner's Ontdekking meer en meer te overtuigen, dan zult Gijl. het gewisselijk niet afkeuren, dat ik Ul. hetzelve in onze moedertaal mededeele, en daar voor een plaatsje in uw Mengelwerk verzoeke: terwijl ik blijve

Uw bestendig Lezer
F.
d. 23 Maart 1805.

Het zigtbaar verschil in het getal der gestorvenen aan de Kinderziekte verdient de bepaalde opmerking van elk Menschenvriend, en is recht geschikt om ons het gewicht van de Inenting der Vaccine te doen gevoelen, als aan welke men de vermindering daar van moet toeschrijven. Zie hier een Tafel, getrokken uit de Sterflijsten van de Stad Londen, welke geen twijfel kan overlaten opzichtelijk de gelukkige uitwerking, welke de Ontdekking van Dr. jenner alrede heeft daargesteld.

Ao. 1803.	Getal der Doden.	Ao. 1804.	Getal der Doden.
Januarij	181	Januarij	120
Februarij	121	Februarij	77
Maart	95	Maart	44
April	61	April	38
Maij	69	Maij	38
Junij	48	Junij	29
Julij	50	Julij	35


{==176==} {>>pagina-aanduiding<<}


Augustus	67	Augustus	27
September	85	September	33
October	64	October	50
November	152	November	45
December	180	December	50
	_____		_____
	totaal 1173		totaal 586

Deeze vermindering zal nog duidelijker blijken, als men het oog slaat op de volgende Tafel.

Getal der gestorvenen aan de Kinderpokjes zedert 50 Jaaren, bereekend van 10 tot 10 Jaaren.

Van	1750	tot	1759	11,642	gestorven.
..	1760	..	1769	24,435	....
..	1770	..	1779	22,039	....
..	1780	..	1789	17,121	....
..	1790	..	1799	17,685	....
	_____	
	totaal 100,922	...

Dit maakt nagenoeg 2018 dooden jaarlijks.

Men zal nu zien, hoe dit getal trapsgewijze verminderd is zedert Ao. 1800.

In Ao. 1800	gestorven	2,409.
.... 1801	....	1,461.
.... 1802	....	1,579.
.... 1803	....	1,173.
.... 1804	....	586.


Anekdote van Mozart.

Strenger dan men gemeenlijk denkt was mozart omtrent zijne Stukken, nog meer misschien dan hij in zijn gemoed wenschte dat anderen zouden weezen. In zijne jeugd hadt hij de Schaaking uit het Serail geschreeven. Naderhand deedt hij eene naauwkeurige herziening van dit Werk, maakte 'er eenige veranderingen in, haalde de pen door een groot getal regelen, en zelfs door eenige van zijne meest geliefde stukken. Een zijner Vrienden betoonde, t'eenigen dage, zijn ongenoegen, dat hij eenige plaatzen uit een der Zangstukken van deeze Opera ligtte. ‘Het is goed voor de Piano, maar niet voor het Tooneel,’ voerde hem mozart te gemoet; ‘toen ik dat schreef, was ik 'er te veel op gesteld om mijzelven te hooren, en ik wist niet van uitscheiden.’ Zoude men dit zelfde niet aan eenige van de besten onzer hedendaagsche Componisten kunnen verwijten, die, even als mozart, zich op hunne jeugd niet kunnen beroepen?


{==177==} {>>pagina-aanduiding<<}

Mengelwerk, tot fraaije letteren, konsten en weetenschappen, betrekkelijk.

Korte opgave van Mahometh's leerstellingen en Godsdienst.

‘Hebben wij, in het voorgaand Stukje onzes Mengelwerks, uit het aldaar aangeduide Werk van den Heere butler, een verslag ontleend van de aanleidende en medewerkende oorzaaken, die aan mahometh's Godsdienstleere eenen zo verbaazenden opgang gaven; die zelfde Schrijver schenkt ons, in zeer weinige woorden, eene schets van mahometh's Leerstellingen en Godsdienst, welke wij aan het voorgaande toevoegen.’

Op dezelfde wijze als het woord Christendom, of Christenheid, gebezigd wordt tot eene algemeene benaaming, om die Landen aan te duiden, welke bewoond worden door Volken, die de Godsdienstleere van christus belijden, zo is het woord Eslam de algemeene benaaming der Landen, bewoond door Volken, die de Leer van mahometh aankleeven. 't Zelve betekent eene volstrekte onderwerping van ziel en lichaam aan god en de Openbaaring, welke Hij van zijnen Godlijken Wil gegeeven heeft door mahometh, zijnen Propheet.
De Grondslag van mahometh's Godsdienstleer bestaat in slegts twee Hoofdpunten: 'Er is niet meer dan één god, en, mahometh is gods Afgezant. - De Voorschriften van den Mahomethaanschen Godsdienst bepaalen zich tot de vier volgende; het Gebed, (voorafgegaan door Wasschingen, als eene noodige voorbereiding) Vasten, Aalmoesgeeven, en eene Bedevaard, éénmaal ten minsten in iemands leeven, na den Tempel van Mecca.

{==178==} {>>pagina-aanduiding<<}

Mahometh leerde zijne aanhangers, een Dag der Opstandinge en des Algemeenen Oordeels te verwagten. Zij gelooven, dat de Verdoemenis der Ongeloovigen eeuwigduurend zal weezen; dat de straffe geëvenredigd zal zijn aan de maate van hun zedelijk misdrijf en hardnekkigheid in het verwerpen van de baarblijklijkheid van het hun voorgestelde Eslamism; maar dat alle Geloovigen, door hun geloof in god, en door de tusschenkomst van mahometh, verwaardigd zullen worden met, en toegelaaten in, een eeuwigduurenden Gelukstaat. - In deezen Gelukstaat maaken zij de onderscheiding, dat, daar de Volmaakten, als de Heiligen en de Martelaars, het genot zullen hebben van de volstgemeetene maate van het hoogst verstandelijk vermaak, den Musulmannen, in 't algemeen, een overvloed van zinnelijke geneugten zal ten deele vallen.
De Eslam gelooven in gods volstrekte Besluiten, en in de Voorbeschikking, zo van goed als kwaad; in het bestaan der Engelen, die zij aanmerken als de Dienaars van gods bevelen, zuivere en fijne Geesten, die den oorsprong uit vuur hebben.
Wijders stellen zij vast, dat 'er, van den beginne af, een volgreeks Propheeten bestaan hebbe; dat deeze allen vrij waren van groote dwaalingen en grove overtreedingen; dat zes deezer uitsteekende Mannen, adam, noach, abraham, moses jesus en mahometh, trapswijze in verdiensten opklimmen, en dat de volgende steeds nieuwe ontdekkingen, van 's Hemels wege, aanbragt; dat ook ieder hunner, agtereenvolgend, den anderen afschafte; dat veelen der Propheeten van god zelven Openbaaringen in geschrifte kreegen, die alle verlooren zijn, uitgenomen de vijf Boeken van moses, de Psalmen, het Euangelie en de Koran. Dan zij beweeren, dat de drie eerstgemelde deerlijk bedorven en vervalscht zijn (*); doch dat de laatste door god is ingegeeven; elk woord, elke letter daarin is ongeschapen en onverganglijk, bestaande voor eeuwig in

{==179==} {>>pagina-aanduiding<<}
het weezen der Godheid; dat god zelf, en diens Engel gabriël, den Koran overleverde aan mahometh, den laatsten Propheet door Hem gezonden, zijn Hoogepriester in geestlijke belangen, zijn Vorst in het tijdlijke, en die, door zichzelven, of door middel zijner Opvolgeren, bestemd is, om, door de bovennatuurlijke en gevolglijk onwederstaanbaare kragt zijner wapenen, de Leer van den Koran in alle Koningrijken der Wereld voort te planten en te vestigen.
De Koran gewaagt niet van de Besnijdenis; doch dezelve wordt volvoerd, als eene Godlijke Instelling, door abraham eerst aan mahometh geöpenbaard.
Twee Plaatzen houden de Eslam in eene bijzondere hoogagting. De eene is de Tempel van Mecca, waar de Cabah, of het Vierkante Huis, gevonden wordt. Naar dien Tempel van Mecca wendt ieder Mahomethaan het oog, wanneer hij bidt; en deeze veronderstelde beschouwing van denzelven noemen zij de Kebla. Het ander voorwerp hunner eerbiedenisse is de Tempel van Medina, waar hun Propheet predikte en begraaven werd.
Zodanig zijn de voornaamste Leerstellingen en Plegtigheden der Mahomethaanen; maar het éénig noodzaaklijk Geloofsartikel, het éénigste, 't welk eenen Musulman wordt afgevorderd, is het Geloof in gods Eenheid en de Godlijke Zending van mahometh. De woorden uitgesproken hebbende, Ik geloof in god, en in mahometh, gods Afgezant, wordt de Aankomeling onder de Geloovigen op- en aangenomen, als volmaakt in den Geloove.
De Musulmannen zien de Ongeloovigen met veragting en afschuwen aan; doch de Magi, als volgers van abraham, de Jooden, als volgers van moses, en de Christenen, als volgers van christus, staan bij hun veel hooger te boek dan de Veelgodenvereerders, de Afgodendienaars en Godverzaakers. In tegenstelling deezer laatstgemelden, noemen zij de Magi, de Jooden en de Christenen, uit hoofde van de geschreevene Openbaaringen, welke zij veronderstellen dat deezen ontvangen hebben van abraham, moses en christus, het Volk van de geschreeve Wet.
De vroegste Califs veroordeelden de Veelgodenvereerders, de Afgodendienaars en Godverzaakers, tot het doen eener keuze tusschen den Dood, of de Belijdenis van het Eslamism; maar het Volk van de geschreeve Wet

{==180==} {>>pagina-aanduiding<<}
werd altoos vergund, of het Eslamism te omhelzen, of de Geweetensvrijheid te koopen door het betaalen van Schatting. Eerlang en ongevoelig werd de laatstgemelde keuze over 't algemeen voorgesteld aan elken Ongeloovigen in mahometh's Leere.
De Volgers diens Mans hebben aan hunnen hoogstgeëerbiedigden Propheet en Wonderdaaden en Voorzeggingen toegeschreeven. Zij willen, dat de Wonderwerken het getal van 3000 beliepen: dan het blijkt niet, dat mahometh zelf zich de magt, om Wonderen te doen, aangemaatigd hebbe. De verbaazende en ontzettende op- en voortgang, dien hij door de kragt zijner Wapenen maakte, voerde hij aan als een blijkbaar bewijs zijner Hemelsche Zending; en beweerde hij, dat niemand, dan god zelf, een Werk kon voortbrengen, 't geen den Koran evenaarde in grootschheid van Denkbeelden, in schoonheid en verhevenheid van Leere, of in rijkheid en fraaiheid van Taal.




Resultaat der gedaane proeven wegens de bereiding van voedende bouillon uit versche en reeds gekookte beenderen.

Door den Opper-Medicinaal-Raad Hermbstädt, te Berlijn.

Aan de Heeren Schrijvers der Algemeene Vaderlandsche Letteroeffeningen.

Mijne Heeren!

Toen ik in een der Journalen van Prof. hufeland de schoone hier nevens gaande Proeve over de bereiding van voedende Bouillon las, door den verdienstelijken hermbstädt gedaan, kon ik niet voorbij, dezelve te vertaalen, om het vernuftige, en vooral om het voordeelige, daar in begreepen. Te meer werd ik hiertoe aangespoord door liefde voor het Menschdom in het algemeen, en door den thans bekrompen Finantiëelen staat van het Vaderland in het bijzonder, om, ware het mogelijk, Regenten en Regentessen van openbaare Gestigten tot derzelver heilzaame en voordeelige navolging op te wekken. - En dewijl men toch wat

{==181==} {>>pagina-aanduiding<<}
traag is in het navolgen van het nieuwe, al is het zelfs voordeelig, gelijk zulks voorheen het geval was met de Inenting der Kinderpokken, en nu ook wederom met de nog veel voordeeligere Vaccinatie; zo heb ik opzettelijk hier van de proef in 't klein genomen, die ik agter het stuk zelve laat volgen, en welke een ieder gemakkelijk zelf kan herhaalen; opdat men langs dien weg het groote doel, onzer bestemming zo waardig, bereiken moge.
Ik twijffel niet, Mijne Heeren! of Gijl. zult dus ook in uw Mengelwerk, uit die zelfde beginzels, wel eene plaats daar voor willen inruimen, en alzo medewerken, dat het spoedig alom bij ieder Menschenvriend bekend worde; hiermede zult Gijl. verplichten

Uwen bestendigen Leezer

cleve, Med. Dr.
Leidsendam
den 15 Maart 1805.

Het magere, van de beenderen afgezonderde, vleesch is eene verbinding van gelei, eene eigenaartige riekbaare stoffe, en van eene vezelachtige substantie, met veele waterdeelen vereenigd. Deeze bestanddeelen vindt men in het vleesch van verscheiden Dieren, in hoedanigheid bijna altoos dezelfde, doch in hoeveelheid zeer van elkander onderscheiden.
Mijne proeven, met Ossen-, Kalfs-, Schaapen- en Varkens-vleesch genomen, hebben getoond, dat zig in ieder pond van deeze onderscheiden soorten de voornoemde bestanddeelen (volgens eene middelbaare berekening) in de volgende evenredigheid bevinden:
a)	Drooge voedende gelei en riekbaare stoffe	4 a 5 Lood.
b)	Vet	⅜ a ½ -
c)	Vezelachtige substantie	4 a 5 -
d)	Waterdeelen	23⅝ a 21½ -
	_____
	32 Lood 32 Lood

Van deeze bestanddeelen in het vleesch is de met water uitgetrokkene gelei alleen als de waare voedende stoffe aan te merken; de vleeschvezel is slechts verza-
{==182==} {>>pagina-aanduiding<<}
digend, en kan, om de werkzaamheid der maag te onderhouden, door ieder ander Ingredient vergoed worden.
De versche beenderen, van het vleesch, vet, zenuwen en huid gezuiverd zijnde, leveren in een pond de volgende bestanddeelen op:
a)	Drooge voedende gelei en riekbaare stoffe	8 a 9 Lood.
b)	Vet	2 a 3 -
c)	Beenderachtige substantie	16 a 15 -
d)	Waterdeelen	6 a 5 -
	_____
	32 Lood 32 Lood.

De gelei uit beenderen staat met die uit het vleesch getrokken volkomen gelijk, even als de beenderachtige substantie zeer overeenkomstig is met de vezelachtige zelfstandigheid uit het vleesch; bij gevolg zijn de beenderen eigenlijk een verhard of uitgedroogd vleesch.
Beide, te weeten de beenderen zo wel als het vleesch, onderscheiden zig van andere dierlijke zelfstandigheden voornamelijk hierin, dat zij de voornoemde eigenaartige riekbaare stoffe bevatten; waaraan dan ook de krachtige en verkwikkende reuk van eene voedende Bouillon, als ook die van het gebraaden vleesch, is toe te schrijven.
Hier door onderscheiden zij zig ook van de beenderen en het vleesch van het hoorn, van de zenuwen, de huid, en van de darmen der Dieren; in deezen ontbreekt het vet en de riekbaare stoffe geheel, en het geleiächtige, 't welk zij bevatten, onderscheidt zig van het uit de beenderen en het vleesch verkreegene, door een veel minder aangenaamen smaak, en eene aan het gewoone Lijm eigene hoedanigheid.
Uit de voornoemde bestanddeelen van het vleesch en de beenderen wordt de gelei, het vet, en de riekbaare stoffe, door uitkooking verkreegen; de vleeschachtige vezelen, even als de beenderachtige substantie, trekken zig integendeel meer te samen, verminderen in hoeveelheid, en blijven, na gedaane uitkooking, geheel smakeloos achter.
Wanneer het afkooksel van het vleesch of van de beenderen is koud geworden, vindt men het vet op de

{==183==} {>>pagina-aanduiding<<}
oppervlakte gestold, en de soup, koud geworden zijnde, verandert in eene lilachtige en snijdbaare gelei.
Wordt nu verder deeze gelei tot droogwordens toe uitgedampt, dan verkrijgt men eene drooge zelfstandigheid, welke aan de zogenaamde Soupkoekjes volkomen gelijk is, zonder bederf veele jaaren kan bewaard worden, en, in kookend water opgelost, dadelijk eene vloeibaare, smakelijke en voedende vleeschsoup oplevert.
Volgens de opgemelde en op ondervinding steunende bepaaling, is dus, naar eene middelbaare evenredigheid berekend, in één pond versche beenderen twee maal zo veel drooge en voedende gelei, als in één pond versch mager en beenderloos vleesch.
Daar nu het vleesch, zo als het gewoonlijk verkogt wordt, ten minsten vijfëntwintig pro cento beenderen bevat, die bij het gewoone kooken slechts een gering gedeelte van hunne kracht verliezen; zo kan de evenredigheid der deelen van één pond gewoon vleesch en beenderen, te samen, op de volgende wijze bepaald worden:
a)	Beenderen	8 Lood.
b)	Gelei	3 -
c)	Vet	⅜ -
d)	Vezelachtige substantie	3 -
e)	Waterdeelen	17⅝ -
	_____
	32 Lood.

Indien nu de gelei, als de eigenlijk voedende en krachtige zelfstandigheid, zo wel uit het gewoone met beenderen voorziene vleesch, als uit de beenderen zelf verkreegen wordt; dan is de hoeveelheid van de gelei uit vleesch, in evenredigheid van die uit de beenderen verkreegen, als 3 tot 8, of 1 tot 2⅔; bij gevolg is dus ieder pond beenderen 2⅔ maal zo veel waard als 1 pond vleesch; wanneer, namelijk, beiden, in betrekking tot hunne voedende kracht, met elkander vergeleeken worden. Zelfs die beenderen, welke te gelijk met het vleesch op de gewoone wijze gekookt zijn, behouden nog het grootste gedeelte van gelei en vet bij zig; daar zij, volgens mijne behandeling, ten minsten, ¾ zo veel gelei en vet geeven, als versche nog niet gekookte beenderen; en deeze manier om de beenderen uit te kooken, en dezelve in hunne voedende zelf-
{==184==} {>>pagina-aanduiding<<}
standigheid afzonderlijk te verkrijgen, is daarbij niet kostbaar: zelfs dan, wanneer men versche beenderen tegen den gewoonen prijs van het vleesch koopt, zal men hier bij altijd veel voordeel vinden. Zo men egter in de gelegenheid is, om beenderen van reeds gekookt of gebraden vleesch, uit groote keukens, waar dezelve toch meestal als nutteloos weggeworpen worden, voor een geringen prijs, b.v. voor ¼ stuiver het pond, te koopen; dan zou de waarde van het vet, 't geen men hier uit verkrijgt, reeds alleen toereikend zijn, om de gemaakte kosten aan brandstoffe, tijd enz. te vergoeden; waarbij dan nog komt, dat de hier door te gelijk verkreegene soup eigenlijk volstrekt niets kost.
Men kan dus uit de beenderen van het reeds gekookte vleesch, op de zo even genoemde onkostbaare wijze verzameld, eene krachtig voedende Bouillon bereiden, die tot onderhoud van behoeftige Zieken, als ook in openbaare Armen- en Godshuizen, bijna zonder kosten kan gebruikt worden; en daarenboven kan het vet, 't welk hier bij afvalt, nog tot stooving van de spijzen gebruikt worden.
Op dusdanige wijze kan men ook in ieder klein huishouden de afvallende beenderen vergaderen, en van tijd tot tijd in een daar toe geschikten toestel uitkooken, en langs dien weg met weinig kosten krachtige soupen bereiden, waardoor het gebruik van vleesch dus voor een aanmerkelyk gedeelte kan verminderd worden.
Hieruit zijn ontegenzeggelijk voor groote openbaare Gast-, Armen- en Weeshuizen wezenlijke voordeelen te trekken. Wanneer, b.v., in een der genoemde Huizen, maandelijks twintig stuks Ossen geslagt worden, bedraagt dit in 't jaar 240; rekent men nu ieder derzelven op 500 pond, zo weegen deeze te samen 120000 pond, waar van de afvallende beenderen, ten minsten tegen 25 pro cento gerekend, 30000 pond uitmaaken.
Volgens mijne ondervinding nu zijn in ieder pond versche beenderen, naar eene middelbaare berekening,
a)	8 Lood drooge gelei.
b)	2 Lood vet.

Bij gevolg bevatten deeze 30000 pond beenderen
1)	240000 Lood of 7500 pond drooge gelei.
2)	60000 Lood of 1875 pond vet.


{==185==} {>>pagina-aanduiding<<}

Daar nu, zo als voorheen getoond is, één pond van deeze drooge gelei, als eene voedzaame stoffe beschouwd, van gelijke waarde is als 8 pond vleesch; zo hebben deeze 7500 pond drooge gelei uit beenderen even zo veele waarde als 60000 pond vleesch; zo dat, wanneer in 't algemeen de waarde van het vleesch tot 3 stuivers het pond wordt gerekend, dit eene somme van 9000 guldens zoude bedraagen. Bepaalt men verder de waarde van het hier door te gelijk verkreegene vet op 5 stuivers het pond, dan maakt dit voor de 1875 pond 468 guldens en 15 stuivers; bij gevolg zal een zodanig Huis jaarlijks een winst van 9468 guldens en 15 stuivers verkrijgen, het geen zeker de hoogste opmerking verdient.
Doch het grootste voordeel zouden vooral de te velde staande Arméën en staande en ambulante Hospitaalen van zodanige drooge gelei uit beenderen kunnen trekken. Wanneer, namelijk, dezelve uit geheele Beesten in voorraad bereid wordt, kan zij gemakkelijk en zonder bederf medegevoerd worden; waaruit dan dit voordeel vloeit, dat,
Vooreerst, aan den Soldaat in het veld, zeer goedkoop en ten allen tijde, een krachtig, versterkend, en zijne gezondheid onderhoudend voedzel kan bezorgd worden;
Ten tweeden, dat, bij Belegeringen, de Belegerden hierdoor voor gebrek aan vleesch kunnen bewaard worden; en,
Ten derden, dat men aan Zieken en Gekwetsten, in staande en ambulante Hospitaalen, altijd eene krachtige soup kan toedienen.
Wanneer men de drooge gelei in de gedaante van drooge koeken, of van de zogenaamde Soupkoekjes, wil bereiden; zo voegt men, vóór derzelver uitdamping en verdikking, 'er eene zekere hoeveelheid wortelen, uijen, eenige smakelijke of prikkelende inlandsche kruiden, als ook wat zout bij; en dan is dezelve, volgens mijne ondervinding, van drooge uit vleesch bereide Bouillon in 't minst niet te onderscheiden.
Meer andere voordeelen, welke uit de bereiding van eene zodanige gelei uit beenderen kunnen getrokken worden, zal ik bij eene andere gelegenheid aantoonen; thans houde ik mij te vrede, derzelver voordeelen voor het Menschdom in 't algemeen te hebben aangeweezen.

{==186==} {>>pagina-aanduiding<<}

Tot dus verre de Heer hermbstädt. - Ik was begeerig, hier van ook zelf de proef te neemen; zie hier dezelve. Men neeme 2 pond drooge zeer klein gehakte beenderen, en kooke dezelven met eene zekere hoeveelheid waters geduurende drie uuren, tot dat 'er 3 slessen overblijven. Dit is een welsmakend vogt, volkomen aan Bouillon gelijk. Wanneer het koud geworden is, vindt men op de oppervlakte 6 lood vet, dat zeer smakelijk is, en tot toebereiding van groenten kan gebruikt worden. Indien nu met deeze beenderen te gelijk ½ pond rijst, 't welk 3 stuivers kost, gekookt worde, dan is dit voor drie menschen een zeer goede soup, die ten minsten toch wel de waarde van 12 stuivers zal hebben? En hoe dikwils kan zulks onkostbaar geschieden, daar toch arme zo wel als gegoede lieden des winters vuur moeten stooken, om zig te verwarmen.
Is nu het voordeel voor drie Individus reeds zo groot; hoe veel grooter zal het dan zijn, wanneer dit met een menagenzen toestel, volgens den onvermoeiden rumford, gepaard gaat!
Mogten deeze bespiegelingen aan het voorgesteld nuttig doel beantwoorden, en in de beoeffening van zegenrijken invloed zijn; dan, voorzeker, zoude ik mijne moeite rijkelijk beloond achten.




Eene zinneloosheid door een gering middel gelukkig en spoedig hersteld.

Aan de Schrijvers der Vaderlandsche Letteroefeningen.

Mijne Heren!

Dat geringe middelen zomtijds grote uitwerkingen hebben, ondervindt men inzonderheid in de Medicinale Practijk. Het volgende alhier onlangs voorgevallene zal zulks klaar bewijzen.
Burgerlieden hadden, onder andere kinderen, eene Dogter, welke met een Bediende van een Fransch Officier trouwde, en met denzelven naar Frankrijk trok.

{==187==} {>>pagina-aanduiding<<}
Dan de Man, met zijn Heer verder moetende reizen, liet zijne Vrouw agter, die, na lange op haar Man gewagt te hebben, eindelijk besloot, tot hare Ouders weder te keren. Eenigen tijd t'huis geweest zijnde, geraakte zij aan 't malen, het welk ten laatste tot zinneloosheid oversloeg.
Een voornaam Medicus had haar intusschen alles toegediend, dat hem, op dien tijd, in dit geval best dagt, doch zonder een gewenscht gevolg, en ried eindelijk den Ouderen, om alle onnodige kosten voor te komen, het aan den tijd over te laten.
Dan men had den Vader, als een beproefd middel, geraden, des avonds in de blote holte van ieder voet 30 a 36 levende Daauw-pieren te leggen, en die met linnen windzels tegen het uitkruipen wel te bezorgen. Dit wierd in 't werk gesteld, en men bevond des morgens, dat de wormen en de omwindzels geheel zwart waren, en zoo sterk stonken, dat men dezelven met allen spoed moest wegmaken.
De Patiente ontwaakte geheel present, en heeft thans ('t is nu 14 dagen geleden) hare vorige gezondheid, wezenstrekken en kleur, die zeer veranderd waren, geheel weder, en weet alles, wat vóór hare onpasselijkheid gebeurd is, maar van hetgeen gedurende dezelve is voorgevallen, kan zij zig niets herinneren.
Den volgenden avond appliceerde de Vader (uit voorzorg) het zelfde middel nog eens; doch men vond des morgens de doeken en wormen (behalven dat zij dood waren) zoo als men die had aangelegd.
De Doctor, hiervan, door eene twede hand, onderrigt, antwoordde, dat men in zoortgelijke gevallen ook wel eens een jongen Hond aanlag. - Men zou kunnen vragen, waarom dan dit middel door gemelden Heer, alvorens zijne Patiente op te geven, niet geäppliceerd wierd?
Ik heb de eer met de meeste agting te zijn

UEd. DW. Dienaar en bestendige Lezer

S.V.
Mijne Heren!

Utrecht, 16 Maart 1805.





{==188==} {>>pagina-aanduiding<<}

Zeldzaam geneeskundig geval van een soldaat.

(Briefswijze medegedeeld.)

Mijnheer!

Hoewel zonderlinge en op zich zelve staande daadzaaken, in den eersten opslag, slegts verwondering schijnen te moeten wekken, kan, egter, de zamenvoeging derzelven met soortgelijke verschijnzelen over derzelver oorzaaken en gevolgen licht verspreiden, en tot eenige nutte gevolgtrekkingen aanleiding geeven. De kennis van die daadzaaken kan den weg baanen ter verklaaringe van 't geen men zomtijds eene afwijking van de Natuur noemt, wanneer men omtrent de nutte oogmerken, door haar bedoeld, geen doorzigt heeft. Zij kan de verwondering doen wijken, nevens de averechtsche oordeelvellingen, de verkeerde of gewaagde gevolgen, welke uit onnaauwkeurige denkbeelden omtrent een buitengewoon voorval worden afgeleid. -
Een (Fransch) Soldaat, in Holland in bezetting liggende, oud 22 jaaren, en van een niet zeer sterk gestel, levert een even treurig als moeilijk te verklaaren geval uit.
Op den ouderdom van zestien jaaren hadt hij eene zwaare en langduurige krankte gehad, in gevolge van welke hij, langs de pisloozing, aan eene bloedvloeijing onderhevig geweest is, welke, zints dien tijd, bestendig alle maanden wederkeerde, en hem noodzaakte, zeven of acht dagen het bed te houden.
De zaak zelve is onlochenbaar, zints hij in het Regiment geweest is. De zekerste waarneemingen zijn daaromtrent gedaan; en 't is eene beweezene waarheid, dat dit verschijnzel met van buiten aankomende oorzaaken in geen verband staat.
Ik zal hier niet onderzoeken, of deeze bloedvloeijing als eene lastige overlaading moet beschouwd worden, van welke de natuur zich tragt te ontdoen; of zij het gevolg zij van volbloedigheid, van de terugdrijvinge van eene huidziekte, van een te zittend leeven, van het paardrijden, of van het gebruik van scherpe pis-
{==189==} {>>pagina-aanduiding<<}
drijvende middelen, of eindelijk van eene vreemde afwijkinge of schendinge van de algemeene wetten, aan welke de Natuur zich onderworpen heeft: ik vergenoeg mij met dit voorval te hebben aangekondigd, gelijk zoo veele andere, in de geleerde en dierbaare gedenkschriften, tot de geschiedenis der kunst behoorende, opgeteekend, en ik stel het ter beoordeelinge der verlichte verstanden, die het ten voorwerpe hunner nutte overdenkingen kunnen doen dienen. Ik nodig hen uit, om van mij de bijzonderheden te verneemen, ten deezen aanzien door aanhoudende waarneemingen opgezameld, en die niet welvoegelijk in dit Tijdschrift kunnen geplaatst worden.
Ik heb de eere u te groeten.

Brandin, Chirurgijn in het Elfde Regiment van Linie, Lid van het Geneeskundig Genootschap te Brussel.
Breda,
15 Frim. An 13.

Nieuwe thermometer; door den heer De Lalande.

Zints vierënvijftig jaaren, zegt de Heer de lalande, houd ik mij met het doen van waarneemingen op den Thermometer bezig, en dikmaals heb ik mij beklaagd, dat ik in de verdeelingen de natuurlijke en weezenlijke kenmerken niet vond, die zij moeten bezitten. Sints drebbel, die, in Holland, in den Jaare 1630 een Thermometer maakte, heeft men wel twintig soorten gemaakt; ik heb gedagt, 'er wel nog eene soort te mogen nevens voegen.
'Er zijn 'er, op welke de graaden niets van 't geen met de natuur instemt aankondigen; het punt van afwijkinge van kookend water is een punt, welk wij nooit zullen waarneemen. Fahrenheit heeft zich van een volstrekt willekeurigen graad van koude bediend. Reaumur heeft den afstand tusschen het vriespunt en kookend water in 80 deelen verdeeld; capij, het geleide van lantenaij volgende, in 85 deelen; celsius, in 100 deelen. Men weet tegenwoordig niet meer, wat de Thermometer van reaumur zij. Alle getalen zijn even onbeduidende en van grond ontbloot. De ge-
{==190==} {>>pagina-aanduiding<<}
woone Thermometer wijst de graaden van warmte, terwijl wij zeer strenge koude hebben; ten tijde, waarin horatius zeide:

Matutina parum cautos jam frigora mordent: 

wijst hij ons op zeer geringe graaden van koude, wanneer wij dezelve zeer sterk gevoelen.
Het tijdstip, waarin het de Natuurkundigen omtrent de schaal van hunnen Thermometer in alles oneens zijn, dagt mij gunstig om eenen nieuwen voor te stellen; en, naar mijnen dunk, worden de nadeelen door de twee gestelde eigenschappen van den nieuwen Thermometer, door mij opgegeeven, weggenomen.
Ik begin, even als michelli, mijne verdeeling van de luchtsgesteldheid, die de gemiddelde is tusschen alle de graaden, geduurende een reeks van jaaren waargenomen, van welke men de getalen heeft berekend: dat is 9 graaden en een half van den gewoonen Thermometer (zie Journal de Physique, 1792, Decembre, pag. 433.): deeze is insgelijks die der Kelders in het Observatorium te Parijs: zij is de natuurlijke staat des aardkloots. Als graaden neem ik aan de tienduizendste gedeelten van den kwikbol, naar het voorbeeld van mijnen ouden en eerwaardigen Leermeester joseph de lisle. Het Kwikzilver heeft men aangenomen, als zijnde de meest geschikte zelfstandigheid, om de uitzetting door een eenpaarigen gang te meeten. Sints het Jaar 1738 hadt hij de maate deezer uitzettinge gevonden. (Mem. pour servir à l'Hist. et aux Progres de l'Astronomie. Saint-Petersbourg 1738.) Met hem vervaardigde ik in den Jaare 1750 verscheiden Thermometers: wij vulden eene buis, in het ijs geplaatst; naauwkeurig woogen wij de hoeveelheid, welke 'er in kookend water uitliep, en wij vonden altoos eene once op 66 en een half; geevende dus 150 twee derden, de geheele hoeveelheid Kwik op tienduizend gerekend zijnde. (Mem. de l'Acad. 1749; Phil. Transact. 1776, pag. 377.) Deeze 150 zijn de graaden van mijnen Thermometer; aldus zijn deeze graaden uit de Natuurkunde, dat wil zeggen, van de Natuur ontleend, en kunnen onder de Decimaal-rekening, de eenvoudigste van allen, betrokken worden. Nog vind ik daarin eene zeer merkwaardige verëenvoudiging, 't

{==191==} {>>pagina-aanduiding<<}
geen iets begrijpelijk zal maaken, 't welk duslang voor het publiek geene beteekenis hadt. Bij voorbeeld, de graad van warmte in onze gewoone zomers, en de graad van koude in onze gemiddelde winters, (zie Mem. 1765.) zullen beiden 30 zijn; het getal 40 wijst een heeten zomer en een strengen winter aan; het getal 50 beantwoordt gelijkelijk aan de zwaare hette van Senegal en aan de hevige koude van 1709, 1776 en 1788. Dit is gemaklijk te onthouden, en geeft een onderscheiden denkbeeld van de koude en de warmte van een ongemeen saisoen, of jaar. Het getal 26 wijst de grootste koude en de grootste warmte aan in 1737, het meest eenpaarige jaar, en waarin de Thermometer tusschen den winter en den zomer minst afwisselde.
Daarenboven bezit mijne verdeeling nog het voordeel, dat zij de graaden de helft kleiner geeft: hierdoor zal men in de meeste waarneemingen niet tot gebroken getalen de toevlugt behoeven te neemen.
Ik ben dan van oordeel, eene methode te hebben gevonden, die alle voordeelen in zich vereenigt, en alle nadeelen wegneemt.
Mossij (Quai Pelletier, No. 36.) heeft mij beloofd, deeze nieuwe Thermometers te zullen vervaardigen, zoo dra zij aangekondigd zullen worden. Ik zal 'er nevens voegen een Tafel van vergelijkinge met den gewoonen Thermometer, ten dienste van hun, die de tot hier toe gedaane waarneemingen zullen moeten in orde brengen.
Op den 14 November laatstleden heeft men in het Institut mij tegengeworpen, dat men vaste punten, als kookend water en het vriespunt, moest behouden. Ongetwijfeld moet men in het maakzel van den Thermometer dezelve niet weglaaten; dit erken ik; maar men weet niet, hoe men die tusschenruimte zal verdeelen: en hierin heb ik voorzien. Sommigen beginnen van boven, anderen van beneden; natuurlijker en gemaklijker is het, het midden te neemen: dit heb ik gedaan. In het tellen moet men 'er wel van afwijken, dewijl men heden ten dage 100 in plaats van 80 wil tellen, en het een niet meer gronds heeft dan het ander.
Men heeft mij gezegd, dat het binnenlands in Egypte veel warmer is; doch vermits de luchtsgesteldheid, die wij te Parijs hebben, de gemiddelde is tusschen de grootste koude en de grootste warmte in de landen, alwaar waarneemingen gedaan worden, is zulks genoeg om

{==192==} {>>pagina-aanduiding<<}
dezelve aan te neemen als het punt van afwijkinge van onze tellinge; dit, daarenboven, is in alle landen het punt, alwaar men noch koude, noch hette heeft; het voegt voor de geheele waereld.
Onvoegzaam dunkt het mij, aan te vangen van het punt van kookend water, 't welk men nooit in eenig land ondervindt, of van het ijspunt, 't welk men in het grootste gedeelte des heelals nimmer heeft.

Bedenkingen over het maakzel en de huishouding der vogelen.

(Naar het Engelsch.)

'Er is niets, in de geheele huishouding der Scheppinge, opmerkenswaardiger, dan de wonderbaare geschiktheid van de gedaante en het maakzel van elk soort van Dieren, naar de omstandigheden des leevens, waartoe zij bestemd zijn. Het zal geen van alle nuttigheid ontbloot onderwerp weezen, deeze algemeene waarneeming bijzonder op de Vogelen toe te passen.
De Vogels zijn van de Viervoetige Dieren onderscheiden, door vleugels, in stede van voorpooten, te hebben; door een kop, eenigermaate spits en in een snebbe uitloopende; de hals is geboogen, en kan zich oprichten; het lijf is met vederen, in plaats van met hair, gedekt. De Vogels zijn vrij van den last om hunne jongen te draagen, en de moeite van dezelve te zoogen. De geheele ommetrek van hunne gedaante en de schikking hunner leden zijn op de gelukkigste en wonderbaarste wijze geschikt, overeenkomstig met de snelle beweeging in eene dunne vloeistoffe, als de lugt, en om de nadeelen te ontgaan, waaraan zodanig een schepzel, in zulk een vlugt, zich blootgesteld kan vinden.
Dierlijke hette wordt waarschijnlijk bewaard door de betrekkingen tusschen het lichaam en de electrieke of galvanische vloeistoffe. Die vloeistoffe wordt schielijk van het dierlijk gestel weggevoerd, wanneer het zich in een vogtigen of kouden dampkring bevindt. Vogels in 't bijzonder blootgesteld leevende aan de lugt, en door hunne beweegingen gewoon zijnde om zich bij-
{==193==} {>>pagina-aanduiding<<}
kans zo veel mogelijk in aanraaking te stellen met die geleiders, waardoor de electriciteit van het lichaam allerschielijkst wordt uitgeput, zouden zij, bijkans onder alle lugtstreeken en gesteltenissen van den dampkring, onderhevig zijn om om te komen door eene geheele ontbeering van natuurlijke hette, indien hunne lichaamen de electrieke stoffe niet veel vaster hielden dan de lichaamen der Menschen. Nu zijn der Vogelen vederen en huid, en inzonderheid de olie, welke zich verspreidt over hunne huid en vederen, in eene zeer hooge maate electriek. Hierdoor wordt der Vogelen natuurlijke warmte zonder vermindering bewaard, in omstandigheden, waarin die van Menschen en Viervoetige Dieren eene den dood aanbrengende uitputting zou ondergaan hebben.
Die vóór- of vroegtijdige aandoeningen, waardoor zij ons menigwerf aannaderende weersveranderingen aankondigen, ontstaan voornaamlijk, indien niet eeniglijk, uit de veranderingen, welke schielijk plaats grijpen in de betrekkingen tusschen hunne lichaamen en de hoofdstoffe, waarin zij zich beweegen. Wij mogen opmaaken, dat, hoe zeer de Vogels gesterkt zijn tegen de uitwerkzels van zodanige veranderingen, zij nogthans door dezelve zeer sterk worden aangedaan. Hoe veel te meer zou dit plaats vinden, indien deeze schepzels geen ander uitwendig bekleedzel hadden, dan de huid of dun hair!
Onder die blootstelling aan vogtigheid, waarin de Vogels leeven, zouden zij menigvoud gevaar loopen, hadde de Natuur daar voor niet gunstrijk gezorgd, om hun leevenseinde te vinden, door natheid van regen, sneeuw, waterdampen, zelfs zonder de geheele verdelging hunner natuurlijke warmte. Tegen dit onheil zijn zij alle meer of min gewapend; eenigen hunner, als de Watervogels, in eene zeer groote maate, door die olieägtigheid hunner vederen, die het indringen der vogtigheid wederstaat. Op de vederen rijklijk voorzien met dat natuurlijk scheidmiddel, kunnen de regendruppels zo min blijven hangen, als men water in een vat kan doen staan boven olie. Wanneer, door de aanhoudenheid van regen en koude, die olie in het lichaam des Vogels gestremd wordt, dan, en ook dan alleen, dringt de koude in door het geheele gestel, krijgt de

{==194==} {>>pagina-aanduiding<<}
overhand op de kragten des Vogels, en bewerkt ziekte, of een oogenbliklijken dood.
In de wijze, waar op de Vogels hunne Jongen voortbrengen, doet zich mede een treffend blijk op van die wijsheid, waarmede de Voorzienigheid derzelver behoeften en verrigtingen geschikt heeft naar hunnen stand. Waren zij leevendbaarend, hoe kwaalijk zouden de bijzonderheden, aan de dragt eigen, voegen aan hunne snelle beweegingen, en aan de wijze, waarop zij hun voedzel moeten zoeken! Maar zij leggen eijeren, en het broeden, een arbeid, die het draagen der jongen evenaart, wordt volvoerd, zonder dat zulks de zwaarte vermeerdere, of het lichaam hindere. Zij geeven geen melk tot het voeden van hun broedzel; en het valt in 't ooge, dat de toevoeging van borsten en tepels allerongemaklijkst zou geweest zijn, voor schepzels gelijk de Vogels, bestemd om van plaats tot plaats te vliegen, en meestal in de lugt leeven. De tijd, waarin zij met het opvoeden van hunne jongen belast zijn, is zeer kort. De wijze, waarop zij de bouwstoffe tot hunne nesten zoeken, en die nesten vervaardigen, is zeer geëvenredigd aan hunne kragten en hunne bestemming.
In het algemeen schrijven wij alle die werkzaamheden der Vogelen, die iets zodanigs als overleg aanduiden, aan een blind Instinct toe, eenpaarig werkende, doch zonder reden of keuze. Dit is nogthans de zaak grootlijks misgevat of verkeerd voorgesteld. Verandert de getemde en huislijke staat der Vogelen derzelver geäartheid niet eenigzins op dezelfde wijze, als die der Menschen veranderd wordt door onderwijs en beschaaving? Pappegaaijen en Aksters leeren onze spraak nabootzen. Zingende Vogels neemen den zang van elkander over. Veele Vogels, ziet men, veranderen de wijze van het vervaardigen hunner nesten, en het zoeken van hun voedzel, naar de verscheidenheid van omstandigheden, en op eene wijze, geheel niet overeen te brengen met de blinde eenpaarigheid, volgens welke het Instinct werkt. Ik heb dikwijls eene goede Boerin gesproken, die niet meer dan een half douzijn gemeene Hoenders hadt, die gemeenzaam met haar en met haare kinderen leefden; en onder deeze Hoenders nam zij zodanige werkzaamheden en characters waar, als ten duidelijken blij-
{==195==} {>>pagina-aanduiding<<}
ke strekte van verschil in geäartheid, en, indien ik zo mag spreeken, van verstand, waar van men, op de veronderstelling van Instinct, geheel geen reden zou kunnen geeven.
'Er heeft ongetwijseld bij de Dieren in 't algemeen, en bij de Vogels in 't bijzonder, eene soort van vermogen plaats, om denkbeelden te vergelijken, en 'er gevolgen uit te trekken; schoon hetzelve bepaald blijve tot dingen, die betrekking hebben tot de sterke en onmiddelijke behoeften des gevoels. Het denkbeeld van een onverstandig navolgen, bij de mindere Dieren, van de oogmerken en algemeene werkzaamheid der ziele, is zeker, wanneer men het in den grond beziet, een van de ongerijmdste, welke de ijdele trots van den Mensch hem ooit toelaat te vormen. -
Laaten wij ons voor een oogenblik verbeelden, dat (alle andere dingen, voor 't overige, blijvende, gelijk zij zijn) het geheele geslacht der Vogelen op eenmaal geheel vernietigd werd. Hoe zouden dan zo veele duizenden en millioenen van Insecten vernield worden, welke de verslindende jagtmaaking der Vogelen nu alleen belet, dat deeze kleine diertjes niet alle groeijende voortbrengzels van den grond verslinden? Hoe zouden de zaaden van verscheide soorten van planten over verscheide oorden van den aardbodem verspreid worden, om groei te veroorzaaken, waar grond is om gewassen te teelen? Hoe veele onzer kunsten zouden schielijk de beste stoffe, daar toe noodig, derven? Hoe doodsch, hoe naar, hoe droevig zou de dampkring, welke ons omringt, weezen, indien geen dier bevallige gedaanten, indien niets van die bevallige leevendigheid, indien geen dier welluidende toonen, welke het gevederd choor aanheft, daar in gezien en gehoord wierden? Misschien is 'er geen gedeelte van de bezielde en onbezielde schepping, 't welk zo veel heeft, als de Vogels, van schoonheid van gedaante en kleur, alsmede bevalligheid van beweeging. Werd deeze soort van schepzelen spoedig vernietigd, de Natuur zou zich op ééns van meer dan de helft haarer bekoorelijkheden beroofd vinden.
Het Voedzel, waar van de Vogels moeten bestaan; is niet minder geschikt voor derzelver natuur en stand in het algemeen. De Water-vogels leeven meest van visch. De Arend, de Havik, de Sperwer, de Gier,

{==196==} {>>pagina-aanduiding<<}
en veele andere, staan onder den naam van Roof-vogels bekend, dewijl zij de kleindere en zwakkere Vogelsoorten verslinden, zo wel als viervoetige en kruipende Dieren. 'Er zijn slegts zeer weinig Vogels, die niet min of meer op kruipende Dieren en Insecten aazen. Veele soorten vallen sterk op graanen, vrugten, wortelen, en het zagte meelagtige van het groeijend rijk.
Wat het vervaardigen der Nesten betreft, hierin levert het Vogelgeslacht ruime stoffe voor keurige waarneeming. Eenige leggen de eijeren in de spleeten der rotzen; andere verkiezen de toppen van boomstammen, of de sterkste boomtakken. Zommige van de kleinste soort vormen de nesten onder de bladeren van afhangende boomtakken of kreupelhout. Andere plakken ze aan de muuren, of verkiezen kleine bedekte openingen, enz.
De Vogels, niet voorzien van tanden, gelijk de Menschen en Viervoetige Dieren, breeken hun voedzel, met hunne bekken en snavels, in kleine brokjes, en deels maalen zij het fijn door de spieragtige kragt der maage, welke veel sterker is dan die der Dieren met tanden voorzien. Zij, die Zingvogeltjes houden, welke van het binnenste van harde zaaden leeven, hebben in 't algemeen gedagt, dat aan dezelve eenig zand met het zaad vermengd moest gegeeven worden, om de spijsverteering te bevorderen. Anderen hellen over om te stellen, dat het zand niets doet tot de spijsverteering deezer Vogelen; en men heeft beweerd, dat de Vogels, zand of steentjes met hun voedzel inzwelgende, als zij 't zelve opzamelen, zulks blindelings doen, door mangel aan kieschheid in smaak, noodig tot het doen van eene betere keuze, en niet uit bezef van eene behoefte hunner natuure, van de noodzaaklijkheid diens hulpmiddels, om voedzel van de ingeslokte spijze te hebben. Dan de Proeven, hier op genomen, inzonderheid die van wijlen Dr. george fordijce, schijnen volstrekt te beslissen, dat, zonder behulp van die steenties of dat zand, door de Vogels veelal opgepikt, de spijsverteering niet lang ter bevordering van de gezondheid zou voortduuren. De uitkomsten der Proeven, door Dr. fordijce genomen, vindt men in diens Voorleezing over de Spijsverteering; eene Verhandeling, die misschien verder gaat, om dit gedeelte van de dierlijke huishouding op

{==197==} {>>pagina-aanduiding<<}
te helderen, dan éénig stuk, over dit onderwerp geschreeven.
De Verhuizing der Vogelen en het vermogen, 't welk eenige bezitten, om den Winter in een staat van slaap en gevoelloosheid door te brengen, hebben natuurlijk aanleiding gegeeven tot veel onderzoeks en bespiegelings. Dat de ademhaaling en de uitwendige werking der zintuigen mogen opgeschort worden, terwijl de werkzaamheden, onvermijdelijk tot het leeven noodig, inwendig volduuren, en de dierlijke warmte bewaard blijve, in eenige Vogelsoorten, Viervoetige Dieren en andere leevende schepzelen, is eene waarheid, waarmede het geloof der Wijsgeeren zich eindelijk vereenigd heeft; schoon de oorzaaken daarvan, en wat 'er verder toe behoort, misschien, tot nog toe, niet regt begreepen worden.
Aan den anderen kant weet men, hoe veele Vogelsoorten van het eene Land na het andere verhuizen, wanneer de Jaarsaisoenen veranderen, en het Voedzel, meest voor hun geschikt, ophoudt in het eene Gewest voorhanden te weezen, en in 't andere overvloedig gevonden wordt. Dit verwekt onze verwondering, eer ter oorzaake van onze algemeene slofheid in het waarneemen, dan van wegen iets in de gebeurtenis zelve, 't welk kan schijnen buiten den gemeenen loop der natuure om te gaan. Het verhuizen der Vogelen van de eene na de andere plaats gaat zo schielijk en gemaklijk toe, dat het geen voor ons Menschen een verbaazend wijde afstand is, voor de Vogels slegts een korten tusschenstand uitmaakt. De banden, welke de Vogels meer aan de eene plaats dan aan eene andere binden, bestaan alleen in de lugtstreek, in de gelegenheid om hunne nesten te plaatzen, in het vinden van geschikt voedzel, in de gelegenheid om die schuilplaatzen te vinden, welke noodig zijn om hun te dekken tegen de scheurziekheid der Roofvogelen. - Wat kan, derhalven, natuurlijker weezen, dan dat Vogels, zo als, bij voorbeeld, de Zwaluwen, wanneer zij haare Jongen gebroed en zo verre gevoed hebben, dat zij het ouderlijk nest kunnen verlaaten, wanneer zij eene schaarschheid ontdekken van dat voedzel, 't welk haar herwaards lokte, en de lugtsgesteldheid die zagtheid derft, welke haar behaagt, de wijk na een ander Land neemen? Wanneer de Vogels de lugtsgesteldheid, waarin zij zich be-
{==198==} {>>pagina-aanduiding<<}
vinden, niet kunnen verdraagen, of te dier plaatze geen leevensonderhoud vinden, en nogthans geene andere weeten, welke met hunne natuur en leevenswijze overeenkomt, werwaards zij zich heen kunnen begeeven, stemt het met de orde der natuure volmaakt overeen, dat zij, om voort te leeven, eenigen tijd in een staat van gevoelloozen slaap doorbrengen.
De Vogels, weeten wij, zijn langleevend. Des Arends verjongen is, door de zinspeeling daar op in de Heilige Bladeren, een spreekwoord geworden. Pappegaaijen heeft men gekend, die meer dan vijftig jaaren bereikten. Duiven leeven, in menigte, meer dan twintig jaaren. Een Goudvink bragt meer dan drieëntwintig jaaren in zijne kooi door. Een Gans volduurt eene geheele eeuw. En men zegt, dat de Zwaan, indien hem geen ongeval beloope, 't welk zijn leeven verkort, driehonderd jaaren kan tellen.
Alle deeze bijzonderheden, het Vogelgeslacht betreffende, verkondigen de wijsheid des Scheppers in het maakzel en de huishouding der Vogelen, en spreiden ten toone de geschiktheid, waarmede Hij derzelver vermogens en neigingen overeenkomstig gemaakt heeft met de algemeene orde in zijne Werken.

Waarneeming over het licht, 't geen de glimworm van zich geeft.

(Ontleend uit paley's Natural Theology.)

Ten aanziene van het Licht, afstraalende van den Staart des Glimworms, schijnen de Natuur- en Insecten-kenners, in twee bijzonderheden, overeen te stemmen: vooreerst, dat het Phosphoriek is; ten anderen, dat het dient om het Mannetje aan te lokken. Wat des te onderzoeken overblijft, is de bijzonderheid, of 'er iets, in de Natuurlijke Historie van dit Diertje, zich opdoet, 't welk eene voorzorge van dien aart, voor den Glimworm, noodzaaklijker maakt, dan voor andere Insecten. - Die bijzonderheid schijnt gezogt te moeten worden in het groot verschil, 't welk zich opdoet tusschen het Mannetje en Wijfje; welk verschil grooter is, dan zich vertoont bij eenig ander

{==199==} {>>pagina-aanduiding<<}
soort in de dierlijke wereld. De Glimworm is een Wijfjes Rups; het Mannetje is een Vlieg, vlug, in vergelijking klein, in het voorkomen ongelijk aan het Wijfje, waarschijnlijk ook zo ongelijk in leevenswijze en hebbelijkheden, als in uitwendig maakzel. Hieruit ontstaat dit zonderlinge. Het Mannetje kan zich niet in de lugt opheffen, om het Wijfje te ontmoeten. De gevleugelde zwerfster schuwt den grond. Het paar zou dus nimmer zamenkomen, indien deeze lichtende toorts het vlug en vliegend Mannetje niet geleidde tot zijn zittend Wijfje.
In dit geval zien wij de werking der Natuur die der Kunst als voorkomen. Een gewigtig stuk in de Scheidkunde is het maaken van Phosphorus; en men acht het een' vernuftigen vond, dat men het licht van den Phosphorus de plaats van ander licht doet bekleeden. - Dit zelfde geschiedt in het lichaam van den Glimworm. De Phosphorus is niet alleen gemaakt, maar ook aangestoken, en in staat om een bestendig en behaaglijk licht van zich te geeven, ter bereiking van het hier boven opgegeeven einde, 't welk ik voor het eenig waare van deeze zonderlinge beschikking der Natuur houde.




Berichten wegens het boots-hol, Fingal's grot en de hangende pijlaaren op het eiland Saffa.

(Ontleend uit Mejuffrouw murraij, of Kensington, Companion and useful Guide to the Beauties in the Western Highlands of Scotland and in the Hebrides. Vol. II. 1803.)

‘Mejuffrouw murraij, door eene sterke geestdrift aangespoord, om de zeldzaam- en schoonheden der Natuure op te speuren, heeft, in de westlijke streeken der Hooglanden van Schotland, de tooneelen bezogt, die zo zeer geschikt waren om haare weetgierigheid voldoening te verschaffen, en zich, bij die naspeuringen, begeeven op plaatzen, waar de moedigsten der Mannen zich niet gaarne zouden vervoegen. Zij bezit de gave der Beschrijvinge bij

{==200==} {>>pagina-aanduiding<<}
uitsteekenheid. Een en ander zal blijken uit het geen wij thans onzen Leezeren, overeenkomstig met het opschrift deezes Artikels, mededeelen; naardemaal de bewondering en verbaasdheid der schoone Reizigster ten hoogsten toppunt klom, op het gezigt van Fingal's Grot en de Pijlaaren op het Eiland Saffa; een Eiland, 't welk niet bezogt werd door Dr. johnson, schoon hij 'er digt bij heenen ging, op zijnen tocht van Ul-va tot I-ona. De aandagt van het algemeen werd eerst op deeze zonderlinge vertooningen in de Natuur gevestigd door een bericht, desaangaande gegeeven door Sir joseph banks, in Mr. pennant's Tour.’

Naa dat wij (schrijft Mejuffrouw murraij) het punt van Gometra omgezeild waren, liep het getij ons tegen, en de wind stak eenigermaate op, 't welk aan de roeijers een zwaaren arbeid veroorzaakte; doch, toen wij op Saffa kwamen, werd het stil. De zee lag zo vlak als een spiegel, en wij deeden ons best om de boot nabij aan strand te brengen, steeds den weg neemende tusschen ontelbaare kleine rotzen, van Saffa afgescheiden, en aan den westkant van het Eiland liggende. Elke vordering, welke de boot maakte, kreegen wij nieuwe wonderen in 't oog.
Aan den noordwesthoek des Eilands rijst, tot eene groote hoogte, een Voorgebergte bijkans rechtstandig uit de zee tot den top. De voet van dit Voorgebergte is ruw en ongeregeld, misschien tot meer dan de halve hoogte. Ter plaatze waar de oneffenheden der rotzen ophouden, rusten daar op de schoonste en geregeldste pijlaaren, in een hollen halven cirkel; en ware het niet ter oorzaake van de verbaazende uitgestrektheid en grootte, men zou tot de gedagten komen, dat de bekwaamste werkmeester, die immer bestondt, de uiterste pooging van menschlijke, ja van meer dan menschlijke kunst, daar aan te koste gelegd hadt.
Van deeze schoone holle cirkel van pijlaaren voortgaande, nam ik spleeten en holten waar, en rechtstandige rotzen in groote verscheidenheid; doch wanneer ik kwam tot het gezigt van de zeer geregelde pijlaaren en het hooge verwelfzel over de groote holten en splee-
{==201==} {>>pagina-aanduiding<<}
ten, was ik geheel opgetoogen. - Verbeeld u, indien gij kunt, een oneindig getal van, zo 't schijnt, kleine pijlaaren, in allerlei richtingen, tot eene verbaazende hoogte, zamen geworpen, eene gelijkvormigheid hebbende met den arbeid der bouwkunstenaaren in den meesterlijksten stijl, en ten hoogsten verfraaid door de verschillende kleuren, door tijd en weder daar aan toegevoegd, zamenstellende een ongeregelde en voortloopende façade tot heerlijke gewelven, van welke afhangen rechtstandige, digte en effene pijlaaren, in de gedaante van prismas; eenige rustende op ruwe en ongeregelde hoopen basalten, door de zee bespoeld; terwijl andere, op de hoeken geknot, van voorheen geheele pijlaaren, stompen waren, welker bovenste geledingen zich afgescheiden hebben van den grooten hoop pijlaaren, die het Eiland vormen.
Men zegt dat het Boots-hol veel wijder is dan dat van Fingal; doch men kent het eerste weinig: eene onkunde, veroorzaakt door het ingebeeld of het weezenlijk gevaar om 'er in te gaan. De mond daarvan is verre van treffend of fraai te weezen; de gedaante heeft iets van een schuurdeur; maar het verwelfzel of de buitenkant van het dak, rustende op rechtstandige prismas, met de zamenvoeging van de pijlaaren, geschikt in eene naauwsluitende gedaante langs dat gedeelte van Saffa, is boven alle beschrijving fraai, en zelfs, indien zulks mogelijk is, fraaijer dan de uitwendige gedeelten van Fingal's Grot: maar het treffende gezigt daar van gaat verlooren voor allen, die Saffa aan de zuidoostzijde naderen, en wordt geheel niet gezien, wanneer de bootslieden zich de moeite niet willen geeven om westwaards op te roeijen.
't Geen zeer zeldzaam is, en eene zeer zonderlinge schoonheid geeft aan het zuidlijk gedeelte van Saffa, bestaat hier in, dat, van den aanvange van het groot gewelfzel tot de westzijde daarvan, tot digt bij de landingplaats voor het vee aan de oostzijde, geen gevallen of los daar heen liggend stuk van rots of puin van eenigerlei aart zich opdoet.
Ik voelde mij bijkans geheel vermeesterd door verbaasdheid en genoegen op het gezigt der gedeelten rondsom den buitenkant van het Boots-hol, en ik stond in eene stille verwondering bij elk op elkander volgend voorwerp, 't geen mijn oog ontmoette, tot ik kwam

{==202==} {>>pagina-aanduiding<<}
aan den ingang van Fingal's Grot, welken ik niet bemerkte voor dat ik 'er nabij was, veroorzaakt (daar wij zeer digt bij het strand heen roeiden) door een rondagtig uitstek van de schoonste digt op elkander staande prismas, afdaalende van een allerheerlijkst verwelfzel van kleine pijlaaren, in allerlei richtingen, (verfraaid, gelijk voorheen gemeld is, door de smeltendste tinten, de uitwerkzels van tijd en weder) tot een vast en ruw grondstuk van basalten.
Wanneer ik den mond des hols inzag, deedt 't geen ik kon zien van den binnenkant, en 't geen zich aan mijn oog van den buitenkant opdeedt, mij het bloed in elken ader beeven; dan, toen ik 'er mij in begaf, vergat ik de wereld, met al wat 'er in is. De Almagt der Godheid vervulde mijnen geheelen geest. Ik zonk weg in verwondering, in dankbaarheid en lofzegging. Mijn zenuwgestel was zo gespannen, dat het minste geluid mij deedt beeven. Nooit zal ik vergeeten, welke verhevene en hemelsche gewaarwordingen het zien van Fingal's Grot mij inboezemde. - Door de groote werken der Natuure werd mijne ziel dikwijls opgewekt tot aanbidding van den grooten Maaker; maar Saffa veroorzaakte de hoogste vervoering van ernstige gewaarwordingen, welke ik ooit gevoelde, of immer zal kunnen gevoelen, zo lang ik in dit lichaam woone!
Toen ik ter plaatze kwam, Chamshel-grot geheeten, stond ik versteld over andere pijlaaren, de zeldzaamste van alle natuurvoortbrengzelen, ooit door mij bezigtigd. 't Zijn de lange overhangende pijlaaren. Ik ging de kreek over aan den mond des hols, en zette mij neder op zwaare uitpuilende prismas, horizontaal liggende in een vasten hoop, verre heen in zee strekkende. Tegenover de plaats, waar ik nederzat, (over de kleine kreek) hingen zwaare prismas, gekromd, in de gedaante van een cirkelboog, aan de zijde des Eilands neder, van den top, tot de stompen bij den mond van Chamshel-grot. Deeze uitgehoolde pijlaaren vertoonen aan derzelver hoeken geledingen, volkomen gelijk aan de rechtstandige in Fingal's Grot, en leveren eene vertooning op, welker beschrijving mijne vermogens te boven gaat.
Gezeten op de horizontaal liggende pijlaaren, deed ik mijn middagmaal. Nooit zal ik weder een dergelijke eetzaal aantreffen, of ik moest het geluk hebben om Saffa an-
{==203==} {>>pagina-aanduiding<<}
dermaal te bezoeken. Naa het houden van den maaltijd, welken ik, naar den geest gesproken, alleronthaalendst mag heeten, ving ik mijn verder opspeurenden tocht aan over de horizontaal liggende pijlaaren, welke zich vertoonen als zo veele kielen van zwaare oorlogschepen, in eenen klomp versteend, en als metzelwerk zamengevoegd. Al klauterende over eenige horizontaale, hangende en overeind staande pijlaaren, bereikte ik eindelijk de vlakte op den top des Eilands. Deeze vlakte haalt omtrent eene en drie vierde mijl, en heeft eene dunne laag van aarde over de groote grotten. Dan aan de noordzijde van het Eiland is eene weide, zeer geschikt voor rundvee en schaapen. Hier kunnen tusschen de veertig en vijftig schaapen te weiden gaan van October tot Junij, en jong rundvee voor het overig gedeelte des jaars, mits men het gras ééne maand tijd tot groeijen geeve. Zeldzaam at ik zulk schaapenvleesch, als 't geen gegroeid was in deeze weide van Saffa. Dit Eiland wordt, ter beweidinge, verhuurd voor veertien Ponden St. in 't jaar. Saffa is een gedeelte van een landgoed, eertijds behoorende aan macquarrie, hoofd van de Macquarries, en, als het eens van eigenaar verandert, wordt het teffens verkogt met het Eiland Ulva. De tegenwoordige Heer deezer Eilanden is ranald m'donald, Esq. uit den Huize van Boisdale, wiens ziel en smaak ten vollen in staat zijn om dit juweel op den rechten prijs te schatten, welks gelijk, naar allen schijn, nergens op den aardbodem gevonden wordt. Welk een genoegen moet het schenken, Heer van Saffa te weezen!
De eerste keer, dat ik mij op Saffa bevond, zag ik 'er slegts eenige weinige Schaapen en Herten: de laatstgemelden op de hoogte volgden onze boot, terwijl wij beneden aan den voet heenen roeiden, en, wanneer wij aan Fingal's Grot kwamen, keeken zij na ons van de verschriklijke hoogte.
Zo ras ik den top van dit Eiland beklom, maakte ik mijn weg na de plaats, waar ik de Herten onlangs zag; doch vreesagtiger dan zij, en schroomende duizelig te zullen worden, ging ik vlak voor over leggen, en kroop, in dien stand, voorwaards, tot dat ik mijn hoofd stak over den kant van het verwelfzel, uit den boog van de Grot voortkomende. De rotzen aan den mond der Grot, welke zich, toen ik mij daar bij be-
{==204==} {>>pagina-aanduiding<<}
vond, als zwaare klompen vertoonden, scheenen nu kleine uitstekken op den Oceaan.
Ten Jaare 1801 werd een der Hertebeesten zo wild, dat het bijna een man doodde; te deezer oorzaake schoot men 't zelve. De twee andere hadden de gewoonte, om de boots, die van het Eiland afvoeren, te volgen; maar, gelijk men veronderstelt, dit uitgeleide te ver voortgezet hebbende, kwamen zij, bij het wederkeeren, om. Hadde het wild Hertebeest het in 't hoofd gekreegen om mij op de hoornen te neemen, terwijl ik op den grond uitgestrekt lag, met mijn hoofd over Fingal's Hol, en mij overgewipt, welk een zonderlingen dood zou ik gehad hebben! Men heeft, zints dien tijd, Geiten, in stede van de Herten, na Saffa gezonden; beesten, veel geschikter naar den aart en overeenkomstiger met de grootte van het Eiland.
Saffa rijst allerwegen rechtstandig uit de zee op, uitgenomen bij eene kreek, aan de oostzijde, het Eiland inloopende; te deezer plaatze komen weinig reizigers. Hier brengt men het vee, om te graazen, aan land, en het is de meest beschutte plaats rondsom het Eiland.
Van den top van Fingal's Grot wandelde ik na de westzijde, zo nabij aan den kant der steilten als ik met mogelijkheid kon, en liep dwars over de holte bij de vee-landingplaats; en, het halfronde voorgebergte, eerst door mij vermeld, bereikt hebbende, zat ik neder op het gras, 't welk de toppen van die schoone pijlaaren bedekt. Dewijl deeze grond de grootste hoogte is op Saffa, verkreeg ik (daar het een heldere dag was) een Panorama-gezigt op de omliggende Eilanden, en zag de uitgestrektheid van den Atlantischen Oceaan na America, zo verre het oog kon relken.
Eene zeer mogelijke schielijke verandering van weêr kwam in mijnen geest niet op, en gelukkig greep dezelve geen plaats, schoon vaak op Saffa voorvallende; anderzins zou ik mij in een zeer ongelukkigen staat bevonden hebben, geheel ongedekt, geheel onbeschut, tot gezelschap niemand bij mij hebbende dan vier roeijers, wier taal ik niet verstond, en een jongen, die mij tot tolk diende. Geen hut is op het Eiland, geen hol, waarin ik mij, bij een storm, zou hebben durven waagen. Ik zou mij, in zulk een geval, met geduld moeten onderwerpen aan mijn lot, en, met lear,

{==205==} {>>pagina-aanduiding<<}
de Elementen hebben mogen aanspreeken: ‘Stort op mij uit uwe verschriklijke vermaakneeming; hier staat uw slaaf!’ of, in mijn geval, ‘eene onbeschermde zwakke Vrouw.’
Van het westlijkst voorgebergte toog ik na de hoogte van de noordlijkste deelen des Eilands, waar eene wel met goed water gevonden wordt, alsmede eene plek met mosch begroeid; noodwendigheden, door de Voorzienigheid daargesteld, opdat 'er een mensch zou kunnen bestaan, als hij moeds genoeg bezat om 'er zijn verblijf te neemen. Twee jaaren geleden bestonden twee herders zulks, en bouwden 'er twee hutten; doch hun verveelde welhaast het leeven in het woeden der elementen; zij toogen heen, en de hut, voor 't vee gebouwd, stortte in.




De voornaamste staatsverwisselingen van Louisiana.

In den voorleden Jaare eenige Bedenkingen over de waarschijnlijke duurzaamheid van de Republiek der Vereenigde Staaten van America mededeelende, hebben wij gesproken van de vergrooting dier Staaten, door den afstand van Louisiana aan dezelve (*); een afstand, welke dit gedeelte der Nieuwe Wereld een voorwerp van zeer veel aanbelangs doet worden in het oog der Staatkunde. Het zal onzen Leezeren, zo wij hoopen, niet ongevallig weezen, de staatkundige Lotgevallen deezer Landstreeke in een kort begrip bijeengebragt te vinden, gelijk wij dezelve hier mededeelen.
Juan ponce de leon, die zich een grooten naam verworven hadt door het vermeesteren van Porto Rico, rustte, ten Jaare 1512, drie Schepen uit, tot eene Reis ter meerdere Landontdekking. De voornaame beweegreden, welke hem tot deeze onderneeming aandreef, was in de daad vreemd; de hoop, naamlijk, om eene zekere Bron te ontdekken, die de Inboorelingen van Porto Rico vertelden dat gevonden wierd op een der Lucaijo-Eilanden, en die het wonderbaar vermogen bezat, om allen, die 'er uit dronken, te doen verjongen. Hij deedt de Lucaijo- en Bahama-Eilanden aan, en dronk uit elke bron, welke hij vondt; doch vondt 'er geene, welker water de kragt hadt om den blos der jeugd op zijne ingevallene kaaken te doen wederkeeren. Welhaast daar op ontdekte hij Florida, zo door hem genaamd, om dat hij 'er op Palm,

{==206==} {>>pagina-aanduiding<<}
zondag kwam, of ter oorzaake dat het Land zich zo vrolijk en lustig opdeedt. Doch de Inboorelingen wilden hem het landen niet gedoogen; en hij vondt zich genoodzaakt, zijne romaneske opspeuring van de leeven-verjongende Bron te staaken. Hij keerde na Porto Rico weder, waar hij den laatsten tol der Natuure betaalde.
Ferdinand de soto, die onder pizarro gediend hadt, en bekleed geworden was met het Gouverneurschap van Cuba, zeilde, in den Jaare 1539, met eene sterke Zeemagt uit de Havana, en, op de kust van Florida landende, voer de meeste rivieren over, die zich in de Golf van Mexico ontlasten. In 1541 bereikte hij de Rivier Missisippi, en stevende verder westwaards op. - Naa verscheide landontdekkingen, overleedt hij in den Jaare 1542. Hij liet het Bevelhebberschap over aan lodewijk mascoso. Deeze Bevelhebber poogde te land zuidwestwaards na Mexico te trekken; doch, naa het ontmoeten van veele hinderpaalen, staakte hij deeze onderneeming. Hij bereikte in 't einde eene der groote Rivieren, door de soto ontdekt, en kwam, naa het uitstaan van veelvuldige moeilijkheden, met zijn afgemat en gedund Leger aan zee, ten Jaare 1544.
Men kan eenigzins een verslag vinden van de ontdekkingen door ferdinand de soto, in eene Geschiedenis van Florida, opgesteld door william roberts, of in het Spaansch door garcilasso de vega. Dit was eene vrugtlooze onderneeming der Spanjaarden. Het eenige, 't geen zij 'er door verwierven, was de weinig beduidende eer, dat zij de eerste ontdekkers van de Rivier Missisippi waren. Niettegenstaande zij hunne ontdekkingen en vermeesteringen op de omliggende kusten uitstrekten, die de Mexicaansche Zee bespoelde, naderden zij die groote Rivier niet, noch zetten het betreeden voort van het pad, hun geopend door den onderneemenden geest van de soto.
Het was onder de Regeering van lodewijk den XIV, zo vrugtbaar in Mannen, die grootsche plans van heerschzugt vormden, en onder het opzigt van den beroemden Minister der Zeezaaken colbert, dat een nieuwe geest van werkzaamheid, ten aanziene van den Handel en Zeevaard, de Franschen bezielde. Waren de plans, geduurende de regeering van dien Monarch gevormd, en door diens Opvolgers omhelsd, zo gelukkig als groot geweest, beide de Wereldronden zouden 'er de uitwerking van gevoeld hebben: doch zij vonden veelvuldige en sterke wederstreeving.
Geen Volk heeft de Franschen geëvenaard in de kunst van Volkplantingen aan te leggen. De Fransche Staatsdienaars, geholpen door de magtige en schrandere Societeit der Jesuiten, namen de toevlugt tot alles, wat kon strekken om de wijdst afgelegene en woest Volken te vereenigen tot eene

{==207==} {>>pagina-aanduiding<<}
vriendlijke gemeenschap met hunne Handelaaren, gevoegd bij den onaflaatenden ijver der Zendelingen, die alles te werk stelden, wat strekken kon om de ketens van onderwerping wel vast te maaken, en alle de zwervende Stammen der Americaanen aan het Fransch bestuur te hegten.
De geest van Volkplantingen aan te leggen, die eenige jaaren als geslaapen hadt, begon, met het einde der Zestiende Eeuwe, weder wakker te worden. Van den Jaare 1598 tot 1670 werden verscheide Reistochten ondernomen na dat gedeelte van America, thans Nieuw Schotland geheeten, en de Vastigheden van Acadia en Quebec werden aangelegd; en strekten deeze ten grondslage van de magt, welke de Franschen in Canada verkreegen. - Het land kreeg den naam van Nieuw Frankrijk. Eene nieuwe Handelmaatschappij werd 'er opgericht, onder het bestuur van den Cardinaal de richelieu, om den koophandel te drijven en de inwendige belangen te handhaaven.
Nieuw Frankrijk hadt jaaren lang in volkrijkheid en sterkte toegenomen, toen, in den Jaare 1670, onder het Gouvernement van den Graaf de frontenac en het toevoorzigt van den Heer talon, eenige Franschen het onderstonden om de ontdekkingen westwaards uit te strekken. Zij vernamen uit de Inboorelingen, dat 'er, ten westen, eene groote Rivier lag, door eenigen Michasippi en door anderen Missisippi, geheeten, en die, waar dezelve zich ook mogt ontlasten, noord- noch oostwaards liep. Uit dit berigt maakten zij op, dat die Rivier zuidwaards stroomde, en zich ontlastte in de Golf van Mexico, of, eene wending westwaards neemende, in de Zuidzee den uitgang hadt.
De Heer talon, begrijpende, welke voordeelen zouden kunnen ontstaan uit het bevaaren deezer Riviere, besloot, eer hij na Frankrijk wederkeerde, zekerheid te verkrijgen van een zo aangelegen stuk. Hij zondt, ten dien einde, Vader marquette af, een Jesuit, die als Zendeling door Canada gereisd hadt, en een Burger van Quebec, jolijet geheeten, om des ontdekkingen te doen.
Van de zuidwest-baai van het Meir Michignan zeilden zij de Rivier Des Resnards tot omtrent den oorsprong op; toen deeze Rivier verlaatende, gingen zij, eenige dagen voortgetrokken zijnde, scheep op de Rivier Quisconsing, en, hun koers westwaards aanzettende, bevonden zij zich, op den 17 Junij 1673, aan de Missisippi, op omtrent 42o. 12′ Noorder Breedte. Zich aan den stroom overgeevende, voeren zij dezelve af tot den 23o N. Br. in het land der Akansas. Maar, bevindende dat hun leeftocht begon te ontbreeken, en dat zij te zwak in getal waren, om de gevaaren in een onbekend land te gemoet te treeden, beslooten zij weder te keeren, niet egter vóór dat zij zich eerst verzekerd hadden, dat dee-
{==208==} {>>pagina-aanduiding<<}
ze Rivier zich ontlastte in de Golf van Mexico. Vader marquette bleef onder de Miamis, en jolijet keerde weder na Quebec. De dood van den eerstgemelden, en het wederkeeren van talon na Frankrijk, belette de voortzetting van die ontdekking voor eenigen tijd.
Robert cavelier, Heer de la salle, in de school der Jesuiten opgekweekt, was een man van een stout en onderneemvol character: hij ontwierp het plan om na Japan of China te vaaren, door van Canada noord- of westwaards te stevenen; en, schoon ontbloot van alle middelen tot zo groot eene onderneeming, was zijn geest geheel van dit plan doordrongen, toen de wederkomst van jolijet te Montreal, met het verhaal der ontdekking van de Missisippi, zijne aandagt geheel innam. Hij toog na Frankrijk, waar hij, door de voornaamste Persoonen van het Hof, met veel betoons van welgevallen ontvangen werd, die zijn plan goedkeurden. Na Quebec wedergekeerd, ving hij zijne reis aan, een Fort to Niagara aanleggende. - In het Jaar 1682 voer hij de Rivier Illinois af, kwam in Februarij des zelfden jaars in de Missisippi, en bereikte den mond den 9 April. - In den naam van lodewijk den XIV bezit genomen hebbende van dat aangelegen gewest, met de gewoone plegtigheden, vereischt om het Bezitregt des Franschen Monarchs te verzekeren, keerde hij, de Missisippi en de Illinois weder opvaarende, na Canada, en van daar na Frankrijk, om verslag te doen van zijnen reistocht.
Te Rochelle werd, ten Jaare 1684, eene kleine Vloot uitgerust. La salle begaf zich scheep, met oogmerk om den mond van de Missisippi in de Golf van Mexico te vinden. Misleid door den loop en 't geweld van de stroom, voeren zij de Missisippi voorbij, en zeilden omtrent honderd mijlen verder westwaards op, waar zij aan land kwamen, en een Fort aan de Rivier St. Bernard bouwden. Naa veelvuldige lotgevallen en het uitstaan van de grootste moeilijkheden, vermeerderd door gereezene geschillen onder de Tochtgenooten, werden la salle en diens Neef door drie verraaderlijke Mannen vermoord.
De aandagt van Frankrijk vestigde zich, met den Jaare 1698, weder op Louisiana. De Graaf de pontechartrain, toen Minister der Zeezaaken, zondt twee Oorlogschepen, onder het bevel van den Marquis de chateau moraud en den Heer iberville, derwaards. Zij kwamen, in Januarij 1699, aan de kust van Florida. Iberville landde op het Eiland Dauphine, in de baai van Biloxi, tusschen de Rivieren de Mobile en de Missisippi. Hij voer voort na de Missisippi, en zeilde de Rivier tot een grooten afstand op, waar hij een brief ontving uit handen van een Indiaansch Opperhoofd, geschreeven door een van la salle's Tochtgenoo-
{==209==} {>>pagina-aanduiding<<}
ten. De waarheid van de ontdekking der Riviere hier door, tot zijne groote blijdschap, bevestigd gevonden hebbende, keerde hij na de baai van Biloxi terug, waar hij verstondt, dat eene Engelsche Korvette aan den mond der Riviere geweest was, en, op het bevel van terug te keeren, gedreigd hadt, met grooter magt te zullen wederkomen. - Dit berigt deedt hem besluiten, zich van de Bezitneeming des Heeren de la salle te verzekeren. Hij bouwde daarom eene kleine Sterkte op den oever der Riviere, waar op hij vier stukken kanon plaatste. Te deezer plaatze vondt hij zich, op eene aangenaame wijze, verrast door de aankomst van den Heer tarti, Reisgenoot van de la salle, met omtrent twintig Canadiers, die te vooren onder de Illinois gewoond hadden. Het Fort voltooid hebbende, voer hij de Rivier op tot aan de Natches, waar hij het plan vormde tot het aanleggen van eene nieuwe Stad, Rosalia geheeten, ter eere van de Gravinne de
pontechartrain.
De Vastigheid op het Eiland Dauphine werd door een Engelschen Kruisser, in den Jaare 1710, verbrand. In dit zelfde jaar schonk lodewijk de XIV, bij opene brieven, den uitgebreiden Handel van Louisiana aan den Heer crozat, voor den tijd van zestien jaaren, en den eigendom van alle de mijnen en delfstoffen, welke hij mogt ontdekken. - Crozat beraamde een nieuwen Regeeringsvorm voor de Volkplanting; doch hij ontmoettte zo veele zwaarigheden en teleurstellingen, dat hij, in den Jaare 1717, de ontvangene opene brieven den Koning wedergaf.
Ten deezen tijde werd het welbekende Plan van Handel op de Missisippi ontworpen door den besaamden law. Een Handel-compagnie zou, onder het opzigt van dien Ontwerpmaaker, stand grijpen. Omtrent het einde van dat zelfde jaar lag men de grondslagen der nieuwe Stad Orleans. - Het verdient opmerking, welke romaneske hoope dit schoone Land, in elk deel van deszelfs lotgevallen, heeft ingeboezemd, van de verjongende bron, zo vuurig gezogt door de leon, tot de wilde plans van law.
Het Land ten Oosten van de Rivier gelegen, en nu begreepen onder den naam van het Grondgebied van de Missisippi, is misschien, wat den grond, de lugtsgesteltenisse en voortbrengzels betreft, de schoonste plek gronds in America. - Het Land, door de Franschen, onder den naam van Louisiana, bezeten, werd ten Zuiden bepaald door de Golf van Mexico, ten Noorden door Canada, en, zo ten Oosten als ten Westen, is het van grooter uitgestrektheid dan de Vereenigde Staaten. De werkzaamheid, het beleid en de schranderheid, waarmede de Franschen bestendig hun plan van uitbreiding voortgezet hebben, weet elk. In den Jaare 1752 hadden zij, ten naastenbij, een keten van Forten, van Nieuw Orleans

{==210==} {>>pagina-aanduiding<<}
tot Quebec, voltooid, waar door de Engelsche Volkplantingen zouden ingeslooten geweest zijn, en bepaald tot het Land aan deezé zijde van de Alleganij-Bergen. - Dan deeze wijdstrekkende bedoelingen werden verijdeld door Groot-Brittanje, in den Oorlog des Jaars 1756, wanneer pitt het Huïs van Bourbon vernederde.
Bij het Vredesverdrag van Parijs, in 1763, tusschen Groot-Brittanje, Frankrijk en Spanje, werden alle de Bezittingen in Canada en dat gedeelte van Louisiana, 't welk ten Oosten van de Missisippi ligt, de Floridas insluitende, aan Groot-Brittanje afgestaan: Frankrijk behieldt Nieuw Orleans, en het Eiland, waarop die Stad gebouwd is; welke, met dat gedeelte van Louisiana, 't welk ten Westen van de Missisippi ligt, zij aan Spanje gaf. - Door het Vredesverdrag van 1783 zijn de Floridas weder aan Spanje gekomen.




De voornaamste bijzonderheden, betreffende het eiland Dominica.

De Nieuwsbladen van den dag vermelden, dat een Fransch Vlootdeel, van Rochefort in zee gestoken, den 19 van Sprokkelmaand deezes jaars te Martinique was aangekomen. Korten tijd daar naa stevenden drie Fransche Schepen na Dominica; een Eiland, in 't bezit der Engelschen, tusschen de Fransche Eilanden Guadeloupe en Martiniqne gelegen. De Vlootelingen ondernamen eene Landing, en kreegen bij verdrag de Stad Roseau in handen. De Engelsche Bevelhebber des Eilands nam de wijk na het Fort Prins Rupert. - Eene Gebeurtenis, die van de gewigtigste gevolgen kan weezen, en, in Groot-Brittanje bekend geworden, aldaar zeer groote aandoeningen verwekte, dewijl, behalven het vrij zekere verlies deezes Eilands, ook andere Eilanden der Engelschen, in dien oord, veeg staan. Eigenaartig wordt de aandagt derwaards getrokken, en verlangt men meer van dit Eiland, dan den blooten naam, te weeten. Om aan deezen weetlust te voldoen, door middel onzes Mengelwerks, sloegen wij verscheide Schrijvers naa; doch ons kwamen bij de meesten zeer korte en gebrekkige berigten voor. In 't einde raadpleegden wij het voor Aardrijks- Zeevaard- en Handelkundigen onmisbaar Werk, getiteld: Burgerlijke en Handelkundige Geschiedenis van de Engelsche Volkplantingen in de West-Indiën, door brijan edwards, in zes Deelen, ten Jaare 1794-1799, bij den Boekhandelaar a. loosjes pz., te Haarlem, in 't licht gegeeven. - Gelijk die Schrijver zeldzaam den Raadpleeger omtrent eenige bijzonderheid, in diens kundigen Mans vak vallen-
{==211==} {>>pagina-aanduiding<<}
de, verlegen laat; zo vonden wij ook daar voldoening. Hij betuigt, zijne meeste waarneemingen, dit Eiland betreffende, aan het Werk van
Mr. atwood verschuldigd te zijn. Wij twijfelen niet, of een uittrekzel daar van, met eenige uitlaatingen, en in onze wijze van voordragt ingekleed, zal onze Leezers vergenoegen.

De groote Landontdekker christophorus columbus ontdekte dit Eiland op den derden van Slachtmaand des Jaars 1493. Dewijl op Zondag die ontdekking voorviel, gaf columbus aan dit Eiland den naam van Dominica.
Het heeft, met andere Eilanden in dien hoek der Wereld, het lot ondergaan, dat de oorspronglijke Inwoonders meest zijn uitgedelgd. Slegts twintig of dertig Gezinnen van de oude Inboorelingen, of Caraïben, bestaan 'er nog. Deezen worden beschreeven als een zeer stil en onschadelijk volk, dat zijn eigen taal spreekt, en een weinig Fransch; doch geen hunner verstaat het Engelsch. Deeze Caraïben zijn, volgens een berigt onlangs gegeeven, van eene heldere koperkleur, hebben lange, gladde, zwarte hairen; hunne persoonen zijn kort, kloek en welgemaakt; doch zij misvormen hunne aangezigten, door in de kindschheid de voorhoofden in te drukken. Zij leeven voornaamlijk van de Vischvangst, zo op de rivieren als op de zeeën, en door het Vogelvangen in de bosschen. In deeze beide weeten zij hunne pijlen en boogen met eene wonderbaare vlugheid te gebruiken. Men zegt, dat zij den kleinsten Vogel, op een grooten afstand, met hunne pijlen weeten te dooden, of een Visch, op eene aanmerklijke diepte, in zee weeten te doorschieten. Zij betoonen zich ook zeer ervaaren in het maaken van keurig gewerkte manden of korven van (Silk-grass) Zij-gras, of de bladeren en bast van boomen.
De Burgerlijke Geschiedenis van Dominica is vóór den Jaare 1759 van geen betekenis. Ten deezen jaare kwam het aan Groot-Brittanje, en het werd naderhand aan de Britsche Kroon verzekerd, door den Vrede, in Sprokkelmaand des Jaars 1763, te Parijs geslooten.
Tot dien tijd toe was Dominica als een onzijdig Eiland aangemerkt; dan desniettegenstaande hadden 'er veele Fransche Onderdaanen Koffijplantadien en andere Vastigheden in verscheide deelen van het Land. Zij werden in hunne eigendommen beveiligd, onder voorwaarde van den Eed van verknogtheid aan zijne Britsche Majesteit, en het betaalen eener kleine somme van Landhuur. De overige bebouwbaare gronden moesten verkogt worden door Gelastigden, ten dien einde benoemd; over niet minder dan 96,344 Acres, de helft

{==212==} {>>pagina-aanduiding<<}
des Eilands bevattende, werd bij verkoop beschikt, in verdeelingen van honderd Acres; deeze bragten ruim 312,092 Ponden Sterlings op.
Het blijkt niet, dat de koopen, door Britsche Onderdaanen gedaan, aan de verwagting beantwoord hebben: want de Fransche Inwoonders van Dominica zijn nog talrijker dan de Engelsche, en bezitten de beste Koffijplantadien op het Eiland; welk voortbrengzel, tot dus verre, het belangrijkste bevonden is. Zij verschillen maar weinig in Zeden, Gebruiken en Godsdienst van de Inwoonders der andere Fransche Eilanden in de West-Indiën. Hunne Priesters zijn, dus verre, door de Opperhoofden te Martinique gekoozen; zij agten zich aan het Gouvernement van dat Eiland onderworpen, en aan de Wetten van hunne eigene Natie.
Bij het begin van den hooploozen en verwoestenden oorlog tusschen Groot-Brittanje en de Volkplantingen diens Rijks in Noord-America, was het Eiland Dominica in eenen bloeienden staat. De haven van Roseau, door eene Acte van het Parlement voor eene Vrij-haven verklaard, werd door de Koopvaardijschepen van de meeste deelen der vreemde West-Indiën zo wel als America bezogt. De Franschen en Spanjaarden kogten 'er zeer veele Negers, ook groote hoeveelheden van Engelsche Koopmanschappen en Manufactuuren, welke voornaamlijk betaald werden in staaven Goud, Indigo en Katoen, benevens Muilezels en Hoornvee; zaaken van de eerste noodzaaklijkheid voor den Planter (*).
Dus werd Dominica, schoon op zichzelve niet zo vrugtbaar, als eenige andere Eilanden van kleiner uitgebreidheid, in deszelfs nabuurschap gelegen, zeer spoedig, eene Volkplanting van zeer veel aanbelang; doch het ontbrak dezelve ongelukkig aan die bescherming, welke alleen bezittingen duurzaam en van waardij kan doen zijn.
Den zodanigen, die zich de raazende woede herinneren, waarmede alle vermogens en middelen van Groot-Brittanje besteed werden aan, en aangewend tot het te onderbrengen van America, zal de volkomene verwaarloozing, welke aan den dag gelegd werd, door het toenmaalig Ministerie, omtrent dit, en andere Engelsche Eilanden in de West-Indiën, misschien geene stoffe van verwondering zijn; doch men zal het daarnaa naauwlijks gelooven, dat al de geregelde gewepende Manschap, geschikt tot bescherming van Dominica, bestondt uit zes Officieren en vierënnegentig Gemeenen! - Dit schan-
{==213==} {>>pagina-aanduiding<<}
delijk verzuim was te aanmerklijker, daar dit Eiland, om deszelfs plaatslijke ligging, tusschen Martinique en Guadeloupe, het best geschikt is van alle de Bezittingen van Groot-Brittanje, in dat gedeelte der Wereld, om aan hetzelve de beheersching der Caraïbische Zee te verzekeren. Eenige weinige Oorlogschepen, in Prins Ruperts Baai geplaatst, zouden daadlijk allen handel van de Fransche Vastigheden met elkander zodanig beletten, dat 'er geen een schip zou kunnen voorbijgaan, of het zou in de mogelijkheid zijn om genomen te worden door schepen, kruissende op de hoogte van die Baai en loefwaards van het Eiland. Dit werd in de daad ontdekt; doch toen het te laat was (*).
Het is waarschijnlijk, dat dit, nevens de toeneemende voorspoed der Volkplanting, en de misdaadige onoplettenheid van het Britsche Ministerie voor derzelver veiligheid, reeds de aandagt van het Fransche Gouvernement getrokken, en tot vermeestering des Eilands uitgelokt hadden; doch men verzekerde, dat veele Inwoonders der Volkplantinge, die Onderdaanen van Frankrijk geweest waren, niet schroomden, bij den eersten aanblik van begonnen vijandlijkheden in Europa, in het Jaar 1778, tot een aanval van Martinique hunne Landgenooten uit te noodigen. Het zou niet gemaklijk vallen, hier van bewijs te geeven; doch het is zeker, dat hun volgend gedrag te veel reden gaf tot zulk een vermoeden.
In Herfstmaand des gemelden jaars, dus luidt het verhaal der toenmaalige vermeestering des Eilands (†), kwam eene Fransche krijgsmagt, bestaande uit een Schip van veertig stukken, drie Fregatten, en omtrent dertig zeilen van gewapende Sloepen en Schoonders, omtrent tweeduizend man geregelde troupen aan boord hebbende, en een losbandige hoop van Vrijwilligers, omtrent de helft van dat getal, op de hoogte van het Eiland, onder bevel van den Marquis de bouillé, Gouverneur van Martinique en Generaal van de Fransche Loefwaardsche West-Indische Eilanden. - Een gedeelte des Krijgsvolks, terstond daar naa, zonder tegenkanting geland zijnde, gingen de Franschen voort met het Fort Chashacrou aan te vallen, zijnde het hoofdpunt van verdeediging des Eilands, en waar op een Detachement geregelde troupen in bezetting lag. Deeze Sterkte was gebouwd op een rots, omtrent driehonderd voeten rechtstandig in de hoogte, aan drie zijden door de zee omringd, en werd voor zo sterk gehouden, dat men veronderstelde, dat eenige weinige

{==214==} {>>pagina-aanduiding<<}
honderd man, wel van voorraad voorzien, het tegen verscheide duizenden zou kunnen uithouden. - Groot was daarom de verwondering der Engelschen in de Stad Roscau, verneemende van de Fransche kleurlingen, derwaards heen vlugtende, dat het Fort zich, zonder tegenstand, hadt overgegeeven; maar, hoe vreemd het scheen, het bleek naderhand het geval te zijn, dat eenige Fransche inwoonders zich, eenige weinige nagten van te vooren, in dat Fort hadden weeten in te dringen, en dat zij, de weinige Soldaaten, die op hunnen post waren, met sterken drank beschonken gemaakt hebbende, het kanon hadden weeten te vernagelen.
De Franschen zich dus meester ziende van het Fort Chashacrou, ontscheepten hun geheele magt, omtrent den middag, en begonnen hunne marsch na de Stad, die door het Fort Melville en door andere Batterijen verdeedigd werd; doch ongelukkig waren deeze Batterijen kwalijk voorzien en slegt bemand. Het geheele getal der krijgsbenden beliep niet boven de honderd: want maar weinigen der Fransche Ingezetenen vonden het geraaden zich bijeen te voegen, en van hun, die nog opkwamen, maakten zich verscheiden weder zoek, en kwamen niet weder voor den dag, dan naa dat het Eiland zich hadt overgegeeven.
De kleine magt, egter, die dus zamengekomen was, gedroeg zich met dien moed en dapperheid, die reden gaf om zich te beklaagen, dat zij niet beter ondersteund waren geworden. Driemaalen werd de vijand uit het Fort Loubiere verdreeven, waarvan hij zich bij zijnen aantocht meester hadt gemaakt, en tweemaalen werden de vlaggen, die zij daar opgeheessen hadden, weggeschooten. Hun algemeene Commissaris en omtrent veertig van hunne Soldaaten werden gedood, en de bouillé ontkwam het ten naauwen noode, daar zijn zwaard hem van de zijde geschooten werd.
Doch dapperheid kan niet baaten tegen zulk eene overmagt: want toen kort daarnaa omtrent tweeduizend Franschen de hoogten boven Roseau in bezit genomen hadden, bepaalde deeze laatste omstandigheid het noodlot des Eilands. - De dapperheid der Ingezetenen, egter, bedong voor zich zeer eerlijke punten van verdrag. Behalven dat hun toegestaan werd om met alle krijgseer uit te trekken, werd hun ook vergund, hun burgerlijk bestuur te behouden, alsmede de vrije oefening van hunnen Godsdienst, Wetten, Gebruiken, en ingevoerde schikkingen; het bestuur der Regtsoefening bleef ook in de handen der zelfde persoonen, die daarmede toen bekleed waren. Eindelijk werd hun het onbelemmerd gebruik van hunne bezittingen toegestaan, van welk een aart zij waren, daar zich dit beding wel uitdruklijk mede uitstrekte tot de afweezig zijnde Eigenaars.
De bouillé, dus zijne zegepraal voltooid hebbende, ver-
{==215==} {>>pagina-aanduiding<<}
trok na Martinique, laatende den Marquis ducheilleau Opperbevelhebber van Dominica, wiens gedrag, staande de vier jaaren, welke hij zich op dit Eiland onthieldt, gezegd wordt gruwzaam onderdrukkend en dwinglandisch, omtrent de Engelschen althans, geweest te zijn (*).
De Inwoonders van Dominica, onder die overheersching, welke het gemaakte verdrag in veele opzigten van kragt beroofde, zugtende, ontvingen geen bijstand van buiten. Hun handel was geheel afgebroken, en wel zodanig, dat het Eiland, staande vijf jaaren en drie maanden, welken tijd hetzelve in de magt der Franschen was, door geene schepen van Frankrijk zelve bezogt werd, en dat 'er geen uitvoer was na dat Koningrijk; maar een gedeelte daarvan werd op onzijdige bodems na het Hollandsch Eiland St. Eustatius gezonden, vóór dat het door den Admiraal rodneij genomen werd, en van daar uitgevoerd na Engeland, met de grootste kosten en tot nadeel der eigenaaren. - Een ander deel van hunne voortbrengzelen werd in Hollandsche schepen, ten dien einde in Engeland gehuurd, na Rotterdam afgevaardigd, en, naa dat de oorlog met de Hollanders was uitgebroken, werd hetzelve, onder Keizerlijke vlag, na Ostende gezonden, en de Zuiker daar verkogt voor van zes tot acht Pond St. het oxhoofd.
Deeze opeengehoopte ongelukken eindigden in het volstrekt bederf van verscheide Planters; niet minder dan dertig Zuikerplantadien werden, ingevolge daarvan, door de Eigenaars verlaaten. Dan, in Louwmaand des Jaars 1783, werd Dominica aan de Engelschen hergeeven. Bij deeze wedergave werden de Inwoonders hersteld in het vol genot hunner vroegere voorregten, onder eene Burgerlijke Regeering, gelijk aan die der andere Engelsche Volkplantingen in de West-Indiën. De Gouverneur heeft, behalven de voordeelen, welke hij van den Tol trekt, eene jaarlijksche Bezolding van 1200 Ponden St.
Het Eiland Dominica, welks hoofdlotgevallen wij dusverre aanstipten, bevat 186,436 Acres land, en is verdeeld in tien Parochien. De Stad Roseau is tegenwoordig de Hoofdstad, gelegen in de Parochie van St. George, omtrent eenëntwintig Engelsche mijlen van Prins Ruperts Baai. Dezelve ligt op een' landpunt, aan de Z.W. zijde van het Eiland. Roseau is omtrent eene halve mijl lang, van Charlotteville tot de Roseau-rivier, en meestal een vierde mijl in de breedte; doch op zommige plaatzen minder, en van eene zeer onregel-
{==216==} {>>pagina-aanduiding<<}
maatige gedaante. 'Er staan niet meer dan vijfhonderd huizen, behalven die door Negers bewoond worden. Men telde 'er vóór de gemelde bemagtiging der Franschen omtrent duizend.
Dominica is negenëntwintig mijlen lang; de breedte mag op zestien mijlen gesteld worden. Het Eiland heeft veele hooge en ruime bergen, waar tusschen schoone valeijen; in 't algemeen doet het zich vrugtbaar op. Verscheide bergen zijn nog onuitgedoofde Volkans, die dikwerf groote hoeveelheden van zwavel ontlasten. Uit deeze bergen springen ook bronnen van heet water, waarvan men wil, dat zommige van groot nut zijn in de ziekten deezer Gewesten. Op eenige plaatzen, zegt men, dat het water warm genoeg is om een ei te doen stollen. - In de bosschen zijn ontelbaare zwermen Bijen, die groote hoeveelheden van wasch en honig voortbrengen, beide in deugd aan de beste van Europa gelijk. De Bijen zijn ook volkomen van dezelfde soort als die in Europa, en moeten derwaards zijn overgebragt, dewijl de oorspronglijke West-Indische Bije van de Europische in verscheide opzigten verschilt.
Dominica is wel doorwaterd; men telt meer dan dertig kleine rivieren op het Eiland, behalven een aantal stroompjes. De grond is, in het binnenste gedeelte van het land, een ligt bruin kleurige molm, en schijnt van de bergen afgespoeld. Omtrent de Zeekust en in veele Valeien is het een diepe zwarte en rijke oorspronglijke aarde, en schijnt zeer geschikt tot de voortteeling van alle West-Indische voortbrengzelen. De onderste bedding is een geele of steenagtige klei, op andere plaatzen een harde grond, maar op de meeste zeer steenagtig.
Te vreezen is het, dat de hoeveelheid vrugtbaar land maar in eene zeer kleine evenredigheid tot het geheel staat; wordende 'er niet meer dan vijftig Zuikerplantadien tegenwoordig bebouwd; en het is berekend, dat deeze vijftig Plantadien, het eene jaar door het ander, jaarlijks niet meer dan 3000 Oxhoofden Zuiker opleveren. Het is zeker eene zeer kleine hoeveelheid van dat Artikel voor een zo uitgestrekt Eiland, of zelfs voor het getal der Zuikerplantadien, welke thans bebouwd worden, wanneer men elk op honderd Acres Zuikerriet rekent.
Koffij schijnt beter, dan Zuiker, aan de oogmerken te beantwoorden; zijnde 'er niet meer dan tweehonderd Koffijplantadien op Dominica, die, in goede jaaren, drie millioen Ponden hebben opgeleverd.
Een klein gedeelte der Landen is ook gebruikt tot den aanbouw van Cacao, Indigo en Gengber; dan het is te denken, dat de meeste deezer Artikelen, zo wel als de Katoen, die onder de uitgevoerde Waaren vervat zijn, uit de bezittingen van vreemde Staaten in Zuid-America komen. en op

{==217==} {>>pagina-aanduiding<<}
Dominica, uit hoofde van het Porto Franco, worden ingevoerd.
Het getal der blanke Inwoonders van allerlei soort en jaaren beloopt, volgens de laatste lijsten aan het Gouvernement, in 1788, 1236, van vrije Negers 445, en van Slaaven 14,967.

De eerste silhouette.

In de vroegste tijden, toen Korinthe, verre verwijderd van den luister, welken het sedert heeft bereikt, nog Ephirus heette, leefde in die Stad een Pottebakker, dibutades genaamd. In groot aanzien was dibutades bij zijne medeburgers, als zijnde de Pottebakkerij bij de aloude Grieken in groote agting. Niet alleen hadt men aan die kunst de vaten van dagelijksch gebruik te danken, aan welke de maatigheid en de eenvoudigheid der zeden eene grooter waarde hegtten; maar men was ook aan haar het vaatwerk verschuldigd, waar van men in godsdienstige plegtigheden zich bediende: ook leverde dezelve de Lijkurnen, welke toenmaals voor even heilig als de offervaten gehouden wierden. Daarenboven kon de Kunstenaar op de verdienste des Ambagtsmans geene inbreuk maaken: want de Schilder- en Beeldhouwkunde waren in Griekenland nog niet in gebruik. De beelden der Goden waren eenvoudig niets anders dan eene kolom, een vierkante steen of piramide, op welke op zijn meest niets anders dan de naam der Godheid geschreeven stondt, die men verëeren wilde. Voor laatere tijden was ook de ontdekking van het Korinthisch koper gespaard, naderhand zoo vermaard.
Dibutades verwierf den hoogsten rang in zijn beroep, door een zekeren kunstsmaak, welken hij in zijne werkstukken met eene groote handigheid in de vervaardiging wist zamen te paaren. Alwat uit zijne handen kwam, onderscheidde zich door de bevalligheid der fatsoenen; en de roode kleur, door hem uitgevonden, gaf 'er veel sieraads aan.
Zelden gebeurt het, dat eene natuurlijke begaafdheid, die zich tot eene kunst verheft, niet met eenige eigenliefde des handwerkmans gepaard gaat; dibutades was 'er niet vrij van. Hij schatte zijn beroep boven alle andere; en indien alle zijne medeburgers, zelfs de aanzienlijksten, om de hand van zijne Dogter verzogt hadden, zou hij dezelve aan geen anderen dan aan den bekwaamsten Pottebakker geschonken hebben.
Zijne Dogter, de schoone philea, ontdekte haares Vaders oogmerken; doch zij moest 'er twee maanden vroeger van

{==218==} {>>pagina-aanduiding<<}
onderrigt geweest zijn. Toen zij dezelve vernam, hadt zij reeds te dikmaaLs in de schoone oogen van ariston geleezen, die bij ongeluk geen Pottebakker was; te dikmaals hadt zij zich: schoone philea! laaten zeggen, en 't was haar niet langer mogelijk, haaren ariston te vergeeten. Bij wijlen zogt zij zich te vertroosten met de gedagte, dat haar Vader haar te lief hadt, om haar een huwelijk tegen haaren zin te doen aangaan; zomtijds herinnerde zij zich ook met leedweezen de laatste woorden haarer stervende Moeder: ‘Maak uwes Vaders dagen gelukkig!’ Dan schreide zij; doch de Liefde fluisterde haar in, dat haar laatste inval de beste was, en dat een Vader, zoo tederhartig als de haare, nimmer haar aan zijne grilligheid zou opofferen.
Doch 't geen de schoone philea 't meest gerust stelde, was haares minnaars rijkdom. Hij was de Zoon van agathocles, een bekwaam Scheepstimmerman, en die, in deeze kunst, even als dibutades in de Pottebakkerij, alle zijne beroepsgenooten overtrof. Wijd en zijd was zijne vermaardheid verspreid over de twee Zeeën, welke Korinthe van een scheidt; en de moeite, welke hij, ter verkrijginge van dien naam, zich hadt gegeeven, was rijkelijk beloond. Welk Vader zou niet eenen Schoonzoon als ariston met vermaak hebben aangenomen!
Geen aanlokkelijkheids, intusschen, bezaten alle deeze voordeelen in 't oog van dibutades. Sints lang, zonder dat zijne philea het vermoedde, hadt hij haare liefde ontdekt: zoo bezwaarlijk valt het voor een jong meisje, 't welk verliefd is, zulks voor hem, die het bespiedt, lang verholen te houden! Ook verraadde zich philea bij wijlen, 't zij door een peinzend gelaat, 't zij door eene zucht, waarnaa zij van een ijlingschen schrik wierdt bevangen, of door afgetrokkene en verkeerde antwoorden, die genoeg waren om haaren Vader wegens haare drift vermoeden te doen opvatten. Hij vervoegde zich bij de Zoogmoeder zijner Dogter: deeze goede vrouw, het als vrugtloos en zelfs als gevaarlijk aanziende, de zaak verborgen te houden, openbaarde alles aan dibutades, zonder de geringste bijzonderheid te verzwijgen.
Dibutades kende ariston, en hadt agting voor hem; zelfs hadt hij dikmaals bij philea tot zijnen lof gesproken; maar hij wilde niet tot Schoonzoon eenen man hebben, die Schepen timmerde, in stede van Potten te fatsoeneeren. Indien hij, aan de eene zijde, medelijden hadt met den toestand van zijne Dogter, belette hem, aan den anderen kant, eene ongelukkige stijfhoofdigheid, die de beste menschen zomtijds onregtvaardig en wreed maakt, in zulk eene verbintenis te bewilligen. De twee gelieven met geweld van elkander te scheiden, kwam niet in hem op; maar hij wilde alles beproeven, om hinderpaalen in den weg te leggen. Hij dagt, dat hij in het tegenwoordig oogenblik niet beter doen

{==219==} {>>pagina-aanduiding<<}
kon, dan stil te zwijgen, zijne Dogter gade te slaan, en de middelen te verbeiden, welke tijd en gelegenheid hem zouden kunnen aanbieden.
Op zekeren avond dat dibutades elders ter maaltijd was genodigd, vervoegde zich ariston bij philea. ‘Ik ben verpligt,’ zoo sprak hij, ‘u voor eenige dagen te verlaaten; men zal morgen een schip te water laaten loopen, door mijnen Vader uitgevonden, en 't welk hij na een Eiland in de Ionische Zee wil zenden. Dewijl het zijnen eersten togt doet, is het noodig dat ik daarin aan boord gaa. De Liefde regeert ook op zee; zij zal mij gunstig zijn; met drie weeken ben ik terug.’ - ‘Met drie weeken!’ hernam philea met schreiende oogen; ‘Hoe! in al dien tijd zal ik u niet zien, ik, voor wie de dag, dat ik u niet zie, geen einde schijnt te neemen! Ach! hoe menigmaalen heb ik, zittende voor mijn spiegel, niet gewenscht, mijn beeld daar in te kunnen prenten, om het u te geeven! Waarom is het niet mogelijk, uwe gelaatstrekken, door eenig tovermiddel, aldaar vast te hegten! Met te meer gedulds zou ik op uwe thuiskomst wagten.’ Zodanig waren philea's wenschen; andere konde zij niet uitbrengen: van het maaken van eene menschelijke afbeelding hadt men den inval nog niet gehad.
De laatste woorden hadt de lieve philea naauwlijks uitgesproken, of, ariston toevallig ter zijde van eene brandende lamp zich geplaatst hebbende, het licht teekende op den muur de schaduw van zijn volmaakt gelijkend profil. Philea, als van een hooger geest bezield, slaat het oog na den muur, en ziet 'er haaren minnaar. Straks hem de handen op zijne schouderen zettende: ‘Blijf stil zitten,’ zegt zij tot hem, ‘beweeg u niet!’ IJlings vliegt zij van daar, keert terug met een houtskool, die zij van den haard hadt genomen, en, venus hebbende aangeroepen, begint zij de schaduw te teekenen, en voltooit daarvan den omtrek. Een Griek alleen kan de gewaarwordingen van een Grieksch meisje in dusdanig een oogenblik vertoonen. Over haar gelukkig slaagen van vreugde juichende, zag philea met te meer bedaardheids ariston zich uit haare armen scheuren, omdat bij zijne wederkomst haares Vaders minnaar haar van den haaren ten huwelijk zou verzoeken.
Maar zal dibutades niet zoo wel als philea de zwarte trekken op den muur zien? Niet vroeger dagt philea daar aan, dan toen zij zich ter ruste begaf, en dat denkbeeld deedt haar hart geweldig kloppen. ‘In allen gevalle,’ zeide zij, ‘zijn het nooit meer dan zwarte lijnen! Is 't dan wel beweezen dat ze van mij zijn? Ariston zal hij 'er ten minste niet in herkennen.’ Naa deeze korte redekavelingen klopte haar

{==220==} {>>pagina-aanduiding<<}
hart niet meer zoo sterk, en zij viel in slaap, denkende aan haaren minnaar.
Intusschen hadt philea in haare gissingen zich bedrogen. Zij was nog niet ontwaakt, toen haar Vader haare schets reeds gezien, en ariston's trekken daarin herkend hadt, nog onkundig of hij zijne oogen mogt gelooven. Hij was niet verstoord, maar vierde integendeel zijner verbaasdheid en verwonderinge den teugel; zijne onverduldigheid verliet hem niet, voor en aleer hij van de Voedster het gantsche verhaal van het portret hadt vernomen. Onuitspreekelijk was de vreugde van dibutades; duidelijk begreep hij het gewigt van zulk eene ontdekkinge; en zijne Dogter hadt die ontdekking gedaan! haar minnaar hadt 'er aanleiding toe gegeeven! thans was hij geregtigd tot de hand, welke de gelukkige uitslag van zijn portret zou beroemd maaken. Dibutades kon met eere zijn woord terughaalen. In 't oog der eigenliefde zelve vondt hij verschooning voor zijne keuze van ariston tot Schoonzoon; en hij was gelukkig, zich verpligt vindende om zijne heimelijke neiging te volgen, en den wensch zijner beminde philea te vervullen.
Naa deeze schets te hebben bezigtigd, kreeg dibutades, door zijn vernuft bezield, eenen inval, die hem niet slegts in staat stelde om zijn beroep te veredelen en voordeeliger te doen worden, maar hem zelfs op de ontdekking van eene nieuwe kunst deedt hoopen. Op staanden voet wil hij 'er eene nieuwe proeve van neemen; indien hem die gelukke, zal hij zijne Dogter aangenaam verrassen, en door den uitslag haar toekomstig geluk haar aankondigen. Maar tot op dat oogenblik, hoe duur het zijn hart te staan kome, besluit dibutades te zwijgen.
Toen philea uit haare kamer kwam, zag zij op haares Vaders gelaat eene ongewoone helderheid. ‘Zie eens,’ zoo sprak hij naa een kort stilzwijgen, en haar teder bij de hand vattende, ‘zie eens, welk een schoone morgenstond het zij! Gaa, met eene uwer Vriendinnen, na de Fontein van Pijrene, in welker lommer gij zoo veel behaagen schept.’ Philea aarzelde, bloosde, en zou niet geweeten hebben hoe zich uit die verlegenheid te redden, indien haar Vader niet straks na zijne werkplaats gegaan ware. Die van Pijrene was wel haare meestgeliefde van alle de Fonteinen van Korinthe en diens nabuurschap; doch juist om deeze reden hadt zij 'er nooit van gesproken. Aan den rand deezer Fontein vondt haar gemeenlijk ariston nevens zijne Zuster, wanneer hij na de haven ging, of van daar terugkwam. Hoe de arme philea meer daaraan dagt, hoe haares Vaders woorden haar raadzelagtiger voorkwamen; vooral begreep zij de vrolijkheid en tederhartigheid niet, die hij onder het spreeken

{==221==} {>>pagina-aanduiding<<}
van dezelve hadt laaten blijken. Naa eene langduurige besluiteloosheid omtrent het geen haar te doen stondt, gehoorzaamde zij ten laatste aan haares Vaders bevel.
Zoo ras dibutades zich alleen bevondt, en zijne deur hadt gegrendeld, nam hij een stuk weeke potaarde, plakte het tegen den omtrek, door zijne Dogter getrokken, en maakte 'er eene afbeelding van, aan de schaduw volmaakt gelijk. Voor de Kunstenaars laaten wij het over, de geestverrukking van dibutades te beschrijven; voor lieden, wien het eenig vermaak gaf, werkstukken uit hunne handen te zien voortkomen, laaten wij het over, om van zijne blijdschap de grootte te berekenen. Dibutades verborg de afbeelding onder de vaten, welke te droogen stonden, om, ten bekwaamen tijde, aan dezelve de laatste hand te leggen, door haar te bakken.
Twee weeken waren reeds verloopen; de derde hadt eenen aanvang genomen; van de zorgvuldige Minnemoeder vernam dibutades, dat ariston tegen den volgenden dag wierdt verwagt. Met een ander schip, vroeger dan het zijne uit dezelfde haven vertrokken, hadt men daaromtrent de tijding gekreegen.
Dibutades liet zijne Dogter bij zich komen. ‘Lieve philea,’ zoo sprak hij haar aan, ‘ik heb eenen Vriend op de Ionische Zee; hij stevent na onze kusten. Gaa in het Bosch der Nimfen met eene uwer beste Vriendinnen. Beloof aan die Godinnen, haar een geschenk in haaren Tempel te zullen offeren, indien zij der reize en der overkomste van mijnen Vriend gunstig zijn.’ - Met verbaasdheid zag philea haaren Vader aan, zonder hem te antwoorden. ‘Gaa heen, mijne lieve Dogter!’ ging hij voort, en omhelsde haar. Philea, als uit eenen droom ontwaakende, ging bij ariston's Zuster, verhaalde haar alles, en verzogt haar om haar na het Bosch der Nimfen te verzellen.
Tegen den volgenden morgen was de oplossing van alle deeze raadzelen bepaald. Men verbeelde zich de gewaarwordingen van dit jong verliefd meisje, wanneer zij naauwlijks uit den slaap ontwaakt zijnde, haare half geopende oogen, tegenover haar bed, het aarden beeld aanschouwen, rood beschilderd, 't welk haaren minnaar haar vertegenwoordigt! In de verrukkingen haarer vreugde springt zij uit het bed, kleedt zich half aan, ijlt na haaren Vader en valt hem om den hals, onder het storten van eenen vloed van traanen van liefde en dankbaarheid. ‘Beminde Dogter,’ zeide hij tot haar, ‘ik weet alles; nog heden zal hij uw Echtgenoot worden; vóór zonneöndergang zal ik hem in ons huis brengen. Niets anders hebt gij te doen, dan voor uwen Man eenen maaltijd te bereiden.’
Straks vervoegt zich dibutades bij agathocles; te samen begeeven zij zich na de haven, van waar zij reeds ariston's vlag ontdekken. Een gunstige wind doet het schip spoedig

{==222==} {>>pagina-aanduiding<<}
voortsnellen; reeds hoort men het vreugdegeschal der matroozen. Het schip komt in de haven; ariston zet voet aan land. ‘Mijn Zoon!’ roepen agathocles en dibutades tevens. De jongeling, als van den donder getroffen, staat onbeweegelijk, zonder een woord te spreeken, en kan dit wonderwerk niet gelooven, voor en aleer hij, in traanen zwemmende, zich in de armen van zijner philea's Vader bevindt, en, eer nog de zon onderging, lag hij insgelijks in de armen van zijne philea. Reeds 's anderendaags morgens, in voldoening aan de gelofte van dibutades, hing men, in der Nimfen Tempel, het aarden beeld ten toon; als eene gewijde zaak wierdt het aldaar bewaard, tot dat mummius Korinthe in koolen leide. Aan dit beeld was de kunst om in klei te boetseeren haaren oorsprong verschuldigd, en deeze was de moeder der beeldhouwkunde. De Grieken bewaarden de naagedagtenis der Dogter van dibutades; verdient zij ook onze opmerking en dankbaarheid niet, dewijl wij aan haar de verwonderlijke meesterstukken zijn verschuldigd, welke wij drieduizend jaaren naa haaren dood opzamelen, en zoo veele Portretten en Silhouetten nog tegenwoordig aan de Liefde hun aanweezen hebben dank te weeten?

De t'huisgezogte en gestrafte boosheid.

(Uit Mejuffr. murraij's Companion, &c.)

Bij het zuidlijkst einde van het Eiland Lismore zeilden wij voorbij een zeer klein rotzig Eiland, over 't welk de zee heenen spoelt zo dikwijls het hoog water is; op andere tijden steekt het den ruwen kruin eenigzins boven de oppervlakte des waters uit. Deeze rots draagt den naam van Ladij's Rots; een naam, daaraan gegeeven, uit hoofde van de volgende Gebeurtenis.
In vroegeren tijde was 'er een Heer uit de Familie van m'leans of duart, wiens Kasteel (nu in een puinhoop veranderd) op een voorgebergte in Mull stondt, bijkans recht tegen over Ladij's Rots, die eene Zuster van argijle getrouwd hadt. Zij was schoon en beminnelijk; maar ongelukkig onvrugtbaar. Ten dien dage was het een groot misdrijf in de oogen eens Mans, wanneer zijne Egtgenoote hem geene Kinderen ter wereld bragt. Duart haatte zijne Vrouw te dier oorzaake, en besloot haar van kant te helpen. Om dit gemaklijk te volvoeren, en, zo hij zich verbeeldde, zonder voor ontdekking te vreezen te hebben, gaf hij, aan daar toe omgekogte snoodaarts, last, haar heimlijk te voeren na de aangeduide rots bij Lismore, en haar daar te laaten, ten einde zij, als 't hoog water was, omkwame.
Het gruwelstuk werd, overeenkomstig met duart's wensch, wolvoerd, en zijne Egtgenoote op die klip of rots gelaaten,

{==223==} {>>pagina-aanduiding<<}
in het hoogst ontroerend vooruitzigt, dat zij bij het wassend watergetij een onvermijdelijken dood te wagten hadt. Wanneer zij zich reeds als verlooren aanmerkte, en verwagtte, binnen weinig oogenblikken, door de golven weggerukt en verzwolgen te zullen worden, zag zij gelukkig een vaartuig in de straat van Mull, koers zettende na de rots, waar op zij zich in doodsgevaar bevondt. Zij deedt alle poogingen, om te verstaan te geeven, dat daar een mensch was, en gaf alle seinen, haar mogelijk, om de aandagt der schepelingen op haar te vestigen. - Eindelijk ontdekte men haar, en stuurde na de rots toe. - Zij werd gered, maakte zich bekend, en verhaalde, dat zij, op last van haaren wreeden Egtgenoot, te dier dooddreigende plaatze gebragt was. De scheepslieden bragten haar veilig bij haaren Broeder te Inveraraij.
M'leans duart liet een verzonne Lijkstatie aanrichten voor zijne Vrouwe, die hij voorgaf schielijk gestorven te zijn. Hij schreef de treurigste rouwbrieven aan haare Bloedverwanten, bijzonder aan argijle, en, naa een voegzaamen tijd gewagt te hebben, begaf hij zich, in zwaaren rouw gekleed, na Inveraraij, waar hij, met het betoon van de uiterste droefheid, zich bij zijnen Schoonbroeder beklaagde over het geledene verlies.
Argijle liet dit alles onbeantwoord; doch zondt om zijne Zuster, wier onverwagte verschijning in leeven en gezondheid hem op het diepste trof. Argijle was een zeer zagtaartig man, en nam op den snoodaart geene andere wraak, dan dat hij hem onmiddelijk zijn huis ontzeide, met bijgevoegde waarschuwing, dat hij zich zou wagten zijnen Broeder donald te ontmoeten, die zeker hem, wegens het oogmerk om zijne Zuster te dooden, zou vermoorden.
Sir donald campbell ontmoette hem, veele jaaren daar naa, in eene straat te Edenburg, en doorstak hem; welk lot hem trof in zijn tachtigste jaar.
Hoe zeer voegen hier de regelen des Dichters:

Raro antecedentem scelestum 
Deseruit pede poena claudo. 


Anekdote van den heere Marmontel.

Voorbeelden in menigte zijn 'er voorhanden van de ontwikkelinge der uitmuntendste verstands- en geestvermogens, door louter toeval, zoo als men het noemt, ontstaan. Marmontel. kan die lijst vergrooten. Zie hier een Verhaal, door hemzelven, in een zijner Werken, gedaan, van de gelegenheid, bij welke hij op den inval kwam, om zijn dichtvermogen te beproeven.
Toevallig, dus verhaalt hij, eene verzameling der Stukken doorbladerende, door de Akademie der Bloemspelen (Jeux flo-
{==224==} {>>pagina-aanduiding<<}
raux) oekroond, wierd ik getroffen van de rijkheid der Prijzen, welke zij uitdeelde: het waren gouden en zilveren bloemen. Niet zoo groot was mijne verwondering over de fraaiheid der Stukken, welke deeze Prijzen behaald hadden; en het kwam mij ligt voor, om het beter te maaken. Ik dagt aan het vermaak om aan mijne Moeder zulke gouden en zilveren ruikers te kunnen zenden, en aan de vreugde, welke zij zou ondervinden, door ze van mijne hand te ontvangen. Hierdoor kwam ik op den inval en beving mij de lust om Dichter te worden. De regels onzer dichtkunde had ik niet beoeffend. Welhaast voorzag ik mij van een boekje, 't welk deeze regels leert, en op des Boekverkoopers raad kogt ik tevens een exemplaar van rousseau's Lierzangen. Beiden las ik vlijtig en dagt 'er over naa, en terstond daarop liet ik een fraai onderwerp van eenen Lierzang door het hoofd gaan. Op de uitvinding van het Buskruid bepaalde ik mij. Nog herinner ik mij den aanhef:

Toi qu'une infernale Eumenide 
Pétrit de ses sanglantes mains, etc. 

Van verwondering was ik als mij zelf niet, dat ik een zoo fraaien Lierzang had gemaakt. In de dronkenschap mijner opgetogenheid en eigenliefde reciteerde ik dien; en, denzelven na den Prijs doende dingen, leedt het bij mij geenen twijfel, of hij zou dien behaalen. Dit gebeurde niet; zelfs verwierf dezelve de vertroostende eere van het Accessit niet. Ik was woedende, en, in mijne verontwaardiging, schreef ik aan voltaire, en riep, hem mijn werk zendende, om wraak. 't Is bekend, met hoe veel goedheids voltaire de jonge lieden bejegende, die eenige begaafdheid tot de dichtkunde lieten blijken. De Fransche Parnassus was als een Koninkrijk, over 't welk hij den scepter aan niemant ter waereld zou hebben willen afstaan, doch wiens onderdaanen hij gaarne in getal zag aangroeien. Hij zondt mij een dier antwoorden, welke hij met zoo veel bevalligheids wist te geeven, en waarmede hij zoo mild was. De lof, welken hij aan mijn werk gaf, stelde mij volkomen schadeloos omtrent hetgeen ik de onregtvaardigheid der Akademie noemde, wier oordeel, zeide ik, niet een aas in de schaal woog, tegen de stem van zulk een man als voltaire. Doch 't geen mij nog veel meer dan zijn brief streelde, was een exemplaar van zijne Werken, door zijne eigen hand verbeterd, welk hij mij ten geschenke zondt. Ik was gek van hoogmoed en vreugde, en ik liep door de Stad en in de Collegien, met dit geschenk onder mijnen arm. Dit was het begin (voegt marmontel 'er nevens) van mijne briefwisselinge met dien grooten Man, en van de vriendschapsverbintenisse, die, dertig jaaren lang, tot aan zijnen dood, onveranderd heeft stand gehouden.

In No. III. Meng. bl. 107. reg. 8. staat hen, lees hem.
In No. IV. Meng. bl. 176. reg. 11. staat 11,642; moet zijn 19,642.


{==225==} {>>pagina-aanduiding<<}

Mengelwerk, tot fraaije letteren, konsten en weetenschappen, betrekkelijk.

Koning Saul en de toveresse van Endor,

of toelichting van I Samuel XXVIII:3-25.

In de daad, is 'er eene Gebeurtenis in den Bijbel, die veeler, die aller aandagt trok; waarover de Schriftuurverklaarders breedvoerig en zeer van elkander verschillend zijn; waarover het niet ontbreekt aan uitgewerkte Verhandelingen van geleerde Mannen, die strijdige begrippen omhelzen en beweeren; - is 'er eene Gebeurtenis in den Bijbel, bij welker ontvouwing men gelegenheid neemt om te handelen over verscheide Onderwerpen, die 'er ja soms zijdlings, doch meestal volstrekt niet toe behooren, en dus veel overhoop haalt, zonder iets, de zaak zelve betreffende, te vorderen: - 't is die van saul's Raadpleeging met de Waarzeggeresse te Endor.
Vergeefs zou men in dit Vertoog verwagten eene opgave en beoordeeling der verschillende begrippen van de Schriftuurverklaarders; of ook een breede voordragt der gevoelens, zo van Jooden als Christenen, over dit geval gevormd, en met zo veel vreemds vermengd. Ik bepaal mij tot de voordragt des gevals, met de voorgaande en volgende omstandigheden; en zal ik, dit gedaan hebbende, nog eene en andere bedenking in 't midden brengen, tot staaving van het begrip, dat men hier om niets bovennatuurlijks of wonderdaadigs te denken, maar alles aan te merken hebbe als louter bedrog, omtrent eenen bevreesden en voor zulk een' trek zeer geschikten Koning.
De Geschiedboeker vermeldt in het 3 vers, waarmede hij treedt tot het verhaal deezer Gebeurtenisse, twee voorafgaande bijzonderheden, die, hoe vreemd ze bij

{==226==} {>>pagina-aanduiding<<}
elkander komen, nogthans zeer voeglijk ter inleidinge dienen: te weeten, den Dood van den Propheet samuël, de Rouwe over deezen Godsman, en diens Begraafenis te Rama; en saul's bedrijf om de Waarzeggers en Duivelkunstenaars uit zijn Rijk te verbannen. Immers moest samuël, schoon gestorven, geraadpleegd, en die Raadvraaging door tusschenkomst eener Waarzeggeresse werkstellig gemaakt worden; gelijk het vervolg uitwijst.
Gelegenheid hiertoe gaf de benarde toestand, waarin zich saul bevondt, door den hervatten krijg der Philistijnen, die thans met grooter Heirmagt, dan voorheen, de Landpaalen van Israël bestookten. Deeze was gelegerd te Sunem, eene Grensstad van de Stamme Issaschar. Saul betrok met zijne krijgsbenden 't Gebergte Gilboa, niet verre van Sunem gelegen. De beide Legers bevonden zich omtrent in dezelfde ligging tegen over elkander, als ten tijde dat david, door het verslaan van goliath, de Overwinning voor zijnen Vorst verzekerde. Eene valei tusschen beide boodt zich ten slagveld aan.
Israëls Vorst beklimt de bergtoppen van Gilboa, om 't vijandlijk Leger op te neemen. Veel sterker, dan hij verwagtte, doet het zich op aan zijn tellend en overrekenend oog; de verbondene Philistijnsche Vorsten hadden een talrijke Legermagt verzameld; en kon saul niet naalaaten, te meer daar de plaats zelve ter herinnering diende, te denken aan david, thans in der Philistijnen Land geweeken, met de Mannen, die hem aanhingen, en wier menigte zo zeer aangroeide. Isaï's Zoon, die hem te deezer plaatze voorheen tot Redder strekte, zou nu, met den Vijand zamenspannende, zijn Verdelger kunnen weezen, en de bedreigingen, van Gods wegen door samuël gedaan, vervulling erlangen. Ontrust, verward, vol vrees en beevende daalt hij ten bergtoppe af.
Begeerte, om zijn naakend lot, 't geen hij met schrik te gemoete zag, te weeten, om te verneemen, wat hem, in dit hachlijk tijdsgewrichte, te doen stondt, deedt hem alles aanwenden om den Heere raad te vraagen; dan op geenerlei wijze kreeg hij eenig antwoord; noch droom, noch teken, noch de taal eens waaren Propheets, geeft hem licht in de duisternis, welke hem omringt, en die zijne verlegenheid tot raadloosheid doet

{==227==} {>>pagina-aanduiding<<}
opklimmen. Hij beschouwt zich als van god en Menschen verlaaten.
Het vreemde Redmiddel, waartoe de beängste Vorst toevlugt neemt, wijst zulks kenbaar uit. Hij vervoegt zich tot zijne vertrouwdste Hovelingen. En, veronderstellende, dat 'er in de Landpaalen van Israël, ondanks zijne voorheen aangewende poogingen om dezelve van het snood gebroed der Wichelaressen, Tovenaars en Waarzegsters te zuiveren, nog wel eene enkele, hier of daar, zou gevonden worden, die het bestaan zogt door deeze kunstenaarijen, de gewoone toevlugt van bijgeloof en verlegenheid; dit veronderstellende, zegt hij tot die Hovelingen: Zoekt mij eene Vrouwe, die een waarzeggenden Geest heeft, dat ik tot haar gaa, en door haar onderzoeke.
Het doet, ten rechten verstande van het geval, vervolgens geboekt, niet weinig af, bepaald te weeten, hoedanig eene Vrouwe saul hier bedoele, of wat men te verstaan hebbe door den waarzeggenden Geest, van welken hij, in die vertwijfeldheid, hoope schept iets te zullen verneemen, omtrent het geen hij doen moet, of welk een lot hem naakt.
Het woord, in de Grondtaale gebruikt, duidt een Persoon aan, die voorwendt toekomende dingen te voorzeggen, door eene gemeenzaame verkeering met Geesten, die dit openbaaren, of wel door het opwekken van Afgestorvenen, wier taal zij spreeken; de kunstbehendigheid bezittende, om het geluid, 't welk zij voortbrengen, zodanig te vormen, dat het schijnt voort te komen van de plaats, waar de opgewekte Doode gezegd wordt zich te bevinden; met andere woorden, een waarzeggende Buikspreekster. Op zulk slag van Bedriegers doelt Propheet jesaïa, als hij schrijft: Gij zult vernederd worden, gij zult uit de aarde spreeken, en uwe spraak zal uit het stof zagtkens voortkomen; uwe stem zal zijn als de stem van iemand, die uit zijnen buik spreekt, schijnende uit de aarde voort te komen, en uwe spraake zal uit het stof piepen. Jes. XXIX:4. Josephus noemt deeze Vrouwe eene Buikspreekster. - Eene kunst, reeds vroeg verstaan bij de Tovenaars, en, in Godspraaken, vaak gebruikt tot misleiding der Raadvraageren. Men vindt 'er nog heden ten dage, die zulks meesterlijk, en tot verbaazing der Toehoorderen, kunnen verrigten, en met deeze kunst het Land

{==228==} {>>pagina-aanduiding<<}
doorreizen. - Dat saul na dusdanig eene Vrouwe, eer dan na eenen Man, vraagt, vindt zijne oplossing daarin, dat deeze Kunne, van ouden tijde af, gelijk wij door eene naamlijst, uit Ongewijde Schrijveren ontleend, zouden kunnen toonen, geagt wierd, in dit bedrijf, boven de andere uit te steeken.
De Vorst wordt terstond door zijne vaardige Hovelingen met een antwoord gediend, 't welk aan zijn verlangen voldoet. Zij verklaaren zodanig eene Vrouwe te Endor te kennen, of althans te weeten, dat 'er zich, in die kleine Stad van de Stam Manasse, in de Valei van Jitzreël, aan den voet des Bergs Gilboa, tegen over en nabij Sunem, eene Vrouwe onthieldt, die, tegen de Wet en 's Konings Verbod, de Dooden opriep, raadpleegde, en uit den buik sprak.
Wel te vrede over deeze ontdekking, vertoeft saul niet. - Om de Waarzeggeresse door zijn koninglijk gewaad niet te verschrikken, en onbekend zo nabij de vijandlijke Legerplaats te komen, legt hij 't zelve af, doet eene vermommende kleeding aan, en begeeft zich, slegts van twee Mannen vergezeld, op weg. - Om dit zonder opspraak heimlijk te doen, en weetende dat de Nagt de tijd is, wanneer dit slag van Lieden hunne Kunstenaarijen liefst volvoert, maaken zij, in den Nagt bij de Toveresse te komen. - Men kan, zijner verbeeldinge botvierende, zich hier een akelig Toverhol schilderen, vol schrikverwekkende beeltenissen, door een flaauw lamplicht bestraald; daarbij heesche en schorre geluiden paaren: doch de Geschiedenis meldt des niets: alleen mogen wij, zonder de waarheid te misgaan, veronderstellen, dat zij, eene Buikspreekster van naam, ten Hove bekend, een verblijf zal gehad hebben, zeer geschikt om haare bedrieglijke kunsten uit te voeren en de Ligtgeloovigheid te beleezen.
Niet ongewoon zulk een Nagtbezoek te ontvangen, en waarschijnlijk op de wagt om der ijdele nieuwsgierigheid ten dienste te staan, ontvangt zij dit drietal in haare wooning. Saul zelf voert het woord: Voorzeg mij door den waarzeggenden Geest, en doe mij opkomen, dien ik u zeggen zal. Het uiterste van haare kunst vergt hij haar af; niet alleen moest zij waarzeggen, maar ook dit doen, door eenen Dooden, te zijner keuze, uit het Rijk der Schimmen te verwekken.
Met de verlegene behoedzaamheid, dit slag van Lie-
{==229==} {>>pagina-aanduiding<<}
den eigen, wanneer zij hunne kunstenaarijen, in een Land waar zij verboden zijn, zullen oefenen, voert zij den vraager te gemoet: Ziet, gij weet wat saul gedaan heeft, hoe hij de Waarzegsters en Duivelkunstenaars uit het land heeft uitgerooid; waarom stelt gij mijne ziele dan eenen strik om mij te dooden? - Zij mogt zich deswegen, schoon zij, 't welk ons waarschijnlijk voorkomt, saul reeds uit zijne boven al het Volk uitsteekende lengte, en misschien ook aan zijne gelaatstrekken, kende, gerust stellen; dewijl hij, die dit verzoek deedt, bij god zwoer, dat haar deswegen geen straffe zou overkomen! Een bijzonder Persoon zou haar alleen geheimhouding, en geene strafloosheid, beloofd hebben; de Koning alleen kon op dien toon spreeken. - En wie weet, welk eene voorafgaande verstandhouding 'er geweest zij tusschen de Hovelingen, die zo vaardig de Endorsche Waarzeggeresse opgaven, en deeze Bedriegster! Althans is het der Waarzeggeren gewoon bedrijf, zijdlingsche kundschap op te zoeken; een hulpmiddel, waarin zij doorgaans slaagen.
Naa deeze geruststelling vingen zeker de beleezingen, de toverstreeken en begochelingen aan, geschikt om den geest der Raadvraageren in verwarring te brengen en met schrik te vervullen. De Geschiedboeker vermeldt ze niet. En 't zou voor ons ongepast weezen, des eene schilderij op te hangen, vervaardigd naar 't geen wij uit de beschrijvingen van soortgelijke Tovergeschiedenissen en Beleezingen weeten, die naar tijden en omstandigheden, als 't ware, in 't oneindige verschillen.
De Endorsche Geestenzienster en Schimmenverwekster vraagt, de noodige voorbereidzels te werk gesteld hebbende: Wien zal ik u doen opkomen? - Saul verzoekt, beevende, dat zij samuël verwekke. - Zij vangt haar gochelspel aan, en, naa genoegzaame verbijstering des Raadvraagers, wendt zij voor, samuël te zien. Op dit tijdstip oordeelt zij de gelegenheid gebooren, om, 't geen zij duslang hadt ontveinsd, dat zij den Koning kende, te ontdekken, als hadde samuël, dien zij voorwendde opgewekt te hebben, haar dit te kennen gegeeven. Zij stelt zich zeer verlegen aan, en roept met misbaar, zo eigen aan Lieden van haare kunst: Waarom hebt gij mij bedroogen? - want gij zijt saul! - Een uitroep, die belachlijk zou geweest zijn, indien ze niet gegrond ware op de onderstelling, dat de voorgewende uit den

{==230==} {>>pagina-aanduiding<<}
doode verwekte haar ontdekt hadt, wie hij was, en op de bevatting, welke zij hadt, van door saul de verdiende straffe te zullen ontvangen.
De Koning, wel te vrede over deeze opdaaging zijns ouden Raadsmans, stelt haar gerust: Vrees niet! ... Dan hij, zo in geen ander vertrek, misschien met het een of ander dekzel over zijn hoofd, of de oogen uit beangstheid niet durvende opslaan, wil nader onderrigt worden, wegens 't geen de Vrouw zag: om des te zekerder te gaan, ten opzigte van den Persoon, uit wiens mond hij verwagtte zijn lot te zullen verneemen, vraagt hij vol onrusts: Wat ziet gij?
Volgens onze gewoone Vertaaling luidt het antwoord der Vrouwe: Ik zie Goden; uit de aarde opkomende. Dit heeft veelen doen denken, dat zij voorgaf, eene menigte van afgestorvene Grooten te zien opdaagen; doch wel zo gepast, en beter met het vervolg strookende, is de vertaaling: Ik zie een agtbaar Man, of een Regter, opkomen. - Dit algemeene voldoet saul niet. Geheel met de Vrouwe alleen zijnde, en niets ziende, vraagt hij na de gedaante deezes Mans. Geenzins moeilijk viel het aan de Endorsche Toveresse, eene beschrijving te geeven, op samuël, dien zij, naar allen schijn, zeer wel gekend hadt, passende: Daar komt een oud Man op, en hij is met een mantel bekleed. - Hooge jaaren hadt samuël bereikt, en was hij gewoon geweest een Priesterlijken of Regterlijken Mantel te draagen. Kenmerken genoeg voor den van vrees krimpenden saul, om te gelooven, dat samuël daadlijk door de Vrouwe gezien wierd: want men hebbe wel in 't oog te houden, dat zij alleen en niemand anders dit voorgewende Spookzel zage. - Op dit berigt bewees hij eere aan de gewaande Schim; hij neigde zich met het aangezigt ter aarde en boog zich. Welk eene laagheid! Vrees heeft hem geheel vermeesterd.
Verre genoeg hadt de doortrapte Waarzegster het gebragt, om voorts haare rol meesterlijk te doen afloopen. Ten einde uit saul zelven zijnen toestand te verneemen, mompelt zij, en brengt met eene gemaakte stemme, die den spreekenden Propheet moest verbeelden, en na welke saul vol angst luistert, de misnoegde vraag uit: Waarom hebt gij mij ontrust, mij doende opkomen?
Beevende geeft de Koning ten antwoord: Ik ben zeer

{==231==} {>>pagina-aanduiding<<}
beangstigd: want de Philistijnen krijgen tegen mij, en God is van mij geweeken, en antwoordt mij niet meer, noch door den dienst der Propheeten, noch door Droomen; daarom heb ik u geroepen, dat gij mij te kennen geeft, wat ik doen zal.
Niets is eigenaartiger, dan dat deeze Vrouw, in haare taal tot den Koning, samuël verbeeldende, ook in den geest van samuël sprak, en dus eene Godspraak uitbragt, niet alleen overeenkomstig met de voorgaande, in geheel Israël bekende, betuigingen diens Propheets, voorheen gedaan, maar ook passende op het waarschijnlijk lot, 't welk saul, uit hoofde zijns tegenwoordigen toestands, dreigende over 't hoofd hing. Viel de zaak zo uit, zij hadt niet te vreezen; en, in een tegenovergesteld geval, zou de Vorst haar, om zijn eigen gedrag te verheelen, wel ongemoeid laaten.
De vermeende samuël vaart voort op denzelfden misnoegden toon; of liever, het schrander bedrieglijk Wijf neemt uit saul's zeggen aanleiding om verdere vraagen eerst af te snijden: Waarom vraagt gij mij toch? dewijl de Heere van u geweeken en uw vijand geworden is; en zegt verder: Want de Heere heeft voor zich gedaan, gelijk als hij door mijnen dienst gesproken heeft, en heeft het Koningrijke van uwe hand gescheurd, en heeft dat gegeeven aan uwen Naasten, aan david. Gelijk als gij naar de stemme des Heeren niet gehoord hebt, en de hitte zijns toorns niet uitgerigt tegen amalek; daarom heeft de Heere u deeze zaake gedaan ten deezen dage. En de Heere zal ook Israël met u in de hand der Philistijnen geeven; en morgen zult gij en uwe Zoonen bij mij zijn: ook zal de Heere het Leger Israëls in de hand der Philistijnen geeven. - Eene opeenstapeling van ramp behelst deeze taal, samuël in den mond gelegd; en vermids de uitkomst goeddeels daaraan beantwoord heeft, zoekt men in deeze bijzonderheid geene geringe sterkte, om iets bovennatuurlijks in te roepen. Doch laaten wij hierop iets, schoon niet alles, aanmerken, 't geen des te zeggen zou vallen.
Wat wij hoorden, kon de afgerigte Endorsche Waarzegster met grond zeggen, uit het geen wegens saul bekend was, en verder met groote waarschijnlijkheid gissen. - Niet verre lag haare woonplaats van de beide Legermagten, en dus kon zij de meerdere sterkte der Philistijnsche, met zekerheid, weeten. Saul zelf

{==232==} {>>pagina-aanduiding<<}
hadt, weinig oogenblikken te vooren, zijne benardheid voor den aanstaanden Veldslag, met ronde woorden, te verstaan gegeeven. Zij kon kundschap hebben van de weinige onderdaanigheid, die saul's benden betoonden aan de bevelen van eenen Vorst, wiens bijsterzinnige vlaagen hem ongeschikt maakten om zijn Volk, naar eisch, aan te voeren, en dat ook onder 't zelve veeler hoofd na david hing, die, gelijk het verhaal uitwijst, van tijd tot tijd veele Overloopers kreeg. - Wat de voorspelling van saul's sneuvelen, met zijne Zoonen, aanbelangt - behalven dat het woord morgen, bij de Hebreën, niet bepaald den volgenden dag, maar een onbepaalden toekomenden tijd, en niet zelden zo veel als eerlang betekent, en het dus genoeg ware, als dit ongeval geduurende deezen Oorlog gebeurde; kon uit de bekende dapperheid van saul's Zoonen ligt opgemaakt worden, dat zij den Vijand den rug niet zouden toekeeren, maar, met hunnen Vader, het uiterste waagen, en allen doodsgevaar tarten. Die waarschijnlijkheid pleitte voor dusdanig eene voorspelling; en hadt zij altoos, in het dubbelzinnig of liever onbepaald woord morgen, een open, indien het, tegen alle verwagting, anders uitviel. - 't Is doorgaans de zaak, wij bekennen het, der Waarzegsters, iets gunstigs voor den Raadvraager uit te brengen: doch dit was voor de Endorsche, zou zij in den geest van samuël spreeken en de rol diens Propheets speelen, onmogelijk. Saul zelf hadt den weg, om iets gunstigs te hooren, opgedolven, door te verklaaren dat hij van god verlaaten was. - En eens genomen, dat de uitkomst niet beantwoord hadde aan haare zo kunstig overlegde zogenaamde Godspraak, stondt haar hieruit niets kwaads te dugten: immers is het den Menschen niet eigen,
wegens het goede, 't geen hun boven verwagting, of strijdig met het onheilspellende, overkomt, verstoord te worden, gelijk zij veelligt doen, als, naa een gunstig gespeld lot, hun ramp wedervaart.
Dan, om met de Geschiedenis voort te gaan. 't Geen saul zich verzekerd hieldt, in deeze vlaage van hem geheel vermeesterende bijgeloovigheid, (sterk genoeg om hem te vervoeren tot den dwaazen stap, om zijn Leger, daar een Slag op handen was, te verlaaten,) uit den mond van den opgewekten samuël te hooren, verschrikte hem zodanig, dat hij plotsling ter aarde viel, en,

{==233==} {>>pagina-aanduiding<<}
langen tijd gevast hebbende, magtloos op den grond uitgestrekt bleef liggen.
Dit maakte de Toveresse verlegen, en zij hadt bijkans berouw, de zaak tot dat uiterste gebragt te hebben. 's Konings dood, ten haaren huize, kon niets dan ramp baaren. Zij vervoegt zich tot den bezweekenen, zeggende: Ziet uwe Dienstmaagd heeft na uwe stemme gehoord, ik heb mijne ziele in mijne hand gesteld, of mijzelve in leevensgevaar gebragt, en uwe woorden gehoord, die gij tot mij gesproken hebt, u gehoorzaamd; luister nu ook na mij, na de stemme uwer Dienstmaagd; laat mij eene beete broods voor u zetten, en eet: zo zal 'er kragt in u zijn, dat gij over weg gaat. Welke slimme treeken dier op haar bedrijf meesterlijk afgerigte!
Saul bekomt, doch weigert te eeten; 't aanhouden der Vrouwe, gepaard met den aandrang zijner Reisgenooten, haalt hem over, en hij schikt zich ter tafel, eet van het geslachte kalf, met ongezuurde koeken, en toog, naar den Lijve versterkt, doch even zwak van Geest, dien zelfden nagt na de Legerplaats.
Eene en andere bedenking heb ik beloofd van de veelvuldige, die hier zouden te maaken vallen. - Indien dit geheele geval te Endor geene Bedriegerij geweest hebbe, gelijk wij 't zelve, en, zo wij meenen, op toereikende gronden, verklaarden, - indien de Geest, de Schim of de Persoon van samuël daadlijk verscheenen zij; moet zulks geschied weezen door de werking van het vermogen der Waarzeggeresse zelve - of door de tusschenkomst van eenig goed of kwaad bovenmenschlijk Weezen - of door de Almagt Gods zelve. - Laaten wij dit kortlijk bezien en toetzen.
Dat de Waarzeggeresse het vermogen zou bezeten hebben om een Dooden ten leeven te herroepen, is te dwaas om eenige overweeging te verdienen; en dit zou egter, zo als het in de Geschiedenis, naar den letter genomen, voorkomt, het geval moeten geweest zijn. Stondt zulks in eeniger Menschen magt, ontelbaare gelegenheden, die dit, al ware het slegts voor een korten tijd, wenschlijk maakten, om zelfs het voorledene te weeten, zouden zich aanbieden, en geene schatten gespaard worden, om die kundigheden van zo bevoorregte Menschen te koopen. - 't Is waar, door alle tijden heen, en nog heden ten dage, worden 'er gevonden, die dit voorwenden; maar, beza-
{==234==} {>>pagina-aanduiding<<}
ten zij die kunst, zij zouden rijker weezen, dan zij zijn; veelen, tot hun de toevlugt neemende, betaalden zeker, met eene milde hand, de van den opgewekten Dooden ontdekte geheimen. Dan de armoede, waarin deeze Lieden leeven, toont de nietsbeduidenheid hunner voorwendzelen, waarmede zij geenen, dan eenige weinige Ligtgeloovigen, bedriegen; en worden zij ook niet, of schaars, gevonden, dan waar diepe onkunde, de Moeder des Bijgeloofs, heerscht, en door geenen, dan dwaashartigen, opgezogt.
Een bovenmenschlijk Weezen, goed of kwaad, zou 'er dan in 't spel dienen te komen. Om een goed Weezen zal men hier niet ligt denken, maar veeleer den Duivel, of een van diens onderhoorige Geesten, te hulp neemen, en Duivelkunstenaarij inroepen; doch, die dit doen, geeven blijk, dat zij (de Leer van den Duivel en diens geheelen helschen stoet daargelaaten) gansch verkeerde denkbeelden van de Godheid vormen, als die, door den Duivel het vermogen der Opwekking van Dooden en het voorspellen van toekomende zaaken te verleenen, de Menschen in de onmiddelijke verzoeking zou brengen, om, tegen haare duidlijke bevelen, de Duivelkunstenaars raad te pleegen; zich teffens ontzettende van het onderscheidend voorregt van alleen het toekomende te weeten, alleen het aanstaande te kunnen voorspellen. - Dan deeze Duivelbezweering is met Waarzeggerij, waar gezond Verstand en rechte Godsdienstkennis heerschen, uitgebannen.
Eindelijk, dat god zelf, die, langs alle andere gewoone wegen van raadvraaging en ontdekking, saul geweigerd hadt, iets wegens zijn lot, in dien benarden toestand, te spellen, eene Toveresse zou bijgestaan hebben, om door haaren mond, onder de volvoering van haar guichelspel, samuël te doen spreeken, is de tastbaarste ongerijmdheid zelve. Hadt god den Jooden niet uitdruklijk geboden: Gij zult u niet keeren tot de Waarzeggeren en tot de Duivelkunstenaaren; zoekt ze niet, u met hun verontreinigende. Ik ben de heere uw god. Telde hij zulk een bedrijf niet onder de gruwelen der Volken van Canaän; zeggende tegen de Israëliten: Onder u zal niet gevonden worden, die met Waarzeggerijen omgaat, of die eenen waarzeggenden Geest vraagt, of een Duivelkunstenaar, of die de Dooden vraagt: wie zulks doet, is den heere een gruwel. - God heeft u zulks niet toegelaaten.

{==235==} {>>pagina-aanduiding<<}

Dat het Geschiedverhaal zodanig is ingerigt en afloopt, alsof samuël, met de daad opgewekt, gesproken hebbe, baart geene zwaarigheid in 't minste: een Geschiedschrijver geeft verslag van het gebeurde, zonder zich met de wijze hoe in te laaten, of die te beoordeelen; en een Joodsch Geschiedboeker kan niet verondersteld worden, in goeden ernst, geloofd te hebben, dat dit weezenlijk zo gebeurde, als de hem medegedeelde berigten inhielden: en heeft jesus sirach, wanneer hij van samuël betuigt, naa dat hij ontslaapen was, propheteerde hij, en voorzeide saul zijn einde, hij verhief zijne stemme uit de aarde, of de zwakheid om aan spookverschimzelen te gelooven, of liever hij spreekt overeenkomstig met het verhaal des Geschiedschrijvers, en is het niet meer dan de trek eens Lofredenaars.
Met ééne bedenking zal ik besluiten. - Is het een welgegronde stelregel van den wijzen prediker: de Mensch weet niet wat geschieden zal, en niemand heeft het hem te kennen gegeeven wanneer 't geschieden zal; heeft de Allerhoogste ons toekomend lot agter een gordijn verborgen, 't geen de hand des tijds alleen opligt: dan blijkt, hoe dwaas het zij, Starrewichelaars, Goedergelukzeggers en allen, die het zich, op eenigerlei wijze, vermeeten 's Menschen aanstaande lot te spellen, te raadpleegen: eene krankhoofdigheid, die ja verminderd, doch, tot schande onzer verlichte Eeuwe, op verre na nog niet geheel verdweenen is. Nog worden 'er gevonden, wier begeerte om tot het toekomende door te dringen en zich gerust te stellen omtrent gebeurtenissen, waarvan zij den uitslag en de gevolgen niet kunnen ontdekken, hun de toevlugt doet neemen tot listige Bedriegers, of Vrouwen van gelijken stempel met de Endorsche Waarzeggeresse, wier veelgewaagde of dubbelzinnige Voorzeggingen soms toevallig gelukken, doch meestal door de Ondervinding beschaamd worden, en niet zelden, door de wondere werking der verbeeldingskragt, den nieuwsgierigen Raadvraager in het ongeluk, hem gespeld, dompelen; waardoor hij zijne Dwaasheid, zo geen Godloosheid, duur betaalt. - Dat wij ons dan voor zulk eene verkeerdheid zorgvuldig wagten. Dat wij, op gods voorzienigheid gerust, wegens ons aanstaande lot, op god vertrouwen, onzen weg op Hem wentelen, vast verzekerd dat Hij 't zal maaken.





{==236==} {>>pagina-aanduiding<<}

Bericht, aangaande een typhus, te Berlijn in 1803 waargenomen, door den geheimraad en hoogleeraar C.W. Hufeland.

In het Jaar 1803 ontstond te Berlijn een Typhus (rotachtige Zenuwkoorts), die, hoewel Sporadisch van aart, verscheiden lieden in het krankbed hielp. De hevigheid des aanvals reeds in de eerste dagen, vergezeld met de grootste zwakheid (Asthenie), het gekrenkt denkvermogen, de van den beginne geheel ontbreekende slaap, de gestoorde spijsverteering, de menigvuldige krampachtige zenuwtrekkingen, de opspringingen der peezen, het pluizen (floccorum collectio), het nederwaards glijden in het bed, welke drie laatste verschijnzelen zich inzonderheid, hoewel niet altoos, tegen het einde der ziekte, als voorboden des doods, openbaarden, deeden mij aanstonds het besluit neemen, om zonder verzuim de dringendste toevallen tegen te gaan, door de opwekkende Geneeswijze, in haar geheel beloop, aan te wenden. Dus wierden Wijn, Naphtha, door konst vervaardigde Moschus, Cascarilla, Koortsbast, zwaar bruin Bier, Opium, en kragtige Bouillons, naar maate de bijzondere subjective Aanwijzingen en verzoeken der Lijders het een of ander verkiesbaarder maakten, in eene genoegzaame hoeveelheid, goede hoedanigheid, en met behoorlijke tusschenpoozingen, voorgeschreeven. Bij de meesten deezer Zieken openbaarde zich, reeds met het begin der Koorts, doch bij anderen veel laater, een volkomen verlies van eetlust, met een gespannen bovenbuik, en verder met alle de overige tekenen eener verzameling van bedorven stoffen: terwijl de onbeschrijflijke kragteloosheid de thans zo algemeen veroordeelde manier, om het lichaam door ontlastende middelen te zuiveren, scheen te verbieden. Hierom begon men de Geneeswijze op de echte Brownische manier. Met behoorlijke voorzichtigheid lette ik op het gevolg daarvan, geduurende twee of drie etmaalen. Ook verminderden eenige der toevallen aanmerkelijk: doch ik kon bij geen enkelen dier Lijders eene gewenschte Geneezing bewerken, wanneer niet vooraf de Natuur,
of alleen, of door gepaste ontlastmiddelen ondersteund, door sterk

{==237==} {>>pagina-aanduiding<<}
braaken, of purgeeren, ruime ontlastingen der eerste wegen had bezorgd. In één Geval, alwaar de kragten des Lijders het konden verdraagen, wilde ik het uiterste afwachten: ik verzette mij tegen de stem der Natuur, en gaf, in plaats van de, in schijn, verzwakkende ontlastmiddelen, bij aanhoudenheid Wijn, Liquor Anodinus, enz. Ondertusschen vond ik zijn' gevaarvollen toestand, ten volgenden dage, nog merkelijk verergerd; waardoor ik gedwongen wierd, hem even als de anderen te behandelen. Ook zag ik ras zeer duidelijk door de in het oog loopende beterschap, dat de kragtige ontlastmiddelen, waardoor steeds geele, dikke of zuure slijm, of eene donkergroene olijachtige galstoffe, in eene groote hoeveelheid, ontlast wierd, hier, als het beste Sthenische middel, werkte. Deeze, tegen mijnen wil, tegen mijn aangenomen Plan, en tegen de geheele leere der Aandoenlijkheid, (Erregungstheorie) mij als afgedwongene Geneeswijze, werkte ook zo gelukkiglijk, dat de Zieke vervolgens, door de, op nieuw aangewende, Sthenisch-tonische opwekkende behandeling, in twee dagen verder voorwaards kwam, dan voorheen in zes dagen. Zie daar een onwederspreekelijk bewijs, dat stoffelijke oorzaaken, als de ziekten onderhoudende en verergerende middelen, niet gelochend kunnen worden: kunnende dezelve, door de kwaalijk begreepene Sthenische Geneeswijze, niet weggenomen, of krachteloos worden gemaakt. Derhalven, gelijk voor vijftig of honderd jaaren, moeten nog heden deeze onreinigheden worden weggeruimd, door de werking der Natuur, of der Konst; waarna eerst het Ziekte-character, als een gevolg der verzwakkende magten, door versterkende en prikkelende middelen aangegreepen kan worden.
Het gewigt der werking van stoffelijke oorzaaken, zelfs bij eene anderzins best mogelijke behandeling, wordt nog overtuigender gemaakt door twee Gevallen eener wederinstorting in deezen Typhus, veroorzaakt door overlaading van de maag, bij anderzins reeds herstellende Lijders. Een derzelven, naamelijk, stierf, niettegenstaande de geregeld aangewende exciteerende Geneeswijze: terwijl de andere, door een Braakmiddel en daarop voorgeschreevene Purgeermiddelen, gered, en eindelijk, door het gebruik van Wijn, geheel hersteld wierd.

{==238==} {>>pagina-aanduiding<<}

Bij deeze gelegenheid vind ik het noodig, bekend te maaken, dat, in den Typhus, de Geest van Vitriool, gemengd met eene gelijke hoeveelheid van Geest van Zout, in het verschrikkelijkst Tijdstip deezer Ziekte, alwaar men bijna niets, dan een zekeren dood, te wagten had, allerheilzaamst werkte. Dit middel, van tijd tot tijd, in de hoeveelheid van drie, zes, of negen druppen, gegeeven, brengt eene snelle omwisseling der geheele Ziekte te wege, die, met rasse schreeden, eene volkomene herstelling bewerkt.

Beschrijving van de wom-bat, een nieuwlings ontdekt viervoetig dier.

(Ontleend uit Lieutenant Colonel collins Account of the English Colonij in New South-Wales.)

Op Cape Barren Eiland, welks dorheid aan den naam beantwoordt, en alwaar het voedzel zeer schaars is, mag men als eene zeldzaamheid aanmerken, dat het desniettegenstaande zo sterk bewoond is door de kleine Kangooroo, en nog een graseetend, nu eerst ontdekt. Viervoetig Dier. 't Zelve verdient overzulks eene bijzondere beschrijving.
De Wom-bat, of de Wom-back, zo als de Inboorelingen van Port Jackson 't zelve noemen, is een vet, dik, kortpootig en vrij werkloos schepzel, al het voorkomen hebbende van eene logge sterkte. Het is wat grooter dan een kloeke Hond. In gedaante en beweeging heeft de Wom-bat zo veel van een Beer, dat, indien hij daarmede niet volkomen overeenkome, hij egter iedereen den Beer voor den geest brengt.
De lengte, van de punt des staarts tot op den tip van den neus gemeeten, is eenëndertig duimen, waarvan het lijf drieëntwintig en vijf tienden beslaat. De kop is zeven duimen, en de staart vijf tienden; de omtrek agter de voorpooten, zevenëntwintig duimen; over het dikste gedeelte van den buik, eenëndertig duimen. De zwaarte haalt, uit de hand gewoogen, tusschen de vijfëntwintig en dertig ponden. Het hair is ruw, en omtrent een duim of een duim en vijf tienden lang; dun zit het op den buik, dikker op den rug en den kop,

{==239==} {>>pagina-aanduiding<<}
allerdikst op de billen en het lijf; de kleur van het hair is bruinagtig, nu donkerder, dan lichter, doch donkerst langs den rug.
De kop is breed en platagtig, en, de Wom-bat regt van vooren gezien, schijnt de kop, de ooren uitgezonderd, bijkans een gelijkzijdigen driehoek uit te maaken; de eene zijde is omtrent zeven duimen en vijf tienden lang, maar de bovenzijde, of die de breedte des kops uitmaakt, is de kortste. Het hair van vooren ligt in eene zo geregelde orde alsof het gekamd ware, overeind staande, van den neus, derzelver middelpunt, als eene soort van straalen uitschietende.
De ooren zijn scherp en opgeheeven, twee duimen en drie tienden lang, staan wijd van elkander af, en geenzins onevenredig. De oogen zijn klein, en eer ingezonken dan uitpuilende, maar vlug en leevendig. De ruimte tusschen beiden is omtrent twee duimen en vijf tienden, en ze zijn geplaatst beneden het middelpunt van den driehoek, welken men zich na den neus toeloopende verbeelde. De nette zamenloop van de hairen, die de oogleden dekken, met fijn hair bezet, schijnt aan het Beest een groot vermogen te schenken om al wat schaaden kan af te weeren.
De neus is breed; de neusgaten zijn breed, lang, en kunnen geslooten worden; zij staan hoekig tegen elkander over, en 'er loopt eene holte tot de bovenlip, die verdeeld is even als de lip der Haazen. De kneevels zijn dik en sterk, en haalen in lengte van twee tot drie duimen en vijf tienden.
De opening van den bek is klein; daarin zijn vijf lange grassnijdende tanden vooraan in elk kaakebeen, gelijk die van de Kangooroo; agter deeze is eene tusschenruimte van omtrent een duim; alsdan doen zich op, twee smalle hondstanden van gelijke hoogte, met acht kiezen dieper in te zien, en naauwlijks 'er van te onderscheiden. Het geheel getal, in beide de kaaken, bedraagt vierëntwintig.
De nek is dik en kort; dit belet grootlijks de beweegingen van den kop, die als op de schouders geplaatst schijnt.
Van den nek af maakt de rug eene kleine bogt, tot bijkans op de billen, waar dezelve zagtlijk afloopt tot de agterste deelen, waar men geen staart ontdekt. Een staart, egter, is 'er te bespeuren, als men zorgvuldig

{==240==} {>>pagina-aanduiding<<}
met den vinger de schuinte van het ruggebeen overstrijkt. De hairen van elkander verwijderende, ziet men, vijf tienden van een duim in de lengte, en van drie tot een tiende in de breedte, een blooten staart, alleen met eenige korte fijne hairtjes aan het einde. Deeze zonderlinge staart schijnt naar evenredigheid veel grooter in een jonge dan in een volwassen Wom-bat.
De voorpooten zijn zeer sterk en gespierd; derzelver lengte, van de voetzool tot den voet, is vijf duimen en vijf tienden, en de afstand tusschen beiden vijf duimen en vijf tienden; de pooten zijn vleeschagtig, rond en dik, haalende een duim en negen tienden diameter. De klaauwen zijn vijf in getal, verbonden aan even zo veele korte geledingen. De drie middelklaauwen zijn sterk, en omtrent acht of negen tienden duims in lengte; de duim- en kleine vinger-klaauwen zijn desgelijks sterk, doch korter dan de andere, haalende slegts van zes tot zeven tienden duims. De vleeschagtige wortel van den duims-klaauw is kleinder en beweeglijker dan de andere. De voetzool is hard, het bovenste gedeelte bedekt met kort hair, tot beneden de beginzels der klaauwen, waar het overheen hangt. De agterpooten zijn minder sterk en minder gespierd dan de voorpooten; derzelver lengte tot de zool is zeven duimen en vijf tienden. De agtervoet is langer dan de voorvoet, maar niet minder gevleescht; de lengte haalt twee duimen en zeven tienden; de breedte twee duimen en zes tienden. De klaauwen zijn vier in getal; de drie binnenste zijn minder sterk, maar omtrent twee tienden van een duim langer dan de voorklaauwen, en vindt men daar eene vleeschagtige spoor, in plaats van een duim-klaauw. De geheele voet heeft eene kromte, die het voorste gedeelte eenigzins binnenwaards brengt.
In de grootte van de beide Sexen doet zich bijkans geen onderscheid op; doch het Wijfje is het zwaarste.
De Wom-bat heeft, volgens den Heer bass (*), van wien deeze Beschrijving ontleend is, geene aanspraak altoos op snelheid van loop; elk Dier, om zo te spreeken, loopt hem voorbij. Zijn gang is waggelend en schuivend, en heeft iets van de onbevallige houding

{==241==} {>>pagina-aanduiding<<}
eens Beers. Van aart is dit Dier vreedzaam en zagt, gelijk eigen is aan een graseetend Beest; doch het bijt fel, en betoont zich woedend, als het getergd wordt. De Heer bass hoorde het nimmer geluid slaan dan bij zulk eene gelegenheid. De stem was zissend, en kon niet verder, dan op den afstand van dertig of veertig roeden, gehoord worden.
De Heer bass, een Wom-bat gevangen hebbende, vatte het Dier schielijk op van den grond, de handen onder den buik steekende; zonder eenig leed te doen, lag het over zijn' rug en arm, gelijk men de kinderen draagt. Het sloeg geen geluid; het deedt geene poogingen, om het, worstelend, te ontkomen. Het zag 'er goelijk uit, en scheen zo wel te vrede, alsof het door hem, van jongs af, was opgekweekt (*). Hij droeg het Beest eene mijl verre, nu op den eenen, dan op den anderen arm; zomtijds lag hij het over zijne schouder: alle die plaatsveranderingen nam de Wom-bat wel op, tot dat de draager zich verpligt vondt om de pooten vast te maaken, daar hij in een boschje ging, om een tak van een nieuw houtgewas, 't geen hij zag, af te snijden: woedend werd het Dier, toen hem een tak, ter binding gebruikt, knelde; het schreeuwde uit al zijne magt, woelde sterk, en beet een stuk uit den rok van den Heer bass met zijne groote snijtanden. De vriendschap nam hiermede een einde. Het Beest bleef onverzoenlijk, en op den verderen weg na de boot hieldt het niet op met schreeuwen, dan wanneer het ten einde adem was. - Deeze bijzonderheid scheen uit te wijzen, dat de Wombat door eene zagte behandeling schielijk leerzaam en waarschijnlijk den mensch genegen zou worden: doch dat de oppasser zorge draage hem niet te tergen, althans niet wanneer het Dier volwassen is!
Behalven de Furneaux's Eilanden, bewoont de Wombat de Bergen ten westen Port Jackson. Op beide deeze plaatzen heeft hij zijne verblijfplaats onder den grond; ook is dit schepzel wonder wel gevormd om te graaven: tot welk eene diepte het zich in den grond verbergt, is onbekend. Volgens het verhaal, door de

{==242==} {>>pagina-aanduiding<<}
Inboorelingen gegeeven, wordt de Wom-bat van het Gebergte nooit bij dag gezien, maar onthoudt zich geduurende denzelven in zijn hol, alleen 's nagts uitgaande om spijze te zoeken; maar de Wom-bat op de Eilanden ziet men op alle tijden van den dag om voedzel uitgaan. - Het is nog niet ten vollen bekend, waarmede zij zich voeden; dan het is hoogstwaarschijnlijk, dat dit voedzel naar gelange van de omstandigheden, waarin het Beest zich geplaatst vindt, verandert. De maagen der Wom-bats, door den Heer bass geopend, waren uitgezet met ruw wier-agtig gras; en hij hadt nevens anderen gezien, dat het Dier krabbelde onder het drooge zee-wier op het strand; doch hij kon nooit ontdekken, wat het eigenlijk zogt. Nu kan de bergbewoonende Wom-bat zich nimmer strandwaards begeeven, om spijze te haalen, noch op die hoogte wier-agtig gras vinden, en moet dus bestaan van voedzel, 't welk de omstandigheden hem aanbieden.

Verslag van eene vrouwlijke Schaman in het Russisch Rijk.

Het Russisch Rijk is van eene uitgestrektheid, onbekend bij andere hedendaagsche Volken, en werd naauwlijks geëvenaard door dat der Romeinen, toen deezen ten hoogsten toppunte van magt en grootheid waren opgesteegen. Het bevat op deszelfs Grondgebied de meest van elkander verschillende Volken en Lugtstreeken van den tegenovergesteldsten aart. De uitgebreidheid van het Noorden tot het Zuiden is vijftig Graaden Breedte, van den Noord-pool af te rekenen; de Lengte van het Westen tot het Oosten is meer dan honderd-en-zeventig Graaden. Het reikt ten Noorden tot den bevroozen Oceaan, grenst ten Zuiden aan de warme lugtstreeken van Persie, Japan en China. Het beslaat meer dan een zevende gedeelte van het bekende Vasteland, en bijkans een zes-en-twintigste gedeelte van den geheelen Aardbol.
In enkele uitgestrektheid maakt dus het Russisch Rijk eene groote vertooning; doch uit welke bevroozen en onbewoonde woestijnen bestaat een aanmerkelijk gedeelte! Van wat aanbelang is het grondgebied te rekenen,

{==243==} {>>pagina-aanduiding<<}
't geen zich tot den Noord-pool uitstrekt? In de daad, de bevolking van dit Rijk is gering, in vergelijking met de grondvlakte, en zamengesteld uit Volken, die verre zijn om vermengd of tot een geheel gebragt te kunnen worden.
De laatst overledene Alleenheerscheresse van dit uitgebreid Rijk, catharina de II, liet door c.w. müller, in den Jaare 1776, een Werk aanvangen, 't geen voltooid werd in 1779, de Afbeeldingen behelzende van 95 onderscheide Volken, en te Petersburg uitgegeeven: eene Beschrijving vergezelde deeze Plaaten; onderaan stonden de naamen der Volken slegts vermeld, in het Russisch, Hoogduitsch en Fransch.
Van dit Werk is onlangs eene Engelsche Uitgave in 't licht gekomen, onder den Titel van, The Costume of the Russian Empire, illustrated by a series of Seventy-three Engravings (*), with Descriptions in English and French, Imp. 4to. 8 L. en 8 S. Uit dit Werk willen wij nu en dan eene van de meest merkwaardige Beschrijvingen overneemen. Deeze zijn ontleend uit de beste bronnen, allermeest uit des Hoogleeraars müller's Description de toutes les Nations de l'Empire de Russie - Voyage en Siberie, par d'auteroche - Description de Kamtschatka, par M. kracheminnikow - Pleschüf's Survey of the Russian Empire - Saür's Account of the Commodore billing's Expedition to the Northern Parts of Russia, enz. enz.
Voor tegenwoordig ontvangen onze Leezers een Verslag van eene Vrouwlijke Schaman.
De talrijke Heidensche Volken, die den wijden omvang des Russischen Rijks bewoonen, onderscheiden zich door drie verschillende soorten van Afgoderij: te weeten, in de zodanigen, die belijdenis doen van het Schamanismus, in die zich voor naavolgers van de Lama uitgeeven, en die onder het beheer der Brahminen staan.
De eerstgenoemde deezer Secten is, met de veelvuldige takken, waarin dezelve is onderscheiden, verreweg de talrijkste, zo wel als de oudste, en in de daad de grondslag van de beide andere en een aantal mindere Secten, in welken het Heidendom verdeeld is.

{==244==} {>>pagina-aanduiding<<}

Onder de Russische Volken is egter het Schamanismus, uit verscheidenerlei oorzaaken, tegenwoordig een zamenhoopzel geworden van de onverstaanbaarste en zichzelven omverstootende stellingen, afgodische ongerijmdheden, en de verregaandste bijgeloovigheden.
In elk gedeelte des Rijks, waar het Schamanismus de overhand heeft, worden de Vrouwen aangemerkt als eene mindere soort van weezens. De Mannen merken ze aan als alleen geschaapen ter zinnelijke lustvoldoening, tot de bevolking der aarde, en het waarneemen der huislijke diensten. Zij worden, in gevolge deezer begrippen, vrij streng behandeld; veragting en verwaarloozing is 'er het eigenaartig gevolg van.
Desniettegenstaande worden de Vrouwen in de Godsdienstige Orders opgenomen, en Priesteressen, zo zeer geagt als de Priesters zelve, en met gelijke magt bekleed. Dit Volk veronderstelt, dat eenige bijzonder door de Godheid bestemd zijn tot die Priesterlijke waardigheid; en, indien een eerstgebooren kind onderhevig is aan kramptrekkingen en stuipen, en verscheide andere kwaalen, merken zij zulk een kind aan als bijzonder geschikt tot de waarneeming der Godsdienstpligten van het Schamanismus.
Beiden de Priesters en Priesteressen worden uit den Volkshoop genomen. Zij zijn van de overigen huns Volks niet onderscheiden, dan door eene zonderlinge wijze van kleeding, en een uitgebreider kennis van de Leerstellingen huns Godsdiensts. Zij zijn niet verpligt tot het leeven in den ongehuwden staat, of het houden eener leevenswijze, van die hunner Landgenooten verschillende; zij hebben ook geen genoegzaam inkomen, om van te bestaan, zonder te deelen in de werkzaamheden der maatschappije. De kennis, nogthans, welke de meest onderweezenen van den Godsdienst hebben, heeft weinig te beduiden: doorgaans is alles zeer duister, onvolkomen en vol tegenstrijdigheden. De onderscheide Volken, bij welken het Schamanismus heerscht, hebben verschillende afgodische plegtigheden, en de Schamans of Priesters, onder dezelfde Volken, verschillen hierin zomtijds van elkander.
De Schamans kleeden zich op eene grillige en zeer vreemde wijze, in het denkbeeld, dat zij zich hierdoor aangenaam bij God en ontzaglijk in het oog der Menschen maaken. Uit deezen hoofde is het geene hunner minste bezigheden, elkander in vreemde toe-
{==245==} {>>pagina-aanduiding<<}
taakeling voorbij te streeven. Ook verschilt deeze vreemde kleeding naar de Volken, uit welken zij herkomstig zijn.
Bovenal vallen in 't ooge de veelvuldige afgodische vercierzelen, gemaakt van ijzeren plaatjes, van vogelklaauwen, van strooken onderscheiden laken en bont, en beestenvellen: het hoofddekzel is doorgaans geboord met het vel van een Lijnx, praalende met een pluim van uilenvederen. - Eene soort van Tamborine is de onafscheidelijke gezellinne van de Schamans; dezelve is vervaardigd van hout, en aan de eene zijde met een vel overdekt; aan de andere zijde loopt een dwars handvatzel, bij 't welk zij dit speeltuig draagen: het uitgespannen vel is meestentijds beschilderd met Beeldspraakige Characters, zomwijlen met de afbeeldzels van Afgoden, of van verscheidenerlei Beesten. Het werktuig, waarmede zij op de Tamborine slaan, is van hout, en bekleed met de huid van een Haas, of het bont van eenig ander soortgelijk Dier. - Aan dit toverwerktuig schrijven zij eene zeer groote kragt toe, en geeven voor, dat zij, met 'er op te slaan, de Geesten, in welken zij gelooven, naar welgevallen, kunnen doen verschijnen of heenen gaan.
De beginzels van het Schamanismus komen hoofdzaaklijk hier op neder. Zij gelooven in éénen God, den Schepper aller dingen, dien de onderscheidene Volken met verschillende naamen benoemen; een aantal mindere Godheden regeert de wereld, voornaamlijk naar eigen welgevallen, schoon zij allen aan de Godheid ondergeschikt zijn. - Alle de Hemelsche Lichaamen zijn Godheden, even zo ook eenige aardsche voorwerpen, als Vuur, Water, Bergen, enz. 'Er zijn desgelijks kwaade Godheden, van welken één de opperste is, die God in vermogen het naaste bij komt: deeze woonen in de rivieren, in de bosschen, op het gebergte, enz. Zij scheppen hun éénig genoegen in het Menschdom te plaagen.
Het Volk houdt zich overtuigd, dat de Goden aan hunne Schamans verschijnen onder verschillende gedaanten, doch bijzonder in die van een Beer; voor welk Dier zij, uit deezen hoofde, grooten eerbied hebben.
Zij gelooven in een staat naa den dood; doch hunne denkbeelden van een toekomend leeven zijn vreemd en belachlijk. - Aan de goede Godheden, die zij onder veelvuldige afgodische gedaanten verbeelden, bieden zij

{==246==} {>>pagina-aanduiding<<}
offeranden aan, en storten voor dezelven gebeden uit, van welker verhooring zij zich verzekerd houden.
Ondanks, egter, van alle die ongerijmdheden van het Schamanismus, zal de aandagtige onderzoeker 'er eenige gelijkvormigheden met den Mosaischen Godsdienst in ontdekken. De heilige vuuren, de toebrengingen, de aanbiddingen, de gevoelens ten opzigte van de Vrouwen, en veele andere stellingen der Schamans, zijn misschien van der Jooden Godsdienst ontleend.




Iets over de verhandeling van den hoogleeraar M. Siegenbeek over de welluidendheid der Nederduitsche taal, voorkomende in het eerste deel der werken van de Bataafsche Maatschappij van Taal- en Dichtkunde (*).

‘De Hollander,’ zegt de vermaarde immanuel kant, in zijne Waarnemingen over het gevoel van het schoone en verhevene (†), ‘is van eene geregelde en naarstige inborst, maar, daar hij alleen op het nuttige ziet, zoo heeft hij weinig gevoel voor dat geen, wat in fijner oordeel schoon of verheven is.’
    Volgens dat fijnere oordeel van den Koningsbergschen Wijsgeer moet dus voorzeker de Taal- en Dichtkunde (‡) geene gemeenschap hebben met het schoone en verhevene; want dat onze Natie in het ijverig en gelukkig beoefenen van Taal- en Dichtkunde altoos warelijk heeft uitgemunt, kan niemand ontkennen, die slechts eenige kennis heeft van de

{==247==} {>>pagina-aanduiding<<}
geschiedenis en den staat der Letteren en Kunsten in ons Vaderland; en dat de Critische Wijsgeer in deze kennis wel grondig ervaren is geweest, lijdt immers geen twijfel, daar hij onzen landaard zoo beslissend beoordeelt.
Hoe het zij, van de gemelde ijverige en gelukkige beoefening der Taal- en Dichtkunde bij onze Natie vinden wij een nieuw bewijs in het Boek, waarvan wij gaan verslag geven.
Onze Landgenooten, hoe grof hun oordeel dan ook zijn moge, zijn altoos van begrip geweest, dat het schoone en verhevene van eene rede of geschrift niet enkel in de waarheid en het belangrijke der gedachten, maar ook inzonderheid in de wijze van voorstel bestaat, en wel voornamelijk gelegen is in de zuiverheid, gemakkelijkheid en welluidendheid der taal, de kortheid, naauwkeurigheid en sierelijkheid der uitdrukking, de netheid, eigenaardigheid en bondigheid der woordvoeging, de welgepastheid, bevalligheid en juistheid der vergelijkingen en beeltenissen, en de zoetvloeijendheid der maat, met zekere levendiger losheid, weelderigheid en stoutheid van schildering, waar men gebruik maakt van den dichterlijken stijl.
Uit hoofde van deze meening heeft onze Natie zich altoos bijzonderlijk toegelegd op het beschaven van hare Taal en het beoefenen der Dichtkunst. Reeds in die tijden, toen het grootste gedeelte van Duitschland nog in de diepste Barbaarsheid verzonken lag, had zij hare Taal- en Dichtkundige Genootschappen, onder den naam van Kameren der Rederijkers bekend, die in de voornaamste Steden eeuwen lang met luister gebloeid hebben, vervolgens met de verandering der tijden door andere inrichtingen vervangen zijn, en alzoo tot op onze dagen toe onafgebroken zijn in stand gebleven. Van daar die wonderbare rijkheid van onze taal in korte, eigenaardige, zinrijke en welklinkende woorden; van daar die overgroote menigte van allerleie sierelijke spreekmanieren, die bij ons Nederlanders bijzonder t'huis hooren; van daar dat rollende, naturelijke en gemakkelijke in de schikking der taaldeelen, en de samenstelling en aaneenschakeling der zinsneden, dat onze Nederduitsche Spraak zoo uitstekend eigen is.
Van zoodanige Maatschappijen, als wij vermeld hebben, zijn in de laatste helft der voorgaande eeuw door uitgegeven Taal- en Dichtwerken onder anderen vermaard geworden: het taal- en dichtlievend Genootschap te Leijden, onder de zinspreuk: kunst wordt door arbeid verkregen; het dicht- en letterlievend Genootschap te Rotterdam, onder de spreuk: studium scientiarum genitrix, en het dicht- en letteroefenend Genootschap te Amsterdam, ten blazoen voerende: wij streven naar de volmaaktheid.
Deze Genootschappen waren sedert eenige jaren door de

{==248==} {>>pagina-aanduiding<<}
burgerlijke oneenigheden, herhaalde staatsomwentelingen en verdere ontzettende gebeurtenissen in ons Vaderland tot een staat van kwijning en uitteering vervallen, die eerlang eene gantschelijke ontbinding deed te gemoet zien. Om dit naderend onheil voor te komen, besloot men, de handen ineen te slaan. De drie afzonderlijke Stichtingen werden ineen gesmolten tot één Genootschap, in drie Afdeelingen, Departementen of Kamers, de Leijdsche, Rotterdamsche en Amsterdamsche, verdeeld, die ten opzichte van haar huishoudelijk bestaan en de beheering van hare bijzondere eigendommen geheel vrij en onafhankelijk zijn, doch ten aanzien van hare werkzaamheden naar buiten en de bevordering van haar gemeenschappelijk doel, den opbouw der Nederduitsche Taalen Dichtkunde, slechts één lichaam uitmaken, en naar algemeene wetten bestuurd worden (*).
Van dit alzoo vereenigde Genootschap, de Bataafsche Maatschappij van Taal- en Dichtkunde genaamd, worden ons nu in het aangekondigde Stuk de eerste lettervruchten aangeboden, vruchten van taalkennis en dichterlijk vernuft, die wij gerust aan alle kenners en liefhebbers van Nederduitsche Taal- en Dichtkunde, als ware lekkernijen, durven aanprijzen.
In de Voorrede des Boeks, die in eenen zuiveren en bevalligen stijl geschreven is, wordt beknoptelijk het noodige bericht gegeven wegens de instelling, oogmerken en verrichtingen der Maatschappij, met vermelding tevens van een en andere bijzonderheden ten aanzien van de stukken, in dit eerste Deel van de Werken des Genootschaps vervat.
Het eerste en voornaamste stuk, dat in de verzameling voorkomt, is van taalkundigen inhoud, en het werk van den beroemden Hoogleeraar in de Nederduitsche Letterkunde, m. siegenbeek. Het behelst een zeer oordeelkundig Antwoord op deze belangrijke Vraag, door het Genootschap uitgeschreven: In hoe verre behoort de spelling der Nederduitsche taal geregeld te worden naar welluidendheid en gemakkelijkheid van uitspraak? En wij twijfelen geenszins of ieder Taalkundige zal gereedelijk instemmen met het oordeel der Beoordeelaren, die dit Opstel den uitgeloofden Gouden Eerprijs hebben waardig gekeurd.
Om het belangrijke der stof en de uitnemende wijze der behandeling zullen wij van dit stuk eenigzins naauwkeuriger en omstandiger verslag doen.
De Verhandeling wordt geopend met eene gepaste Inleiding, waarin de Schrijver, na eerst in 't algemeen iets gezegd te hebben wegens de aangelegenheid van 't onderwerp, vervolgens de eigen woorden van de Vraag in overweging neemt, en de hoofdpunten van onderzoek, waartoe hij zich

{==249==} {>>pagina-aanduiding<<}
in zijn Antwoord bepalen zal, of de algemeene verdeeling der stof, opgeeft.
Volgens deze opgaaf onderzoekt hij in de eerste Afdeeling dit algemeene vraagstuk: of het met eene gezonde taalkunde bestaanbaar zij, der welluidenheid en gemakkelijkheid van uitspraak eenigen merkelijken invloed op de spelling toe te kennen.
Naar de letter van de Prijsvraag had de Hoogleeraar met dit onderzoek zich niet behoeven in te laten, naardemaal het voorstel zelve, in hoeverre de welluidendheid en gemakkelijkheid van uitspraak invloed behooren te hebben op de spelling, reeds stilzwijgend de rechtmatigheid van eenigen invloed der eerste op de laatste onderstelt. Doch, om de juiste maat van dien invloed met des te meerder zekerheid en naauwkeurigheid te kunnen bepalen, oordeelde hij, met recht, het dienstig, vooraf de wettigheid van denzelven met de noodige bewijzen te staven, ter wederlegging van die nieuwerwetsche taalzuiveraars, (of taalbedervers, hoe gij ze noemen wilt,) die alle woorden naar de afleiding willen geschreven hebben, en aan de welluidendheid en gemakkelijkheid van uitspraak allen invloed op de spelling ontzeggen.
Alvorens echter hiertoe over te gaan, teekent de Schrijver nog kortelijk aan, dat de welluidendheid voor het gehoor en de gemakkelijkheid in de uitspraak, hoe zeer eigentlijk twee onderscheidene zaken zijnde, echter, zijns oordeels, ten aanzien van derzelver invloed op de spelling, ten naasten bij op hetzelfde uitkomen; weshalve hij dat geen, wat voor de eene als geldende geacht wordt, ook meent voor de andere voldongen te mogen rekenen.
Na deze algemeene aanmerking ter zaak tredende, toont de Hoogleeraar (Hoofdst. I. § 1) met de klaarste en overtuigendste bewijzen, uit de natuur der zaak zelve ontleend, en door gelukkig bijgebragte getuigenissen van de vermaardste Mannen, die in taalkennis en welsprekendheid hebben uitgemunt, als een cicero, quinctiliaan en dergelijken, bekrachtigd, dat noodwendig bij elke beschaafde Natie, die voor het schoone en bevallige niet ongevoelig is, de welluidendheid en gemakkelijkheid van uitspraak eenen aanmerkelijken invloed moeten hebben op de spelling der taal.
Vervolgens beschouwt de Hoogleeraar de tegenbedenkingen, die hiertegen door de tegenstanders worden ingebragt (§ 2), en betoogt op eene korte, zakelijke en alleszins voldoende wijs, dat het voorgeven, alsof het volgen der welluidendheid de afkomst der woorden verduisteren en de duidelijkheid der tale benadeelen zou, volstrekt ongegrond is, en dat welluidendheid geenszins iets ingebeelds, iets willekeurigs en onzekers is, gelijk sommigen beweren, maar eene zaak, in

{==250==} {>>pagina-aanduiding<<}
de natuur der dingen gelegen, en door het algemeen oordeel der menschen erkend.
Hier had de Schrijver, die in zijn gantsche geschrift de hoogste bescheidenheid en gematigdheid met prijselijke naauwgezetheid in acht neemt, indien hij minder op den roem dezer deugden ware gezet geweest, ter beschaming der hedendaagsche taalzifters nog vrij wat sterker kunnen spreken, en de beschuldiging wegens het benadeelen der duidelijkheid, aan den invloed der welluidendheid op de spelling valschelijk te last gelegd, met volle recht aan de schrijfwijze naar de afleiding kunnen aantijgen. Wie toch vindt zich niet verlegen, om net te raden, wat eigentlijk de schrijver zeggen wil, wanneer men de fraaije woorden leest van eensgelijks, overtalligheid, hedendagsche, gebrekig, schierlijk, naarijver, naarvolgen, daarteboven, bevoorderen, leedteekenen enz. (*)? wie hoorde ooit in de beschaafde samenleving van dergelijke dingen? en wat is toch het schrijven eigentlijk anders, dan het afteekenen van de klanken? - wat anders, dan een hulpmiddel, om het spreken te vertegenwoordigen, en van hoorbaar zichtbaar te maken? Hoe naauwkeuriger derhalve het schrift de klanken van de woorden, zoodanig als die bij beschaafde lieden worden uitgesproken, uitdrukt, des te beter wordt voor de dui-
{==251==} {>>pagina-aanduiding<<}
delijkheid gezorgd, en des te volkomener is de spelling te achten. De asleiding komt niet anders in het
spel, dan voor zoo verre zij in twijfelachtige gevallen de beste regelmaat is, om de algemeene uitspraak der beschaafde waereld, waarvan men in den gemeenzamer omgang, bij achteloozer spreektrant, op velerleie wijze afwijkt, bij het schrijven met de meeste naauwkeurigheid te bepalen en te volgen. Daar nu de beschaafde mensch, bij het spreken, gelijk bij alle andere verrichtingen, altoos het gemakkelijke voor zich zelven en het aangename voor anderen, zoo veel met de bereiking van zijn oogmerk bestaanbaar is, navolgt, moet ook in het schrijven, dat van het spreken eene getrouwe afteekening zijn moet, die inachtneming van het gemakkelijke en aangename bij het spreken naauwkeurig worden aangeduid; dat is, de spelling moet bij een beschaafd Volk, zoo veel de duidelijkheid toelaat, altoos geschikt en geregeld worden naar welluidendheid en gemakkelijkheid van uitspraak. Dit is zoo klaar en ontegensprekelijk, dat het naauwelijks te begrijpen valt, hoe sommige Schrijvers, die voor het overige zich als lieden doen kennen van oordeel en goeden smaak, een tegengesteld gevoelen kunnen aankleven, en de woorden, die een beschaafder uitspraak eenigzins veranderd en bevalliger en vloeijender gemaakt heeft, echter nog kunnen schrijven volgens de afkomst en den ouden vorm, 't welk even zoo veel is, alsof een schilder, die ons naar het leven moest afmalen, ons ging uitbeelden, met beestenvellen om den hals, in de onbehagelijke kleeding van onze ruwe voorvaders.
Dan de ondervinding, zal men zeggen, moet hier de zaak voornamelijk beslissen. In eene verrichting toch, zoo algemeen en dagelijks beoefend als het schrijven, leert de ondervinding het best, welke wijze van doen met de natuur der zake het meest overeenkomstig is, en aan het oogmerk het volkomenst beantwoordt.
Hebben alle Volkeren, die in beschaafdheid hebben uitgemunt, zich altoos in hunne schrijfwijs naar de welluidendheid en gemakkelijkheid van uitspraak geschikt, en wel des te meer, naar mate zij verder in beschaafdheid waren gevorderd, dan mag men veilig besluiten, dat dergelijk eene schrijfwijs ook in der daad voor de verkieselijkste is te houden.
Te recht begreep dus de Hoogleeraar, ter bekrachtiging van het bewezen stelsel, nog de voorbeelden te moeten aanvoeren van die Volkeren, die algemeen voor de allerbeschaafdste erkend zijn, als die van de Grieken en Romeinen uit de Ouden, en dat van de Franschen uit de Hedendaagschen. Hij spreekt derhalve in de eerste plaats van het Grieksch § 3, vervolgens van het Latijn § 4, en eindelijk van het Fransch § 5, en toont, als een grondig kenner van alle die drie talen, met een voegelijk aantal van welgekozen voorbeelden, hoe de

{==252==} {>>pagina-aanduiding<<}
spelling in die spraken, door verwisseling, invoeging en weglating of ineensmelting van letters, zich bestendig geschikt en geregeld heeft naar welluidendheid en gemakkelijkheid van uitspraak.
Op deze wijze in 't algemeen de wettigheid bewezen hebbende van den invloed der welluidendheid op de spelling, gaat de Schrijver in het IIde Hoofdstuk deze stelling nog wat bepaalder ten aanzien van onze Nederduitsche taal onderzoeken.
Hij erkent (§ 1), dat onze taal, als een tak van de oude Duitsche of Teutonische, en dus afkomstig van een Volk, 't welk bij ruwer luchtstreek en ruwere zeden ook stomper van gewaarwordingen was, oorspronkelijk in haren aard minder vloeibaar en welluidend, en voor welsprekendheid en dichtkunst minder geschikt is, dan de Grieksche en Latijnsche talen; maar hij merkt zeer gepast aan, dat dit slechts eene reden te meer is, om in de spelling van onze taal vooral op de welluidendheid en gemakkelijkheid der uitspraak acht te geven, ten einde het oorspronkelijk gebrekkige in onze taal al meer en meer te verhelpen, haar allengskens zachter en vloeibaarder te maken, en alzoo hare geschiktheid voor welsprekendheid en dichtkunst te doen toenemen. Hij stemt het toe, dat men dergelijk eene verfraaijing der taal geenszins kan uitwerken tegen den wil der Natie; maar hij beweert tevens met recht, dat men ook de beschaving der spraak, wanneer de Natie zich daartoe geneigd betoont, niet tegen mag houden door wederstrevige spelling.
Dat nu onze landaard hieromtrent geheel niet onverschillig is, maar integendeel voor het zachte, het welluidende, het streelende en het vloeibare in de taal de grootste geneigdheid aan den dag legt, bewijst de Hoogleeraar op de navolgende wijs: Hij vergelijkt (§ 2) onzen Nederduitschen tongval met den Hoogduitschen, en doet zien, hoe wij Nederlanders de woorden, die wij oudtijds met de Duitschers gemeen hadden, door het verwisselen van de scherpe f en de harde t in de verwantschapte zachtere letters v en d, door het inlasschen van klinkers, inzonderheid van de zachte e, door het verminderen van opeenvolgende scherpe medeklinkers, door het verplaatsen en omzetten, het weglaten of bijvoegen van letters, en door het splitsen of samentrekken van lettergrepen, eene welluidenheid en aangenaamheid voor het gehoor en eene zoetvloeijendheid en gemakkelijkheid voor de uitspraak hebben bijgezet, die bij de scherpere en hardere klanken, door de Duitschers behouden, voortreffelijk afsteken.
Dit kortelijk met een aantal van sprekende voorbeelden aangewezen hebbende, ter beschaming van hun, die heden ten dage met al het Hoogduitsche zoo bespottelijk hoog loopen, en op het eigen Vaderlandsche met verachting nederzien, toont hij verder uit eene menigte van woorden en spreekwij-
{==253==} {>>pagina-aanduiding<<}
zen, hoe zeer onze Natie de welluidendheid bemint, en ter bevordering van eene zachte, bevallige en vloeibare uitspraak velerleie afwijkingen van de taalkundige regelmaat verkiest, ja tot verfraaijing en veraangenaming van de klanken alle die vier middelen bezigt, die mogelijk zijn, - het verwisselen, het verplaatsen, het invoegen en het uitlaten van letters.
Dit een en ander wordt met eene uitnemende netheid en naauwkeurigheid in weinige woorden (§ 2 en 3) ten duidelijksten uiteengezet, en daaruit het besluit opgemaakt (§ 4), dat de invloed der welluidendheid op de spelling niet alleen met de algemeene beginselen der taalkunde, maar ook met den bijzonderen aard van onze moedertaal volkomen overeenkomstig is. En ieder oordeelkundig Lezer, gelooven wij, zal de rechtmatigheid van dit besluit, na overweging van het bijgebragte, gereedelijk toestemmen.
Wij kunnen echter niet afzijn, den Hoogleeraar in bedenking te geven, of wel de spreek- en schrijfwijzen, die op bladz. 39 worden aangevoerd, van elders voor ellers, kelder voor keller, helder voor heller, enz. eigentlijk als voorbeelden van de zorg onzer Natie voor welluidendheid kunnen gelden.
Wij twijfelen, of niet de Duitschers, bij voorbeeld, die de woorden keller en heller behouden hebben, deze laatste klanken, zoo niet welluidender, ten minsten even welluidend als helder en kelder zullen keuren. Wij stemmen het wel toe, dat de zucht van onze Natie, om zulke klanken te gebruiken, als haar de gemakkelijkste en aangenaamste zijn, voor de oorzaak moet gehouden worden, waarom in gemelde woorden de d voor de l is verwisseld; maar het komt ons voor, dat die verwisseling niet zoo zeer aan het gevoel van welluidendheid, als wel aan het bijzondere en eigenaardige van onze uitspraak, toegeschreven moet worden.
De klanken van ellers, keller, heller enz. vorderen eene zekere snelheid van uitspraak, die niet zeer strookt met de bezadigdheid en naauwkeurigheid van ons volkskarakter. Wij beminnen tusschen iedere lettergreep eene zekere rust, om alles des te duidelijker, nadrukkelijker en onderscheidelijker te kunnen uitspreken; en hiertoe is de d eene zeer geschikte letter, daar zij door den nadruk, dien zij vordert, bij den overgang van de eene lettergreep tot de andere eene kleine aangename tusschenpoozing en duidelijker onderscheiding noodzakelijk maakt.
Op gelijke wijze zouden wij 't ook niet zoo zeer aan de zorg voor welluidendheid, als wel aan den bijzonderen aard der vroegere uitspraak toeschrijven, dat onze vroegere Schrijvers, gelijk de Hoogleeraar op bl. 34 aanteekent, zoo veel behagen vonden in het achtervoegen der zachte e, en niet alleen hadde schreven voor had, stroome voor stroom, ooge voor oog, mate voor maat, maar ook ane voor aan, ave voor af, tote voor tot, enz.

{==254==} {>>pagina-aanduiding<<}

Eene meerdere snelheid in het spreken schijnt ons toe van die gewoonte onzer voorouders de oorzaak geweest te zijn. Ja wij houden in 't algemeen eene meerdere snelheid van uitspraak voor de voorname reden, waarom onze taal in de XIVde en XVde Eeuw, ofschoon als toen buiten twijfel veel minder beschaasd, dan tegenwoordig, echter nog alzoo veel van klinkers voorzien was; een verschijnsel, 't welk zich anders naauwelijks verklaren laat, daar de algemeene ondervinding leert, dat in de meest beschaafde talen ook het meest van klinkers wordt gebruik gemaakt (*).
De naauwere vereeniging en gemeenschap met de Vlamingen en Brabanders, die reeds in het spreken eenig zweemsel hebben van de Fransche drift, en misschien eenige meerdere levendigheid en losheid van aard deden onze voorvaderen waarschijnelijk in die tijden de woorden wat driftiger en radder uitspreken, en daardoor een welgevallen scheppen in dergelijke korte klanken, als ave, ane, tote, enz., waarvoor wij nu, bij destiger en bedaarder spreektrant, de geluiden verkiezen van af, aan, tot, enz.
En hier vinden wij gelegenheid, eene algemeene aanmerking voor te dragen, die ons voorkomt van eenig belang te zijn, en mede een bewijs op te leveren, dat men in de spelling niet al te stipt de regelmaat der afleiding, maar vooral de uitspraak moet volgen, ten zij de zorg voor de duidelijkheid blijkbaar het tegendeel gebiede.
Er is, namelijk, in de uitspraak van ieder Volk iets onderscheidends, iets bijzonders en karaktermatigs, dat in de spelling noodwendig moet bewaard blijven, zoo niet al het naturelijke, het aardige en geestige van een taal bij het lezen zal gemist worden.
Gelijk 'er bij ieder afzonderlijk mensch, in alle deszelfs handelingen, zekere bijzondere wijzigingen of kenmerkende eigenaardigheden worden waargenomen, die uit de bijzondere inborst of het karakter haren oorsprong ontleenen; zoo is 'er bij ieder Volk, in deszelfs uitspraak, of in de wijze, waarop het gewoon is, de gedachten uit te drukken, ook zekere bijzondere eigenaardigheid van klankvorming, van stemleiding en toonval te onderkennen, die haren grond heeft in het bijzondere gestel, de inborst en zeden van den landaard (†).

{==255==} {>>pagina-aanduiding<<}

Zoo is 'er, bij voorbeeld, in den snellen, lossen en rabbelenden tongslag van de Franschen, waardoor hun de woorden, als met heele stroomen, zoo gemakkelijk en vaardig uit den mond rollen, iets kenmerkends te ontdekken van dat vrolijke, goedwillige en ligtzinnige karakter, 't welk deze Natie onderscheidt, die wel mild en overdadig is in allerlei gedienstigheden, maar over de betuigingen, die zij doet, zeer luttel zich bekommert.
Zoo is 'er in de uitspraak van den Duitscher, daar hij met fleemende tong de klanken sleept en rekt, en met een sissend geblaas uithaalt, iets van dat pochende en ophefmakende zoo wel, als van dat vleijende en onderwerpelijke, dat veelal aan de Duitschers zoo eigen is.
Zoo is 'er in het spreken van den Engelsman, die de geluiden met lispende tong en weinige beweging van kaken tusschen de tanden kort weg uitstoot, alsof hij zich naauwelijks verwaardigt, u de woorden naauwkeurig toe te meten, niet onduidelijk iets van dat gemelijke en trotsche te bemerken, dat in den Engelschen aard ligt.
En zoo ook heeft onze Nederlandsche spraak iets kennelijks en eigenaardigs, dat het uitvloeisel is van ons gestel en onze inborst. Wij vormen de klanken niet voor op de tanden, gelijk de Engelschen, niet met een terugtrek naar de keel en een sissende wederuitblazing, gelijk de Duitschers, niet boven aan 't gehemelte, gelijk de Franschen, maar brengen ze voort in het midden van den mond, en spreken eenigzins vrijer met een voller en opener mond, terwijl wij met zekere bedaardheid, oplettendheid en nadruk het zuivere geluid en de eigentlijke waarde van iedere letter naauwkeuriglijk uitduiden, zonder eenigen lispenden, sissenden of anderen bijklank of nagalm (*). En in deze bijzonderheden van onze uitspraak erkent men gemakkelijk die rondborstigheid en ernsthaftigheid, met die bezadigheid en naauwkeurigheid in 't berekenen, die de hoofdtrekken zijn van ons Hollandsch karakter.
Uit hoofde nu van dit bezadigde, nadrukkelijke en naauwkeurige in onze uitspraak, en deze bijzondere wijze van klankvorming, zijn sommige letterbijeenvoegingen voor ons geschikt, andere moeijelijk en onaangenaam.

{==256==} {>>pagina-aanduiding<<}

Te naauwgezet en te bedaard, om luchtigjes over de letteren heen te springen, en bij moeijelijker groepen ons te vergenoegen met een onbepaalder klank, die de voornaamste letteren alleen zoo eenigzins laat hooren, gelijk andere Volkeren, en 'er ten sterksten op gezet, om alles altoos even omstandig en naauwkeurig uit te drukken, kunnen wij, bij voorbeeld, geene opeenvolgingen van vele scherpe medeklinkers uitspreken, zonder eenen klank voort te brengen, die stuitend, en wanluidend, en onnaturelijk is, en vinden ons dus, waar de regelmaat der afleiding zulke opeenvolgingen doet geboren worden, tot het te hulp roepen van eenen zachten klinker gedrongen, ten einde in het woord eenige gelegenheid tot rust en verpoozing te brengen, het harde wat te verzachten, en de rondheid en zuiverheid van onze uitspraak te bevorderen.
Dus voegen ons ook geenszins zulke samenkoppelingen van lettergrepen, waar de eene greep in de andere, door het volgen van klinker op klinker, als wegsmelt en verwart; veel minder die, waar de korte maat der op elkander volgende klanken, of de aard en plaatsing der letters, eene zekere bijzondere snelheid, losheid en onnaauwkeurigheid van uitspraak vereischen, en geene gelegenheid aanbieden tot die gepaste verpoozingen en nadrukken, die wij zoo noodig hebben, om iedere letter onderscheidelijk te doen hooren. Van daar die menigvuldige invoegingen van de d en t, waardoor wij aan de klanken zekere rust en stevigheid bezorgen; van daar vele andere zoogenaamde onregelmatigheden in onze uitspraak, doch die, naauwkeurig gesproken, wel degelijk tot onze taalregelen behooren.
Verkiest men dan in de spelling deze eigenaardigheden van onze uitspraak te verloochenen, en halstarrig zich stiptelijk te houden aan de regelmaat der afleiding, zoo maakt men niet alleen het schrift tot eene zeer gebrekkige afbeelding van eene mondelijke voordragt, maar men beneemt ook aan de taal al het karaktermatige, waarin het krachtige, het welgepaste en het geestige voornamelijk gelegen is; men geeft haar bij het schrijven eene gedwongen en onnaturelijke houding, en brengt 'er, door de eenvormigheid der regelmatige klanken, eene zekere vervelende stijfheid en eentonigheid in, die, door den wederkeerigen invloed van de spelling op de uitspraak, de schadelijkste uitwerking moet hebben op de losheid, bevalligheid en welluidendheid van de taal, en dus ten uitersten nadeelig is voor dichtkunst en welsprekendheid. - Dan het wordt tijd, dat wij van dezen uitstap terugkeeren, en tot de beschouwing van de tweede Afdeeling der Verhandeling overgaan.

(Het vervolg hierna.)





{==257==} {>>pagina-aanduiding<<}

Uittrekzel van een historisch verslag raakende Preville, honorair lid van het Nationaal Instituut, en Fransch tooneelspeeler; voorgeleezen in het lyceum, 19 nivose van het jaar 8, (9 januarij 1800) door den heer Dazincourt, Fransch tooneelspeeler.


Quando ullum invenient parem? 

horatius.

Pierre-louis dubus preville wierdt geboren te Parijs, 17 September 1721, in de straat Mauvais-Garçons (Kwande-Jongens) in de Voorstad St. Germain, agter de Zaal van den Franschen Schouwburg, en ontving zijne eerste opvoeding in de Abdij St. Antoine. Wel zeer verwonderd stondt in 't vervolg dit Klooster, in zijnen schoot deezen banneling van het Roomsche Hof te hebben opgekweekt, wien Versailles toejuichte, wien geheel Frankrijk bewonderde, en die van alle beschaafde Volken met eere zou zijn ontvangen geworden. Pierre dubus, zijn Vader, Intendant van de Abdisse de bourbon, hadt vijf Kinderen. Allen van verre het oog hebbende op de voordeelen van het Intendantschap en de waardigheden der Abdije, allen hunnes Vaders strenge lessen tot spaarzaamheid moede, wilden vrij zijn, en verlieten het vaderlijk huis. De jonge preville, onder den last der vrijheid zuchtende, bevondt zich welhaast in verlegenheid; doch wijs, arbeidzaam en eergierig zijnde, maakte hij geene zwaarigheid om zich in dienst eenes Metzelaars te begeeven. Welk een ambagt! Preville! ... hij, wiens geheele leeven aan het beschouwen, aan het bepeinzen van het groote werk eenes volmaakten Tooneelspeelers wierdt toegewijd, en wien het gelukt is, de wanhoop en het modèl tevens zijner mededingeren te worden! Zijn Vader hadt hem het schrijven laaten leeren. Preville schreef zeer fraai, en, de Schrijfpen boven den Troffel schattende, verliet hij den Metzelaar, om eenigen tijd als vijfde Klerk bij eenen Notaris te dienen. Doch zijn vernuft voelde welhaast de overheerschende behoefte van een kragtiger voedzel; hij moest zijnen tijd spillen met het kopieeren van Akten en Inventarissen: al dat tuig, welk hij verwenschte, bezat voor hem niets aangenaams. Vermaakende wilde hij
onderrigten, de Natuur, om zoo te spreeken, op de daad zelve betrappen, de ondeugden en het belachelijke schilderen, en, op zijne wijze, aan de meesterstukken der groote Blijspeldichteren een nieuw leeven geeven. Zijn Va-
{==258==} {>>pagina-aanduiding<<}
der zogt hem tot zijn beroep te doen wederkeeren; hem berouwde zijne strengheid, en wilde hem op zijnen weg geleiden om fortuin te maaken. Doch preville, welken de Natuur hadt verkoozen om ons te leeren en te behaagen, hoorde naar zijne stemme niet, om dat hij tot een uitgebreider tooneel geroepen was.
Dikmaals verijdelt het Geval in de Gezinnen wel of kwalijk beraamde ontwerpen, of de maatregels der begeerlijkheid; doch zelden bedriegt zich de Natuur omtrent den weg, welken zij ons aanwijst. Destouches, gedwongen om Komediant te worden, wierdt Ambassadeur en Blijspeldichter. De Vader van boileau voorspelde aan zijne Vrienden, dat zijn Zoon nooit van iemant kwaad zou spreeken, en boileau wierdt Hekeldichter. Preville was een van die uitgeleezene weezens, door de Natuur bestemd om den deugdzaamen mensch te vervrolijken, den menschenhaater te doen lachen, en om den zwartgalligsten zijne rimpels te doen ontfronzelen.
Zijne eerste proeven in eenige kleine Steden vielen gelukkig uit. Welhaast liet men het oog op hem vallen, en de Direkteurs van Dijon, Rouen en Straatsburg betwistten elkander vuuriglijk deezen jongen Akteur, die zoo veel goeds beloofde. Het algemeen gevoelen en de geestdrift der Dijonners gewenden hem aan de gevaarlijke behoefte van algemeen gelach en de toejuichingen der menigte. Hij kwam te Rouen, en wierdt op eene vrij zonderlinge wijze van het gevaar, welk hij liep, verwittigd, door een kleinen Bultenaar, een getrouw deelneemer en kundig bewonderaar van den wel ingerichten Schouwburg.
Terwijl het publiek preville met alle zijne gunsten overlaadde, was zijn oog op den kleinen Bultenaar gevallen, die zelden den Schouwburg verzuimde, en altijd in de zelfde Loge zat. Zijne gewoone gebaaren kwamen hem zonderling voor; met de rechter hand op de slinker leunende, gaf hij telkens met den wijsvinger herhaalde teekens van afkeuringe, wanneer preville op het tooneel was. Deeze strenge berisper hinderde den Akteur; hij wilde hem leeren kennen. Op zekeren dag bevondt zich de kleine Bultenaar, naadat het stuk was geëindigd, op het tooneel; allen, die gespeeld hadden, overlaadde hij met komplimenten, behalven preville; - ‘En ik, Mijnheer?’ sprak deeze. ‘Wat u betreft,’ hernam de Aristarch, ‘gij bezit gelukkige gaven; maar gij zult nooit iet goeds verrichten. Wilt gij meer weeten? kom dan morgen met mij ontbijten.’ Preville verzuimde niet, ter bestemde plaatze zich te vervoegen. Lang duurde het gesprek; hij ging van daar, volkomen overtuigd, en met het vast besluit om van spel te veranderen. De eerste maal dat hij ten tooneele verscheen, stondt het publiek verbaasd, maar het bleef koel; terwijl de kleine Bultenaar,

{==259==} {>>pagina-aanduiding<<}
in zijnen zegepraal zich verheugende, uit zijne Loge alleen met kennelijke blijken van vreugde toejuichte. Straks hervatte preville zijne oude wijze van doen, en het publiek juichte! Doch op zijne kunst uit alle zijne magt zich toeleggende, erkende preville, dat hij, in het vervolg zijns schouwburgleevens, met den raad des Bultenaars dikmaals zijn voordeel gedaan, en 'er zich wel bij hadt bevonden. - Preville verliet Rouen, om het Tooneelbestuur te Lijon te aanvaarden.
Moliere, vermoeid van de tallooze bijzonderheden van een Tooneelbewind, schiep meesterstukken te midden van die eigenzinnige draaikolk. Preville, bestuurder van eenen Schouwburg in eene volkrijke Stad, hieldt niet af van zijn verbaazend talent meer en meer te volmaaken. Van den kant der Lijonners ondervondt hij de zelfde geestdrift, de zelfde liefkoozingen, waarmede de inwooners van Dijon, Straatsburg en Rouen hem hadden overlaaden.
Zijn opgang was bestendig: doch Parijs alleen konde het geheugen daar van duurzaam maaken. Het overlijden van poisson baande hem den weg om derwaarts te komen. Een bevel, om aldaar zijne intrede te doen, wierdt aan hem afgevaardigd; op 20 September 1753 verscheen hij op, het Fransche Tooneel. In den rol van Crispijn, in Le Legataire, verving hij poisson, een meer potzig dan klugtig Akteur, en wiens natuurlijk, hoewel zomtijds hooggespannen en overdreeven speelen, het Parterre zeer vermaakte. In deeze beste dagen van het Fransche Tooneel was de eerste optrede eenes Akteurs een kenmerkend tijdstip; alle lief hebbers verzuimden niet om 'er zich te laaten vinden, en de nieuwe Akteur onderging, naa de vertooning, in het Koffijhuis Procope een vonnis, waarvan bijkans geen beroep viel. Hier deedt men de zekerste voorspellingen. Aanleg, nietsbeduidendheid, niets baatende middelen, gevormde talenten, alles wierdt ontleed en gerangschikt. Preville verscheen; het publiek, aan poisson's speelen en gestalte gewoon, stondt verbaasd over zijn schoon gelaat, zijne netheid, ongedwongenheid en bevalligheid. De bedilzucht was daar: want zij waakt altijd; haar eerste roepen was: ‘Ach, welk een mooije pop!’ Doch de kragt van preville's speelen leide haar het zwijgen op; de toejuichingen waren algemeen. De zelfde gelukkige uitslag verzelde zijne volgende eerste vertooningen. De Mercure Galant, door hem ten tooneele gebragt en gespeeld, wierdt zeer dikmaals vertoond, en hadt nog meer toeloops dan geestige nieuwigheden. Hij verscheen ten Hove. Lodewijk de XV verzuimde geene der stukken, welke hij gaf, en op 20 October des zelfden Jaars 1753, naa de Amphytrio en de Mercure Galant gezien te hebben, een stuk, waarin

{==260==} {>>pagina-aanduiding<<}
preville zes onderscheidene rollen speelde, zeide hij tot den Maarschalk de richelieu, eersten Kamerdienaar van zijne Majesteit: ‘Ik neem preville onder mijne Komedianten aan; gaa 'er hem kennis van geeven.’ De Maarschalk bragt deeze aangenaame boodschap aan den Tooneelspeeler, welken reeds geheel Parijs aanbadt.
Natuur en Kunst scheenen te hebben zamengespannen, om in preville den volmaakten Akteur en den grooten Komediant te vormen. Als een andere protheus heeft niemant vóór hem meer verscheidenheid in de personaadjen voor het publiek ten toon gespreid: Krispijnen, Veinsäarts, Financiers, Minnaars, Voogden, Knegten, alle deeze karakters wierden door zijn schoppend vernuft verfraaid. - Met veel natuurlijk verstand, een snel en sterk geheugen, eene bekoorlijke gestalte, een beminnelijk voorkomen en een spreekend gelaat begaafd, vol bevalligheids in alle zijne gebaaren, was preville de rechtschapenste Komediant, de naauwkeurigste, de meest afwisselende Akteur, de getrouwste schilder. Zijne tafereelen waren volmaakt; zijne natuurlijke gaven verschaften hem de schoonste ontwerpen; zijn vernuft leverde hem het schitterendst koloriet. Met veel fijnheid van vernuft paarde preville eene zeer aandoenelijke ziel. Een teder en verpligtend vriend, zwak in zijn binnenste, hadt hij geene veete tegen zijne vijanden, wat zeg ik? tegen eenige benijders, dan in een opwellenden luim. De geringste tegenspraak viel hem lastig, zelfs wierdt hij vrij dikmaals driftig; doch een oogenblik daarnaa zag men hem met zijnen toorn lachen; en met waarheid kan men van hem zeggen, dat hij met zijne drift te bedde ging. Eenvoudig in zijne begeerten, tedergevoelig in zijne verbintenissen, maatig en edelmoedig, diende zijn huis langen tijd ter wijkplaatze voor veele lieden van bekwaamheid, voor eenige onbeschoften en voor eene menigte ongelukkigen. Tot zes of agt maalen wierdt zijne tafel aangerigt, naar gelange van het getal van tafelschuimers, die op het uur van het middagmaal elkander vervingen.
Een dagelijksch bezoeker, die vervolgens zich zijnen Vriend noemde, vondt 'er zijne rekening bij, om 's avonds oven zijn sraai speelen hem te komen begroeten, vervolgens 'er te spijzigen, en daarna nog meer om 'er te blijven slaapen. In deeze beleefdheid ging hij zoo verre, dat hij 'er vijftien jaaren lang huisvestte. Preville merkte het eindelijk; zijne Vrouw hieldt sterk bij hem aan, om de dankbaarheid diens beminnelijken overtollige op te korten; doch dit durfde hij niet doen, voor dat hij het Tooneel verliet. Hij vertrok na Senlis, aan dien waardigen Vriend zijn leedweezen betuigende, de landvermaaken hem niet te kunnen aanbieden.
De eerste maal dat preville het Tooneel verliet, was een

{==261==} {>>pagina-aanduiding<<}
ramp voor den Schouwburg en voor alle minnaars der waare Komedie. Met het derven van een zoo uitsteekend talent paarde zich de smart van het verlies van nog andere voorwerpen, die ten zelfden tijde hun afscheid namen. Op den eersten April 1786 verwierven brizard, Mejuffrouw fannier, preville en zijne Vrouw verlof, om, met behoud van een Jaargeld, het Tooneel te verlaaten. Het publiek beklaagde zich over het verlies van talenten, welke het zoo lang geliefkoosd hadt. Mevrouw preville, die in December 1753 ten Tooneele was verscheenen, speelde voor hoofdrol de grandes Coquettes. Majestueus was zij van gestalte, beminnelijk en edel in haare houding. Ten allen tijde vertoonde deeze Aktrice een volmaakt voorbeeld van welvoegelijkheid, van goede gebaaren, van gestadige werkzaamheid, van zuivere uitspraak, en van dien toon van aangenaame gezelligheid, die maar al te zeer buiten de gewoonte is gekomen. Meer sprak men in de waereld van haar karakter, dan van dat haares Mans. Moeilijk week zij af van 't geen zij eens hadt voorgenomen. Preville kon men van alles terugbrengen. Zij was het, die haaren Man deedt besluiten om het Tooneel te verlaaten; wanhoopig was zij, toen hij derwaarts wederkeerde; en gewisselijk zou preville uit beleefdheid aan onbescheiden aanzoeken niet hebben toegegeeven, door in zijne laatste leevensjaaren van nieuws het Tooneel te betreeden, indien zijne Vrouw nog geleefd hadde. Dit onhersteibaar verlies liet hem bijkans alleen in de waereld. Reeds van zijnen Zoon en eene Dogter beroofd, hadt hij niets anders dan Mevrouw guedon, zijne oudste Dogter, overgehouden; en in weerwil der zorgvuldigste oppassingen, door de liefde zijner Dogter aan hem besteed, was elke dag getuige van eene ontzettende verkwijninge.
Zijn Neef champville, nevens hem aan het Fransche Tooneel verbonden, was alleen in staat om hem eenigzins te vervrolijken, hem tot eene wandeling uit te lokken, in één woord den zieke zoo veel te vermaaken, als zijn toestand gehengde. Champville begreep welhaast, dat zijnes Ooms hoofd verzwakte. Terwijl de Mercure Galant wierdt vertoond, de eerste rol, door hem gespeeld, de laatste, in welken hij de hulde van het publiek heeft ontvangen, op 23 Pluviose van 't Jaar 3, terwijl de zaal nog van de toejuichingen weergalmde, zeide preville, agter de schermen, tot zijnen Neef: ‘'t Is laat, en wij bevinden ons in een bosch. Ziet gij wel, hoe donker het is? Wij zullen moeite hebben, om 'er uit te komen.’ - ‘Wel neen, Oom,’ antwoordde hem zijn Neef, ‘'t is een geschilderd doek, 't welk u bedriegt. Gij hebt de Rissole gespeeld; gij gaat over het Tooneel, om u tot Procureur en Abt te verkleeden.’ - Preville daarop, zijnen Neef bij de hand vattende: ‘Gij hebt gelijk,’ sprak hij; ‘verlaat mij niet.’ Het vernuft, 't welk

{==262==} {>>pagina-aanduiding<<}
zijne gelukkige invallen bestuurde, leende hem nieuwe kragten. Met ongerustheid zag champville deeze laatste vertooning. Met veel vermaaks hoorde hij, aan het einde van het stuk, zijnen Oom tot hem zeggen: ‘'t Is gedaan, mijn Vriend; ik zal niet meer op het Tooneel verschijnen.’ Aldus verdwijnen de fraaiste verhevelingen.
De rol van Rissole, welken hij zoo volmaakt speelde, herinnert mij twee Anekdoten, welke ik hier zal verhaalen. Een Ridder van het Regiment van conti, te Parijs bezetting houdende, hadt hem den rol van Maugrebleu, in de Vacances des Procureurs, zien speelen. Preville hadt hem zoo veel genoegen gegeeven, dat hij, naa het eindigen van het stuk, hem kwam geluk wenschen, hem omhelzen, en hem zijne verrukking van vreugde betuigen. ‘Ach! Mijnheer preville,’ zeide hij met vervoering, ‘indien de eene of andere Sn -! het in zijn kruin kreeg om u kwaad te doen, hoe aangenaam zou 't mij zijn, hem af te rossen!’ Preville begon te lachen, en zeide: ‘Dat ware eene zonderlinge wijze van mij pleisier te willen doen; doch ik bedank u.’ Eenige dagen daarnaa vernam jolibois (deeze was des Ridders naam) dat zijn Vriend, in de Mercure Galant, zes onderscheidene rollen zou speelen. Hij begeeft zich na den Schouwburg; hij ziet preville optreeden, neemt deel aan de toejuichingen van alle de aanschouwers, en schijnt den top zijner wenschen bereikt te hebben. Doch in het oogenblik als preville in den rol van Rissole verschijnt, wordt de Ridder wanhoopig, en roept: ‘Ach! die hond; hij heeft de Cavalerie verlaaten!’ - Te Fontainebleau deedt hem die zelfde rol den streelendsten lof behaalen. Een Schildwagt, hem in krijgsgewaat ziende, in de houding van een dronkenman, en met een pijp in den mond, wilde zich met geweld tegen zijn optreeden op het Tooneel verzetten. ‘Kameraad,’ riep hij, ‘in Gods naam! gaa niet verder; gij zult maaken dat ik in het Cachot word gezet.’ Preville ontsnapt hem, komt op het Tooneel, wordt met
toejuichingen overlaaden, en de Schildwagt staat verstomd.
Zoo volmaakt wel slaagde hij altijd in zijn speelen, dat hem geene redelijke tegenwerping kon gemaakt worden. Altoos beminnelijk en vrolijk, een bestendig minnaar van de schoone natuur, vertoonde hij immer in de oogen der aanschouweren den persoon, welken hij verbeeldde. - Grappig zonder gemaaktheid, klugtig zonder potzigheid, liet hij nooit oeffening of kunst uitschijnen. Die gemaklijkheid van zich naar alles te kunnen schikken ontmoette men in alle de personaadjen, die hij wilde vertoonen. - Even als de Italiaansche Schilders, paarde hij, zonder 'er moeite toe te doen, het voorbeeld met de lessen; en alle de raadgeevingen, welke hij aan de jonge Akteurs, die hij beminde, mededeelde, waren

{==263==} {>>pagina-aanduiding<<}
met het merk der waarheid bestempeld. ‘Geef acht,’ zeide hij op zekeren dag tot mij (men hadt mij toegejuicht) ‘weet gij wat gij gedaan hebt?’ Mijn antwoord was: ‘Ik heb Fierenfat zoo min slecht gespeeld als ik konde.’ - ‘Gij hebt,’ hernam hij, ‘in het zand geschreeven; in koper moet zijn naam gegraveerd worden. Waartoe die overdreevene gebaaren, die der menigte behaagen? waartoe die piepende toon? waartoe die zucht om de lieden te doen lachen, welke sisser-erten eeten, zoo als terentius het uitdrukt? Maak den braaven man aan 't lachen; doe hem van harte lachen, en dan zult gij het Fransche Tooneel, het eerste Tooneel der Waereld, waardig zijn. Kom morgen bij tijds bij mij, en ik zal u een anderen Fierenfat laaten zien.’ Ik gehoorzaamde hem naauwkeurig, en nooit zal ik zijne vriendelijkheid en zijne les vergeeten.
Een beroemd Man, die, naast hem, als een modèl in eene andere soort kan genoemd worden, ik bedoel lekain, zijn bewonderaar en vriend, was niet zoo mild in het mededeelen van zijne aanmerkingen omtrent de kunst van het vertoonen van het Treurspel; weinige Akteurs hebben raad van hem ontvangen, die, ongetwijfeld, voor hun van dienst zou geweest zijn. Nog hoor ik hem, in een luimig oogenblik, zijnen makker tot spaarzaamheid vermaanen. ‘Wagt u wel, preville,’ zoo sprak hij, ‘u op het publiek te verlaaten, 't welk altijd ondankbaar is. Dat zelfde Parterre, 't welk u schijnt te aanbidden, roept u, zelfs te midden zijner vervoeringen, ieder oogenblik toe: Vermaak ons, maar sterf van honger. Wees op uwen aftogt bedagt, wanneer uwe middelen zulks gedoogen.’
Preville erkende deeze waarheid, doch goedaartig en van goed vertrouwen zijnde, boorde hij door onagtzaamheden zich telkens in den grond. Nooit veranderde hij van leevenswijze en gewoonten, en behieldt steeds die zonderlinge zorgeloosheid omtrent zijne uitgaven, die het gemeene lot van groote Vernuften is. Bij afwisseling beminde hij de Schaaf, den Troffel en de Schilderijen. Zijn Knegt heeft hem dertig jaaren gediend, zonder een afspraak omtrent het loon, zonder met hem af te rekenen, en met geene andere schikking, dan dat deeze tot zijnen Meester zeide: Mijnheer, geef mij geld.
Deeze Knegt was een eerlijk en zonderling Man. ‘Morgen kunnen wij niet meer,’ zeide hij; ‘is dat met goed verstand gezegd? Wij speelen De Barbier van Sevilie en Le Mercure Galant; Mijnheer denkt 'er niet om!’
Preville was een groot werkman: gantsch ongelijk aan die onhandige en ijskoude kunstoeffenaars, die al wat zij aanraaken onder hunne handen laaten bevriezen, en die vernielen 't geen zij tot volkomenheid meenen te brengen, kreeg al-
{==264==} {>>pagina-aanduiding<<}
les in zijne handen nieuwe bevalligheid. Hij gaf luister aan den geringsten rol, en de Germon in Nanine, eertijds verwaarloosd, en bij het publiek bijkans onbekend, ontving van hem de eere van toegejuicht, verlangd en door de eerste Klugtspeelers te worden uitgevoerd. Den rol van Freeport, in het Blijspel l'Ecossaise, ter taake ontvangen hebbende, zondt preville aan den Maaker nuttige aanmerkingen op deezen rol, en onderteekende zijnen Brief Freeport. Voltaire maakte geene zwaarigheid om ze te doen gelden; en het gevolg toonde derzelver gegrondheid. Overal gezogt en met beleefdheden overlaaden, kon, egter, preville tot slaafsche believingen zich nooit vernederen; hij verspilde zijn talent niet; nooit zag men hem zich als den grappemaaker van het gezelschap aanstellen.
Twee lieden van fortuin verzogten hem op zekeren dag ten avondmaale: hij nam het aan, onder de voorwaarde dat zijn Vriend bellecourt zich 'er insgelijks zou laaten vinden. Bij het uitgaan van den Schouwburg herkende hij eenen dier Amphytrions, en hoorde hem tot die naast hem ging zeggen: ‘Gij zult zien, gij zult zien, hoe grappig zij zijn.’ Preville, misnoegd daar over, luisterde bellecourt in 't oor: ‘Die Heeren hebben ons genodigd om hen te doen lachen; wij moeten 'er gaan, van alles eeten, geen woord spreeken, en zeer vroeg te bed gaan.’ Zij verschijnen; het gezelschap lachte reeds bij voorraad, beloofde zich een uitsteekend vermaak van hunne grappen, en stondt verbaasd, wanneer het de gewaande Grappemaakers zoo treurig, in de Gasten zulke goede Eeters, en de Komedianten zoo ingetogen vondt. Onder het naageregt verlieten preville en bellecourt het gezelschap, en men vondt ze snaakagtiger dan men hadt verwagt.
Preville hadt een jaarlijksch inkomen van dertien-duizend Livres; het Papierengeld deedt zijn inkomen merkelijk verminderen. Evenwel was hij boven behoefte verheven; zelfs leefde hij ruim, minder, inderdaad, van het overschot van zijn vermogen, dan van den onderstand zijns gezins. Wij hebben geene reden gehad om over zijne behoefte te zuchten ....
Van een maatig en vrolijk leeven wierdt zijn zagte en langzaame dood voorafgegaan. Sints twee jaaren was zijn hoofd meer dan verzwakt, en zijn nu en dan terugkeerend verstand verkondigde het hart en de verlangens deezes voortreffelijken Mans: dan gaf hij zijne vuurige zucht te kennen voor den bloei der Tooneelkunst; dan wenschte hij om de vereeniging der bekwaame Komedianten tot roem van het Fransche Tooneel. Zie hier zijne laatste woorden: ‘Is 'er nog een Fransch Tooneel?... en het Publiek?... Ik ben gelukkig ....’ Hij stierf te Beauvais, den 27 Frimaire van het Jaar 8, oud 79 jaaren.


{==265==} {>>pagina-aanduiding<<}

Bijzonderheden van mejuffrouw Coswaij.

Mejuffrouw coswaij is de dogter van eenen Engelsman, hadfield genaamd, die te Livorno een herberg ophieldt, alwaar, om zijne goede hoedanigheden, alle de zulken zijner landgenooten, die in Italie reisden, hunnen intrek namen. Nevens lichaamsbevalligheden bezat zijne huisvrouw begaafdheden van verstand. Reeds hadt hij bij haar verscheiden kinderen verwekt, doch allen waren in hunne vroege kindsheid gestorven. De indruk, welken zoo veele sterfgevallen op het hart van Mejuffrouwe hadfield gemaakt hadden, laat zich ligt bezinnen. Van nieuws wierdt zij zwanger; doch de tijd haarer zwangetheid verliep onder het doorstaan van zoo veele lijdingen en smarten, dat men aan haare behouden opkomst uit het kraambedde twijfelde. Toen haar tijd daar was, wierdt de baker, die haar in haare voorgaande kraambedden hadt bediend, over haare wanhoop met medelijden getroffen; en voor haare meesteresse op de knieën vallende: ‘Mevrouw,’ zoo sprak zij, ‘indien gij eene gelofte wilt doen, om het kind, welk gij zult ter waereld brengen, niet in den Ketterschen Godsdienst te zullen opvoeden, maar aan onze heilige Kerk toewijden, zal ik de Heilige Maagd bidden, hetzelve in 't leeven te willen bewaaren.’
Mejuffrouw hadfield, in den angst, waarin zij zich bevondt, deedt den eed, welke van haar wierdt gevergd, en het kind kwam ter waereld. 't Was eene dogter; men noemde haar maria, en zij wierdt inderdaad in den Roomsch-Katholijken Godsdienst opgevoed, welken zij bestendig heeft beleeden. Het tijdperk, dat voor de andere kinderen doodlijk was geweest, liep voor haar gelukkig voorbij. De dankbaare moeder overlaadde haare baker met weldaaden, en de onschuldige maria wierdt op den schoot der moorderesse haarer broederen en zusteren opgevoed: want de rampzalige baker beleedt zedert, op haar sterfbed, dat zij, het vermenigvuldigen der Ketteren niet kunnende verdraagen, de eerste kinderen van Mejuffrouwe hadfield hadt vergeeven, zoo dra zich daar toe gelegenheid hadt aangeboden. ‘Het onmogelijke,’ zeide zij, ‘zoude ik wel hebben willen beproeven, om de waereld van deeze aankomende monsters te verlossen.’
Met veel moeite herstelde Mejuffrouw hadfield van de verschrikkelijke krankte, in welke deeze ontdekking haar stortte.
De kleine maria groeide op in schoonheid en verstand. Boeken en de harp waren haare geliefde bezigheden. Welhaast ontwikkelden zich haare bevalligheden; doch in stede van dezelve in de groote waereld ten toon te spreiden,

{==266==} {>>pagina-aanduiding<<}
scheen zij zich eeniglijk aan de Zanggodinnen toe te wijden, en kende de waarde haarer bekoorlijkheden niet, voordat zij den Heer coswaij zag. Ondanks haar moeders gelofte, welke met die van jephta eenige overeenkomst hadt, schonk zij haare hand aan dien bekwaamen Schilder; en van toen af opende zich voor haare begaafdheden een nieuwe loopbaan. Zij paarde het penseel met de lier, en hadt geene reden om daar van berouw te hebben.
Haar huis wierdt de verzamelplaats van lieden, om hunnen rang en goeden smaak meest beroemd. De Prins van wales, de Hertogin van devonshire, de familie der spencers, vereerden haar met hunne vriendschap. Het was mode geworden, haare werken, tot welk eenen prijs ook, te koopen. De Heer coswaij was de beste Miniatuurschilder in het geheele Koninkrijk (Engeland); Mejuffrouw coswaij durfde van het Historisch vak eene proef neemen, en wierdt daarin beroemd. De Engelsche Galerijen zijn vol van haare stukken. Haare penseelvrugten versieren den Shakespear van boijdel, en de Poëms van macklin. Men noemt twee zinnebeeldige tafereelen: de Nimf Lodona, en de Geboorte van den Theems, die haar de grootste eere aandoen. Een christus, draagende zijn kruis, zijnde een altaarstuk, 't welk zij aan zekere Kerk in Italie ten geschenke heeft gezonden, wordt zelfs daar te lande bewonderd. Ook heeft zij eenige Schoonheden geportretteerd, onder andere Mevrouw fitz-herbert.
Naar het voorbeeld van hogarth, heeft Mejuffrouw coswaij twee stellen zedelijke prenten laaten graveeren; verbeeldende, het een den voortgang der ondeugd, het ander dien der deugd, bij de Vrouwen. Zij zelve graveert zeer wel, en men heeft te Londen van haar verscheiden prenten in 't licht gegeeven, die in groote achting zijn.
Naa in Engeland verscheiden jaaren zeer gelukkig geleefd te hebben, vertrok Mejuffrouw coswaij na Parijs, om de schilderijen in het Museum te kopiëeren. Griffiths zou ze te Londen in 't licht geeven, nevens de historie van elken schilder en van ieder schilderij. De hervatte oorlog heeft dat plan doen mislukken. Mejuffrouw coswaij bewonderde de stukken der eerste Fransche schilders: iet zeldzaams onder de Engelsche kunstenaars.
Te midden der vermaaken, des roems en der genoegens der vriendschap, knaagde een heimelijk verdriet aan het hart deezer belangrijke Vrouwe. Zij hadt een geliefd kind verloren, en zints dien tijd hadt zij altijd eene soort van tegenzin in de waereld laaten blijken. De vermaaklijkheden van Parijs wierden haar haatelijk, en zij nam het besluit, de waereld te verlaaten. Tegenwoordig bevindt zij zich te Lion, aan het hoofd van eene dier godvrugtige stichtingen, die de aloude Kloosters vervangen.


{==267==} {>>pagina-aanduiding<<}

Middel om in één jaar twee agtereenvolgende oogsten van aardappelen van den zelfden grond te bekomen. Door den Heer Pew.

Zes weeken voor dat mijne vroege Aardappelen moesten rijp worden, plantte ik Aardappelen, in vieren gesneeden, een duim afstands van elkander; in dier voege, dat zij slegts het twintigste gedeelte der gewoone ruimte besloegen. Ten tijde der gewoone inzamelinge der vroege Aardappelen, hadden de op bovengemelde wijze geplante Aardappelen de hoogte van vijf of zes duimen bereikt. Ik verplantte dezelve na de plaats der vroegste inzamelinge. Zij kwamen voort; en op den 2 November liet ik ze rooiën, en in de tegenwoordigheid van twee geloofwaardige getuigen weegen: elk Aker (of halve Morgen) hadt 84 zakken voortgebragt, weegende 240 pond.
Toen ik de eerste Aardappelen plantte, had ik nog het voorneemen niet om ze door anderen te doen vervangen; zoo dat de proef niet op de voordeeligste wijze is genomen: want de eerste inzameling was niet de vrugt van zeer vroege Aardappelen, en dezelve waren niet eerder dan naar gewoonte in den grond gelegd. Drie soorten zijn 'er, die in 't midden van Junij volmaakt rijp zijn, en van ééne dier soorten had ik mij niet bediend. Aan deeze moet men de voorkeuze geeven, en ze zoo vroeg mogelijk planten: want indien al door de lentevorst de struik sterve, loopt hij wederom uit, en de plant geeft nog al een goeden oogst. De proeven, door den Heer wimpaij genomen, hebben zulks beweezen.
Wat de tweede inzameling aangaat, 't maakt geen onderscheid, welke soort daar toe gebruikt worde. Intusschen kan ik niet nalaaten, aan eene zekere soort, in Engeland onder den naam van Maijduke of Redkidneij bekend, den voorrang te geeven. Dezelve is rooskleurig, langwerpig, met knoppen bezet, geeft overvloedig, en is aangenaam van smaak. Daarenboven moet ik nog aanmerken, dat, hoewel in de lente van dit jaar (1801) bijkans alle de Aardappelen wateragtig zijn en laf van smaak, deeze droog zijn als meel; ook geloof ik, dat zij voedzaamer zijn voor den mensch en de dieren, dan eenige andere soort.


{==268==} {>>pagina-aanduiding<<}

Cromwell, de kerkleeraar, en de schoenmaaker, te Glasgow.

(Ontleend uit scott's Minstrelsy of the Scottish Border, Vol. III.)

Wanneer cromwell, ten Jaare 1650, zijne intrede te Glasgow deedt, woonde hij den Godsdienst in de Hoofdkerk bij. Dan de Presbyteriaansche Godgeleerde, die de predikbeurt waarnam, stortte met meer ijvers dan voorzigtigheids de siool van zijne verontwaardiging uit over den persoon, de beginzels en de zaak des zegepraalenden Veldheers. Een van cromwell's Officieren stondt op, en luisterde hem iets in 't oor. Hier op scheen het dat hij een kort en gestreng antwoord gaf. De Leeraar voer ongestoord voort, en voleindigde zijne Leerreden.
Onder de zamengevloeide menigte, in de kerk gekomen om den Generaal te zien, als hij ter kerke uittradt, bevondt zich een Schoenmaaker, de Zoon van een der Krijgslieden van jacobus den VI. Deeze Man was gebooren en opgevoed in Engeland, doch hadt zich, naa zijns Vaders dood, te Glasgow nedergezet. - Cromwell zag hem onder de volksmenigte, en riep hem onmiddelijk bij zijn' naam. - De Man, in stede van zich bij den Generaal te vervoegen, nam de vlugt; maar, op cromwell's last, zette een van zijn gevolg den geroepen Schoenmaaker naa, en bragt hem ter verblijfplaats van den Generaal. - Een aantal Glasgowers bleeven aan de deur, nieuwsgierig wagtende, wat het einde van dit zonderling voorval zou weezen. Welhaast kwam de Schoenmaaker weder buiten, zeer welgemoed, en vertoonde eenig goudgeld, door hem ontvangen; teffens betuigende, dat hij op cromwell's gezondheid ging drinken. - Veelen vergezelden hem, om de bijzonderheden van het onderhoud te verneemen. De Schoenmaaker gaf te verstaan, dat hij een Speeimakker van cromwell geweest was, toen zij beiden Jongens waren; hunne Ouders woonden in dezelfde straat; dat hij het op een loopen gezet hadt, toen de Generaal hem eerst riep, in de verbeelding dat deeze hem een kwaad hart toedroeg, dewijl zijn Vader in dienst der Koninglijke Familie geweest was. Hij voegde 'er bij, dat, daar cromwell hem zo vriendlijk behandelde, hij de vrijheid genomen hadt om te vraagen, wat de Officier in de kerk tot hem gezegd hadt. ‘Hij stelde mij voor,’ sprak cromwell, ‘om den Leeraar van den predikstoel te laaten haalen, en ik antwoordde, dat de Leeraar de eene en hij de tweede gek was!’
Ten dien zelfden dage hieldt cromwell een gesprek met dien Leeraar, en loste de zwaarigheden, door deezen in 't midden gebragt, zo volledig op, dat die zelfde Man, in den Avonddienst, zich liet hooren tot lof des Overwinnaars van Naseby.


{==269==} {>>pagina-aanduiding<<}

Mengelwerk, tot fraaije letteren, konsten en weetenschappen, betrekkelijk.

De veronderstelde afneeming van de grootte en sterkte der menschen wederlegd.

(Uit het Engelsch.)

Damnosa quid non imminuit dies? 
AEtas parentum pejor avis, tulit 
Nos nequiores, mox daturos 
Progeniem vitiosiorem. 

Hor. Lib. III. Od. 6. v. 45-48.

Bij de Zedeleeraars, bij de Dichters en de Godgeleerden, is het eene aanhoudende stoffe van klagten geweest, dat de Mensch eene jammerlijke verbastering ondergaan hebbe - klagten, door de menigte gehoord niet alleen, maar als door veelmaal wederklinkende echos herhaald. 's Menschen zedelijk bestaan is afgemaald als besmet met alle de vlekken van verleidenden wellust; zijne lichaamssterkte als afgenomen, deerlijk verzwakt, door verwijfdheid en de gevolgen der weelde, en zulks bij daadlijken trapswijzen voortgang van kwaad tot erger, gelijk de boven geplaatste bekende verzen van horatius uitwijzen.
Men mag egter wel in twijfel trekken, of dit denkbeeld niet op dwaaling ruste, en of deeze klagten niet herkomstig zijn uit den klaagagtigen aart des menschen, die, als hij in jaaren toeneemt, zich te leur gesteld vindt in de gevormde verwagtingen van die opregtheid, die deugd en dat geluk, 't welk de jeugdige verbeelding zich schilderde, als hier op aarde 's menschen leevenslot. - Mijn oogmerk, in deeze Proeve, is niet, om van de veronderstelde verregaande Zedelijke Verbastering des Menschdoms te spreeken, maar alleen, om over het begrip van de vermindering in Lichaamsgrootte en Sterkte te handelen.

{==270==} {>>pagina-aanduiding<<}

Het luidt, inderdaad, vreemd, dat deeze klaagtoonen over der menschen afneemen in lichaamssterkte, ten dage van homerus, en dus bijkans drieduizend jaaren geleden, even hoog klonken als in onze dagen. ‘Weinige menschen,’ zegt deeze Dichter in zijne Odyssea, ‘evenaaren hunne Voorvaders; de meesten zijn kleinder; weinigen overtreffen hun.’ In zijnen Ilias verbeeldt hij diomedes, als een verbazend zwaaren steen na aeneas werpende; ‘een groven steenklomp, dien geen twee mannen, zo als de menschen thans zijn, van den grond zouden kunnen opbeuren (*).’ Nogthans zou deeze schielijke afneeming hebben moeten voorvallen in het verloop van omtrent twee en eene halve Eeuw: want homerus leefde, volgens de opgave der beste Tijdrekenaaren, niet langer, dan het gemelde tijdsbestek, naa den val van Traije; en wij mogen ons voorstellen, dat de verfijningen der weelde, voor den oorsprong dier verzwakking opgegeeven, in 't zelve geene groote voortgangen gemaakt hebben.
Deeze verzwakking, hoe schielijk die dan ook zou geweest zijn ten tijde van homerus, schijnt met grooteren spoed toegenomen te zijn tot den tijd van virgilius: want turnus, zingt hij, nam een verbaazend zwaaren steen, - een steen, zo groot, dat twaalf uitgeleezene mannen des leeftijds van virgilius denzelven bezwaarlijk op hunne schouderen zouden hebben kunnen draagen, - en wierp dien na aeneas. (†)
Overeenkomstig met de reden des voortgangs der afneeming in sterkte, zouden wij niet meer dan Dwergen zijn, bij de Helden vergeleeken, die in de vlakten van Troije streeden: want, indien, in het tijdsverloop van elf of twaalf Eeuwen, dat is zints het beleg van Troije tot den leeftijd van virgilius, het Menschdom dermaate verzwakt ware, dat het slegts een twaalfde gedeelte van de voorige sterkte behouden hadt, moesten wij, in de agttien Eeuwen, zints de dagen van virgilius verstreeken, in dezelfde reden niet minder dan agttien graaden meer zijn afgenomen, en hier uit volgen, dat dertig uitgeleezene Mannen van onzen tijd, met derzelver vereende kragt,

{==271==} {>>pagina-aanduiding<<}
maar even in staat zouden geweest zijn, om de reuzenkragten van een diomedes of turnus op te weegen.
Maar deeze Helden zouden, volgens die zelfde gronden, zo veel verbasterd geweest zijn van 's Menschen oorspronglijke sterkte, als wij van de hunne verschillen; en adam, die drieduizend jaaren vóór de verdelging van Troije leefde, moet zestigmaal meer kragts gehad hebben, dan de Pigmeen van de tegenwoordige Negentiende Eeuw. En eva, de Moeder der Schoonheid, die van het Huwelijksbedde opstondt ‘met bevalligheid in elken stap, met een hemel van bekoorlijkheid in haar oog, met deftigheid en liefde in elke houding,’ gelijk een dichterlijk penseel haar afmaalt, zou men beter hebben mogen beschrijven met de woorden van virgilius:

Zij hief zich in de lugt; 
Zij trad op d' aard', en 't hoofd verschool zich in de wolken. (*) 

Inderdaad, alle deeze begrootingen moeten onder de dichterlijke vercierselen gerangschikt worden, en hebben, bij een wijsgeerig onderzoek, niet meer te beduiden, dan de harssenschimmige Gedaantverwisselingen van ovidius.
Desgelijks strekt het getuigenis der Geschied- en Natuur-schrijveren, hoe echt en waar eenige hunner opgaven mogen weezen, in geenen deele, om, op eene onwraakbaare wijze, aan te toonen het daadlijk bestaan van die vermeende verbastering en afneeming. De getuigenissen dier Schrijveren bestaan uit drieërlei soort van verhaalen; - naamlijk, de Overleveringen, wegens het bestaan van Menschen van eene reusagtige gestalte, in de vroege of Fabelagtige Eeuw der Geschiedenis van onderscheide Volken; - ten anderen, in het naauwkeurig en onbetwistbaar verhaal van bijzondere Persoonen, die door kloekheid van gestalte zich van anderen onderscheidden, - en eindelijk, in het gewaagen van Menschen-geraamten, toevallig ontdekt bij het opgraaven. Naa aangetoond te hebben, dat deeze getuigenissen niets opleveren, 't welk schaduw van bewijs heeft, zullen wij een en ander stuk bijbrengen, ten rechtstreekschen bewijze strekkende, dat 'er geene weezenlijke verandering plaats gegreepen hebbe in de menschlijke

{==272==} {>>pagina-aanduiding<<}
gestalte, zints de vroegste tijdperken, waarvan de Geschiedenis gewaagt.
Ten opzigte van de overleverings-verhaalen wegens de Reuzen, in de ruwe tijdperken van onderscheidene Volken, of de berichten van zulke reusagtige Mannen, ons gegeeven door de Geschiedboekers van beschaafde Volken, die tegen hun krijg gevoerd zouden hebben, kunnen wij niet lang twijfelen over de maate van baarblijklijkheid, daar aan toe te kennen. Volkstrots zet, aan den eenen kant, de menschen veelal aan, om hunne Voorvaders af te schilderen met al de waardigheid van onverschrokken heldenmoed en grootheid, en, aan den anderen kant, wekt dezelve de Krijgshelden van beschaafde Natien op, om de hinderpaalen, aan hunne overwinningen bij min beschaafde Volken gesteld, toe te schrijven aan derzelver kloekere lichaamsgestalte en daar aan geevenredigde sterkte. Dan, verhaalen van laatstgemelden stempel zijn, inderdaad, zeldzaam. De Romeinen geeven niet voor, reusagtige tegenstanders ontmoet te hebben, in de veelvuldige landen, door hun veroverd, hoe onbeschaafd, hoe barbaarsch ook; en, derhalven, indien 'er eene ontaarting van de vroegere sterkte daadlijk plaats hadde, zou dezelve met gelijken tred voortgegaan weezen bij alle de hard-en strengheden des wilden leevens, en bij de verzwakkingen, aan de weelde, als derzelver moeder, ten laste gelegd. De Fabelen der Overlevering verdienen onze aandagt niet.
Wij zullen de blijkbaarheid des bestaans van bijzondere Persoonen van eene reusagtige gestalte, door de Geschiedschrijvers vermeld, niet betwisten, of zoeken te verzwakken. Maar deeze voorbeelden bewijzen niets in ons tegenwoordig geval: want, door alle Eeuwen heen, van den tijd van moses, den oudsten Geschiedboeker, vindt men gewag van Reuzen, dat is, Mannen van eene buitengewoon hooge gestalte, - Mannen, die de gewoone grootte hunner tijdgenooten overtroffen. De goliaths van vroegeren tijde leveren derhalven geen sterker bewijs op van de algemeene hoogere maate en meerdere sterkte des Menschdoms voorheenen, dan de Dwergen van den tegenwoordigen tijd ten bewijze strekken van de dwergagtige gestalte der hedendaagsche Volken. Reusagtige Persoonen heeft men door alle Eeuwen heen gehad, en in alle bijkans van gelijke hoogte. Goliath wordt gezegd, zes cubiten en een span, dat is, iets meer dan negen voeten, hoog geweest te zijn. - Een Arabier, gabbara gehee-
{==273==} {>>pagina-aanduiding<<}
ten, ten tijde van Keizer claudius te Rome gebragt, haalde, volgens plinius, omtrent tien voeten; en twee anderen waren 'er, onder de regeering van augustus, gezien, die een half voet meerder maten. (*). - In laateren tijde hebben wij berichten van verscheidene Mannen, die eene dergelijke hoogte hadden. (†) De Iersche Reus, die onlangs overleeden is, alsmede een, die zich thans nog te Londen bevindt, worden door den gemelden gabbara niet veel overtroffen.
    Wat, eindelijk, de Beenderen en Geraamten aanbelangt van Menschen, die eene ongemeene lengte gehad hebben, en gezegd worden, op onderscheide tijden, opgedolven te zijn; veele dier Beenderen heeft men, bij een nader onderzoek, bevonden, die van het een of ander Dier, en niet van een Mensch, te zijn: en de weinige voorbeelden van dusdanige Beenderen en Geraamten, die deezen fabelagtigen oorsprong niet hebben, noch verkeerd voor Menschen-beenderen genomen zijn, hebben men in 't zelfde licht te beschouwen als de voorbeelden van leevende Reuzen, die van tijd tot tijd gezien worden; dat is, als buitengewoone en toevallige verschijnzelen; uitzonderingen op den algemeenen regel der Natuure. Dan eenige deezer voorbeelden zijn, buiten tegenspraak, fabelagtig. Van dien stempel is de ontdekking van een Lichaam op Creta, door plinius vermeld, 't welk gezegd wordt XLVI Cubiten, of omtrent zeventig voeten van onze maat, gehaald te hebben, en gehouden werd het overschot te zijn van otus, of oetus (‡). - Deeze otus, of oetus, en diens Broeder ephialtes, waren de Aloïdae, door virgilius vermeld, die den Hemel wilden overweldigen en jupiter van zijnen throon bonzen.

'k Zag hier Aloëus twee zoonen, t' eener dragt 
Gebooren, onbeschoft van lichaamen en kragt, 
Die met hun krauwelen en nagelen en handen 
Bestonden 't groot gevaart des hemels aan te randen. 
Om Jupiter om hoog uit zijnen oppertroon 
Te bonzen. (§) 


{==274==} {>>pagina-aanduiding<<}

Dit is genoegzaam om het geheel fabelagtige te toonen.
Bijkans even zeer mag men twijfelen ten opzigte van een Lichaam, 't geen men zegt te Valencia opgedolven te zijn, onder de regeering van lodewijk den XI, Koning van Frankrijk, 't welk, volgens dalecampius (*), agttien voeten lang was. - Maar onze twijfel, ten opzigte van dit onderwerp, groeit aan door de menigte van tastbaare misslagen, welke men ontdekt heeft ten aanziene van het beschouwen der Beender-overblijfzelen van andere Dieren dan van Menschen, doch welke men hieldt als behoord hebbende tot de lichaamen van voor Eeuwen op deeze aarde woonende Reuzen. Sir hans sloane heeft een aantal misslagen van deezen aart aangeweezen. Een tand, te Antwerpen bewaard en vertoond, is de kies van een Olijphant. St. augustijn voert, als een bewijs van het bestaan eens Reuzengeslachts vóór den Zondvloed, een kies aan, door hem op de oevers van Utica gezien, welke metderdaad tot een Olijphant behoord hadt. De tand in de Kerk van st. christophel te Hispulla en het schouderbeen van dien zelfden Heilig behooren tot die zelfde soort. En niet lang geleden heeft men de voorvin van een Walvisch, niet opgedolven, maar versch en alleen van de huid ontbloot, te Londen laaten zien voor het geraamte van een Reuzenhand. Chambers verhaalt zulks.
Het is, derhalven, genoegzaam blijkbaar, dat alle bewijzen, aangevoerd om de verbastering des Menschlijken Geslachts, wat de kloekheid van gestalte aanbelangt, te staaven, bestaan in dichterlijke vercieringen, in fabelagtige overleveringen, of handtastlijke misslagen; of dat, wanneer 'er iets daadlijk reusagtigs voorkwam, zulks alleen bewijst het nu en dan bestaan van eenige persoonen, die eene meer dan gewoone lengte hadden, en voor Reuzen gingen. Laaten wij voortvaaren, en de zaak uit een ander oogpunt beschouwen; en ik vertrouw wij zullen te over voldoende bewijzen aantreffen, dat 'er geene weezenlijke verandering in der menschen grootte plaats gegreepen hebbe, zints de vroegste aantekeningen der Geschiedenisse.
De aangevoerde oorzaak van deeze verbastering is het verzwakking medebrengend vermogen der weelde en ver-
{==275==} {>>pagina-aanduiding<<}
wijfdheid. Hieruit zou men eigenaartig verwagten, dat de voortgang dier verzwakking oneindig veel sneller moest toegegaan weezen in de laatste tijdperken van het bestaan der onderscheidene Volken, waarbij de weelde en overdaad zich wijder verspreid hebben en bijkans algemeen geworden zijn, dan in het lang verloop van Eeuwen, waarin men met traagen tred tot de verfijningen der beschaafdheid en weelde overging. Doch de Geschiedenis wederspreekt zulks. De Celtische Volken, die Gallie en Brittanje bewoonden, schoon de weelde bij hun geheel onbekend was, zo wel als onder hunne woeste Voorvaderen, werden door de Romeinen niet beschouwd als menschen van eene kloeker gestalte dan zij zelven. Tacitus beschrijft de Germanen, een Teutonisch ras, als lange en sterke menschen. (*) Dan het blijkt, dat hij deeze beschrijving niet alleen maakt in vergelijking met de Romeinen, maar met hunne nabuuren, de Gaulen en de Inwoonders van Brittanje.
In onzen eigen tijd, waarin de weelde tot eene hoogte is opgeklommen, niet te vergelijken met die plaats hadt in de dagen van Koningin elizabeth, vinden wij niet dat 'er verandering in de kloekheid van gestalte heeft plaats gegreepen. Dit mag men eenigzins afneemen uit den bouwtrant van vroegeren tijde. De kleindere deuren der Kerken, vier of vijf Eeuwen geleden gebouwd, zijn veel laager dan de deuren, welke men thans in woonhuizen maakt: dezelfde aanmerking geldt ten opzigte van den ingang der woonhuizen, of de binnendeuren, tegenwoordig, en die van voor honderd-en-vijftig of tweehonderd jaaren. - Het zelfde bewijs mogen wij opmaaken uit de ruw gemaakte beeldwerken, die zich in volle lengte vertoonen op de Grafsteden van vorstlijke en aanzienlijke persoonen in veele oude Kerkgebouwen, die dezelfde afmeetingen hebben met de menschen van onzen tijd. De grafsteden zijn ook van dezelfde lengte als voor het tegenwoordige geslacht.
Men voege hier aan toe, dat, in alle de onderscheidene gewesten der aarde, nagenoeg dezelfde gestalte de heerschende is; dezelfde bij onbeschaafde als bij beschaafde Volken; dezelfde bij hun, die Eeuwen geleden in de oorspronglijke eenvoudigheid leefden, en in

{==276==} {>>pagina-aanduiding<<}
de Maatschappijen van menschen, gekoesterd in den zagten schoot der weelde en verwijfdheid. Vergelijkt de Volken van Europa onderling met elkander, en met de enkele van Hindoosche, Chineesche, Africaansche en Americaansche afkomst, die herwaards overkwamen, zo wel als met de berichten der Reizigeren, die ons verslag doen van de inwoonderen der schaars bezogte landen, en wij moeten 'er uit opmaaken, dat de Mensch, te midden van al de verscheidenheid van zedelijke en natuurlijke oorzaaken, welke op aarde plaats vinden, in 't algemeen van dezelfde gestalte is. Veilig mogen wij daaruit het gevolg afleiden, dat, in alle de onderscheidene lotwisselingen, welke op aarde hebben stand gegreepen, de algemeene gestalte van den Mensch geene weezenlijke verandering ondergaan hebbe.
Voor de wettigheid deezes besluits zijn 'er daadzaaken, welke geene plaats voor den minsten twijfel overlaaten, en die het stuk, waarover wij handelen, op veel vaster grondslagen doen rusten, dan de harssenschimmen der dichterlijke verbeelding, of de fabelen van geschiedkundige overlevering.
De Lichaamen van veele oude Egyptenaaren heeft men gevonden in de Grafkelders te Cairo. Eenige der oudsten, die blijkbaar Negers waren, kunnen wij niet twijfelen of zij leefden in zeer vroegen tijde, en waarschijnlijk vóór den leeftijd van herodotus; en nogthans zijn die Mummies van dezelfde gestalte als die der Menschen van den tegenwoordigen tijd, en daarin gelijk met die geen Neger-trekken hebben, en ongetwijfeld van laater jaaren zijn.
De Piramiden van Egypte verschaffen desgelijks een onwederspreekbaar bewijs van de gelijkgrootigheid der Menschen in de vroegere Eeuwen, met de tegenwoordige bewoonders des Aardbodems. ‘Deeze zijn,’ om met Dr. pococke te spreeken, ‘werken van de hoogste oudheid; zij laaten de tijden der oudste Geschiedschrijveren, welker werken onze dagen bereikt hebben, verre agter zich. Het tijdperk van derzelver aanleg was reeds verlooren, toen de eerste Grieksche Wijsgeeren in Egypte reisden.’ Hij voegt 'er bij, dat de kist in de grootste Piramide geen lichaam kon bevatten, grooter dan dat der Menschen van den tegenwoordigen tijd; de doorgangen wijzen teffens uit, dat de werklieden niet kloeker van gestalte waren, dan

{==277==} {>>pagina-aanduiding<<}
de Vorst, voor welken men zulk een gevaarte bouwde. Herodotus, nogthans, schrijft den bouw der oudste Piramide toe aan cheops, een der Egyptische Koningen; en diodorus siculus, die hem den naam van chemmis geeft, vermeldt, dat hij omtrent duizend jaaren vóór zijnen tijd regeerde, hetwelk was in de 180ste Olimpiade. Maar de Heer greaves besluit, naa eene zeer geleerde berekening, uit bijkomende blijkbaarheden opgemaakt, dat cheops of chemmis, de Stichter van de oudste Piramide, zijne regeering aanving, vierhonderd-en-negentig jaaren vóór de eerste Olimpiade (*), of omtrent tweehonderd-vijf-en-twintig jaaren naa den tijd van moses. De Piramide was, derhalven, gebouwd eenduizend-tweehouderd jaaren vóór den leeftijd van diodorus, en omtrent driehonderd-en-vijftig jaaren vroeger dan de leeftijd van homerus, en gevolgelijk ten naasten bij eene Eeuw vroeger dan de verwoesting van Troije zelf, door homerus bezongen.
Die Lijkplaats nu, in 't midden dier Piramide, is van binnen iets minder dan zes voeten en een half in de lengte binnens werks, twee voeten en zeven duimen in de breedte, en omtrent van dezelfde diepte: eene bergplaats, derhalven, voor een lichaam van de tegenwoordige Menschengestalte, schoon bestemd voor eenen Monarch, die eene Eeuw vroeger leefde dan de kloeke Helden van homerus, en die overzulks, in grootheid en sterkte, de rotsslingerende Oorlogshelden diomedes en turnus moest overtroffen hebben.
De gemelde Heer greaves brengt, in 't voorbijgaan, een ander bewijs bij van de gelijkheid der menschlijke gestalte door alle Eeuwen heen. In die Cryptae sepulcrales, verborgene Begraafplaatzen te Rome van de eerste Christenen, gelijkende na Steden onder den grond, oudtijds door st. hieronymus bewonderd, en onlangs zeer getrouw beschreeven door bosius in diens Roma Subterranea, vind ik, dat de aldaar begraavene Lijken geenzins die van onze dagen in grootte overtroffen (†). De Heer hakewill, door Dr. derham ter bovengemelde plaatze aangetoogen, zegt, dat de Lijkplaatzen

{==278==} {>>pagina-aanduiding<<}
te Pisa, die eenige duizenden jaaren tellen, niet grooter zijn dan die men heden voor de lijken schikt. Wij mogen 'er bijvoegen, dat Dr. shaw, op zijne Reis door Barbarijen, de kisten in verscheide oude Begraafplaatzen zag, die de gewoone afmeetingen hadden. Hij houdt het daarvoor, dat het de Begraafplaatzen waren van eenigen der Wandaalen, die, naa Italie te ondergebragt te hebben, hunne overwinningen aan de overzijde der Middellandsche Zee uitstrekten. Eenige groote beenderen werden hem vertoond als de beenderen van Reuzen; doch het waren overblijfzels van Paarden, welke Dieren dat Volk nu en dan begroef in 't zelfde graf, waarin derzelver berijder rustte.
Uit dit alles blijkt, derhalven, dat, daar de bewijzen voor de groote verbastering en ontaarting, in de kloekheid en sterkte van der Menschen gestalte, verbeeldingvol, fabelagtig en niet te vertrouwen zijn, wij, in tegendeel, bewijzen van eenen onwraakbaaren aart bezitten, welke aantoonen, dat 'er van de vroegste tijdperken der Geschiedenis, vroeger zelfs dan het beleg van Troije, en geduurende eene reeks van meer dan drieduizend jaaren, geen spoor te vinden is van eenige weezenlijke verandering in de gestalte der Menschen. Zedelijk verderf moge 'er plaats gegreepen, en de verpestende weelde bijzondere persoonen verzwakt hebben; het besluit tot de weezenlijke verkleining van het Menschen-ras wordt door geen proefhoudend getuigenis onderschraagd, en kan geen steunzel bekomen van enkele gevolgtrekkingen. De klagt der Dichteren, derhalven, en der Zedemeesteren heeft, ten deezen opzigte, de spotternij verdiend van juvenalis (*), en moet gerangschikt worden onder de dwaalingen, oorspronglijk uit 's menschen verbeelding, en waaraan het vooroordeel voedzel en uitgebreidheid gegeeven heeft.


{==279==} {>>pagina-aanduiding<<}

Waarneeming, wegens eene geöpereerde vleeschbreuk, door S. Popta, Chirurgijn en Vroedmeester te Harlingen. Medegedeeld door deszelfs Zoon L. Popta, Med. Cand. te Franeker.

Johannes ferverda, woonende te Menaldum in Friesland, oud 32 jaaren, van een gezond lighaamsgestel, wierd, voor omtrent zeven jaaren, een ongewoonen graad van hardheid, gepaard met eene geringe uitzetting, van den geheelen rechter bal ontwaar; dan, zulks als eene kleinigheid aanmerkende, ging hij niet eerder, dan vijf jaaren naderhand, de hulp van eenen deskundigen inroepen; doch daar zijn ongemak steeds verergerde, nam hij ook den raad mijns Vaders in, op den 13 Maart 1804, ter gelegenheid dat de Kunstbewerking van eene beklemde Lieschbreuk, bij eene Lijderesse daar ter plaatze, door denzelven verricht wierd.
Terwijl men zijn ongemak onderzocht, verhaalde de Lijder ons, dat hetzelve zich eerst tot het benedenste gedeelte des bals bepaald had, en allengskens, zich meer en meer uitbreidende, naar boven was opgeklommen; dat hetzelve hem eenige pijn, welke hij meest in de lendenen was gewaar geworden, had veroorzaakt, welke voorzeker een natuurlijk gevolg was van de zwaarte van het ongemak, dat tot nu toe nooit bijna was opgeschort geweest.
Na dit ongemak met de vereischte oplettendheid beschouwd te hebben, twijffelde men niet, zoo wel uit het gevoel, als uit verdere uitwendige tekenen, aan het daarzijn eener Vleeschbreuk; en daar wij verzekerd waren, dat de Lijder, uit hoofde van de aanmerkelijke grootte van zijn ongemak, door het gebruik van inen uitwendige hulpmiddelen niet zoude kunnen geneezen worden, maar dat hetzelve met den tijd zoude verergeren, ried men denzelven de Kunstbewerking aan, waarin de Lijder (na dat men hem de mogelijke kwaade, doch ook heilzaame gevolgen had voorgesteld) terstond bewilligde. De bewerking, egter, wierd tot den 27sten

{==280==} {>>pagina-aanduiding<<}
uitgesteld, wanneer dezelve 's namiddags ten twee uuren, in het bijzijn van twee Geneesheeren, op de volgende manier door mijnen Vader verricht wierd.
Men plaatste den Lijder, in eene horizontaale ligging, op eene tafel van eene gepaste hoogte, zoo dat deszelfs beenen, bij dezelve nederhangende, wederzijds door een stoel ondersteund wierden. Nadat men eerst het hair had weggeknipt, wierden de algemeene bekleedzelen in de lengte met een scalpel doorsneeden; zulks eene groote duimsbreedte boven de plaats, alwaar de zaadstreng afgebonden moest worden, beginnende, en hetzelve in eene sneede tot aan het benedenste gedeelte des balzaks toe vervolgende. Dit ten uitvoer gebragt zijnde, scheidde men den bal, die overal was aangegroeid, van de algemeene bekleedzelen af, en sneed eindelijk de streng af, nadat men eerst boven de plaats, waar men de afsnijding zoude doen, de zaadstreng, door eenen helper, tusschen den duim en wijsvinger, had laaten houden, en een weinigje t' zamendrukken, om geene aanmerkelijke bloeding aldaar te veroorzaaken: vervolgens vattede men de ader en slagader met het tangetje van Bromfield, haalde dezelve een weinig buiten de streng, en legde om derzelver einden eenen band: edoch, daar zoodanig een band, daar ter plaatze, schielijk, van die einden, door derzelver inen t'zamentrekking, kan afglippen, vond men een' tweeden band noodzakelijk, lag denzelven, een duim hooger dan de voorige, losjes om de streng, dienende alleen tot een tourniquet, om, in gevalle van nood, ter voorkoming eener bloedstorting, denzelven spoedig toe te haalen.
Nadat op deeze manier de Kunstbewerking verricht was, wierd de wonde met zacht pluksel gevuld, en de randen des balzaks door hegtpleisters tot elkanderen gebragt, waar over men vervolgens één of twee driehoekige compressen naar bevinding legde, en alles met een T verband bevestigde.
Dus alles op de hier bovenstaande manier ten einde gebragt zijnde, plaatste men den Lijder op het bed, welke zich, na het eindigen van dit alles, wel bevond; men diende hem een half grein Opium toe, en schreef het volgende Julapium Antiphlogisticum voor:

{==281==} {>>pagina-aanduiding<<}


℞ Aq. Hord. ℥viij.

Sal. Nitr. Ʒjβ.

Rob. Ribesior. ℥j.

Oxymel Simpl. ℥j.

M.


waarvan men den Lijder om de twee uuren een theekopje vol liet gebruiken, zoo lang zulks noodzakelijk bevonden wierd.
Tot zes uuren 's avonds bevond de Lijder zich wel, wanneer op dien tijd eene aanmerkelijke bloeding uit de wonde hem eenigzins deed bezwijken; doch dezelve wierd, na het wegneemen van het verband, en het afbinden der toen nog bloedende vaatjes, alsmede door het aanleggen van een nieuw verband, zeer schielijk naar wensch gestuit. Zoodra was zulks niet verricht, of hij viel in een' zachten slaap, welke tot agt uuren duurde; toen ontwaakte hij zeer verschrikt, en wierd op dat oogenblik krampagtige pijnen, meest in de lendenen, gewaar; waarom ik (daar mijn Vader met de beide Geneesheeren reeds was vertrokken, en mij bij den Lijder had laaten blijven) hem het volgende voorschreef:

℞ Aq. Pluvial. ℥viij.

Laud. Liq. Sydenh. Ʒjβ

Liq. Anod. Min. Hoffin. Ʒj.

M.




waarvan ik den Lijder een klein theekopje vol liet gebruiken.
Nadat ik denzelven tweemaal hier van iets had toegediend, sliep hij weder in, en de nacht wierd meest slaapende doorgebragt; intusschen wel eens ontwaakende door de nu en dan wederkomende krampagtige pijnen, welke egter schielijk na het toedienen van een klein theekopje vol van het laatstgemelde Mixt. ophielden, wanneer hij telkens weder insliep.
's Morgens den 28sten had de Lijder nog geen afgang gehad; waarom ik een Clysma liet appliceeren. Tot één uur 's middags ging alles vrij wel; doch toen wierd de Lijder, tot 's namiddags vier uuren, door sterke opeenvolgende vlaagen van krampagtige pijnen, verzeld

{==282==} {>>pagina-aanduiding<<}
van koorts, gefolterd, welke, na hem een en andermaal iets van het gemelde Mixt. te hebben laaten gebruiken, weder verdweenen. Vervolgens liep de dag goed ten einde; 's avonds wierd 'er nog een Clysma geäppliceerd, wijl het voorige geene uitwerking gehad had; en dit deed eene zeer goede werking. Na hetzelve was de Lijder heel wel, en had bijna geen koorts; sliep 's nachts wel, en ontwaakte 's morgens, den 29sten, ten vijf uuren; had een' koortzigen pols; kreeg bij aanhoudenheid weder krampagtige pijnen, en wel zoo, dat dezelve zijn gansche lighaam, het hoofd alleen uitgezonderd, bezetteden. Ik had egter het genoegen, dezelve, gelijk de voorige, door het toedienen van het zelfde Mixt. Anod., schielijk te zien verdwijnen; en de koorts, reeds vroeg in den morgen begonnen, nam om tien nuren weder af. 's Avonds appliceerde men weder een Clysma, 't welk eene zeer goede werking ten gevolge had; na hetzelve had onze Lijder een' zeer gerusten nacht, sliep tot 's morgens zeven uuren, zijnde den 30sten. Toen was zijn toestand zeer gunstig, en hij gebruikte in den voormiddag met smaak eenige spijs.
's Namiddags twee uuren kwam mijn Vader den Lijder weder bezoeken, en vond denzelven in een' zeer goeden toestand; nam het verband weg, waartoe men door den grooten stank genoodzaakt wierd; de band, welken men uit voorzorg tot een tourniquet had aangelegd, wierd weggenomen, en men overdekte de wonde, die voor het uiterlijke een zeer goed aanzien had, weder met een nieuw verband: den daarop volgenden nacht sliep de Lijder zoet, en wierd bij zijn ontwaaken naar omstandigheden zeer wel bevonden: de dag daarop, zijnde den 31sten, wierd gunstig doorgebragt.
Uit hoofde dat des Lijders kragten nu eenigzins verminderden door den overvloedigen etter uit de wonde, liet men denzelven een decoct. cortic. gebruiken, waarmede men eenigen tijd aanhield, en liet de wonde daaglijks, naar de hoeveelheid etters, een of tweemaal verbinden.
Den 3 April den Lijder weder bezoekende, bevond men alles naar wensch; de wonde genas wel, en de etter, welke 'er uitvloeide, was van eene zeer goede kleur.
Den 7den verlangde de Lijder het bed eens te verlaaten, 't welk ook geschiedde; zat den tijd van drie uuren

{==283==} {>>pagina-aanduiding<<}
op, zonder het minste hinder: voor het overige wierd alles gelijk den 3den bevonden.
Den 11den hadden wij het genoegen, alles naar wensch te bevinden.
Den 15den was deszelfs toestand heel wel, behalven dat 'er eene uitpuiling van weeldrig vleesch aan het einde der zaadstreng plaats gegreepen had. Ten einde hetzelve te doen verdwijnen, verzocht men aan eenen Chirurgijn, niet verre van den Lijder af woonagtig, welke in ons afzijn de behandeling van denzelven op zich had genomen, om een weinigje Alum. Ust. op 't uitpuilende gedeelte te strooijen, het welk, nadat zulks den 16den verricht was, dat vreeslijk ongemak, den mondklem namelijk, ten gevolge had: men liet nu om het uur een half grein Opium gebruiken; edoch de klem weerstond hetzelve hardnekkig, en bekwam dien zelfden avond nog zulk een' hoogen graad, dat de Lijder niet in staat was, het geringste gebruik van den mond te kunnen maaken; egter in den vroegen morgen nam dit toeval aanmerkelijk af, en verdween bijkans zoo schielijk als hetzelve was begonnen.
Op het ontvangen van eenige letteren omtrent dit kwaadaartig toeval, begaven wij ons terstond derwaards, en hadden het genoegen van het geringste van dien aart niet meer te kunnen bemerken. De wonde in aanschouw neemende, vonden wij het einde der zaadstreng nog niet geheel van weeldrig vleesch ontbloot. Het bijna niet meer durvende waagen, een Escharoticum op hetzelve te appliceeren, wijl men dat toeval aan de prikkeling van het Alum. Ust. toeschreef, waren wij egter hier niet in staat om hetzelve door een ander middel te doen verdwijnen, zoo dat wij genoodzaakt wierden hetzelve weder te bewerkstelligen, het geen den 18den 's morgens gedaan wierd, egter in eene mindere hoeveelheid; waarop wederom de mondklem volgde: men diende den Lijder weder alle uuren een half grein Opium toe; na hetzelve een en andermaal gebruikt te hebben, verdween dat toeval weder. Den 20sten het Escharoticum voor de laatste maal in het werk stellende, volgde weder het gemelde toeval, doch wierd als vooren door Opium gestild.
Daar 'er nu niets anders overig bleef dan eene zuivere wonde, had men het vooruitzigt van den Lijder spoedig te kunnen geneezen; egter wierd zulks door eene gerin-
{==284==} {>>pagina-aanduiding<<}
ge oorzaak vertraagd, zoo dat wij de volle geneezing niet eerder dan den 20sten Maij verkreegen.
Zoo even gezegd hebbende, dat ik den mondklem als een gevolg beschouwde van de prikkeling, door het Alum. Ust. aan het einde der zaadstreng veroorzaakt, zoude men mij met reden kunnen vraagen, wat mij tot zoodanige gedachten aanleiding had gegeeven; waarop ik het volgende antwoorde: vooreerst, dat nooit bijna dit toeval zoo laat naa eene dergelijke kunstbewerking ontstaat; - ten anderen, al ontstaat ook, zonder een Escharoticum geäppliceerd te hebben, het gemelde toeval, dan zal men zulks met grond alleen kunnen toeschrijven aan eene afgebondene zenuw; dit egter had hier geen plaats, dewijl men het afbinden van dezelve naauwkeurig had vermijd; - en eindelijk, dat ik nog eene dergelijke Waarneeming van mijnen Vader bezit, welke mij alle reden geeft om daaraan niet te twijffelen. Kortelijk zal ik het een en ander uit dezelve hier nog bijvoegen.
Den 20sten Maij 1794 wierd mijn geachte Vader te Makkum door een' aldaar woonenden Chirurgijn verzocht om een' zestigjaarigen Lijder te bezoeken, welke aan eene opzetting van het scrotum aan den linker kant laboreerde, die zoo aanmerkelijk groot was, dat hij genoodzaakt was, steeds het bed te houden: deeze opzetting was, volgens het zeggen van den Lijder, voor vier jaaren begonnen; doch de aanleidende oorzaak kon hij zich niet herinneren.
Met alle oplettendheid het ongemak onderzoekende, konde men eene zeer flaauwe vogtgolving bespeuren; de streng was zeer gezwollen, en op het aanraaken pijnelijk. Men adviseerde, dat het ongemak eene Vleeschbreuk was, gepaard met eene geringe uitstorting van vogt, het welk, door de ontaarting van den bal, misschien van eene bruine kleur zoude zijn.
Mijn Vader was van oordeel, om, alvoorens tot de Kunstbewerking van de Vleeschbreuk over te gaan, eerst het bevatte vogt door den troisquar te doen aftappen, waarna zich twaalf oneen bruine stoffe door den canul ontlastte, waardoor het scrotum natuurlijk kleiner wierd, en men beter in staat was, den toestand van den bal te kunnen opmerken. Egter begon het gebrek schielijk weder in grootte toe te neemen; waarom men tot de wegneeming des bals besloot, welke mijn Vader, den

{==285==} {>>pagina-aanduiding<<}
29sten, op dezelfde manier, als in de bovenstaande Waarneeming, verrichtte.
In de eerste vijsëntwintig dagen ging het met deezen Lijder naar omstandigheden redelijk wel; maar den 25 Junij (zijnde den 27sten dag na de Kunstbewerking) bespeurde men 's avonds een weinigje weeldrig vleesch aan het bovenste gedeelte van de streng, 't welk men goedvond met het Vitriol. Cypr. te bestrijken. Zulks tweemaal gedaan zijnde, had den mondklem ten gevolge. Terstond diende men hem 's daags agt grein Opium per epicrasin toe, telkens met eenige druppen Liq. Anod. Mineral. Hoffin; op de linker wang, die het meest was aangedaan, appliceerde men een Spaansche-vlieg-pleister, ruim bedeeld van Opium; de wonde liet men voorzigtig met laauw water uitwasschen, naardien men dezelve 's morgens nog met het Vitriol. Cypr. bestreeken had; legde 'er eene wiek op, besmeerd met het Ung. digestiv., en overdekte zulks met een Diapalm-pleister. - Binnen weinige dagen was de wonde geslooten, schoon de beklemming bleef volharden; men hield egter aan met het gebruik van het Opium en Liq. Anod.Mineral. Hossm., alsmede van een klein houtje, 't welk de Lijder tusschen de tanden plaatste, tot aan de volle herstelling, welke eerst plaats greep, nadat de wonde reeds geduurende zes weeken was geslooten geweest.

Toestand van het onderwijs der doofstommen in de onderscheidene landen van Europa.

(Uit het Fransch.)

De godvrugtige ijver van den Abt de l'epée voor het onderwijs en de lotverbetering der Doof-Stommen heeft, in alle gewesten van Europa, den leevendigsten en edelmoedigsten naijver gewekt. Die ongelukkigen, wien het missen van gehoor en spraake de weldaaden der beschaavinge voor altoos scheen ontzegd te hebben, vinden reeds in Europa bijkans een twintigtal Stichtingen, ingericht om hun een beter lot te bezorgen, door hen nuttig te doen worden voor de zamenleeving.
Italie en Spanje, die de eerste Werken over de Doof-
{==286==} {>>pagina-aanduiding<<}
Stommen op hunnen grond zagen voortkomen (*), zijn van Instituten van deezen aart schraal voorzien. Madrid bezit 'er een, op 's Konings kosten opgericht, onder het opzigt der Koninklijke Ekonomische Maatschappij. Nog te jong is deeze Stichting, om 'er over te kunnen oordeelen. De Heer assarotto is aan het hoofd van een klein School van Doof-Stommen te Genua; hij heeft slegts zes leerlingen; maar zij zijn 'er zeer wel gehuisvest, en het onderwijs maakt opgang. De geleerde venturi is voorneemens, een School te Verona te openen. Dat van silvester, te Rome, is niet meer.
In Zwitzerland hadt de Omwenteling den Heer ulrich genoodzaakt, zijn School te verlaaten; zedert, egter, heeft die achtenswaardige Onderwijzer zijnen moeilijken en weldaadigen post hervat.
In de Oostenrijksche Staaten heeft de kunst, om Doof-Stommen te onderwijzen, een zeer hoogen trap van volkomenheid bereikt. Het Instituut te Weenen kan met de besten in Europa wedijveren; het wordt bestuurd door den Heer maij, leerling van den Abt de l'epée. Voor een zestigtal staat het onderwijs om niet open. De kweekelingen leeren 'er de gronden van den Godsdienst en der Zedekunde, nevens de eerste beginzels der Natuurlijke Historie en der Aardrijkskunde. Volgens hunne talenten en neigingen worden zij tot eenige kunst of handwerk opgeleid. 'Er is 'er, die bij Staatsdienaars of Kooplieden voor Kopiïsten dienen; men bewondert aldaar hunne naauwkeurigheid en geduld. In het teekenen en graveeren slaagen zij uitmuntend; zeer voldoende proeven zijn daar van voorhanden. Zommigen worden tot Letterzetters, Kleermaakers, Schoenmaakers en Schrijnwerkers opgeleid. Niemant blijft langer dan vijf jaaren in het School; indien, in dat tijdverloop, het onderwijs niet wel genoeg slaage, om tot iet nuttigs te worden gebruikt, wordt hij na zijne geboorteplaats terug gezonden, om aldaar in een hospitaal of weeshuis geplaatst te worden. De meesten hunner spreeken, en eenigen zelfs spreeken zeer duidelijk en verstaanbaar. Zints zij de werktuigen der spraake in werking brengen,

{==287==} {>>pagina-aanduiding<<}
zijn de borstkwaalen, voormaals onder hen gemeen, zeer zeldzaam geworden.
Het School van Waitzin, in Hungarije, doet eere aan frans den II, die 'er de stichter van is, en aan den Hungaarschen Adel, die het van inkomsten heeft voorzien. In den tijd van drie jaaren hebben de vrijwillige Inteekeningen aan deeze Stichting een Fonds van 30,00 florijnen bezorgd. De Graaf d' almazij heeft 'er het ontwerp van gemaakt. Dertig worden 'er om niet onderweezen. De gebouwen, een gedeelte van een oud Klooster, staan aan den Donau, tegenover het Eiland S. André, ten noorden van de Stad Pest, in de gezondste en aangenaamste ligging, die men zich kan verbeelden. De Opziener semon is een kweekeling van den Heere maij, van Weenen.
De Stad Praag, in Bohemen, bezit een School voor Doof-Stommen, door Vader dominico stoehr opgericht, wiens naam verdient in de jaarboeken der weldaadigheid te worden opgeteekend. Hij hadt onlangs zeventien kweekelingen, de meesten van welke spreeken; in de Rekenkunde zijn zij verre gevorderd. Een hunner, weisbach genaamd, is zoo verre gevorderd, dat hij eene Redevoering kan houden in het openbaar onderzoek, welk Vader dominico van tijd tot tijd over zijne kweekelingen houdt.
Munich, de Hoofdstad van Beijeren, bezit een openbaar School, eene spruit van dat van Weenen. In Saxen vindt men te Leipzig het Instituut van den Heer heinecke; dit is een der oudsten van Europa; het wordt bestuurd door de Weduw heinecke en door zekeren Heer petschke, van wien veel goeds gezegd wordt. Men volgt niet slaafsch meer de leerwijze van heinecke, wiens geschil met den Abt l'epée bekend is. De kweekelingen, ten getale van zeventien, spreeken vrij wel; zommigen hunner raaden 't geen alleen door de beweeging der gelaatspieren hun gezegd wordt.
Het School te Berlijn, door den Heer eschke opgericht, is het éénige in de Pruissische Staaten. Zommigen verheffen den Heer eschke boven alle onderwijzers van Doof-Stommen; anderen plaatzen hem in den laagsten rang. De oordeelen, over hem gestreeken, schijnen van allen grond niet ontbloot; doch voor het meerendeel moeten zij op rekening gesteld worden van een onaangenaam geschil tusschen eschke en de voorstaa-
{==288==} {>>pagina-aanduiding<<}
ders van het Galvanismus; deeze beschuldigen hem, met voordagt te hebben medegewerkt tot het kwaalijk slaagen hunner proeven op zijne kweekelingen. Wat hier van zij, alle Reizigers staan verbaasd op het eerste gezigt van eschke's School. Zijne kweekelingen beschouwen hem als hunnen Vader; bijkans zijn geheele leeven slijt hij onder dit aangenomen gezin. Het algemeen onderwijs verdient de goedkeuring van allen, die zijn Instituut slegts ter loops bezoeken; doch lieden, die de dingen meer van nabij gezien hebben, meenen, dat de Heer eschke zich te veel ophoudt, om, met een wijden omslag van Overnatuurkunde, de schitterende talenten van twee of drie kweekelingen te ontwikkelen, en dat de moeite, die hij neemt, om deeze uitverkorenen tot volmaaktheid te brengen en openlijk te vertoonen, hem de minder begaafde voorwerpen eenigzins uit het oog doet verliezen. Ik maak deeze aanmerking op het gezag van een zeer kundig' Reiziger, en 't zou mij aangenaam zijn, te verneemen dat zij ongegrond was. Het schitterend gebrek, waarmede de Heer eschke wordt beschuldigd, is niet dan te algemeen, en van een schadelijk gevolg in de Schoolen van Doof-Stommen.
De Heer habermass is de massieu van Berlijn; hij is als medehelper den Heere eschke toegevoegd. Het is een jongeling van ongemeene begaafdheid; hij spreekt zeer duidelijk, en op het gezigt alleen der spieren van hem, die tot hem spreekt, verstaat hij alles wat men hem zegt; zelfs kan men de onmiddelijke beweeging des monds voor hem verbergen; die der wangen en kaaken behoeft hij alleen te zien. Dit is, in der daad, een verwonderlijke trap van volmaaktheid, ondersteld zijnde dat 'er geen list agter schuile. De Heer eschke heeft een middel uitgevonden, om zich zelfs in 't donker van de Doof-Stommen te doen verstaan, wanneer zij de beweegingen des monds onmogelijk kunnen opmerken. Het middel is, dat hij de letters van het Alfabet hun op den rug schrijft.
Men verzekert, dat de Heer kiesewetter, Hoogleeraar in de Wijsbegeerte, een reeks van zielkundige waarneemingen op de Doof-Stommen te Berlijn gedaan heeft; de uitslag daar van wordt met verlangen te gemoet gezien. Onder andere heeft de Heer kiesewetter bij de Doof-Stommen eene groote genegenheid op-
{==289==} {>>pagina-aanduiding<<}
gemerkt om op rijm te spreeken; en 't geen vooral verwonderlijk, en bijkans ongelooflijk voorkomt, hunne rijmen zijn niet op de spelling, maar op de klanken gebouwd.
Rusland zal welhaast een School voor Doof-Stommen hebben, waarvan Wilna de zetel zijn zal (*). Keizer alexander heeft een Rus na Weenen gezonden, die van den Heere maij de zoo moeilijke kunst, om die ongelukkigen te onderwijzen, moet leeren.
Zweden, voor 't overige zoo rijk in allerlei nutte Stichtingen, heeft 'er nog geene voor de Doof-Stommen.
Te verre gevorderd is in de Deensche Staaten de beschaaving, dan dat eene zoo belangrijke zaak de wijsheid der Regeeringe en de aandagt van het Publiek niet zou bezig houden. In de Stad Kiel, in Holstein, heeft men een openbaar School, welk onder het opzigt van den bescheidenen en werkzaamen Heere pfingsten staat. De Regeering geeft hem slegts eene sobere jaarwedde; doch zijn welgevestigde roem lokt kweekelingen tot hem zelfs uit het binnenste der Vereenigde Staaten van Amerika. Hij heeft slegts zestien kweekelingen; doch allen spreeken duidelijk, en gissen, wat hun gezegd wordt, uit de beweegingen des monds. Zij spreeken onder elkander door teekens, die de siguur van Gothische letters naabootzen.
Koppenhagen, 't welk de best ingerichte Hospitaalen en het waakzaamst Geneeskundig bestuur van geheel Europa reeds bezit, zal welhaast een groot School voor Doof-Stommen hebben. De Regeering heeft, ten

{==290==} {>>pagina-aanduiding<<}
dien einde, een zeer goeden maatregel genomen; zij heeft een kundig' Geneesheer door geheel Europa op reize gezonden, Dokter castberg naamelijk, die, alle de Instituten van Doof-Stommen bezogt hebbende, niet verzuimd heeft, eene menigte gewigtige waarneemingen te verzamelen, de geneeskundige plaatsbeschrijving en de natuurkundige aardrijkskunde betreffende (*).
In Holland heeft men ook een School voor Doof-Stommen, waarvan veel goeds gezegd wordt (†). Een Horologiemaaker heeft 'er een te Londen geöpend. Naar ik meen, is 'er ook een te Edenburg, in Schotland; doch deeze Stichtingen zijn mij verder niet bekend.
Het School voor Doof-Stommen te Bordeaux, onder opzigt van den Heere de saint-sermin, verwekt de eenpaarige verwondering der Reizigers, die het bezogt hebben. Deeze Stichting is haar oorsprong verschuldigd aan de verlichte godsvrugt van den Heere de cicé, Oud-Aartsbisschop van Bordeaux, thans Aartsbisschop van Aix; zij ontstondt onder het oog van den Heere sicard. De Heer de saint-sernin en alle de andere onderwijzers in dit School munten zoo wel uit door hun menschlievend en minzaam gedrag, als door hunnen bestendigen ijver in hunnen post. Negen-en-twintig kweekelingen zijn 'er uit voort-
{==291==} {>>pagina-aanduiding<<}
gekomen, allen volkomen in staat om nuttig te zijn voor de zamenleeving, en 'er zelfs een eerlijk bestaan te vinden. Een van hun houdt de buitenlandsche brieswisseling bij zijnen Vader, een der voornaamste Kooplieden van Bordeaux. - Ik heb eene merkwaardige bijzonderheid, raakende de Doof-Stommen in deeze Stad, hooren verhaalen. Zij leezen geregeld de openbaare Nieuwspapieren, en weeten naauwkeurig den dag en de plaats van elke overwinning, door de legers behaald. Om zijne Majesteit den Keizer der Franschen aan te duiden, die dikmaals het onderwerp hunner gesprekken is, hebben zij een veelbeduidend teeken uitgedagt; zij bootzen de beweeging van eenen mensch naa, die vooruit snelt, en een vaandel in den grond plant. Zij bedoelen daar mede den vermaarden overtogt van de brug bij Arcole, die, onder zoo veele andere heldendaaden van den Franschen Monarch, hen het meest heeft getroffen.
Het School van Doof-Stommen te Parijs is dermaate het voorwerp der algemeene bewonderinge geworden, en de luisterrijke verdienste van den Heere sicard wordt dagelijks door zoo veele monden vermeld, dat het overtollig ware, nogmaals te herhaalen, 't geen de fremme der nationaale dankbaarheid allerwegen vermeldt.




Een tochtje door de belangrijkste gedeelten van Noord-Wales. Door J.N. Brewer, Esq.

De Reiziger verbeeldt zich zeer ligt, dat hij de voorwerpen in een nieuw licht beschouwt; van hier dat de Reisbeschrijvingen van meerder en minder uitgebreidheids zo veelvuldig zijn, dat de wereld 'er als mede overlaaden worde; dan desniettegenstaande mag, misschien, derzelver verbaazend aantal een voordeel gerekend worden, als men bedenkt, dat de eene Reiziger op weg gaat als een Plant- en Kruidkundige, een ander als een Delfstofkundige, terwijl een derde zich bepaalt tot het schilderen van schoone of ontzagwekkende Voorwerpen, en een vierde meer van nabij de Characters en Zeden der bezogte streeken beschouwt, en daarvan eene schilderij ophangt, strekkende om onze

{==292==} {>>pagina-aanduiding<<}
Volks- en Menschkunde te vermeerderen. Op deeze wijze werkt ieder in zijn bijzonder vak; terwijl het niet zelden gebeurt, dat een Reiziger van eene algemeener en meer bevattende kennisneeming vervolgens opstaat, eene naleezing doet, en de misslagen zijner voorgangeren verbetert.
Het woest en wild gebergte van Wales heeft, in deezen laatsten tijd, stoffe verschaft, zo wel aan de Reizigers naar de mode, als aan den naauwkeurigen onderzoeker. De Ingezetenen hebben zeer veel verpligtings aan zeker slag van Bezoekers, die, in het Dagverhaal hunner lotgevallen, bij de weezenlijke schoonheden, daar aan te treffen, zo veele romaneske beschrijvingen gevoegd hebben, dat een Leezer in het begrip komt, dat hij, zich in eene reiskoets na Noord-Wales nederzettende, heenen rijdt na een ongekunsteld Arcadia, waar de heuvels en valeien altoos lachen, of dreigen, om een meer schilderagtig vertoon aan te neemen, en waar de Inwoonders al de beminnelijke eenvoudigheid bezitten, noodig voor het recht genot dier herderlijke tooneelen.
Jammer zeker dat zulke schilderijen alleen het werk zijn eener leevendige verbeelding! Eene geringe maate van ondervinding kan ons des overtuigen. Met dit al wil ik gaarne bekennen, dat de heerlijke gezigten in Noord-Wales zeer geschikt zijn om het oordeel te doen duizelen, en hij, die misslagen in zijne voorgangeren ontdekt, gevaar loopt om dezelfde of andere te begaan. Het hart voelt zich opgeruimd op het gezigt van de schoonheid eens heerlijken landschaps, en schept 'er leevendige beelden in, aan zulk een tooneel voegende, wanneer het hem mist, dezelve met der daad aan te treffen.
Engeland verlaatende door Ludlow, komt men in Wales door Montgomeryshire. Dit landschap is, voor de eerste tien mijlen, juist Berkshire, of Surry, in derzelver stoutste oorden. Het land is ruim en open, het groen keurig, en de bouwlanden zijn allerbest bearbeid. Nergens is het zo bergagtig, dat zich de groei belemmerd of uitgeslooten vindt, van Bishops-Moat tot Welch-Pool, uitgenomen eene reeks bergen, waarvan de Corndon de voornaamste is, ‘op welken bergtop,’ naar het schrijven van camden, ‘een kroon van steenen gevonden wordt.’ Dan men ziet,

{==293==} {>>pagina-aanduiding<<}
den berg beklimmende, dat die kroon van steenen niets meer is dan de natuurlijke geschaapenheid des bergs, welke, op een afstand gezien, de gedaante heeft van een kunstigen kap of kroon.
Montgomery, schoon eene Landstad, is klein en weinig beduidend; de huizen zijn weinig en staan ongeregeld; geen handel verleevendigt die Stad, daar 'er niets anders omgaat dan het geen de algemeene dagelijksche behoeften vorderen. In de daad, weinig meer behoest 'er gezegd te worden van de weinigbeduidenheid deezer in naam zo hoog klinkende plaats, dan dat 'er geen postkoets doorrijdt, en het voornaamste gebouw geen postchais kan bergen. De hooge ligging van Montgomery geeft aan de Stad het voorkomen van zindelijkheid, en de zwaare overblijszels des Kasteels, gebouwd in den jaare 1092, geeven een denkbeeld van de ruwe maar grootsche gebouwen, welke de oproerigheid dier vroegere tijden alleen veilige woonplaatzen maakte voor de Magtigen en Grooten. Zonderling misbruik der woorden! De Magtigen en Grooten moesten zich ter veilige wooning begeeven in eene kasteelvormige gevangenis, terwijl de Zwakken en Kleinen onbeschroomd woonden in verdeediglooze hutten.
Welch - Pool, de gelukkige mededingster van Montgomery, is, door een zamenloop van oorzaaken, eene der bloeiendste plaatzen in Noord-Wales. De nabijgelegenheid van de Severn brengt niet weinig toe aan de woeligheid, welke heerscht in de enkele, maar vrij schoone straat. - Powis-Kasteel, 't welk over de Stad heen ziet, verwekt, door het bericht daarvan gegeeven door Lord lyttleton, de nieuwsgierigheid des reizigers in geene geringe maate. Het gebouw zelve is niets meer dan een elendige steenhoop, ten vollen verval neigende. De gezigten zijn 'er zekerlijk fraai, daar de geheele Valei van Montgomery te gelijk onder 't oog komt als een landschap vol verscheidenheids; dan met dit alles zijn de gezigten van een minder treffenden aart, dan dat wij ze geregtigd rekenen tot de onbegrensde aanprijzingen van evengemelden Lord. - De zedekundige Volksbeschouwer vindt daar weinig of geen onderscheid tusschen de Zeden der Wallischen en der Engelschen. Een geduurige handelgemeenschap tusschen Engeland en de Grenssteden alhier veroorzaakt, dat, het geen de Inwoonders Saxisch noemen, de gebruik-
{==294==} {>>pagina-aanduiding<<}
lijke taal is. Met het eigenlijke Wallische taaleigen is teffens elk overblijfzel van Volks-bijzonderheid verdweenen. De klank van een Guinje wordt voor veel welluidender gehouden dan de zagtste toon op de Harp; en de Inwoonders zien liever de opeenvolgende sommen in het winkelboek opgetekend, dan dat zij den prijs winnen van mededingende Barden in het opzingen van de daaden der Voorvaderen.
De weg neemt vervolgens toe, van zagtrijzende en golvende bergen, met houtgewas en groente begroeid, tot dorre en zich wijd uitstrekkende bergen van zulk een Alpisch voorkomen, dat het, in den volsten zin des woords, bergagtig mag heeten. De kleine Stad Llanvair, gelegen op de zagte afhelling in het diepst eener holte, valt met eene bijzondere schoonheid in het oog, en vertoont de eerste plek gronds, die eigenlijk Welch mag heeten. - Hier bevindt zich de Engelsche reiziger, ten aanziene zo van taal als van kleeding, niet langer t'huis.
Het was op een Marktdag, toen wij den steilen berg afdaalden, aan welks voet de Stad ligt. Eene vrij talrijke verzameling van ronde Wallische aangezigten, onder zwarte beverhoeden, behaagde door derzelver vreemdigheid. Gezeten op hunne Ponies, (of liever Paarden: want weinigen reeden op een zo klein Dier, als men verstaat door de uitdrukking van een Welch Poney) vertoonden de Marktgangers op hun gelaat eene goede geäartheid, met alle kenmerken van eenvoudigheid en gezondheid. Met spieren, gehard door de lugt van het gebergte, sprongen zij van den grond in den zadel, en reeden met een handgallop bergen af, die, op de effenste plaatzen, den stedelijken ruiter zouden verschrikken.
Dewijl wij ons daar bevonden in 't midden van den herfst, werd 'er weinig te koop gebragt dan de gewoone artikels van vleesch en gevogelte. Het luidrugtig geschreeuw, waarmede de koop behandeld en geslooten werd, heeft allen schijn van twist en kijverij, en zou als zodanig beschreeven worden door een onkundig toekijker, zo hij zich de moeite niet geeve, om, door onderzoek, zich van het tegendeel te overtuigen.
Ik zag hier een voorbeeld van de armoede, althans van boerschheid, eens Geestlijken. Onder de Koop-
{==295==} {>>pagina-aanduiding<<}
waaren-uitventers bevondt zich een Geestlijke van de Hoofdkerk, gekleed met een blaauwen rok over een gestreept kamizool, met een zijden doek om den hals en een zweep in de hand; hij verkogt Ganzen; verscheide bieders gingen, zonder koop te geraaken, van hem af, naa veel woordwisselens over den prijs. Deeze Kerklijke heeft eene goede standplaats in de nabuurschap. In Wales schijnt de geest des Koophandels niet onbestaanbaar met de waardigheid van het character eens Geestlijken.
Een omzwervend Balladen-zanger leverde ons eene jammerhartige beeltenis van een Noord-Wallischen Bard. Zijne kleeding, indien zijn elendig dekzel dien naam mag draagen, bestondt uit zo veele lappen, van zo veelerleije kleuren, dat dezelve niet beschrijf baar zijn. Hij hadt slegts één arm en één oog; terwijl het morssig en ongedaan aangezigt tot schande strekte van de gezonde lugt des lands, waarin hij omwandelde. Het onderwerp van zijne op de maat gestelde voordragt (want het mogt geen zingen heeten) was een Lofzang. Dan, in der daad, de toehoorders bestonden, te deezer gelegenheid, te eenemaal uit Vrouwen; en onder deeze Sexe hebben de geestdrijvende Predikers, die Wales in groote menigte doorzwerven, veele aanhangers gemaakt.
De Volkszeden schijnen, egter, niet zeer veel verbeterd door deeze geestdrijvende Leeraars. Bij het vallen van den avond vertoonde zich een tooneel van dronkenschap en ongestuimigheid, 't welk eere zou aangedaan hebben aan eene land-verkiezing van de regeering. Onderscheidene partijen waren, ten zelfden tijde, bezig met hunne afgerigtheid in het vuistvegten te vertoonen; dit viel voor in de onderscheidene gedeelten der herberge, waar ik mijn intrek genomen had. De uitslag deezer gevegten, met de onderscheidene trappen van dronkenschap, het geschreeuw van een vijftigtal stemmen in eene voor mij onbekende en ruwe taal, en het tieren der vrouwen, bij elkander genomen, vormden iets geheel strijdigs met de bedaardheid en stilte der verblijfplaats, die het tooneel was van dit woelig en ongestuimig bedrijf. Voor de Waardin en haare Huisgenooten was dit geene zeldzaamheid; zij volvoerden hunne bezigheden, zonder zich aan dit oproerig bedrijf te bekreunen. Waarlijk, het uithangbord der Herberge te Llanvair, (the cross Foxes) de vegtende Vos-
{==296==} {>>pagina-aanduiding<<}
sen, mag aangemerkt worden als een staal van de Wallische Herbergen. Bijkans alle zijn ze even woelig en vol verwarring, van het Bierkroegje aan den weg, tot het Caernarvon-hotel.
Ondanks dit oproerig tooneel ('t welk eenigzins vermaakend was, daar het een Nationaalen Charactertrek geheel bloot lag) verlieten wij Llanvair met leedweezen, en zetten onzen weg na Dinasmonthy voort, voor eenigen tijd vergezeld door de rivier Verniew, die met haar' ondiepen stroom kronkelt aan den voet van een steilen oever aan de zijde van den weg. Het land ontvouwt hier allengskens het Alpisch vertoon. Elke berg wordt gevolgd van eenen anderen, nog meer ontzettend door het na de wolken stijgen. De gevaarlijke weg hangt over eene onbeschutte steilte van eene verschriklijke diepte. Eenige weinige eenzaame hutten strekken, in het reizen van veele mijlen, tot de éénige wenken, dat 'er zich menschen in deezen oord onthouden. Deeze hutten zijn zamengesteld uit opeengehoopte en niet gemetzelde steenen; naauwlijks is 'er opening om licht en rook in en uit te laaten.
Deeze woeste oord verschaft aan het menschdom niets dan de weide voor een klein aantal schaapen, die de kost zoeken in den met hei begroeiden boezem der bergen. De schilderagtige gezigten minnende reiziger zal egter genoegen scheppen, gepaard met verwondering over de grootsche, schoon dorre bergreeksen, die in allerlei richtingen verstrooid liggen, gelijk baaren van eene door storm beroerde zee; derzelver zijden vertoonen een dreigend gelaat, door de afgebroken klompen van een rotzigen grond.
Op het alleronverwagtst kreegen wij het eerste gezigt, te midden van dit woest verblijf, van een echte Wallische Cwn, zijnde een oneffen half vlakke grond, tusschen de reeksen van de hoogste bergen. Hier vertoont zich de geest des landbouws volkomen; verscheide nette boerenwooningen deeden zich op, te midden van uitgestrekte omheiningen. Nimmer gevoelt de mensch sterker, dat hij geschaapen is voor het gezellig leeven, dan in die oogenblikken van voldoening, welke veroorzaakt wordt door het gezigt van aangenaame wooningen en welbebouwde landen, naa een geruimen tijd te hebben omgezworven in verlaatene wildernissen, hoe grootsch derzelver schoonheden ook mogen

{==297==} {>>pagina-aanduiding<<}
weezen. De altoos werkzaame verbeeldingskragt schildert eene zo afgezonderde plek gronds als de verblijfplaats van vrede, onschuld en eenvoudigheid. Om dit alles te voltooijen, verhaalde men ons, dat, in die kleine afgezonderde buurtschap, de Nationaale Zeden nog stand gehouden hadden; dat de toonen van de Harp nog de verpoozingen en belooningen waren van de vermoeienissen des arbeids. Maar wij hadden geen middel om de rivier Verniew over te vaaren, om ons bij de Inwoonders van de Cwn te vervoegen, en konden ons des getroosten, dewijl wij vernamen, dat bijkans alle Nationaal onderscheid (Kleeding en Taal uitgezonderd) verder noordwaards op insgelijks plaats hadt.
De vervallen herberg van Cann's Office, welke in vroegeren tijde een krijgspost was, voorbij trekkende, hielden wij stil op een kleinen afstand van Dinasmonthy, om te Mallwydd te slaapen; een Dorp, balangrijk geworden door Mr. warner's zeer leevendige beschrijving, deswegen gegeeven.
In der daad, dit Dorp verdient al de aanprijzing, 't zelve geschonken. Gelegen in eene valei, welker omtrek bestaat uit eenige der hoogste bergen in Wales, levert het een vertoon op van schilderagtige en volmaakte rust. Langs de valei vloeit een waarlijk Alpische stroom, over welken een boersche brug geslaagen is van een ligten en netten bouwtrant. De stroom roemt op eene Salm-visscherij; maar men heeft meer gedulds dan een uur wegs noodig, om dit vertoon van vischvangst te gaan bezigtigen. - Wij werden onthaald, in de herberg van het Dorp, door de beleefde en oppassende Dogters van den Herbergier, die, wanneer zij voor ons een eenvoudigen doch smaaklijken avondmaaltijd opdischten, ons teffens onthaalden op een onderhoud, 't geen beleefd en teffens verstandig was. Zij bragten, bij ons spreeken over dit Werk, Mr. warner's Walk, waarin hij zo veel tot lof deezer plaatze zegt; en, schoon zij geen Engelsch lazen, hadden zij een volkomen begrip van de gunstige vermelding, daarin ten haaren opzigte gemaakt. In der daad, hij heeft de bewoonders dier herberge een weezenlijker dienst gedaan, dan het enkel vermaak, uit aanprijzing ontstaande, dewijl de drukte ten dien huize zeer vermeerderd is door de nieuwsgierigheid, door zijne kennisgeeving verwekt. Lloyd, de Vader, hadt, twee dagen voor dat wij hier kwamen,

{==298==} {>>pagina-aanduiding<<}
een klein ongemak gekreegen, door van een huis te vallen; zulks zal misschien een ongunstigen invloed op zijn gestel gehad hebben; den zijn gedrag was zodanig, dat hetzelve op onzen geest het denkbeeld van een lompen boer wel diep indrukte.
Deeze vermaaklijke Valei verlaatende, waar het scheen dat rampspoed zich voor de veragting der wereld zou kunnen dekken, en de versmaadde bevrijd leeven van de snerpende slagen der verdrukking, zetten wij onze reis voort tot Dolgelly. Elke stap op den weg leverde ons blijken op van het wonderbaare en het ontzettende.
Dinasmonthy, de éénige plaats tusschenbeiden van eenige betekenis, zal den reiziger eenigermaate te leustellen, indien hij, bij voorraad, des denkbeelden vorme uit de berichtgeevingen, onder den weg opgedaan. - Dinasmonthy vereeren zij met den naam van eene Stad, schoon het, in waarheid, niet meer is dan eene deelendigste Marktplaatzen, bestaande uit slegts eenige wenige hutten, slegter dan men op een arm Engelsch Dorp aantreft. De Waardin in de Herberg, waar de Geit uithing, vervoegde zich bij ons op den weg; en, dewijl, uit hoofde van de steile opgangen en schielijk zich opdoende dalen, het paard, dat ons trok, slegts zagtkens aanstapte, tradt de oude Vrouw met ons in een gemeenzaam gesprek. Haar Engelsch was zeker niet van het beste; doch zij vergoedde alle die gebreken door haare goedwilligheid. Ik ging te voet op eene lange en bergagtige opklimming, welke ik vreesde dat de kragten van ons beest zou uitputten, weinig aan 't beklimmen van zulke hoogten gewoon; wanneer onze oude Reisgenoote, als ons belachende, verzogt, dat ik agter haar op het paard zou gaan opzitten, en dus de vermoeienis van te voet te gaan ontwijken.
De gespraakzaamheid en aartigheid van deeze Vrouw kon niet missen ons een gunstigen indruk te geeven van het character der Wallische landlieden. In der daad, wat aftrekkende voor de agterhoudenheid, welke zij betoonen, als zij worden aangesproken door hunne Saxische Nabuuren - eene agterhoudenheid, blijkbaar het uitwerkzel van wantrouwen - mogen zij aangezien worden als een echt staal van de Noord-Wallische zeden. Die boersche onbeleefdheid, maar al te veelvuldig aan te treffen in verscheide onzer zuidlijke landschappen, kan den Wallischen Bergbewooner niet worden ten laste ge-
{==299==} {>>pagina-aanduiding<<}
legd. - Begaafd met eene natuurlijke vuurigheid van geäartheid, en misschien geene geringe maate van die soort van gesleepenheid, welke den mensch in staat stelt om altoos voor zich zelven te zorgen in eenige zaak, welke hij met zijnen naasten te doen heeft, is 'er een ader van eene goede openhartige geäartheid in den Welchman te ontdekken, welke zeer gunstig is voor hemzelven, en belangrijk voor den reiziger.
Die geneigdheid tot Dronkenschap, welke wij als een heerschend gebrek beschouwden te Llanvair, is over 't algemeen een charactertrek. Misschien kan de Bergbewooner in dit plaatslijke eenige verschooning voor dit gebrek vinden. Men heeft waargenomen, dat de bewooners van hooge liggingen altoos meer, en dat wel algemeen, aan het gebruik van sterken drank zijn overgegeeven, dan die van laage en vlakke landen. Van hier, dat de Zwitzers, de Ieren en de Schotten voor overgegeeven aan dronkenschap bekend staan; terwijl het vlakker Spanje, Portugal en Italie een geslacht van menschen voortbrengen, ongevoelig voor de bedriegende bekooringen van dronkenschap. Dat de oorzaak in iets, van de Natuur afhangende, moet gezogt worden, schijnt de algemeenheid ontwijfelbaar te maaken. Het laat zich gemaklijk begrijpen, dat sterke dranken noodzaaklijker en min schadelijk zijn voor de huiverende Inboorelingen van hooge landstreeken, dan voor hun, wier geboortelot hun onder een milder hemel plaatste en in weeldriger landsdouwen.
De charactertrek van verregaande Nieuwsgierigheid en een geheel onbescheiden vraagen na alles, aan de laagere Volksklasse van Welch door Mr. pratt toegeschreeven, waarin andere Schrijvers met hem instemmen, behoort zeker niet tot den laageren Volksrang van Welch in 't bijzonder. Het is de gewoonte van elk Volk, welks afgescheidene ligging geene andere dan eene zeer gedeeltlijke gemeenschap met de Menschen in 't algemeen toelaat. Ingeslooten door een afschutzel van bijkans onbeklimbaare bergen, is elk menschlijk weezen, 't geen zij bij toeval ontmoeten, in hun oog eene zeldzaamheid. Allen bezitten wij die onderzoeklievende geäartheid, ten aanziene van eenen Vreemdeling; en de afgezonderde mensch, die geene beschaafdheid geleerd heeft ten koste zijner natuurlijke neiging, viert deeze zeer natuurlijke neiging bot. Zo gebeurde het ons, dat wij twee Bewooners van de dorste en minstbezogte stree-
{==300==} {>>pagina-aanduiding<<}
ken van Noord-Wales bij toeval aantroffen, zittende voor eene herberg. Zij maakten geene zwaarigheid, ons vraagen te doen, welker ruwheid, bij de minste wereldkennis, in 't oog valt. Zij vroegen, bij voorbeeld, zeer onbedwongen, en met de houding, den nieuwsgierigen eigen, hoe oud ik was; welke jaaren de vrouw, met welke ik leefde, bereikte; of ik wettig aan haar getrouwd was; of wij kinderen hadden; van waar ik kwam; of ik ter verrigting mijner zaaken reisde, enz. enz. enz. Dusdanige uitboezemingen van nieuwsgierigheid treft men allerwegen aan in landen, gelijk aan de Schotsche Hooglanden, aan die der Wilden in America, en der Bergbewooneren van Noord-Wales.
Zodanig, geloof ik, is vrij naauwkeurig het character van den Wallischen landbewooner, bij welken de ommegang met het bezig en werkzaam gedeelte der wereld niet elken trek van bijzondere zeden heeft uitgewischt, even gelijk de muntbeeltenis van een stuk gelds verdonkerd en onkenbaar wordt door het schuuren in den geldzak. Opregt en vuurig, warm in hunne aandoeningen, en eenvoudig in derzelver uitdrukking, is de onbedorven en ongekunstelde aart van de Wallische Bergbewooners, wier zielen eenvoudig genoeg zijn om smaak te vinden in het genot van gemaatigdheid en de zegeningen der onbekendheid.
De Reiziger, nogthans, die den wellust van het rijden langs een welaangelegden straatweg de voorkeus geeft boven het beklimmen van berg op berg gestapeld, en wel in eene bijkans eindelooze opvolging, moet niet hoopen een landvolk te zullen aantreffen, op 't welk de straks gegeevene beschrijving past. Zal hij ergens de verwagting hier van voldaan vinden, het is in dat land, waar ik hem nu gebragt heb. Hier worden de diepten der afzonderinge elke mijl verre grooter. Rotzige heuvels maaken alles uit, wat het oog aanschouwt - ruwe klompen, voor het oog niet verzagt door eenig groen blaadje.
De aannadering tot Dolgelly mag ontzaglijk schoon heeten. Men moet ophouden met het woord Heuvel te bezigen. Bergen van eene ontzettende hoogte en onmeetbaare uitgestrektheid vullen het tooneel: derzelver toppen verliezen zich doorgaans in de laagst zweevende wolken; en Cader Idris, half door mist verdonkerd, rijst stoutlijk op in 't midden der andere Bergen. De

{==301==} {>>pagina-aanduiding<<}
naare donkere dampen, die langs de valeijen zweeven, en de zwaarwigtige grootheid der bergen, die nu en dan derzelver uitgestrekte voorhoofden vertoonen, roepen voor den geest des daaraan niet gewoonen beschouwers de voorspelling van ossian op. - ‘Mijn geest, ô connal! zweeft op de heuvelen mijns geboortegronds, maar mijn loop is op de zandgronden van Ullin. - Gij zult nimmer spreeken met crugal, noch diens voetstappen ontdekken op de heide. Ik ben ligt als de waassem van cromia, en ik beweeg als de schaduw van den mist. - Cönnal, Zoon van colgar! Ik zie de donkere wolk des doods! Deeze zweeft over de vlakten van Lena. De Zoonen van den nu groenenden erin zullen vallen. Ontwijk het veld der geesten. - Gelijk de verdonkerde maan, wijkt hij weg in het midden van een ruisschend geblaas!’




Iets over de verhandeling van den hoogleeraar M. Siegenbeek over de welluidendheid der Nederduitsche taal.

(Vervolg van bl. 256.)

Was de stelling, in de eerste Afdeeling bewezen, dat de welluidendheid en gemakkelijkheid van uitspraak invloed behooren te hebben op de spelling, eigentlijk, gelijk wij boven aanmerkten, aan weinig twijfeling onderhevig, en door de uitschrijvers van de prijsvraag als eene erkende waarheid ondersteld en aangenomen; het onderwerp, 't welk in deze tweede Afdeeling wordt verhandeld, is daarentegen met velerleie duisterheden en zwarigheden bezet, en betreft onmiddelijk het groote punt in geschil, op welks beslissing het aankomt, en 't welk het Genootschap bij het uitloven van den eereprijs ook bepaaldelijk wilde onderzocht en tot meerdere blijkbaarheid gebragt hebben. Hier, namelijk, komt de Schrijver nu dadelijk tot het onderzoek: ‘Hoe verre en tot welke bijzonderheden de invloed der welluidendheid op de spelling in onze taal zich behoore uit te strekken.’ En deze taak, die zoo veel moeijelijker en omslagtiger navorschingen vereischte, wordt met geen mindere netheid, beknoptheid en volledigheid, dan de voorgaande, door den Hoogleeraar afgehandeld.
Hoe groot een voorstander van de welluidendheid men ook

{==302==} {>>pagina-aanduiding<<}
zijn moge, men kan niet ontkennen, om met den grooten ten kate te spreken (*), ‘dat zij niet in 't wilde gaat, noch ook zonder regels is.’
Om die regels te vinden, onderzoekt de Hoogleeraar in de eerste plaats, wat de grondregel, de toetsteen of maatstaf zijn moet, waar de invloed der welluidendheid op de spelling naar bepaald of afgemeten moet worden. En die grondregel, toetsteen of maatstaf behoort, zijns oordeels, te zijn het algemeen spraakgebruik van het beschaafde deel der Natie.
Het gehoor, 't welk naturelijk wel het eerst in aanmerking komt, wanneer 'er van welluidendheid wordt gesproken, acht hij te onzeker een grondslag, om daarop vaste regels te bouwen. En zeker, indien een ieder naar zijn bijzonder gehoor over het wel of kwalijk luidende moest oordeelen, en naar dat oordeel alleen zich in de spelling der woorden moest richten, zou 'er zeer spoedig een nieuw Babel van verwarring ontstaan. Dan het is - niet ieders bijzonder gehoor, maar het gehoor van de Natie als 't ware, 't welk hier moet beslissen; het is - niet ieders bijzonder oordeel over het wel of kwalijk luidende, maar het oordeel van de Natie deswege, 't welk hier gezag heeft; en dat gehoor, dat oordeel van de Natie over het wel of kwalijk luidende kan nergens anders uit opgemaakt worden, dan uit het algemeen spraakgebruik van het beschaafder volksgedeelte.
‘De taal is,’ gelijk de Schrijver zeer juist aanmerkt (bl. 45 en 46), ‘het eigendom der Natie, niet van bijzondere personen, en der eerste komt derhalve alleen de oppermagtige uitspraak en beslissing over dezelve toe, tegen welke enkele taalbeoefenaars zich even dwaas als vruchteloos verzetten. Deze moeten de regels in het gebruik der tale vinden, niet dezelve maken; zij kunnen wel, door het in 't licht stellen van de donkerlijk gevoelde eigenschappen der tale, en van de vereischten eener kiesche en gezuiverde schrijfwijze van dezelve, den overigen tot voorgangers en leidslieden verstrekken, en daar door de misvorming en verbastering der tale verhoeden; maar zij vermogen geenszins, tegen het eenparige gevoelen der Natie, de taal naar hunne begrippen en opvattingen te regelen.’
Van dit eenvoudig grondbeginsel uitgaande, meent de Schrijver de regels van den invloed der welluidendheid op de spelling in het spraakgebruik zelve te moeten opsporen, en geeft dienvolgens op de vraag der Maatschappij dit algemeene antwoord: ‘dat de spelling der Nederduitsche taal in zoo verre naar welluidendheid en gemakkelijkheid van uitspraak mag geregeld worden, als het beschaafde spraakgebruik en de daarop gebouwde schrijfwijze der meeste en beste Schrij-
{==303==} {>>pagina-aanduiding<<}
veren, mitsgaders de regelmaat der tale vorderen en toelaten.’ Dit algemeene antwoord wordt vervolgens in de bijzonderheden nader ontwikkeld en verklaard, ten welken einde alle de geschilstukken in de spelling, die tot den invloed der welluidendheid betrekking hebben, ieder afzonderlijk naauwkeurig onderzocht, en naar de gronden van het bewezen stelsel beöordeeld en beslist worden.
Drie Hoofdstukken worden hiertoe besteed, die vol zijn van belangrijke taalkundige aanmerkingen, en de uitstekendste blijken vertoonen van des Schrijvers goed oordeel, grondige taalkennis, en buitengemeene ervarenheid in de schriften van onze beste, zoo oude als nieuwere, Schrijvers.
In het eerste Hoofdstuk wordt gehandeld over de weglating of verwisseling van eene enkele letter tot meerdere gemakkelijkheid der uitspraak, in het tweede over de invoeging der d en t in sommige zelfstandige en bijvoegelijke naamwoorden, in het derde over de invoeging der zachte e in zelfstandige en bijvoegelijke naamwoorden.
Van het weglaten eener letter, ter bevordering van de gemakkelijkheid der uitspraak, sprekende, beschouwt de Hoogleeraar (Hoofd. I. § 1.) de uitlating der d in thans en althans voor thands en althands, zoo als de afleiding zou vereischen, en bewijst de wettigheid van die uitlating uit het algemeen spraakgebruik, de schrijfwijs der beste Schrijveren, en de regelmaat der taal.
Wij hadden wel gewenscht, dat de Schrijver bij deze gelegenheid ook eenig gewag had gemaakt van het weglaten der h in de gemelde woorden, 't welk sommigen zich mede veroorloven, en waarvoor ook, onzes bedunkens, nog al het een en ander te zeggen valt. Immers het spraakgebruik laat hier de h even zoo min hooren als de d. 't Is waar, de h is veeleer slechts een zekere ophef en schielijker of scherper uitblazing van den adem (een adspiratie), dan wel een eigentlijke medeklinker; doch die ophef en scherper uitblazing van den adem is echter duidelijk hoorbaar, waar wij ze met ter daad willen uitdrukken. In t'huis, bij voorbeeld, in t'harent, t'hunnent hoort men ze duidelijk, en men onderscheidt 'er zelfs niet onduidelijk nog eenig overblijfsel van de weggelaten e (de apostrof), zoodat men op 't gehoor zelfs bemerkt, dat men aldus slechts bij verkorting spreekt voor te huis, ten harent, ten hunnent; maar in thans en althans, zoo als wij gewoon zijn die woorden uit te spreken, hoort men niets dergelijks; zij luiden, zoo wij ons niet geheel bedriegen, glad weg tans, altans. Ten andere is de th volstrekt geen Nederlandsche letter of letterkoppeling, maar een vreemde medeklinker, die in onze tale niet voegt, en dien wij, bij het overnemen van vreemde woorden, zorgvuldig tot eene Neder-
{==304==} {>>pagina-aanduiding<<}
landsche letter, de eenvoudige t, hervormen, gelijk in troon van thronus, tijm van thymum, enz. De t kan in onze taal de h niet voortdrijven (*), en dat moet zij echter doen, indien men, in
thans de h behoudende, die verkorte spreekwijs als een enkel ondeelbaar woord beschouwen en uitspreken wil. Wij bekennen gereedelijk, dat men, dus doende, en de t en h beide weglatende, zeer verre van den oorsprong der woorden, te hande, al te hande, afwijkt. Dan het schrift dient ook in allen geval tot geen kabinetje van taalkundige oudheden, en soortgelijke afwijkingen zijn in de bijwoorden (adverbia), waar men om het menigvuldig gebruik zeer op de eenvoudigheid en het gemak gesteld is, niet zeldzaam. Hoe ver wijkt misschien niet af van mag geschiên; en, zoo de gissingen der taalkundigen, die weleer van wijleneer, welligt van 't viel ligt willen afleiden, gegrond zijn, hebben deze woorden warelijk geene mindere verandering ondergaan.
In de 2de § keurt de Schrijver het weglaten van de d insgelijks goed in doorgaans en volgens voor doorgaands en volgends, brengende ter opheldering bij de gebruikelijke schrijfwijze van trouwens voor trouwends, willens en wetens voor willends en wetends, waarbij men nog zou kunnen voegen behoudens voor behoudends, blijkens voor blijkends, nopens voor nopends, teffens voor teffends, neffends of nevens voor neffends, nevends, ergens en nergens voor ergends, nergends enz., in sommigen van welke woorden echter men ook heden ten dage op nieuw de d tracht in te voeren, niet lettende op de blijkbare regelmatigheid, die in dezen plaats heeft. Wie toch, die opmerkt, ziet niet uit deze menigte van voorbeelden, waarbij men ligtelijk nog andere zou kunnen voegen, dat de bijwoorden in 't algemeen den min gemakkelijken uitgang nds niet beminnen, en dat dezulken inzonderheid, die oorspronkelijk deelwoorden zijn van den tegenwoordigen tijd (participia praesentia) met een achtergevoegde s, denzelven bestendig door het weglaten van de d in den korter en vloeijender uitgang ns willen verwisseld hebben.
Een kort woord gezegd hebbende ten betooge der rechtmatigheid van het weglaten der r in schielijk voor schierlijk, bepaalt de Schrijver in de 3de § zijne aandacht verder op de woorden geenszins, eenigszins, of geenzins, eenigzins; en zedenkunde, zedenleer, zedenlijk, of zedekunde, zedeleer, zedelijk.
Ten aanzien van de eerstgenoemde woorden, keurt hij, met geene onaannemelijke redenen, het best, dat men schrijve geenszins en eenigzins.
De Ouden, die het gebruik van de z niet kenden, en dus het woord zin met een s spelden, zouden eigentlijk geens-
{==305==} {>>pagina-aanduiding<<}
sins hebben moeten schrijven, maar de eene s in de uitspraak in de andere wegsmeltende, verkozen zij de schrijfwijs van geensins (*); de lateren, zin met een z spellende, en niet te min de s in het midden des genoemden woords duidelijk hoorende, hebben begrepen geenszins te moeten schrijven; en met veelszins, anderszins enz. is het volkomen op dezelfde wijze gelegen. In eenigzins wordt de s zekerlijk veel minder waargenomen; doch men kan echter, wanneer men naauwkeurig toeluistert, onzes oordeels, niet ontkennen, dat men ook hier veeleer een s dan een z hoort. Dan wij houden desniettegenstaande met den Hoogleeraar, in navolging van de achtbare Schrijvers wagenaar en stijl, de spelling van eenigzins voor de verkieselijkste, en schrijven het geluid van de s, dat wij hier meenen waar te neemen, niet zoo zeer toe aan de s van den tweeden naamval, als wel aan de meerdere scherpheid, die de zachte z, door te volgen op de harde g,
noodwendig verkrijgen moet.
De groote taalkenner, ten kate namelijk, die bij uitstekendheid een Bataafsch oor bezat, niet zulk een, als martialis bedoelde, toen hij 'er den spot mede stak, maar zulk een, dat in staat was, de ware Nederduitsche letterklanken op 't allernaauwkeurigste te onderscheiden, gelijk hij daarvan in zijne uitmuntende Verhandeling over de critique spelkunde der Hollandsche spraake eene meesterlijke proeve heeft gegeven, - De groote taalkenner ten kate maakt ergens (†) de zeer juiste opmerking, ‘dat een zachte medeklinker, onmiddelijk voor of na een' scherpen of harden komende, veelal in een' scherpen veranderd wordt, om dat zonder stramme tusschenpoozing geen zachte medeklinker op een' harden kan volgen, maar zachte bij zachte, harde bij harde, en gelijkaardige bij elkander willen staan.’ Zoo wordt, bij voorbeeld, de z van den uitgang zaam, die in gemeenzaam, heilzaam enz. zeer zuiver wordt gehoord, in woorden, op

{==306==} {>>pagina-aanduiding<<}
een g, k, p en dergelijke letters eindigende, altoos als een s uitgesproken, gelijk in de woorden genoegzaam, opmerkzaam, behulpzaam, die, zoo men wel oplet, volkomen luiden als genoegsaam, opmerksaam, behulpsaam; een verschil, 't welk de oordeelkundige ten kate, die altoos in zijne spelling zoo veel mogelijk den waren klank zocht uit te drukken, ook gewoon was bij het schrijven in acht te nemen, volgende daarin het voorbeeld van de netste Schrijvers onder de Ouden; en het ware misschien der moeite niet onwaardig geweest, dat de Hoogleeraar, die in deze Verhandeling zoo vele geschilstukken zoo gelukkig vereffent, ook dit eens onderzocht had, of de verandering van klank, die de z in soortgelijke gevallen bij de uitspraak zoo blijkbaar ondergaat, ook door verandering van letterteeken, naar het voorbeeld van ten kate, in de spelling moet worden uitgedrukt.
Wat voorts de nieuwingevoerde schrijfwijs betreft van zedenkunde, zedenleer, zedenlijk, voor zedekunde, zedeleer, zedelijk, dezelve wordt door den Schrijver met de overtuigendste bewijzen afgekeurd en wederlegd; en wij twijfelen niet, of de nieuwerwetsche spelling van redenlijk en redenloos voor redelijk en redeloos zal even min de goedkeuring des Hoogleeraars wegdragen.
Hier zon misschien de Schrijver niet ongepastelijk ook mede eenige melding hebben kunnen maken van de spelling der woorden lachen, pochen, prachen enz., als waarin, onzes inziens, mede eene uitlating welluidendheidshalve plaats heeft, Immers is het buiten allen kijf, dat deze woorden eigentlijk naar de gewone regelmaat met verdubbeling van de ch, die niet anders is, dan een enkele medeklinker door twee letterteekenen uitgedrukt, aldus zouden moeten geschreven worden: lachchen, pochchen enz.; doch een ieder gevoelt ligtelijk, dat zulk eene verdubbeling eenen zeer onaangenamen wanklank (*) zou veroorzaken, daar de ch de hardste en moeijelijkste letter is van ons gantsche abc. En het is uit dezen hoofde, dat onze netste en keurigste Schrijvers, gelijk een vondel, de decker, huydecoper, stijl enz. doorgaans de schrijfwijs met een enkele ch verkozen hebben.
Dan deze spelling wordt van sommigen niet voldoende geacht, om den waren klank der woorden volledig uit te drukken, wijl men op deze wijs, hunnes oordeels, eigentlijk la-chen, po-chen enz. zou moeten lezen, daar wij gewoon zijn, bij de verlenging der woorden met en, er enz., den sluitenden medeklinker der voorgaande lettergreep tot de volgende lettergreep te brengen, gelijk acht ach-ten, buig bui-gen enz. Om derhalve den waren klank volkomen aan te duiden, en

{==307==} {>>pagina-aanduiding<<}
echter de moeijelijke ch niet tweemaal vlak na elkander te gebruiken, houden zij het voor verkieselijker, de eerste ch in de verwantschapte g te verwisselen, en alzoo lagchen, pogchen enz. te schrijven.
Doch deze meening moge bij den eersten opslag eenigen schijn hebben, zij kan bij nader inzien, onzes bedunkens, geen stand houden.
    Vooreerst toch rust de gantsche redeneering op deze onderstelling, die nog geenszins bewezen is, dat namelijk de klinker in lach, poch enz., wanneer de sluitletter ch tot een volgende lettergreep gebragt wordt, van kort en dof noodwendig hard en lang moet worden; want, indien de a in lachen, de o in pochen enz., niettegenstaande den overgang van de ch tot de volgende lettergreep, dezelfde kortheid en dofheid kunnen behouden, die deze klinkers hebben in lach, poch enz., zoo zou de geheele zwarigheid vervallen, daar lǎ-chen, pǒ-chen enz., aldus gelezen, volkomen zouden voldoen aan den klank, waarmede wij gewoon zijn, de gemelde woorden uit te spreken.
Ten tweede is het een bekende zaak, dat van de twee verwantschapte letters g en ch de eerste zacht, de laatste hard en scherp is; dat geen zachte letter bij een harde wil staan; en dat men welluidendheidshalve wel een g in een ch, maar nimmer een ch in een g kan verwisselen, wijl in onze taal wel een zachte letter in een scherpe, maar nimmer een scherpe in een zachte kan verwandelen. Zie ten kate, IIde D. bl. 28.
Ten derde is het eigentlijk niet waar, dat, bij het verlengen van de woorden met en, er enz., de sluitende medeklinker van de voorgaande lettergreep altoos tot de volgende lettergreep moet gebragt worden. In alle woorden, die enkel eenen dubbelledigen medeklinker achter den klinker hebben, heeft bestendig het tegendeel plaats. De ng en nk, bij voorbeeld, in ding, vang, dank, jonk enz. zijn insgelijks, gelijk ten kate heeft aangetoond, dubbelledige medeklinkers, dat is, enkele letters, maar die door twee leden of letterteekenen geschreven worden. Dan deze letters blijven ook bij het verlengen van de woorden met en, er enz. geheel aan de eerste lettergreep verknocht, zoodat een goed spreker altoos zegt ding-en, vang-en, dan-en, jonk-er enz., niet din-gen, van-gen enz. want dusdoende zou men de ware letter voor twee vreemde letters verruilen, en geheel doen veranderen van natuur; zie ten kate in zijn onderzoek over de Nederduitsche letterklanken, § 12. 1ste D. bl. 122 en 123. Weshalve wij denzelfden regel ook ten aanzien van de ch moeten volgen, en dus lach-en, poch-en enz. moeten lezen. Wanneer de dubbelledige medeklinker nog een anderen medeklinker voor zich heeft, die de lettergreep gevoegelijk kan sluiten, dan eerst

{==308==} {>>pagina-aanduiding<<}
kan hij bij de verlenging tot de volgende lettergreep overgaan, gelijk in de woorden op sch eindigende, waarin, bij het verlengen met en, er enz., de s de eerste lettergreep kan sluiten en de ch tot de volgende kan overgaan, als kuisch, kuis-chen, mensch, mens-chen, enz.; en hierom achtten het de Ouden ook voor voldoende, vischer, bischop enz. met een enkele s te schrijven, makende de afsnijding aldus vis-cher, bis-chop enz.
Ten aanzien van lichaam, waarvoor sommigen ook ligchaam of lighaam schrijven, is de zaak van een geheel andere natuur. In dit woord kan de g met geene mogelijkheid te pas komen. Het woord zou eigentlijk, als samengesteld uit lich voor lik of lijk, en haam, aldus moeten geschreven worden: lichhaam. Maar de h (de adspiratie), achter de ch komende, wordt overtollig, wijl de ch reeds uit den aard eenen zekeren ophef en scherper uitblazing van den adem noodzakelijk maakt; en zie daar de eenvoudige reden, waarom ook hier de enkele ch volstaan kan. Zoo schreven ook de Ouden valscheid, heuscheid, kuischeid enz. met een enkele ch, voor valschheid, heuschheid, kuischheid enz., waarvoor men misschien, daar toch de uitgang sch meermalen tot eene enkele s inkrimpt, (gelijk in groots en trots voor grootsch en trotsch) welluidendheidshalve ook wel valsheid, heusheid enz. zou mogen schrijven. (*)
Maar - keeren wij tot de beschouwing der Verhandeling zelve terug.
De voornaamste geschilpunten wegens den invloed der welluidendheid ten aanzien van het weglaten eener letter afgehandeld hebbende, gaat de Schrijver in de tweede plaats eenige geschilstukken, betreffende het verwisselen eener letter ter bevordering der welluidendheid, onderzoeken.
Hij vestigt zijne aandacht eerstelijk (§ 4.) op het verwisselen van de l voor de n in de woorden, die uit het bijvoegelijke midden en een ander bijvoegelijk of zelfstandig naamwoord zijn samengesteld, als middellandsch, middelmaat, middelmuur, middelpunt, middelschot, waarvoor sommige hedendaagschen middenlandsch, middenmaat enz. schrijven; en hij toont, dat deze nieuwe schrijfwijs eene vreemde en zeer ongegronde verkiezing mag genoemd worden.
Hij beschouwt vervolgens (§ 5.) de verwisseling van de k voor de g in aanvankelijk, oorspronkelijk, vergankelijk, koninklijk, voor aanvangelijk, oorsprongelijk enz., en keurt die verwisseling rechtmatig, waar de g achter de n komt voor den uitgang lijk; doch keurt dezelve af in gevankenis en koninkrijk voor gevangenis en koningrijk, dit zijn gevoelen ten aanzien van

{==309==} {>>pagina-aanduiding<<}
het laatste woord stavende door het voorbeeld van vindingrijk, waarvoor men niet zegt vindinkrijk. Doch hier tegen zou men echter kunnen aanmerken, dat de gevallen niet gelijk staan, wijl men oudtijds voor koning vrij bestendig koninck of konink schreef, maar voor vinding integendeel altoos bijna vindinghe. (*)
Over de spelling van lankwerpig of langwerpig, lankwijlig of langwijlig, lankmoedig of langmoedig laat zich de Schrijver niet uit. Wij zouden de schrijfwijs met een k verkiezen, als onzes oordeels welluidender en overeenkomstiger met de uitspraak.
Eindelijk gewaagt hij nog met een woord (§ 6.) van het verwisselen van de t voor de d in voorts en voortaan, waarvoor weleer kiliaan schreef, en thans weder sommige nieuweren beginnen te schrijven, voords en voordaan; tegen welke nieuwigheid de Hoogleeraar op goede gronden zich verzet.

(Het vervolg hierna.)

Eene bijzonderheid uit de reize van den heere Humboldt.

Van de groote menigte bijzonderheden, door den Heer humboldt op zijne Reize verzameld, en aan het Institut National te Parijs medegedeeld, willen wij de volgende, als der opmerkinge overwaardig, tot kennis onzer Leezeren brengen.
Verscheiden brandende Bergen van de Cordeliere des Andes werpen, van tijd tot tijd, slijkerige uitberstingen uit, met groote stroomen zoet water gemengd, en, 't geen ten uitersten merkwaardig is, eene oneindige menigte Visschen. De Volkaan van Imbaburu, onder andere, wierp eens eene zoo groote menigte nabij de Stad Ibarra uit, dat hun verrotten ziekten veroorzaakte. Dit verschijnzel, hoe verwonderlijk, is zelfs niet zeer ongewoon; het valt veeleer vrij dikmaals voor, en bij openbaar gezag heeft men, op eene verzekerde wijze, deszelfs tijdstippen, zoo wel als die der Aardbeevingen, opgeteekend. Het bijzonderste van allen is, dat deeze Visschen in 't geheel niet beschadigd zijn, hoewel hun li-
{==310==} {>>pagina-aanduiding<<}
chaam zeer zagt is; zelfs schijnen zij aan eene niet zeer groote warmte blootgesteld te zijn geweest. De Indiaanen verzekeren, dat ze zomtijds nog leevende aan den voet des Bergs nedervallen.
Nu eens worden deeze Visschen uit de monden des Kraters uitgeworpen, zomtijds ook door de spleeten aan de zijden des Bergs uitgespoogen; doch altijd 12 of 1300 Roeden boven de omliggende vlakten. De Heer humboldt is van meening, dat zij in de meiren, op deeze hoogte in het binnenste des Kraters gelegen, leeven. 't Geen dit gevoelen bevestigt, is, dat men dezelfde vischsoort aantreft in de beekjes, welke aan den voet deezer Bergen vlieten. Zij is de eenige, welke op eene hoogte van 1400 Roeden in het Koninkrijk Quito aanweezig is.

Iets over het gebruik van de veronica, in plaats van thee.

(Uit het Fransch.)

Daar de plant, genoemd kleine Salij, (Salvia officinalis, linn.) niet oorspronklijk in Frankrijk groeit, en, eer zij gebruikt wordt, zekere toebereidingen vordert, noodig om haar van haaren kruidigen en onaangenaamen geur te berooven; heeft de Heer cantin, Apotheker te Villedieu, den voorslag gedaan, om ter vervanginge van de Thee, die de drank van de Mode is geworden, voor haar eene andere plant in de plaats te stellen, die natuurlijk in Frankrijk groeit, en, tot het gebruik, geene voorafgaande toebereiding vordert: ik bedoel de Eerenprijs (Veronica officinalis, linn.) bij zommigen onder den naam van Europische Thee bekend.
Deeze plant, in Frankrijk zeer bekend, ontmoet men bij oude slooten; zij verkiest lommerrijke oorden; haar stam kruipt langs den grond; haare bladeren staan tegen elkander over; haare bloemen en zij-halmen zijn blaauw van kleur.
Zij moet geplukt worden, terwijl zij bloeit, in de maanden Mei en Junij, en voorts spoedig in de zon gedroogd worden. Haare halmen en bladeren, welgedroogd zijnde, moeten in blikken doozen, of in glazen flessen, bewaard worden, om haar tegen den invloed der lucht te beveiligen, die, dezelve vogtig maakende, haar eene bruine kleur zou doen aanneemen.
Wanneer men deeze Europische Thee wil gebruiken, doet men een goeden vingergreep in een half pintje kookend water; men laat ze, even als de Thee, eenige minuten trekken; dit trekzel heeft eene fraaie kleur, en is aangenaam van reuk en smaak; een weinig suiker daar bij gedaan maakt haar nog lieflijker van smaak; met melk verlengd, is zij een voortreffelijk borstmiddel.

{==311==} {>>pagina-aanduiding<<}

De Natuur schijnt met eene kwistige hand dit belangrijk gewas gestrooid te hebben; de inzameling is gemaklijk, het gebruik voordeelig en onkostbaar, en haare geneeskundige eigenschappen zijn wel bekend.

Wysgeerige gedagten, ontleend uit eenige onuitgegeevene werken.

De Zedigheid is niets anders dan eene wijziging der Eigenliefde.
Onze ondeugden en onze deugden zijn dikmaals de vrugt van omstandigheden.
Het algemeen gevoelen openlijk te wederspreeken, is het werk van een Zot; met de Wolven te huilen, dat van een Lafaart.
Men redentwist om te overtuigen, niet om overtuigd te worden.
De tusschentijd van den arbeid tot den arbeid is geen verloren tijd.
Het getrouw blijven is eene der aangenaamste genietingen der liefde.
Het Vernuft gelijkt naar de kokette Vrouwen; zij, die het naaloopen, zijn dezulken, welke het 't minst begunstigt.
Hij, die alle gebreken bezat, zou meer kans hebben om alle menschen te behaagen, dan iemant, die alle deugden bezat.
Wanneer iemant van het voorwerp, welk hij bemint, niet bemind wordt, gelooft hij dat hij van niemant wordt bemind.
Vertrouwelijkheid vertoont even dikmaals blijk van onbescheidenheid als van vertrouwen.
Gilbert, een der scherpste Hekeldichters, was vroom (devoot), De bitterste Zamenspraak, welke la harpe heeft uitgestooten, schreef hij naa zijne bekeering. Nooit is mij gebleeken, dat men zijne inkt verslapt heeft, door gewijd water in zijnen inktkoker te gieten.
In eene Omwenteling is de Magt een vuurig Zwaard, heilloos voor hem, die het aangrijpt, zoo wel als voor eenen anderen, welken het treft.
In eene Omwenteling gelijkt het lot van de ruwe klasse der Maatschappije (en deeze is de talrijkste) naar de steenen van het Tiktakspel. Uit deezen hoek verdreeven, om in eenen anderen geschud te worden, maaken zij het fortuin der speelers, en beslissen het winnen des aanhangs, bij welken zij geen be lang hebben.
Veele rijke lieden gelijken naar de Kleêrmakers, die de vlekken in hunne stoffen met pailjetten bedekken.
De vriendschap tusschen lieden van gelijken rang is de genoegelijkste gewaarwording; de vriendschap van een meerderen omtrent zijnen minderen is niets anders dan goedwillig-
{==312==} {>>pagina-aanduiding<<}
heid; die van een minderen omtrent eenen meerderen is niets anders dan eene ongelukkige hartstogt.
De kieschheid is de bevalligheid der opregtheid.
Met de Boeken moet men eveneens als met de Tafelgeregten handelen: men eet niet van allen.
Geen vermaak is 'er, welk men met minder moeite kan bekomen, dan 't geen uit de Eigenliefde ontstaat; want men ontleent het uit zijnen eigen voorraad, en wanneer men wil.
Gij, die wel wilt zien, sluituwe oogen; denk. Dan zult gij, hetgeen gij begrijpt, duidelijk zien; verschillende hierin van bijkans alle menschen, die niet wel begrijpen dan 't geen zij zien, of die het dikmaals zien, zonder het te begrijpen.
De moed, welke den tegenspoed braveert, is minder zeldzaam, dan de wijsheid, welke dien kan vooruitzien.
Van twee middelmaatige verstanden is datgeen, 't welk aan deeze zijde van het doelwit blijft, meer opgeklaard, dan het ander, welk het overschreedt.
De Hoop is eene Sirene, die, terwijl zij ons bekoort, ons verslindt.
Van den deugdzaamen mag het gezegd worden, dat hij werkzaam is om zich zelven de toegeevendheid te ontzeggen, welke hij omtrent anderen oeffent.
Vertoon nooit de houding eenes ongelukkigen aan de waereld; vertoon 'er liever de houding van iemant, wien de tijd verveelt: want nog liever zal men willen veroordeeld zijn om u te vermaaken, dan om u te vertroosten.
Bijzondere ondeugden zijn dikmaals een zegen voor het algemeen.
Het vergeeyen valt den Mannen minder moeilijk, dan der Vrouwen.
Den boozen verveelt welhaast dezelfde soort van boosheid; zij begeeren verandering zelfs in de misdaaden.
Nooit worden de Vrijleevers kragtiger aangemoedigd tot het doen van eenen aanval op de deugd eener getrouwde Vrouwe, dan door de slegte gedagten, welke zij van haaren Man toont te hebben.
De minst verdiende vleierij is in staat om goede uitwerkzels voort te brengen, wanneer men aan het gevoelen des vleiers eenige waarde hegt.
Gemaklijker biedt men wederstand aan een bekend, dan aan een ingebeeld vermaak.
Het Vermaak is niets anders dan de Deugd onder eene vrolijker benaaming.
De Fortuin is eene Godin van zeer slegt gezelschap, indien men uit haare meeste gunstelingen haar beöordeele.
De Tijd wordt ligt verspild. Een begonnen Maand is zoo veel als een gewisselde Rijder.
Geen rijk man is 'er, die zoo gelukkig is door hetgeen hij heeft, als ongelukkig door hetgeen hij niet heeft.


{==313==} {>>pagina-aanduiding<<}

Het voor en tegen, of het evenwigt.

Ik wenschte wel dat de woorden: voor en tegen, dienden tot een opschrift voor alle Boeken, tot eene zinspreuk van alle Akademiën, tot een onderwerp der bespiegelingen van alle Wijsgeeren, en tot een antwoord aan alle menschen, die met hunne gevoelens te zeer zijn ingenomen, of in hunne Zamenstelzels verward zijn.
Indien gij de waarheden der zedekunde en eenige wiskundige grondstellingen uitzondert, wat weeten wij? En met wat regt voeren wij leerstellingen tegen leerstellingen, daadzaaken tegen daadzaaken, redeneeringen tegen redeneeringen aan? Alles is aan tegenspraak onderhevig; alles wordt in geschil getrokken: alle voorwerpen hebben tweederlei aanzien, even gelijk alle Medailjes twee zijden hebben; en wij, die nooit meer dan ééne zijde der dingen zien, wij hebben de vermetelheid van te gelooven, dat zij, die de andere zijde gezien hebben, dwaalen! Wij willen niet, wij kunnen ons niet verbeelden, dat men anders dan wij kan zien en gevoelen, en zelfs anders dan wij tegenwoordig gevoelen en zien; terwijl duizend proeven ons de onbestendigheid onzer meeningen en de onzekerheid onzer oordeelvellingen bewijzen! Waarom zien wij, onder de menschen, zommigen lachen, anderen schreien, op het gezigt of verhaal van een zelfde voorval? 't Is, omdat 'er geen voorval is, 't welk van twee kanten, en die wel zeer tegenstrijdige, niet kan beschouwd worden. Democritus zag alleen den fraaien kant der dingen; heraclitus hadt altijd de houding, aan het zien van een Treurspel voegende.
Waarom stelden de aloude Regters, in lijfstraffelijke misdaaden, zoo veel belangs in de bekentenis des schuldigen? 't Was, omdat de meeste daadzaaken, geene spooren agterlaatende, betwistbaar zijn, zoo lang zij door de bedrijvers ontkend worden.
Waarom zijn geene smarten tegen den tijd bestand? 't Is, omdat de tijd alleen, de onaangenaame zijde der gebeurtenissen ongevoelig omdraaiende, ons het geheim onzer onbestendigheid openbaart, en die regtvaardigt.
De mensch, die lang geleefd en veel heeft opgemerkt, weet beter dan anderen, dat de kleuren der hoope zeer veranderlijk zijn. Bijkans altijd vindt hij eene beweegreden tot troost naast eene reden van hartzeer.
De Heer R. hadt een pleidooi verloren, 't welk bij de dertig jaaren hadt geduurd; een zijner vrienden, hem zijn leedweezen betuigende, deedt hem opmerken, hoe spijtig het

{==314==} {>>pagina-aanduiding<<}
ware, in één oogenblik de vrugt van dertig jaaren hoopens te verliezen. - ‘'t Zij zoo, antwoordde hem de Heer R. maar rekent gij dan als niets het vermaak van alle morgens het pleidooi te zullen winnen, dertig jaaren lang?’ - Een mijner vrienden troostte zich onderdaags over het verlies van een zeer fraai horologie, met de aanmerking, dat hij het nu alle avonden niet behoefde op te winden. - Toen ik, in den jaare 1793, agter het slot eener verschrikkelijke gevangenisse zat, ontving ik eenen brief, hoofdzaakelijk behelzende: ‘Wij zijn ontsteld: men durft spreeken, noch uitgaan; men slaapt niet, en men eet niet. Elk oogenblik vreezen wij, in hegtenis te zullen genomen worden.’ Wel nu, dagt ik, dat is eene vreeze, voor welke wij behoed zijn: wij praaten, wij eeten, wij slaapen in de gevangenis, en wij zijn aldaar minder ongelukkig, dan zij, die in hun eigen huis zijn.
‘Wat schort u, schoone zephirine? uwe oogen zijn vol traanen, en uw hart barst schier van zuchten.’ - ‘Ach! indien gij eens wist, hoe onregtvaardig en wreed mijn man tegen mij is! Zoudt gij wel willen gelooven, dat hij mij eene Collier van Amber heeft geweigerd, gelijk aan die van Mevrouw de V.? En met dat alles weet hij, dat ik van hartzeer zal sterven.’ - ‘Neen, Mevrouw, gij zult 'er niet van sterven, vooral wanneer gij weet, dat zulke Colliers niet meer in de mode zijn, en dat onlangs in een gezelschap elkeen met die van Mevrouw de V. den spot dreef.’ Op deeze woorden lachte zephirine, en deeze vriendelijke lach verdreef in een oogenblik alle de wolken, die haar gelaat bedekten.
‘Zagt wat, amelia! en wagt ten minsten zoo lang, tot dat het lichaam uwer achtenswaardige Moeder koud is, met lachen, schertzen, en bedagt te zijn om u met een rouwgewaat te tooien, 't welk alleen moest dienen om u het smartelijkst verlies te herinneren.’ - ‘Gij bedriegt u, Mijnheer, indien gij mij als onverschillig aanziet omtrent den dood eener Moeder, welke ik zeer lief had. Ik heb haar zoo wel als mijnen Vader beweend. Maar ik ben, door haar overlijden, hoofd des huizes geworden; ik moet mij met den rouw, met het huishouden en met onze vrienden wel bemoeien.’
Aldus heeft de weldaadige Natuur allerwege het geneesmiddel naast de kwaal, den troost naast de droefheid geplaatst. Aldus is elkeen in staat om het punt van vereeniginge te vatten, 't welk zijne gebreken aan eene deugd vasthegt. Aldus wordt alles vergoed en opgewogen; in de gezellige orde, zoo wel als in die der natuure, heeft alles zijne goede en kwaade zijde. 'Er is een voor en tegen in alle voorvallen des leevens, waaruit volgt, dat de man van verstand nooit aan zijne vro-
{==315==} {>>pagina-aanduiding<<}
lijkheid of droefheid zich geheel overgeeft. In dat gevoelen stondt ook horatius.

AEquam memento rebus in arduis 
Servare mentem; non secus in bonis 
Ab insolenti temperatam 
Laetitid, moriture Delli. 


Het ten ontijde voorleezen der Psalmen bij den openbaaren Godsdienst.

(Naar het Engelsch van den Eerw. knox.)

Bekend is het, dat in de Kerk van Engeland, ten gezetten tijde, bij den openbaaren Eerdienst, Psalmen worden voorgeleezen. Veele vindt men 'er onder, die, in eene Christlijke Vergadering, de onvoegelijkheid zelve zijn. Men slaa onder veele andere den XXXVIIIsten Psalm op, en men zal dien veeleer, althans het eerste gedeelte, voor een Ziekenhuis van de slegtste soort, dan voor eene Christen-Gemeente, geschikt vinden. Andere zijn 'er, die, of geheel, of gedeeltelijk, te zodaniger plaatze behooren uitgemonsterd te worden. Zeer in 't oog loopende is, voor den eenigzins denkenden, de onvoegelijkheid, om alle de Psalmen, volgens eene doorloopende leesorde, der Gemeente voor te leezen; dewijl dit noodwendig aanleiding geeft, dat de gevoelens, in de Psalmen uitgedrukt, zomtijds geheel onbestaanbaar en strijdig zijn met den toestand der zaaken, waarin men verkeert, en volstrekt verschillen van de gevoelens en aandoeningen, welke, op den tijd der voorleezinge, de gemoederen der Vergadering vervullen. - Ten spreekenden voorbeelde hiervan strekke, dat op een dag, wanneer de Engelsche Vloot eene aanmerkelijke Overwinning bevogten hadt, de XLIVste Psalm aan de beurt der voorleezinge was. Terwijl het geschut gelost werd en de klokken luidden, van wegen de vreugde uit die Overwinning gebooren, vervoegde zich de Vergadering, bij de voorleezing tegenwoordig, tot den Allerhoogsten, met de klaagtoonen: Maar nu hebt gij ons verstooten en te schande gemaakt, dewijl gij met onze krijgsheiren niet uittrekt. Gij doet ons agterwaards keeren van onzen tegenpartijder, en onze haaters berooven ons voor zich.

Karakter van Pope. Door Lord Chesterfield.

In de verkeering was pope beneden zijn vernuft. Zelden vrij en natuurlijk, was hij bovenal beducht, dat de Mensch de waardigheid van den Dichter niet kon ophouden. Hij bootste geestigheid en fraai vernuft naa, meestal met een ongelukkigen uitslag, en altoos ontijdig. Eene week heb ik met hem in zijn Huis te Twickenham doorgebragt, alwaar ik de waare hoeda-
{==316==} {>>pagina-aanduiding<<}
nigheid van zijn karakter heb leeren kennen; hij was toenmaals beminnelijk en leerzaam in den omgang.
Zijne zedekundige beginzels zijn hevig bestreeden en zwak verdeedigd; dit bewees zijnen smaak voor hekelzucht, van welke veele lieden de trekken ondervonden hebben, voor welke elkeen zich zogt te behoeden. Ook moet men erkennen, dat hij de aandoenlijkste was van het oploopend geslagt der Dichteren. Eene beuzeling maakte hem boos; nooit vergat of vergaf hij het. De Poëet liet, naar mijn begrip, zich duidelijker zien dan de Mensch; hij was een merkwaardig modèl van de tegenstrijdigheden en de zonderlingheden van het menschdom: want, ondanks de vinnigheid zijner hekelingen en eenige andere berispelijke bedrijven zijns leevens, was hij weldaadig, verpligtende, en vooral godsdienstig omtrent eene oude bedlegerige Moeder, die kort vóór hem stierf. Het lichaam van pope, mismaakt, uitgeleefd, was een echte Doos van pandora, bevattende alle de lichaamskwaalen, die het menschdom kunnen kwellen: dit hadt ten gevolge het scherpen van zijnen hekelstijl, en moet eenigermaate daarvan ter verontschuldiginge dienen.
Ik zal niets van zijne Schriften zeggen: zij behoeven den lofredenaar niet, en zullen zoo lang duuren, als de geleerdheid en de goede smaak in Engeland zullen leeven. De bewondering, welke zij verwekken, zal even lang als de nijd en de gevoeligheid standhouden. Ik zal, nog bovendien, eene soort van letterkundige lastering bestaan, door te beweeren, dat, indien pope, gelijk ondersteld wordt, verpligtingen aan horatius hebbe, deeze, ongetwijfeld, eene uitgebreider erkentenis aan hem verschuldigd is.
Pope, die voor 't overige met goede hoedanigheden moge begaafd zijn, was niet zeer beleefd. Op zekeren dag bevondt hij zich in een Gezelschap van Geleerden in een Koffyhuis, alwaar men zich onledig hieldt met het verklaaren van een Handschrift van den Griekschen Tooneeldichter aristophanes, waarin eene plaats onverstaanbaar scheen. De twist liep vrij hoog. Een Jongeling, die bij het vuur zat, hoorde het gesprek aan, en verzogt de plaats te mogen leezen.
‘Ruimte, mijne Heeren!’ antwoordde pope op een bijtenden toon, ‘laat dien jongen meester begaan.’ Deeze neemt het Boek, overweegt de zwaarigheid, en verklaart daarop, dat de duisterheid alleen ontstondt, omdat men een Vraagteeken hadt weggelaaten: eene nieuwe proeve bevestigt zulks. Pope, ongetwijfeld op zijn toon getrapt, omdat hij iemant ontmoette, bekwaamer dan hij zelf, richtte het woord tot den Hellenist: ‘Eilieve, zeg eens, meester! wat is dat voor een ding, een Vraagteeken?’ - ‘Een Vraagteeken,’ antwoordde de Jongeling, met eene houding van de diepste verontwaardiging, ‘is eene kleine kromme figuur, die iets vraagt.’
Men zegt, dat pope, van den scherpen trek, op hem teruggekaatst, bekoord, het den Jongeling vergaf.


{==317==} {>>pagina-aanduiding<<}

Mengelwerk, tot fraaije letteren, konsten en weetenschappen, betrekkelijk.

Bedenkingen, ter beantwoording van de vraage: Kan eenig geval, onder welke omstandigheden ook, de schennis regtvaardigen van eene erkende zedelijke verpligting?

Aan de Heeren Schrijvers der Algem. Vaderl. Letteroefeningen.

Mijne Heeren!

‘Het kleine Stukje, 't welk ik, uit het Engelsch vertaald, hier insluit, dagt mij de geringe moeite, daaraan besteed, wel waardig, en zeer geschikt voor uw Mengelwerk. Hetzelve kan misschien strekken om den eenen of anderen tot eene breedere behandeling uit te lokken. Hoe het zij, ik vaardig het af, en laat het aan Ul. over.’ &c.

De Vraag, Kan eenig geval, onder welke omstandigheden ook, de schennis regtvaardigen van eene erkende Zedelijke Verpligting? is voorgesteld in zodanige bewoordingen, dat dezelve uitsluit die zeldzaame en zamengestelde gevallen, waarin de Wet of niet baarblijklijk spreekt, of tegen dezelve overstaat een andere Wet van dezelfde agtbaarheid en gezag; als, bij voorbeeld, of wij de waarheid aan een dolleman moeten zeggen, wanneer de dood van een derden daarvan het onvermijdelijk gevolg zou weezen; en veele dergelijke gevallen, welke op te haalen ik noodloos acht.
Door Zedelijke Verpligting verstaa ik, overeenkomstig met het algemeen gevoelen des Menschdoms, die Pligten, welke de oneindige Wijsheid aan Zedelijke Weezens heeft voorgeschreeven, en aan welker betragting de hoogste Goedheid het grootste geluk voor den ster-
{==318==} {>>pagina-aanduiding<<}
veling gehegt en daarvan afhanglijk gemaakt heeft. - Door Zedelijke Wetten verstaa ik die, welke deeze Pligten verzekeren en aandringen; de Wetten van god, 't zij men dezelve uit den Natuurlijken of den Geöpenbaarden Godsdienst kenne.
Genoeg gezegd tot opheldering van de meening des Vraagstuks zelve. Ik gaa voort, om, met weinig woorden, een en ander geval bij te brengen, strekkende om de ongelukkige en heillooze gevolgen aan te wijzen, welke moeten voortvloeijen uit de daadlijke omhelzing van het bevestigend antwoord op dit vraagstuk.
Menschen, die in het begrip staan, dat de Leevensbehoudenis, wanneer 't zelve in de magt komt van een Roover en Moordenaar, de schennis van eene erkende Zedelijke Verpligting zou regtvaardigen, zouden wel doen met te overweegen, of 'er een beginzel zij, bestaanbaarder met de zedelijke voegelijkheid der dingen, aan't welk men het leeven kan opofferen, dan dat van Gehoorzaamheid aan de Wet van Hem, die ons het leeven schonk; - of 'er eenige omstandigheden zijn, die, op het laatste tooneel des leevens, meer weezenlijke waardigheid kunnen ten toon spreiden, of aan de zodanigen, die belang hebben in deszelfs volduuring, meer gronds van vertroosting verschaffen. - Maar dewijl dit pleit gegrond is op de dierbaarheid van en belangstelling in het leeven, verdient het met ontzag bejegend te worden. Gaarne deel ik in de verontwaardiging van hem, die 't zelve bezigt. Ik gaa met hem voort in 't gevoel van die smertvolle aandoeningen, welke niet kunnen nalaaten in zijnen boezem op te wellen, bij de beschouwing van de kwistige vernieling des Menschlijken Geslachts, zo vaak en ten deezen dage in Europa vertoond op het tooneel van woedend gevoerden krijg, en welke zeer handtastlijk het gevolg is van het vertrappen dier heilige verpligtingen, tot welker voorspraak ik thans de pen voere.
Op een behoorelijk nadenken wil ik hoopen, dat mijn tegenspreeker in dit geval op geenee regtvaardiging zal aandringen. Gaarne zou ik een punt vinden tusschen de uitersten van onze begrippen, waar wij elkander konden aantreffen. Laaten wij erkennen de harde omstandigheden, waarin onze Proeveling geplaatst is, en in aanmerking neemen de zwakheid der menschlijke natuuren, om iets te verschaffen, gelijkende na eene verontschuldiging van de schennis der Wet; doch laaten wij

{==319==} {>>pagina-aanduiding<<}
geene poogingen aanwenden om het te regtvaardigen: want, indien wij dit konden doen, zouden wij hem veroordeelen, die, in gelijke omstandigheden, de Wet gehoorzaamde; eene ondeugende wending geeven aan Zedelijke Verpligting, welker algemeene strekking zou dienen om de Zedelijke Wereld af te trekken en te verwarren.
Ik toon mij te meer bezorgd, om de Zedelijke Verpligting, in dit geval, te doen gelden: want geldt de uitzondering in 't zelve, welke zal, mag ik vraagen, derzelver verpligtende kragt weezen in een zeer nabij daaraan grenzend geval? En wederom, wat zal dezelve betekenen in een nog eenigzins verder gaand geval? Langs deezen weg voortgaande, zullen wij komen tot den hoogsten graad van zedelijke schennis. - Gij hebt mij veroorlofd, een valschen Eed te doen, om mijn leeven te behouden: wat is het leeven zonder genot? Is eigendom het middel niet ter genieting? Heb ik dan geene vrijheid, valschlijk te zweeren, om mijn eigendom te behouden? Waar is hier de scheidlinie te trekken? Wat wordt 'er van het onderscheid tusschen Deugd en Ondeugd? - Gij, die mij leert de Wetten van god re versmaaden, zeg mij, door welk eene beweegreden zal ik die in eenig geval eerbiedigen, wanneer ik, in het najaagen van eigendom of genot, mijn belang vind in derzelver heimlijke schennis?
Het beginzel van Zelfbehoudenis, doorgaans bij zulke gelegenheden aangedrongen, als de eerste Wet der in het hart spreekende Natuur, zal niet baaten; of men moet kunnen toonen, dat het voorstaan van de ontkennende zijde des geschilstuks onbestaanbaar is met die Wet. - Als eene Wet der Natuure, is dezelve toepasselijk op onderscheidene weezens, overeenkomstig met derzelver aart: de natuur van den Mensch is zedelijk. Hoe kan, derhalven, de Mensch, die zijne Zedelijkheid opoffert, gezegd worden zichzelven te behouden? - Zijn geheele zelf behoudt hij zekerlijk niet: zijn verhevenste en beste deel, 't welk hem soortlijk onderscheidt, is verlooren; het dierlijke alleen behouden, niet de geheele Mensch.
Indien men oordeelde dat de Rede alleen de onderscheidende hoedanigheid in den Mensch uitmaakt, dan wil ik vraagen, of een Beest niet meer een Beest zou weezen door het bezit der Rede, voor zo verre als de

{==320==} {>>pagina-aanduiding<<}
kring van deszelfs beestagtige handelwijze dan te wijder zou uitgebreid worden? Of een Mensch, zonder eenig Zedelijk Beginzel van zijne daaden, onder den onbeteugelden invloed van die bekwaamheid, in het voldoening schenken aan zijne neigingen en begeerlijkheden, het wildste en schadelijkste Beest des Wouds niet zou overtreffen? En of, in de daad, het niet aan zulke Beesten, in menschen-gedaante, is te wijten, dat de ongelukkigen en verdrukten, in veelerlei leevensstanden, het grootste gedeelte van hun lijden ondergaan?
De overtuiging van de onslaakbaarheid des zedelijken pligts, welke ik wenschte aan te dringen, (de éénige zedelijke pligt, van welken ik eenig denkbeeld heb) wordt even zeer versterkt door de bedenking van 't geen de heilzaame invloed daarvan zou weezen op het Menschdom, indien eene dergelijke overtuiging van deszelfs waarheid en aanbelang algemeen gevoled werd, alsmede door de beschouwing van de onheilen, der Maatschappije berokkend door de losbandige instellingen, die snood de Wet van god aan die der Menschen onderwerpen, en door welke eene Godlijke Openbaaring van den Hemel aan de Gezagvoerders op Aarde verkeerd wordt in een werktuig van verdrukking; terwijl de onheilige Priesters en Bedienaars van dusdanige instellingen aan den Volke de verhevene Leer van tijdelijke gehoorzaamheid aan deszelfs verdrukkers voorprediken, alsof verdrukking en regtvaardigheid een en hetzelfde waren.
Dan, naardemaal het gezag der Wetten, voor welke ik pleit, naar aller oordeel eerbied vordert, kon 't zelve niet rechtstreeks en openlijk wedersproken worden: daarom heeft men het beginzel van het voeglijke, het te passe komende, omhelsd; welk beginzel (indien het in eenigen eigenlijken zin den naam van beginzel kan draagen) strekt, om alle einden door allerlei middelen te bereiken. - Zo heeft de genoegzaamheid der menschlijke wijsheid, haar waar geluk miskennende, zich aangekant tegen de oneindige wijsheid; - in het veronderstelde gebrek aan alweetenheid, laaten de menschen zich regeeren door menschen, en worden slaaven van slaaven; - dus schenden de laagste en snoodste driftvervoeringen, onder den veelbedekkenden naam van het voeglijke of het te passe komende, het dienstige, elk beginzel van Eerlijkheid, verraadende de heiligste waarheden, en verwekken bij wijlen, door de

{==321==} {>>pagina-aanduiding<<}
pooging om willekeurige Magt op den throon te heffen, de gevoeligheid des Volks, waardoor de Natiën in de elenden van regeeringloosheid en de schriklijkheden eens Burgerkrijgs gedompeld worden.
't Is deeze kunstenaarij, die de eenvoudige en klaare waarheden der Openbaaringe misbruikt tot het wettigen der stelzels van onderdrukking en tijrannij.
't Is deeze vond, welke meer gewigts stelt in het zogenaamd gelooven van het geen volstrekt onverstaanbaar is, dan in het betragten van die weezenlijke en duidelijk verstaanbaare pligten, waaromtrent men niet kan mistasten.
't Is deeze voeglijkheid, 't is dit te passe komende, of indien gij wilt, 't is deeze noodzaaklijkheid, (een kragtiger benaaming van het zelfde beginzel) welke dient tot eene middenstosse, waardoor de strijdige en elkander omverstootende denkbeelden, Spaart der Menschen leeven, en, Vernielt het leeven der Menschen, eene volkomen zamenstemmende betekenis krijgen.
Eindelijk het is deeze Uitvinding, welke een wilberforce met een robespierre in éénen rang schikt, en beiden met bloed bezoedelt. - Christenen! verdelgt deezen afgod, de uitvinding van menschen; meer de vijand van uwe zaak en van uw heil, dan alle de afgoden, die ooit, als het werk van 's menschen handen, bestaan hebben; - verdelgt dien, - of gelooft, dat, in de bekeering der Heidensche wereld, de Duive van het Euangelie omkwam in de onnatuurlijke omhelzing van den Adelaar!
Wijsgeeren! Menschenvrienden! of die u zelven deeze hoog- en wel-klinkende naamen geeft, doch uw verstand afpijnigt om Stelzels van Menschen-geluk uit te denken, - staakt dien arbeid, - vereenvoudigt de taak, welke gij op u genomen hebt, - wijst ons op de Wetten van Hem, die ons gemaakt heeft, - vereenigt uwe kragten, - laaten uwe poogingen eene nieuwe rigting neemen, - stort der menschen zielen deeze hoogstbelangrijke waarheid in, dat ongehoorzaamheid aan die Wetten, om welke beweegredenen en in welke omstandigheden ook, zo verre is van verdedigbaar te weezen, dat deeze tot oorzaak strekt van al het kwaad, 't welk de Zedelijke Wereld ontluistert en verdonkert, de éénige bron van allen onregt is, 't welk het Menschlijk Geslacht vernedert, verdrukt en verslindt!


{==322==} {>>pagina-aanduiding<<}

Een sterkspreekend voorbeeld van invoeging in den text der Heilige Schrift.

(Uit william knox, The Revelated Will of God.)

Bij mattheus XXIV:15 leezen wij, als hadt christus de woorden gesproken, die het leest, die merke daarop, alsmede bij marcus XIII:15. Deeze woorden kunnen, ten dien tijde, door jesus niet gesproken zijn, dewijl Hij niet schreef, noch aan iemand last gaf om te schrijven, wat Hij toen sprak. Maar dewijl de Apostelen, aan welken Hij den ondergang van de Stad Jerusalem voorspelde, te regt begreepen, dat het hoogstnoodzaaklijk was, de Discipelen kennis te doen hebben van deeze geuite Voorzegging, maakten zij 'er eene aantekening van, en zonden des afschriften, op welker rand geschreeven stondt, die het leest, die merke daarop. Dit diende tot eene opwekking voor de Discipelen, om op deeze Voorzegging te letten, en zich toe te rusten om daarmede overeenkomstig te handelen, gelijk verhaald wordt dat zij deeden. Deeze woorden, op den kant geplaatst, behelzen niet alleen eene inwendige blijkbaarheid, dat zij neit door christus gesproken werden, maar zij bewijzen desgelijks het bestaan dier Voorzegging vóór de Verwoesting van Jerusalem, en dat zij 'er aan toegevoegd werden, als eene waarschuwing van de Apostelen aan de Discipelen, eer die gebeurtenis voorviel.
Ten opzigte van deeze en meer andere Invoegingen moge men aanmerken, dat daardoor niets te kort gedaan wordt aan de zuiverheid en echtheid der Heilige Schrift; dat geen derzelven met het verhaal eenigzins in verband staat; zij leggen geene uitdrukkingen in den mond van jesus; en is het, derhalven, voor zo verre de echtheid en zuiverheid der Geschiedenisse betreft, van geene aangelegenheid, door wien die Invoegingen gemaakt zijn, alsmede of zij uit den Text geweerd of 'er in gelaaten worden. Dan ik houd mij verzekerd, dat de Christenheid groot voordeel zou trekken van het uitmonsteren dier op den rand gestelde woorden: op den kant gezet van de Euangelien, kunnen zij dienen om nieuwe en gewigtige bewijzen op te leveren van de Echtheid der Euangelieffriften, op welke dusdanige Aantekeningen gemaakt zijn.


{==323==} {>>pagina-aanduiding<<}

Over de waardije der pharmacie. (*)

Wij zijn menschen, zwakke schepselen, onderworpen aan velerleije kwalen van lighaam en geest; en wij zouden inderdaad zeer te beklagen zijn, zoo wij in dezen gene hulp konden verwagten. Daarvoor heeft echter de algoede Vader des menschdoms gezorgd, en ons vele bronnen aangewezen.
Het is waar, wij halen onszelven vele ziekten op den hals, door weelde in onze spijzen, door onze zeden en levenswijze. Wij worden reeds bedorven door de gewone nadelige opvoeding, en gevoelen daarvan dikwijls de treurige gevolgen in den hogen ouderdom. Wij hebben dus ook gene reden, om daarover met de natuur te twisten, wanneer wij zelf, door eigen schuld, talloze ellende op de waereld stigten.
De dagelijksche ondervinding leert, dat de rijke, zoo wel als de bedelaar, aan ziekten onderworpen is; de bronnen daarvan hangen van duizend oorzaken af. Genoeg, zij zijn ziek en lijden; en welk een schrikkelijke toestand voor dezen, als zij verder gene hulp te wagten hadden! - De natuur helpt dikwijls zich zelve, doch schiet in de meeste gevallen te kort, bijaldien zij niet door kragtige geneesmiddelen ondersteund en van een' kundigen arts geleid worde.
De grote Schepper van alles schiep eene menigte lighamen, en begaafde dezelve met geneeskragten. Der menschen schranderheid leerde dezelve, voor en na, door ondervinding en waarnemingen kennen, en maakte 'er vervolgens een nuttig gebruik van. Enkele menschen, welke zich daarmede alleen bezig hielden, en al hunnen tijd en vermogens op deze kennis aanwendden, wierden Artzen genaamd. Zij waren hunne medemenschen nuttig door deze kennis; en vanhier de beöefenende Geneeskunde.
In de oudste tijden, toen 'er nog eene eenvoudige le-
{==324==} {>>pagina-aanduiding<<}
venswijze heerschte, - toen men alleen de noodzakelijkste behoeften kende, en alle wetenschappen nog, als 't ware, sluimerden, - waren 'er slegts weinige ziekten. Weinige en eenvoudige geneesmiddelen waren tot derzelver geneezing voldoende. - Nadat echter allengs die eenvoudige levenswijze tot weelde oversloeg, vermeerderden de ziekten; een heir van nieuwe, voorheen onbekende, samengestelde ziekten overviel het menschdom; en de eenvoudige, ongekunstelde middelen waren niet meer toereikende om ze tegen te gaan. Men ontdekte nieuwe middelen, tot welker toebereiding de kennis der Scheikunde nodig was. Den Artzen schoot geen tijd meer over, om zelven hunne geneesmiddelen te bereiden; men droeg dus dit werk over aan bijzondere personen, welke zich daaraan geheel toewijdden, de enkelvoudige geneesmiddelen verzamelden en verder toebereidden; en op deze wijze ontstond de Apotheker, De kennis werdt allengs uitgebreider; het geheel tot eene wetenschap gemaakt; en aldus ontstond de Pharmacie.
De Pharmacie is dus eene der edelste kunsten of wetenschappen; haar éénig oogmerk immers is, de middelen te bereiden, waardoor de verlorene gezondheid hersteld, en 's menschen leven kan behouden worden. En hoe veel is het leven van een Mensch niet waardig? Men zal bij de vlugtigste beschouwing ligt inzien, hoe gewigtig de invloed van een goed Apotheker zij op het welzijn van den Staat; en om die reden is het de pligt der Volksbestuurderen, voornamelijk de aandacht te vestigen op de volmaking der Pharmacie, en op het medicinale wezen in 't algemeen. Het oogmerk van alle Maatschappijen is geluksbevordering; deze wordt verhinderd, wanneer de Ingezetenen slachtoffers worden van een' onkundigen Arts of gewetenlozen Apotheker; zij wordt integendeel bevorderd, wanneer beiden, naar hoofd en hart, waardige Mannen zijn. Hoe menig edel man, hoe menig braaf burger wordt niet der waereld onttrokken door eenen ongeschikten Arts en pligtverzakenden Apotheker! En hoe dikwijls was niet een zoodanig te vroeg gestorven man het voornaamste rad, welk de grote machine in beweging hield, die bij deszelfs wegneming stilstond! De brave, edeldenkende en kundige Apotheker kan bij uitstek veel nut doen, wanneer hij zijne pligten vervult. En hoe zoet, hoe belonend moet niet de gedachte voor hem zijn: gij hebt menschen ge-
{==325==} {>>pagina-aanduiding<<}
lukkig gemaakt! gij hebt menschen, misschien steunpilaren van grote familien, met behulp van den arts en uwe volgens de kunst bereide geneesmiddelen, op nieuw, tot gezondheid hersteld! gij hebt den armen niet gedrukt, maar hem veeleer uit uwe eigene middelen ondersteund, dat hij de nodige geneesmiddelen konde gebruiken, en zijne gezondheid wederom bekomen! gij hebt hem in de handen van een' kundigen en menschlievenden arts overgegeven, en hem misschien uit de klauwen van een' kwakzalver gered! - De Pharmacie, van deze zijde beschouwd, dat het haar werk is, eens menschen leven te helpen behouden, is waarlijk een eerwaardig en nuttig vak.
Ook van eene andere zijde verdient zij niet minder onze hoogachting. Zij veronderstelt velerlei kennis, waartoe waarlijk een schrander brein wordt vereischt. Een goede Apotheker moet de Natuurlijke Historie verstaan, Physische en Chemische kennis bezitten; hij moet de enkelvoudige geneesmiddelen op den regten tijd weten te verzamelen, en ze zonder verlies van kragten te bewaren; hij moet uit dezelve goede middelen weten te bereiden, en de gronden kunnen aanwijzen, waarop die bereiding rust. Hij moet dit niet alleen theoretisch weten, maar ook een goede practicale Apotheker zijn. Bovendien moet hij ook een braaf character bezitten, en eene onbesprokene levenswijze leiden. Ik zal dit echter niet verder ontwikkelen.
Dit alles overtuigt ons op het nadrukkelijkst, dat de Pharmacie waarlijk eene gewigtige wetenschap is, en een geschikte Apotheker een man, die hoogachting verdient.
Het is droevig, dat 'er zoo vele onkundigen, kwakzalvers en nietswaardige Apothekers zijn. Dit beneemt echter den man van kunst en verdienste niets van zijne waardije. In elk vak, elke wetenschap kunnen niet louter braven zijn; overal sluipen heimelijk onwaardigen in. Wie zou, b.v., den geestelijken stand daarom veragten, om dat 'er listige, boosaartige, domme Bedienaars zijn, zoo wel als waardige Geestelijken?
Het is, helaas! droevig, dat door zulke slegte menschen eene wetenschap, bij den grootsten hoop, van hare waardije verliest. Maar dit konde verbeterd worden, wanneer men van den kant der Regeringe zich werkzamer betoonde, en alle goede voorslagen niet verder agter de bank schoos. - Ik diende eens, in mij-
{==326==} {>>pagina-aanduiding<<}
ne jonger jaren, in eene grote Koopstad. De gezamentlijke Heeren Apothekers waren daar, door hunne eigen schuld, zoo belachelijk en gehaat bij het grootste gedeelte van 't Publiek, dat zelfs hunne gezellen in de gezelschappen niet op de beste wijze behandeld werden. Zij schaamden zich dus dikwijls, te zeggen, dat zij Apothekers waren, en gaven zich uit voor Komptoirbedienden of Studenten. Dit verdroot mij geweldig: ik was altoos stout geweest op den naam van Apotheker, en heb denzelven nooit verlochend, om dat ik deszelfs gewigt en waardij ten vollen inzag; ik verlochende dien dus ook hier niet, zeide vrijuit wat ik ware, en verdroeg in het begin het honendste gefluister. Het gelukte mij echter spoedig, hen te doen begrijpen, wat 'er tot een goed Apotheker behoort, en dat hij werkelijk achting verdient, ofschoon 'er ook vele slegte gevonden worden, welke dien naam niet verdienen, enz. Men heeft mij naderhand nooit wederom bespot of uitgelachen; men waagde het ook niet, in mijn bijzijn, andere Collega's bespottelijk te maken.
ô! Gij jonge Vrienden, die lust hebt en liefde voor uw vak, laat u niet afschrikken door een satyrisch gelach en ijdele spitsvindigheden; volmaakt u zelven meer en meer; wordt volmaakte Apothekers, en zijt dan stout op dien naam!
En wij, mijne Vrienden en Collega's! zullen ons beijveren, naar mate van onze vermogens, ten algemenen beste werkzaam te zijn. Wij zullen ons alle moeite geven, om niet slegts rechtschapene Apothekers te schijnen, om niet slegts rechtschapene Apothekers te schijnen, maar het te zijn. Wij willen onze pligten, volgens ons geweten, ten strengsten vervullen, en alles doen, wat wij tot volmaking van ons vak kunnen verrigten. Het eigenbelang zij nooit onze leidsman, noch de drijfveder van onze handelingen; maar warme menschenliefde. Wij kunnen allen ons brood hebben; laten wij dan gene schandelijke middelen gebruiken om rijk te worden. Bovendien moeten afgunst, oneenigheid, noch kabalen onder ons heerschen. Rechtschapene mannen kunnen niet anders dan als broeders omtrent elkander handelen; laten wij dus dikwijls te samen komen en gemeenschappelijk beraadslagen over onderwerpen van ons vak, en dus aan de waereld tonen, dat wij waardige Apothekers zijn.
R.A.K ***

{==327==} {>>pagina-aanduiding<<}

Jammer is 't, (zegt de Heer trommsdorff in eene noot) dat de Heeren Collega's niet ook zoo dachten, en in 't vervolg tegen dezen braven man de ergste kabalen smeedden!

Aanmerkingen van den Vertaler.

Ik zie vooruit, dat velen, dit lezende, den neus zullen optrekken met eenen verachtelijken lach. Het zij zoo: dit beneemt niets aan de waardij der Pharmacie, en zulk soort van afkeuringen komen zelden uit eene zuivere bron voort.
De Pharmacie is lang, zeer lang miskend, en bij velen aangezien voor een metier van weinig aangelegenheids, en 't welk door elk, die maar wilde, konde gedreven worden, om dat 'er, op zeer vele plaatzen, volstrekt geen toeverzicht over was. Het was maar, zoo als velen meenden, een blote verkoop van medicijnen, of, als 't ware, een Handwerk, om eenige zaken, door een Doctor voorgeschreven, ondereen te mengen. Aan eene Kunst, veel minder aan eene Wetenschap, dacht niemand. Anderen hielden het voor eene koopmanschap, om dat men ook zelfs vreemdelingen en kwakzalvers met medicamenten zag rondlopen, en de Boeren maar alles in de hand stoppen.
De Scheikunde, ô! die was bij de Apothekers, om dat de meesten 'er niets van wisten, in geene achting. Elk beredde zijn' winkel naar eigen goeddunken. De geneesmiddelen, welker bereiding omslagtig was, of waarbij de kennis der Scheikunde te pas kwam, kogt men bij zoogenaamde Chymisten of Laboranten, en was te vreden met hetgeen dezen hun in de hand stopten, om dat 'er op deze lieden nog veel minder toeverzicht was. Van het afnemen van proeven van bekwaamheid hoorde men in het geheel niet spreken, ten zij in eene of andere plaats, waar een Collegium Medicum was opgerigt; dan hoe weinig waren 'er! en meestal waren en Examinator en Candidaat, voornamelijk in het gereedmaken van scheikundige bereidingen, even bekwaam!
Dat de Pharmacie eene wetenschap zou kunnen zijn, welke niet op eenen lossen voet in derzelver bewerkingen, maar naar zekere en bepaalde grondregelen te werk gaat, en eene kunst, waarin men niet bloot Theoretice han-
{==328==} {>>pagina-aanduiding<<}
delt, maar zelf de handen aan het werk slaat; hoe zou dit denkbeeld algemeen hebben kunnen zijn?
Men rekende zelfs het metier van een Apotheker beneden dat van een Metzelaar of Timmerman: van dezen eischte men eene proef van bekwaamheid; men sloot hen op in een vertrek, om, geduurende het maken van de proef, met niemand ruggespraak te kunnen houden. 'Er werdt dus minder gezorgd voor het behouden van der Burgeren gezondheid en leven, dan dat een Metzelaar of Timmerman zijn werk niet verknoeide.
Hoe lang heeft het niet aangehouden, eer men gewettigde Apotheken of Dispensatoria zag verschijnen, volgens welke de Apothekers hunne geneesmiddelen moesten bereiden; en hoe gebrekkig waren zij niet! Doch dit moet men toeschrijven aan de weinige kennis in de Scheikunde: want wat toch was deze vóór de tijden van de twee grote Mannen hoffman en boerhave, welke laatste de Physica met de Chemie verbroederde? - Vóór het jaar 1732 had men, b.v., in Groningen meer dan 30 Apotheken, of liever winkels, waar men geneesmiddelen verkogt en bereidde. De Medici begonnen te klagen over de slegte geneesmiddelen. De Regering liet eindelijk eene Apotheek in orde brengen, volgens welke men de medicamenten moest bereiden, en elk eene proeve van bekwaamheid moest afleggen. Velen scheidden 'er mede uit, en het getal bleef op 8 bepaald. - In Friesland had men eene Leeuwarder Apotheek. In de andere Steden wist men, tot op dezen tijd toe, nog van geen afnemen van proeven; elk konde zich daar als Apotheker nederzetten en de geneesmiddelen volgens zijn goeddunken bereiden.
Als men zommige voorschriften van de 17de en 18de Eeuw, voornamelijk ten opzichte van de Electuaria en Spiritualia, nagaat, dan moet men verwonderd staan over het mengelmoes van zwakke, kragteloze ingredienten. Zaken, welke geen den minsten geur bezaten, en dus niets, volstrekt niets, over den Helm konden zenden; fletsche en genoegzaam kragteloze delen van plantgewassen stonden in een Electuarium tegen kragtiger als 1000 tegen één. De zoo geliefde Theriaca was een mengelmoes van ongeschikte ingredienten, enz.
Het kwam eindelijk zoo verre, dat men eene verbetering in de Pharmacie, te lang verwaarloosd, noodza-
{==329==} {>>pagina-aanduiding<<}
kelijk oordeelde, en dat daartoe vooral het publiek gezag nodig ware. Men bragt het dus der Regeringe onder het oog, en deze benoemde eenige bekwame mannen, welke tot het verbeteren der Pharmacie in de Republiek verzocht werden, en tot het opstellen van eene Pharmacopoea Batava. - Zal nu dit van een gewenscht nut zijn, dan moet deze nieuwe inrigting gehandhaafd, en alle inbreuken en kwakzalverijen, zoo veel mogelijk, geweerd worden.
Zal de Pharmacie met meerder luister dan voorheen, en met meerder nut voor den leerling, te voorschijn komen, dan hangt dit niet alleen af van een welingerigt Dispensatorium, - neen, - maar meest van de Apothekers zelven; en als dezen, met de nodige ambitie, de hand niet zelf aan het werk slaan, dan zullen de voorschriften, door de Regering met de vereischte heilzame verandering aan de hand gegeven, weinig baten. Wanneer zij, zoo veel mogelijk, de Chemische bereidingen, waaraan veel gelegen is, niet zelf bereiden, maar van den eersten of besten Laborant, op goed geloof, kopen, dan vervalt men wederom tot de oude gebreken. - Ik weet wel, bij ondervinding, dat een Apotheker, b.v. in Amsterdam, uit gebrek aan plaats, alle Chemicalia niet kan bereiden, maar dezelve moet kopen. En zou men wel geloven, dat men al hetgene tot eene complete Apotheek behoort, volgens prijscourant, kan kopen? Ik heb vele van die, zoo wel Hollandsche als Bremer, prijscouranten gezien. - Over deze en vele andere zaken zou ik nog veel kunnen aanmerken; maar daartoe is dit bestek te kort: 'er komt wel eens een geschikter gelegenheid voor. Alleen hoop ik, dat vele Apothekers, bij zich zelven van deze zaak bewust, het mij, als een oud Collega, niet kwalijk zullen nemen, dat ik hun hier iets omtrent de Leerlingen onder het oog brenge.
Zij, wien het welzijn hunner kinderen ter harte gaat, zullen altoos naar een kundig en braaf Patroon, bij wien veel omgaat, omzien; gelovende, dat, het laatste in aanmerking genomen, aldaar ook veel te leren is. Hoe paradox het ook moge schijnen, is het evenwel, ten opzichte van den Leerling, niet altijd waar. - Een Leerling, met lust tot ons metier voorzien, die genoegzaam Latijn verstaat, en geen gebrek aan Boeken heeft, wordt, ter onderwijzing, aan een of ander Apotheker, voornamelijk in eene grote Stad, overgegeven, om

{==330==} {>>pagina-aanduiding<<}
de Apotheek te leren. Het is volstrekt noodzakelijk, dat hij eerst de manuale mechanische bewerkingen lere: dit is het fundament van de dagelijksche practijk. Maar van wien zal hij dat aldaar leren? De Patroon heeft het te druk met zijn eigen dagelijksche practijk, dan dat hij zich hiertoe zou kunnen verledigen. En waarmede wordt de overige tijd gesleten?! - Daar nu de mechanische bewerkingen, even zeer als de Chemie, eene wetenschappelijke studie zijn, ofschoon zij, in dit opzicht, zeer dikwijls te veel verwaarloosd worden, van wien zal hij daarin het nodig en grondig onderwijs erlangen? De Patroon bezit wel eens zoo vele kennis niet (men neme mij dit zeggen niet kwalijk; ik spreek bij ondervinding); men geeft hem over in de handen van een Provisor, of meesterknegt. Bijaldien nu deze een geschikt en bekwaam mensch is, dan is de Leerling gelukkig dat hij in zoodanige handen is gevallen. Maar is dit nu eens een norsch, ongevallig, en in die bewerkingen zelf niet zeer kundig mensch; is dan de Leerling niet ongelukkig? Hij werkt maar voort, zoo goed en kwaad hij kan, zonder eenig grondig onderwijs, waarom dit zoo en niet anders moet geschieden. Heeft hij het te volhandig met bestelling van de geneesmiddelen, geen zwarigheid! men loopt spoedig naar een Drogist, en daarmede afgedaan. - Ik zou, omtrent het maar al te dikwijls verwaarloosd onderwijs in de mechanische bewerkingen, veel meer en sterker kunnen zeggen, doch bespaar ook dit tot eene andere gelegenheid.

Gr.......

Natuurlijke historie van den lama.

(Overgenomen uit Menagerie des Animaux du Museum d'Histoire Naturelle de Paris, door de Heeren lacépède, geoffroi, cuvier en anderen.)

De Lama is eene soort van Kameel, die niets wilds heeft, en zich ligt laat temmen. Zijn natuurlijk klimaat is niet warmer dan het onze (het Fransche); veel oppassens, een ongewoon voedzel, behoeft hij niet. De éénige zwaarigheid bestaat in het overvoe-
{==331==} {>>pagina-aanduiding<<}
ren; en wanneer men die zwaarigheid eens te boven is gekomen, mag men op een verderen goeden uitslag hoopen.
De twee Lama's, een mannetje en een wijfje, aan Haare Keizerlijke Majesteit van Frankrijk door den Prefekt van St. Domingo gezonden, waren in die Volkplanting overgebragt uit Santa Fé-de-Bogota, in het nieuwe Koninkrijk Grenada, het Spaansch gedeelte van Zuid-Amerika, door den Generaal d'alvimar. Oorspronklijk kwamen ze van de bergketen der Cordillieres.
Zonder eenig toeval hebben zij de hitte van het klimaat van St. Domingo verdraagen, alwaar zij verscheiden weeken vertoefd hebben tot in de maand Floreal van 't jaar 11; de zee en de vervoering van Brest na Parijs hebben hun geen leed gedaan; en zij hebben geenerhande ziekte gehad, geduurende hun verblijf in de tuinen van Malmaison.
Eene plaats, derhalven, verdienen deeze Dieren naast den Lama, die vijf jaaren in het Veeschool te Alfort heeft geleefd, van 1773 tot 1778, door den Heer de buffon beschreeven en geteekend; een bewijs, dat dit gedwee en sterk Dier aan het klimaat van Frankrijk zich zou kunnen gewennen en aldaar van dienst zijn.
Gessner gewaagt insgelijks van eenen Lama, te Middelburg in Zeeland, in den jaare 1558, aangebragt, en sedert aan Keizer karel den V gezonden; hij geeft de kopie van eene afbeeldinge, te Nuremberg gemaakt. Mathiole, die, naar 't schijnt, het zelfde Dier heeft gezien, geeft 'er eene goede beschrijving van. Schrijvers van de zestiende en zeventiende Eeuwe gewaagen wel van Dieren, in Spanje gebragt, kort naa de Verovering van Peru; doch, behalven deeze drie voorbeelden, blijkt het niet, dat de soort elders dan in Amerika gezien, en door Reizigers en Inwooners van dit Land (Frankrijk) beschreeven is.
Van hier dat men slegts verwarde denkbeelden heeft van de aangrenzende soorten van den Lama, en van de middelen om dezelve van elkander te onderkennen.
Volgens de jongste ontdekkingen, zou Lama, of liever Llama (waarin men de l sleepende moet uitspreeken) een geslagtnaam zijn, waarmede de Peruviaanen zelfs onze Europische Schaapen zouden benoemd hebben, toen zij dezelve door de Spanjaards zagen aanvoeren. Volgens zommigen beteekent dat woord Woldier, volgens ande-
{==332==} {>>pagina-aanduiding<<}
ren stom Dier; op verre na, egter, is men het niet eens omtrent het getal der Amerikaansche soorten, onder dien naam begreepen.
Buffon en veele andere Natuurkenners tellen twee soorten, de Lama Guanaco, en de Lama Paco, die, in den wilden staat, ook den naam van Vigogne draagt; deeze twee soorten behooren tot het getal der herkaauwenden, zeer nabij komende aan de Kameelsoort: waarom linneus dezelve Camelus Llama noemt.
In grootte overtreft de Lama niet veel het Hert, en de Vigogne het Schaap.
Van het grootste deezer Dieren, in de tuinen van Malmaison, zijnde het wijfje, was, toen de bovengenoemde Heeren het maten, de lengte van den romp, van de borst tot aan den staart, 2 voeten 9 duimen 5 en een halve lijn; de hoogte bij het schoft, 1 voet 10 duimen 5 en een halve lijn; de hoogte van den hals insgelijks 1 voet 10 duimen 5 en een halve lijn; in zijnen omtrek besloeg de buik 3 voeten 8 duimen 7 lijnen.
Het mannetje, 't welk jonger is dan zijn wijfje, is ook lijviger en wolliger; zijne kleur is eenpaarig bleek grijsbruin, mer een weinig donker-bruin aan de toppen der hairen; de kop is meer donker-bruin dan de buik.
In den wilden staat bewoonen deeze Dieren de bergketen der Cordillieres; onmeetelijke bergen, de hoogste van den aardbol, en die Zuid-Amerika doorloopen, van de Zeeëngte van Panama tot aan de Straat van Magellan. Zij leeven aldaar bij groote troepen, zijn zeer gezellig van aart, en blijven zodanig zelfs naadat zij getemd zijn.
Zeer gesteld op elkander zijn de twee Lama's, die zich thans in de tuinen van Malmaison bevinden; altijd zijn ze te samen. Wanneer men een van beiden in een hok opsluit, nadert het ander hetzelve, loopt rondom, en roept zijnen makker door alle de openingen.
Zeer zagtzinnig zijn zij van aart; naauwlijks slaan zij agteruit, wanneer zij hard geslagen worden; het sterkste bewijs hunner gramschap is, dat zij de zulken, die hen pijn aandoen, bespuwen; doch hun spog heeft geenerlei nadeelige uitwerking op de huid, gelijk zommige Reizigers beweerd hebben.
Men weet, dat de Lama's en de Paco's de éénige tamme Dieren der Peruviaanen waren, vóór de komst der Spanjaarden; de eersten dienden hun tot trek- en last-
{==333==} {>>pagina-aanduiding<<}
dieren, zelfs gebruikten zij hen tot het akkerwerk; de anderen wierden als Schaapen geweid, om den wille van hunne vagt en hun vleesch.
De voornaamste nuttige eigenschappen van den Lama zijn zijne maatigheid en vaste tred, waardoor hij de scherpste rotzen zonder gevaar kan beklimmen; doch deeze voordeelen worden door een nadeel, te weeten zijne zwakheid, opgewoogen. Niet meer dan 150 of 200 ponden gewigts kan hij draagen; aldus belast, kan hij niet meer dan 4 of 5 mijlen 's daags afleggen, en dan nog moet hij ieder mijl rusten. Indien men hem wil noodzaaken, meer wegs af te leggen, of meer te draagen, gaat hij liggen, en kan men hem niet wederom doen opstaan. Indien men hem, naar zijnen dunk, te slegt behandele, dan doodt hij zich, door den kop tegen de rotzen te verbrijzelen. Ook weigert hij volstrektelijk om bij nacht te loopen. Van hier dat men zich van hem, als last- of trekdier, veel minder in Peru bedient, zints de Paarden, Muilezels en Ezels aldaar vermenigvuldigd zijn.
Om deeze reden laat het zich aanzien, dat de Lama van minder diensts in Frankrijk, in dit opzigt, zoude weezen, met uitzondering alleen van eenige Departementen, bij voorbeeld die der Alpen en Pyreneen, alwaar men, om het bergagtige, 'er zich van zou kunnen bedienen.
Doch de vagt zou in Frankrijk haare waarde behouden: want, met de bovengenoemde Geleerden, van welke wij deeze gewigtige bijzonderheden hebben overgenomen, kunnen wij 'er niet nevens voegen, dat zijn vleesch, 't welk in smaak en soort naar dat van het Schaap gelijkt, tevens tot spijsgebruik zou kunnen dienen; de tegenstelling der zagte zeden deezer Dieren met het denkbeeld van hen te mesten, om ze te vermoorden, bezit iet wreeds en barbaars, waarmede het natuurlijk gevoel zich niet kan vereenigen. (*)


{==334==} {>>pagina-aanduiding<<}

Bedenkingen, strekkende ter beantwoording der vraage, waarom de dieren bestemd zijn om elkander op te eeten en te verslinden.

(Volgens paley, in diens Natural Theology.)

Ter beantwoording der Vraage, waarom de Dieren bestemd zijn om elkander op te eeten en te verslinden, tragt de Heer paley te toonen, dat zulks, als eene algemeene voorzorge beschouwd, niet voor een Kwaad kan gehouden worden. Hij merkt op, dat 'er zonder Dood geene voortteeling, geene sexen, geene geslachtsbetrekking zou kunnen weezen; dat is, volgens de tegenwoordige gesteldheid der dingen, geen Dierlijk Geluk. Verder, dat het lot der Dieren, die tot zichzelven zich alleen bepaalen, dewijl zij toch moeten sterven, gelukkiger is, van het leeven beroofd te worden door vervolging, en ten prooigeeving aan andere, dan aan de folteringen van eene traaglijk voortgaande ontbinding.
Dan hij voegt 'er nevens, 't geen onzes agtens meer klemt en beter tot beantwoording der Vraage dient, dat, om aan het Stelzel der onderlinge Dierlijke verdelging regt te laaten wedervaaren, altoos in 't ooge moet gehouden en aangemerkt worden, als daarmede in 't naauwst verband staande, eene andere eigenschap der Dierlijke Natuure; de overmaatige vrugtbaarheid in de Geslachtsvoortteeling. - De eene dient om de andere op te weegen. Het onderwerp der onderlinge verdelging, welke bij de Dieren plaats vindt, uit dit oogpunt beschouwende, mogen wij opmerken de voordeelen, welke ontstaan door de vermogens in de Natuur ter ruime vermenigvuldiging, en vervolgens aantoonen, dat die voordeelen zo veele redenen opleveren voor het stelzel der onderlinge vijandlijkheden in de Dierlijke Wereld.
In meest alle gevallen brengt de Natuur in rijklijkheid de schepzelen voort. De kuit van ééne Kabbeljauw bevat, in één saisoen, een grooter aantal kuitkorrelen, dan het geheele aantal Inwoonderen van Engeland bedraagt. Duizend andere voorbeelden van eene talrijke voortteeling zouden wij kunnen aanvoeren, die, hoewel aan het vermelde niet gelijk, de vermenigvuldiging van een Dierengeslacht met eene snelheid doen voortgaan, welke alle berekening verre voorbij loopt. - De

{==335==} {>>pagina-aanduiding<<}
voordeelen van zulk eene schikking zijn duidelijk deeze twee; vooreerst, dat dezelve strekt om steeds de wereld met die schepzelsoorten bevolkt te houden; terwijl, ten anderen, zulks te wege brengt, dat de evenredigheid tusschen de onderscheidene soorten van Dieren onderscheiden gewijzigd wordt, naar gelange verschillende oogmerken zulks eischen, of naar maate onderscheide omstandigheden vóór die vermenigvuldiging plaats voor dezelve inruimen en voedzel opleveren. Overal, waar deeze groote vrugtbaarheid eene ruimte vindt om de soorten te ontvangen, daar werkt dezelve met volle kragt, daar vermenigvuldigt het aantal en vult de ledigheid aan.
Deeze zelfde overmaate van vrugtbaarheid, schoon van groot nut en aanbelang, gaat de gewoone vatbaarheid der Natuure, om die afkomst te ontvangen, of zichzelve te onderhouden, te boven. Alle overtolligheid veronderstelt verdelging, of moet zichzelve verwoesten. Misschien is 'er geene soort van Landdieren, welke de Aarde, als 't ware, niet zou overweldigen, wanneer zij in volle vrijheid mogt vermenigvuldigen, - of van Visch, die den Oceaan niet zou vervullen; of ten minsten zou, indien eene enkele soort overgelaaten wierd aan derzelver natuurlijken aanwas, zonder gestoord of bedwongen te worden, het voedzel van andere soorten, door derzelver onderhoud, worden uitgeput. Het is, overzulks, noodzaaklijk, dat de uitwerkzels van zulke talrijke vermogens ter voortteelinge, op de eene of andere wijze, gekortwiekt worden.
En 't geen verder uitwijst, dat het stelzel van onderlinge verdelging, in het Dierengeslacht, eene uitdruklijke betrekking behoudt tot het stelzel van vrugtbaarheid, dat het inderdaad een gedeelte maakt van het zelfde vergoedend stelzel, bestaat hierin, dat, bij elke Dierensoort, de vrugtbaarheid eene evenredigheid hebbe tot de kleinheid van het Dier, tot de zwakheid, tot de kortheid van den natuurlijken eindpaal des leevens, tot de gevaaren en de menigte van vijanden, welke hun omringen. Een Olijphant brengt slegts één jong ter wereld; een Kapèl legt zeshonderd eitjes. Roofvogels hebben zeldzaam meer dan twee eijeren; het Musschenen Eenden-geslacht broedt dikwijls een twaalftal. In de Rivieren ontmoet men duizend nuttige Visschen tegen één verslindenden; in de Zee een millioen Haaringen te-
{==336==} {>>pagina-aanduiding<<}
gen één enkelen Haai. Vergoeding grijpt allerwegen stand. Verdeedigloosheid en vernieling worden door vrugtbaarheid vergoed.
Dit alles wel te overweegen, is van aangelegenheid; naardemaal dit elkander verslinden der Dieren het voornaamste, indien niet het éénigste voorbeeld is, in gods werken, van eene huishouding, met tekenen van doelwit gekenmerkt, omtrent welke het character van nuttigheid kan in twijfel getrokken worden. Het geval van vergiftige Dieren is van veel minder aanbelangs dan dit onderling vernielen, en mag in zeker voege aangemerkt worden als daarin opgeslooten.




Eenige bijzonderheden, Constantinopole betreffende.

(Ontleend uit william wittmann's Travels in Turkey &c. en bigland's Letters on History.)

Constantinopole, met de Voorsteden, waarvan zommige zo groot zijn, dat verscheide Schrijvers dezelve als onderscheiden Steden beschouwd hebben, is van eene verbaazend groote uitgestrektheid. De Stad heeft de gedaante van een ongelijkbeenigen driehoek. De eene zijde is gekeerd na de Zee van Marmora; de andere vormt den ingang van de Haven, en de derde is na het Land gekeerd. Gebouwd zijnde op zeven heuvelen, op welker zijden de huizen staan, heeft de Stad, op een kleinen afstand, het voorkomen van een groot Amphitheater, zich uitstrekkende over een uitgebreid land. De Mosquees, of plaatzen tot den openbaaren eerdienst geschikt, waarvan een der voornaamste was de beroemde Christen-kerk van St. Sophia, welken naam dezelve nog behoudt, zijn talrijk, en verscheide derzelven zeer groot. Klokken hebben zij niet, maar elk een of meer Minarets, waarop de Mucrons, of Roepers, zich bevinden, om het volk ten Gebede-uure op te roepen. Deeze Minarets hebben eene sterke gelijkvormigheid, in derzelver gedaante, met een kandelaar, met een domper daar boven op.
Niets kan grootscher of schilderagtig-schooner weezen, dan het uitwendig voorkomen van Constantinopole en den omtrek. Van binnen prijst de Stad zich veel

{==337==} {>>pagina-aanduiding<<}
minder aan; de huizen zijn doorgaans slegt gebouwd en de straaten zeer naauw.
Het Seraglio, of het Paleis van den Grooten Heer, beslaat de plaats, waar de oude Stad Byzantium voorheen stondt, aan het einde van den hoek, gevormd door de Zee van Marmora en den Bosphorus. Dit is verreweg het schoonste gedeelte van Constantinopole: het ver uitsteekend land, waarop het staat, is bedekt met bosschen van Cypresboomen, 't welk eene heerlijke uitwerking baart bij de prachtige gebouwen, waaruit het Paleis is zamengesteld.
Aan de overzijde van de Haven zijn de Steden, of, eigenlijk gesproken, de Voorsteden, Galata, Pera en Tophana gelegen; en aan den Asiatischen kant, tegen over de punt van het Seraglio, ziet men de Stad of Voorstad van Scutari. Ter oorzaake van de schuinsche afhelling der heuvelen, waarop zij gebouwd zijn, maaken deeze Voorsteden een schoon en romanesk voorkomen; de huizen schijnen in rijen boven elkander gebouwd. Dan, meest zamengesteld zijnde van hout, 't welk ras scheurt en bederft door de groote hitte der zonne, vermindert de grootsche vertooning van verre zeer, als men nabij komt. Tusschen de huizen staan Cypresboomen, verheffende derzelver grootsche kruinen, en brengen veel toe tot de heerlijkheid der vertooninge in 't algemeen. De Kerkhoven zijn desgelijks met deeze boomen digt beplant, en vermeerderen het schilderagtig schoone. Met één woord, het vertoon van Constantinopole van buiten, en van de ommestreeken dier Stad, is teffens grootsch en bevallig; en met dit gezigt moet de Reiziger zich vergenoegen, naardemaal hij, bij een nader bezien, weinig zal aantreffen om zijne nieuwsgierigheid te voldoen, of zijne verwondering gaande te maaken.
De Bosphorus, een schoon Kanaal of naauwe Zee, een en eene halve mijl wijd en omtrent twintig mijlen lang, vormt de gemeenschap tusschen den Euxinus, of de Zwarte Zee, en de Zee van Marmora, de oude Propontis. In de vorming van derzelver oevers, die hoog zijn, en bezoomd met eene uitgezogte verscheidenheid van boomen en laagere gewassen, heeft de Natuur, om zo te spreeken, zeer kwistig geweest. Verscheide Dorpen paalen 'er aan; en aan den zeekant heeft de Groote Heer, de Vizier, de Capitein Pacha, en andere aanzienlijke Hof bedienden, fraaije Kiosques, of Lusthuizen. Langs

{==338==} {>>pagina-aanduiding<<}
de geheele uitgestrektheid van het Kanaal heerscht de hoogste maate van bebouwing; de oevers zijn bedekt met wijngaarden, tuinen en boomgaarden, die de grootste verscheidenheid van de schoonste vrugten leveren. - Hadden de Turken een smaak, eenigzins geëvenredigd aan de voordeelen, welke deeze ligging aanbiedt, en leefden zij onder een zagter bestuur, de oevers van den Bosphorus zouden een der schoonste plaatzen van den geheelen aardbodem zijn. Thans verliezen zij alle de schoonheden in het verschiet, door de veelvuldige uitstekken. De Dorpen zijn digt aan den zeekant gebouwd, met uitstekken of landingsplaatzen over het water heen. Daar verzamelen de inwoonders, blijven 'er eenige uuren bij den anderen, rooken hunne pijp, en genieten de koele lugt.
Ik vond mijne reeds gemaakte aanmerking bevestigd, zo ras ik ter Stad inkwam; ik vernam, dat de straaten van Constantinopole, geene uitgezonderd, naauw, slegt onderhouden en morssig zijn. Meest alle huizen hebben de vensters na de straaten, en deeze bereiken bijkans die hunner overbuuren: deeze aanleg belemmert grootlijks de vrije doorspeeling van den wind door de straaten. De huizen zijn jammerlijk gedekt: de daken bestaan uit roode pannen, los opgelegd, zonder eenig houwvast; nu en dan liggen 'er losse steenen op; een kat, 'er over heen loopende, kan het dak in wanorde brengen: men begrijpt hoe het in die huizen gesteld moet weezen bij regenagtig en slegt weer. Het uitwendig voorkomen der huizen is tevens log en ongevallig: alle cieraad is voor binnen bewaard.
Met deeze Beschrijving van wittmann stemt zeer overeen die van bigland, de Stad Constantinopole uit een meer bepaald oogpunt en vergelijkenderwijze met eenige andere Steden beschouwende. - Indien wij niet alleen de Aardrijkskundige gesteldheid, maar ook de plaatslijke ligging van Constantinopole in overweeging neemen, met de schoone en schilderagtige schikking van land en water, die de ommestreeken vormen, zullen wij ras overtuigd worden van de verkiesbaarheid dier ligging en den voorrang, welken dezelve in vergelijking met Rome verdient. Beide de Steden zijn in eene gemaatigde lugtstreek gelegen, Rome op 41o. 50′ N.B. Constantinopole op 41o. 10′ N.B. Constantinopole is gebouwd op een hoogen grond, bestaande uit zagt-opgaande berg-
{==339==} {>>pagina-aanduiding<<}
toppen, die als terrassen boven elkander uitsteeken, zonder eenige van die diepe valeien, welke de zeven bergen, op welken Rome ligt, vaneen scheiden, en die, te gader met de moerassen nabij den Tyber, de lugt ongezond maaken. Constantinopole is in eene driehoekige gedaante aangelegd, en vult den driehoek, gevormd door de Haven, den Bosphorus en de Propontis, of de Zee van Marmora. De Haven, aan de noordzijde van de Stad, is veilig en ruim, zijnde vijfhonderd roeden wijd aan den ingang van den Bosphorus, en loopt zeven mijlen landwaards in. Van den Pontus Euxinus tot de punt van het Seraglio haalt de geheele lengte omtrent agttien mijlen, en de doorgaande breedte is omtrent een en eene halve mijl, doch op zommige plaatzen wat breeder, op andere naauwer, met verscheide schoone bogten.
De Propontis na Constantinopole opzeilende, bekooren de betoverendste gezigten het oog des aanschouwers, die, uit elk gedeelte van die Zee, de hooge landen van Thracie of Bythinie ziet, en nooit den Berg Olympus uit het oog verliest, tot in 't einde de Stad zelve, uit den oever als oprijzende, zijn gezigt trekt en de heerlijkste vertooning maakt.
Constantinopole kan, door zijne ligging, den Handel van de groote Rijken in het Noorden in zijne magt krijgen, door middel van den Pontus Euxinus en de Rivieren de Don en Dnieper, die 'er zich in ontlasten. Door de Straat van den Hellespont, welke de gemeenschap vormt tusschen de Propontis en de Middellandsche Zee, even als de Bosphorus den doortocht opent van den Pontus Euxinus tot de Propontis, is Constantinopole even goed gelegen voor den Handel op het Noorden en het Westen; en wanneer Egypte onder het beheer dier Stad staat, is de ligging allervoordeeligst voor den Handel op Indie en de Oostlijke kusten van Africa. In 't kort, de Aardrijksbeschrijvers melden ons, in 't algemeen, dat Constantinopole de verkieslijkste ligging voor den Koophandel oplevert, welke ergens kan gevonden worden; en, wanneer wij op de Kaart zien, schijnt de ligging dit gevoelen te bekragtigen.
Het is nogthans mogelijk, dat wij misleid worden door onnaauwkeurige beschrijvingen en eene algemeene beschouwing. Aardrijksbeschrijvers, zo wel als Geschiedboekers, zijn niet altoos naauwkeurig, en het overslaan van eene enkele omstandigheid zal zomtijds

{==340==} {>>pagina-aanduiding<<}
veel in de gansche beschrijving veranderen, even gelijk het gemis of de misvorming van één enkel voorwerp daadlijk het voorkomen eener landschaps-schilderij verandert. - De ligging van Constantinopole, uit het oogpunt des Koophandels beschouwd, heeft een groot gebrek, en is in dat opzigt veel minder dan Londen, Lissabon en verscheide andere Handelsteden. De lengte van den Hellespont is niet minder dan zestig mijlen, de doorgaande wijdte niet meer dan drie mijlen, en op veele plaatzen is dezelve naauwer. Door den Bosphorus, de Propontis en den Hellespont loopt een sterke stroom uit den Pontus Euxinus na den Griekschen Archipel, en een hevige Noorde-wind waait dikwijls, in deezen oord, geduurende eenige maanden, die, te gader met den sterken stroom in dezelfde richting indringende door een zo naauwe Straat, zomtijds Constantinopole, voor eenen langen tijd agtereen, bijkans ontoeganglijk maakt voor schepen, uit de Middellandsche Zee komende. De Steden, die aan den Oceaan liggen, of aan groote Rivieren, die 'er eene onmiddelijke gemeenschap mede hebben, genieten een groot voordeel boven die aan inlandsche Zeeën paalen, als die aan de Middellandsche Zee, aan den Euxinus, de Baltische Zee enz., of aan de Rivieren daarin vallende, liggen, de getijen hebbende, welke de aannadering en het inzeilen der schepen gemaklijk maaken, in gevalle van tegenwind of stilte; terwijl de andere, in dergelijke gevallen, dat voordeel niet genieten; en, indien een sterke wind in dezelfde richting als de stroom werkt, is deszelfs vermeerderd geweld zo groot, dat het bijkans onmogelijk is, daar tegen op te werken. Dit is het groot nadeel van Constantinopole, waar de sterke Noorde-winden, zo zeer
heerschende in deezen oord, en de geweldige stroom, altoos komende uit den Euxinus en de lange naauwe Straat van den Hellespont, te zamenwerken, om, op zekere tijden, die Stad te scheep bijkans ongenaakbaar te maaken.
Men moet nogthans bekennen, dat Constantinopole eene voor den Koophandel en Scheepvaard uitsteekende ligging heeft, schoon geenzins de beste, die ergens kan gevonden worden, gelijk men dikwerf beweerd heeft. De ligging dier Stad was ook de beste, welke constantyn kon uitkiezen voor zijne nieuwe Hoofdstad, als het beste punt, om de aanslagen der vijanden des Rijks af te weeren, en bijkans zonder wedergade, ten aanziene van de aangenaamheid en fraaiheid der ligging.





{==341==} {>>pagina-aanduiding<<}

Iets over de verhandeling van den hoogleeraar M. Siegenbeek over de welluidendheid der Nederduitsche taal.

(Vervolg van bl. 309.)

Met het tweede Hoofdstuk komt de Schrijver tot het derde of laatste soort van twijfelachtige gevallen, den invloed der welluidendheid betreffende, tot de letterinvoegingen namelijk; want ten aanzien der letterverplaatsingen welluidendheidshalve is 'er onder de taalkundigen geen geschil.
De letters nu, die in onze taal ter bevordering van welluidendheid in sommige woorden worden ingelascht, zijn voornamelijk deze drie: de d, de t, en de zachte e. Van de twee eerste wordt in dit, van de laatste in het volgende Hoofdstuk gesproken.
Met de d beginnende, neemt de Hoogleeraar in overweging die zelfstandige naamwoorden, op er uitgaande, alsmede die bijvoegelijke naamwoorden van den vergrootenden trap, welke den uitgang er aannemen achter eene lettergreep, met r, n of l eindigende, en bewijst (§ 1.) met zeer voldoende redenen, door eene menigte van voorbeelden uit de achtbaarste Schrijvers bevestigd, dat de inlassching van de d in die woorden, waar de uitgang er achter een r komt, gelijk in regeerder, hoorder, bestuurder, zwaarder enz., tot streeling van het gehoor en tot ondersteuning van de uitspraak ten stelligste gevorderd wordt; doch beweert op dezelfde gronden (§ 2.), dat zij overtollig is, waar de uitgang er op een l of n volgt, gelijk in speler, edeler, dunner, weldoener enz., waarvoor hij niet wil geschreven hebben speelder, edelder, dunder, weldoender enz.
Vervolgens tot de t overgaande (§ 2.), staaft hij met goede bewijzen de wettigheid der invoeging van die letter in gebeurtenis voor gebeurenis, maar verklaart zich tegen die inlassching in de woorden ordentlijk, namentlijk, gezamentlijk, opentlijk, wezentlijk, om mijnentwil, om uwentwil enz., waarvoor hij ordelijk, gezamenlijk, openlijk, wezenlijk, om mijnenwil, om uwenwil enz. wil geschreven hebben. Daar wij in dit laatste opzicht het met den Hoogleeraar geheel niet eens zijn, en dit punt wel het voornaamste is, waarin wij aanmerkelijk van hem verschillen, zullen wij de vrijheid nemen, de redenen, die hij bijbrengt, te wederleggen, en de gronden op te geven, waarop ons tegengesteld gevoelen rust.
Vooreerst dan merken wij aan, dat de Hoogleeraar in dezen het gezag volgt van den geleerden huydecoper, die in het IIde Deel zijner proeve van taal- en dichtkunde, bl. 349-352,

{==342==} {>>pagina-aanduiding<<}
tegen de inlassching der t in ordentlijk, opentlijk enz. zich ten sterkste verzet, en dat hij hoofdzakelijk dezelfde redenen bijbrengt, die door gemelden taalkundige t.a. pl. zijn bijgebragt. De redeneering van huydecoper nu is kortelijk deze: De invoeging van de t in ordentlijk heeft aanleiding gegeven tot de bedorven uitspraak van ord
{== afbeelding 	==} {>>afbeelding<<}
    
tělijk, en dus ten aanzien van het gemelde woord dien algemeenen en voortreffelijken regel van onze taal doen wankelen, volgens welken zij den klemtoon altoos laat vallen op het zakelijke deel des woords. Om soortgelijke verbasteringen voor te komen, en den gemelden uitmuntenden regel niet verder in gevaar te brengen, behoort men derhalve voortaan te schrijven ordelijk of ordenlijk, openlijk enz.
    Maar wie ziet niet de zwakheid en onbeduidendheid van deze redeneering? Met gelijk recht zou immers een Hoogduitsch taalgeleerde kunnen beweren, dat men voor lebendig voortaan moest schrijven lebenig of lebedig, wijl de schrijfwijs van lebendig aanleiding heeft gegeven tot de bedorven uitspraak van lebêndig, en dus ten aanzien van dat woord heeft doen wankelen die schoone eigenschap, die ook het Hoogduitsch bezit, om den klemtoon altoos te laten vallen op het zakelijke deel. - En, zoo alle woorden, waar niet de klemtoon op het zakelijke deel valt, door verandering van schrijfwijs, tot dien regel moesten worden terug gebragt, waar zou men dan toch blijven met de woorden, die de basterd-uitgangen hebben van eel, eeren enz.? Of moet men dan ook schrijven en lezen flūwěl voor fluw
{== afbeelding 	==} {>>afbeelding<<}
    
l, grāvěl voor grav
{== afbeelding 	==} {>>afbeelding<<}
    
l, brāvěren voor brav
{== afbeelding 	==} {>>afbeelding<<}
    
ren, lāvěren voor lavēren enz.? - Wie ziet niet de verkeerdheid van zulk eene gevolgtrekking?
    Ook rust het voorschrift van huydecoper, om ordenlijk, niet ordentlijk te schrijven, ten einde het verkeerdelijk plaatsen van den klemtoon te voorkomen, op deze onderstelling, dat de lettergreep van ent gewoonelijk hard en scherp, die van en daarentegen altoos zacht en kort is. En het een zoo wel, als het ander, is onwaar. Want de lettergreep van ent is meestal kort, gelijk in loochěnt, wapěnt, regěnt, opěnt, stevěnt, havěnt, teekeěnt enz., en die van en in tegendeel is zeer dikwijls hard en scherp, gelijk in kēnnen, gewēnnen, bēnde, zēnden enz. Zoodat het schrijven met of zonder t ten aanzien van het plaatsen van den klemtoon niets ter waereld afdoet, wijl men ordenlijk even zoo wel ord
{== afbeelding 	==} {>>afbeelding<<}
    
lijk, als ordentlijk ord
{== afbeelding 	==} {>>afbeelding<<}
    
tlijk zou kunnen uitspreken.
    Doch overwegen wij ook eens, of het gevaar, waarvoor huydecoper zoo beducht was, wel in der daad zoo groot is, als hij zich verbeeldde. Reeds voor meer dan twee Eeuwen was de verbasterde uitspraak van or
{== afbeelding 	==} {>>afbeelding<<}
    
ntělijk voor orděntlijk in zwang.

{==343==} {>>pagina-aanduiding<<}

Die onordēntělijck gaet dvvalen bij sijn vveten.
lezen wij ten minste reeds in het Constthoonende juweel, in 1607 te Zwol gedrukt, In de witte lavender van Amsterdam, uyt levender jonste. Spel van zinnen, 2 hand, 3 verschooning.
En echter is 'er tot heden toe nog geene tweede soortgelijke verbastering ontstaan; nog is 'er tot heden toe niemand, die immer in goeden ernst op
{== afbeelding 	==} {>>afbeelding<<}
    
tlijk zegt, of wez
{== afbeelding 	==} {>>afbeelding<<}
    
tlijk, of gezamentlijk, of iets dergelijks. De uitspraak van ord
{== afbeelding 	==} {>>afbeelding<<}
    
tělijk is zelfs integendeel reeds sedert lang tot de kinderkamer verbannen, zoodat geen net spreker of schrijver zich daarvan immer bedient in eene openbare redevoering of bij geschrifte.
En wil men nog sterker overtuigd zijn van de krachteloosheid der redenen, door huydecoper bijgebragt, zoo zie men slechts even de plaatsen uit de oude Schrijvers in, die door hem zijn aangehaald, om zijne stelling te bevestigen.
Niet een enkele plaats brengt hij bij, die de schrijfwijs van ordenlijk, openlijk, wezenlijk enz., welke hij wil invoeren, bekrachtigt.
't Is waar, één voorbeeld voert hij aan van opelik, en drie van ordelijck, die echter niets afdoen, om de wettigheid der schrijfwijs van openlijk of ordenlijk te staven, en die daarenboven ontleend zijn uit Schrijvers van een tijd, toen men nog een veel sneller uitspraak bezigde, die met de onze niet meer overeenkomt. Want opelik en eigelik, gelijk men toen sprak en schreef, zal toch niemand met onze uitspraak overeenkomstig achten. Zeven plaatsen daarentegen uit de achtbaarste Schrijvers, als hooft, brandt enz., brengt hij zelve bij, waar o
{== afbeelding 	==} {>>afbeelding<<}
    
děntlijk gelezen wordt; en de geleerde aanteekenaar van lelijveld heeft 'er nog vier van denzelfden stempel uit vondel bijgevoegd (*).
De aanmerkingen van huydecoper t.a. pl. derhalve, wel verre van de onwettigheid der invoeging van de t in de gemelde woorden te bevestigen, strekken veeleer, om de wettigheid dier inlassching te bewijzen, of althans waarschijnelijk te maken.
Op deze gronden ondertusschen is het, dat de spelling van openlijk, eigenlijk enz. door huydecoper is ingevoerd, op wiens gezag dezelve eerst door wagenaar en stijl, vervol-
{==344==} {>>pagina-aanduiding<<}
gens door eenige andere taalkundigen, en nu ook door onzen Schrijver is overgenomen. Dan huydecoper zelve, de man, die deze nieuwigheid uitvond, was aan de leer, die hij verkondigde, zeer ongetrouw. Hij zelf schreef ordentlijk in zijne onberijmde vertaling der hekeldichten van Horatius, bl. 84, en volgde bestendig de spelling van weezendlijk (*), niet alleen in het bovengenoemde vroeger uitgegeven Werk, (zie onder anderen de opdragt, bl. XXVII. XXX. XXXIV en XLIII.) maar ook in zijne Proeve van taal- en dichtkunde, (zie bij v. IIde D. bl. 108. 140. 254 en 260.) en ook bij wagenaar, die anders de voorschriften van huydecoper zoo getrouwelijk opvolgt, vonden wij wezentlijk, Vaderl. Hist. Iste D. bl. 185.
Doch onderzoeken wij de zaak zelve nu eens onpartijdig volgens den regel, door den Schrijver in het begin van deze Afdeeling opgegeven, en sporen wij eens na, welke spelling het beschaafde spraak- en schrijfgebruik en de regelmaat der taal wel het meest aanprijzen.
Dat het algemeen spraakgebruik der beschaafde waereld voor de spelling pleit van opentlijk, eigentlijk enz., zal niemand, gelooven wij, ontkennen, die aan de les van Vader vondel gedachtig is, dat men namelijk ‘niet al te naauwgezet noch te nieuwelijk Duitsch moet spreken, maar zulks, dat de tong hare eigenschap niet verlieze, waarvan de hervormers onzer spraak niet geheel vrij zijn (†).’ Wij hebben ten minste meermalen opgemerkt, dat dezulken, die de spelling van openlijk, eigenlijk enz. aangenomen hadden, en zich bevlijtigden, om dezelve ook in 't spreken uit te drukken, zoodra zij eenigermate met ijver van de gemelde woorden zich bedienden, aanstonds, hunnes ondanks, de t zeer duidelijk lieten hooren, waardoor zij ons overtuigden, dat de invoeging dier letter daar ter plaats op de natuur van onze uitspraak gegrond is, gelijk wij zoo aanstonds zullen aantoonen.
Doch het beschaafde spraakgebruik, wij bekennen het, kan niet anders op een overtuigende wijs blijken, dan uit het schrijfgebruik van de meeste en beste Schrijvers.
Dat nu de meeste en beste Schrijvers vóór den tijd van huydecoper, want de lateren kunnen hier in geene aanmerking komen, opentlijk, eigentlijk enz. geschreven hebben, zal overvloedig, zoo wij meenen, blijken uit het navolgend lijstje, 't welk wij, zoo wij de moeite niet noodeloos keurden, nog zeer aanmerkelijk zouden kunnen uitbreiden.

{==345==} {>>pagina-aanduiding<<}


Opentlijk.	Vondel, Voorrede voor den Palawedes, Iste druk. bl. 5.
	De decker, Rijmoeffeningen, Iste D. bl. 25. 38.
	Vollenhove, Poëzij, bl. 507 in de noot.
	Hooft, N.H. IIde D. bl. 1189. Tacitus, bl. 411 onderaan. Brieven, bl. 79. Vertalingen uit Tacitus, bl. 69. 72.
	Heemskerk, Bat. Arc. bl. 157. 222. 245. 250. noot a. 265. 278. 643. 646.
	Antonides, Ystroom, bl. 92.
	Bijbelvertaling, Dan. III:8. Matth. VII:23. Joänn. VII:4. Hebr. VI:6.
	G. brandt, Hist. der Reformatie, Iste D. bl. 30. 31. 255. 274. 303.
	Kiliaan op 't woord.
Eigentlijk.	Hooft, N.H. IIde D. bl. 1028. 1034. 1241. Brieven, bl. 18.
	Vondel, Opdragt van Virgilius in onrijm, bl. 3. Voorrede voor den Palamedes, bl. 5. Bespiegelingen van Godt en Godtsdienst, bl. 47 en 48.
	Coornhert, Vertaling van Boëthius, bl. 42. van de afzonderlijke uitgaaf in klein 8vo. en Iste D. zijner Werken in fol. bl. 525 vers.
	Poot, Berecht aan den Lezer, Iste D. bl. VIII en XXV van de 8vo. druk.
	De decker, Rijmoeffeningen, Iste D. bl. 72. 152. 348.
	Heemskerk, B.A. bl. 26. 85. 147. 536.
	Vollenhove, Poëzij, bl. 574 in de noot.
	Vlaming, Gesch. van den huize van Arragon, bl. 211.
	Kiliaan op 't woord.
Oneigentlijk.	Heemskerk, B.A. bl. 636.
Wezentlijk.	Vondel, Bespiegel. bl. 29. reg. 7. bl. 151. reg. 27.
	G. brandt, Voorrede voor Hooft's Tacitus, bl. 5 onderaan.
	Heemskerk, B.A. bl. 175.
	Rotgans, Poëzij, bl. 46.
Volkomentlijk.	Hooft, Tacitus, bl. 351 onderaan.
	Heemskerk, B.A. bl. 19. 43. 60.
	Smits, Nagelaten Gedichten, bl. 26.
	Westerbaan, Gedichten, IIde D. bl. 168. Constthoonend juweel, de roo roosen van Schiedam, aansiet de joncheijt, spel van zinnen, bl. 12 en 31.
	Brandt, Hist. der Reform. Iste D. bl. 277. IIIde D. bl. 940.
	Huygens, Korenbloemen, Iste D. bl. 380.


{==346==} {>>pagina-aanduiding<<}


Ordentlijk.	Constthoonend juweel, de Corenaren van Catwijck, liefde moet blijcken, spel van zinnen, bl. 19.
	Bijbelvertaling, Job XIII:18. XXIII:4. XXXVII:19. Ps. L:21. Jez. XLIV:7. Ezech. XL:43.
Onordentlijk.	Kiliaan op 't woord.
Goedertierentlijk.	G. brandt, Leven van de Ruiter, bl. 381.
Gezamentlijk.	Vlaming, Arcadia van Sannazarius, bl. 49, 53.
	Vondel, breeder inhoudt van Elektra, achter 't stuk, bl. 55.
	Huygens, Korenbloemen, Iste D. bl. 425.
	De decker, IIde D. bl. 255.
	Westerbaan, Gedichten, IIIde D. Voorrede, bl. 3.
	G. brandt, Hist. der Reformatie, Iste D. bl. 252.
	Bijbelvertaling, Marc. IX:25. Joänn. XVIII:12. Hand. III:13. V:16. XVI:22. XXV:17. Philipp. I:27.
	Kiliaan op 't woord, die ook samentlick heeft.
Verscheidentlijk.	Vondel, Bespieg. bl. 40. reg. 7.
Onderscheidentlijk.	Bijbelvertaling, Ps. XLVIII:14.
Bescheidentlijk.	Poot, Berecht aan den Lezer, Iste D. bl. LI.
	Bijbelvertaling, Jezaïas XXXII:4.
	Moonen, Herderszangen, bl. 48.
	Hoogstraten, Poëzij, bl. 367.
	Huygens, Korenbloemen, Iste D. bl. 434.
Effentlijk.	Kiliaan op 't woord.
Verbolgentlijk.	Dezelfde.
Verborgentlijk.	Dezelfde.
Verholentlijk.	Dezelfde.
Vernepentlijk.	Dezelfde.

Wij weten wel, dat sommigen der opgenoemde Schrijvers, ten dezen aanzien, niet altijd volkomen aan zich zelve gelijk zijn; doch ‘dit bewijst’ (gelijk de Schrijver in een gelijk geval, bl. 72, zeer juist aanmerkt) ‘dit bewijst alleen, dat zij over dit stuk niet opzettelijk hadden nagedacht, maar enkel door een donker gevoel van welluidendheid geleid werden, 't welk uit zijnen aard niet altijd even sterk kon spreken, en kan derhalve geenszins ter ondermijning van den grond onzer stelling worden aangevoerd, vooral, daar zich tegen één voorbeeld van weglating honderd andere van invoeging opdoen.’ Zoo veel ten minste blijkt uit het bovenstaande hjstje, dat de doorgaande schrijfwijs der beste Schrijvers vóór huydecoper's tijd zeer stellig de inlassching der t als wettig aanprijst. Ook ziet men uit dat lijstje tevens, dat deze invoeging, wel verre van eene onregelma-
{==347==} {>>pagina-aanduiding<<}
tigheid te zijn, integendeel zeer regelmatiglijk geschiedt, en in alle die woorden plaats heeft, waar de uitgang lijk aan een bijvoegelijk naamwoord gevoegd wordt, 't welk met den onzakelijken uitgang en eindigt.
Dit is derhalve een regel van de taal, dien wij niet zoo willekeurig kunnen afschaffen; een regel, die ook het scherpziend oog van den oplettenden ten kate niet schijnt ontvlucht te zijn, daar hij denzelven in zijne spelling bestendig heeft in acht genomen, even gelijk een verwer, en alle andere taalkundigen van dien ouden echten stempel.
En naar den grond van dezen regel behoeven wij niet lang te zoeken. Dezelve is gelegen in den aard der op elkander volgende klanken en de natuur van onze uitspraak. De uitgang lijk, namelijk, is kort, en wordt zoo zacht uitgesproken, dat dezelve ten naaste bij het geluid heeft van lik. Wanneer nu deze uitgang gevoegd wordt achter den korten onzakelijken uitgang en, zoo heeft men twee korte lettergrepen achter elkander, die dus met eene meer dan gewone snelheid moeten worden uitgesproken. Dan zulk eene snelle uitspraak laat hier de n, die voor de l komende zeer stram van de tong wil, en deze letter niet voortdrijven, noch overrollen kan, niet toe.
Ook wil in 't algemeen de n, in de onzakelijke uitgangen achter de zachte e komende, wanneer zij niet door een klinker ondervangen wordt, niet gemakkelijk vloeijen; waarom wij Hollanders, die op rolling en liefelijke vloeijing van klank zoo zeer gezet zijn, dezelve in dergelijke gevallen bij 't uitspreken gemeenelijk achterlaten, gelijk in geven, mijmeren enz. (*) waarvoor wij eigentlijk zeggen geve, mijmere, enz.
    Is het nu, gelijk de oordeelkundige ten kate aanmerkt (†), ‘de gemeenste regel en grondslag van de Euphonie, den moeijelijken tongesprong te verbuigen naar 't gemak van de uitspraak, als waaruit van zelfs welluidendheid en rolling van klank volgt,’ zoo behoort men ter wegneming van den vermelden ongemakkelijken tongesprong in de woorden, waarvan wij handelen, één van beiden te doen, de n geheel weg te laten, of een andere letter tusschen de n en de l in te lasschen, die den overgang gemakkelijker maakt, of althans een bevalliger en helderder afstooting te weeg brengt; dat is, men behoort te schrijven opelijk, eigelijk enz. of opentlijk, eigentlijk enz. De eerste schrijfwijs volgden de Schrijvers van de 14de en 15de Eeuw; doch dezelve verschilt al te veel van onze tegenwoordige uitspraak, om ons thans nog te voldoen (‡); weshalve wij verpligt zijn, om de laatste te kie-
{==348==} {>>pagina-aanduiding<<}
zen, en de spelling te volgen van opentlijk, eigentlijk enz. (*), gelijk de Duitschers ook gewoon zijn, die bestendig zeggen en schrijven offentlich, eigentlich, wesentlich, ordentlich enz.
Voor onderscheidentlijk, bescheidentlijk, verscheidentlijk, goedertierentlijk, schrijven wij nogtans liever onderscheidelijk, bescheidelijk, verscheidelijk, goedertierelijk, eensdeels, om dat de n hier niet onmisbaar is, en men die woorden even zoo wel van onderscheid en goedertier, als van onderscheiden en goedertieren, kan asleiden, (gelijk ernstelijk van ernst, aandachtelijk van aandacht) en anderdeels, wijl deze spelling veel geschikter is voor die snellere uitspraak, die de langere woorden zoo zeer beminnen.
Van namelijk, waarvoor men, gelijk ieder weet, ook veelal namentlijk zegt en schrijft, hebben wij geene melding gemaakt, om dat de n in dat woord geheel overtollig is, en wij, na onderzoek, bevonden hebben, dat het grootste deel der beste Schrijvers vrij bestendig namelijk heeft geschreven.

(Het vervolg hierna.)





{==349==} {>>pagina-aanduiding<<}

Het panorama, verbeeldende de stad Londen, gemaald door den heere pierre Prevost, te Parijs, schilderkunstig beschouwd. Door A. Fokke Simonsz. te Amsterdam.


Gemeen verwonderen past op dit Wonder niet; 
De Kunstenaar behoort te zwijmen, als hij 't ziet. 

In dezen, tot ons oogmerk een weinig veranderden uit roep, met welken de krachtige Dichter constantijn huijgens onze Stad Amsterdam derzelver beschouwers doet aanspreeken, zouden wij, door een' onbeschrijfbaaren schok bij het bezichtigen van het thands hier ter Stede weder geopend Panorama getroffen, gaarne al dat gevoel beslooten hebben, 't welk wij, met geene mogelijkheid, in woorden kunnen uitdrukken; immers hoe meer wij de zo algemeene als bijzondere schoonheeden van dit Portentum van Schilderkunst met een naarvorschend oog betrachten, hoe meer het, als met eene zacht-verhevene stem, ons inwendig gehoor schijnt toe te sluisteren:

Wie schriklijkst van mij zwijgt, heeft allerbest gezegd. 

Maar en de Kunst, en het belang des voorwerps, dat dezelve ons hier voor oogen stelt, en onze bereids tot tweemaal toe aangewende poogingen, om de Kunststukken des Heeren prevost, aan elk, die dezelven beschouwt, eenigzins meer bijzonder in derzelver kunstwaarde te doen kennen, hebben ons ook nu weder overgehaald, om ten minsten te beproeven, in hoe verre wij onszelven in de uitdrukking van ons gevoel voldoen - in hoe verre wij dat zelfde gevoel, door de aanwijzing van eenige bijzondere, het ongeoeffend oog ontglippende schoonheeden, in dit met de Natuur zelve wedijverend Kunstgewrocht, konden doen opmerken.
Landgenooten, wie ge ook zijt, welker omstandigheeden u met de Kunsten in het algemeen niet bekend gemaakt hebben, en die, alleen door eene prijswaardige nieuwsgierigheid aangedreeven, deze eenvouwige Tent binnentreedt, ten einde aldaar eene afbeelding, nabootsing, tafereel of schilderij der Stad Londen, wier gelijk in uitgebreidheid in geheel Europa niet gevonden wordt, te bezichtigen; meer dan gij verwagt - veel meer dan gij u met mogelijkheid kunt voorstellen, wordt u hier vertoond; gij verwagt eene Afbeelding van Londen te zien, en de Kunst verschast u hier eene Geestverrukking, welke u op een' afstand van 66 Duitsche mijlen in één oogenblik ver-
{==350==} {>>pagina-aanduiding<<}
plaatst - gij ziet de geheele grenzenlooze Stad zelve voor u liggen.
De aandoening, welke dit Wonderverschijnsel terstond op het gezicht aller aanschouweren maakt, is onbeschrijslijk; zij is sterker dan die van den levendigsten droom, wijl 'er tevens de zeekere bewustheid mede verbonden is, dat wij waaken; dat wij te Amsterdam, in eene ronde Tent, op eene geringe hoogte geplaatst, en naauwlijks 16 voeten van dezen onmeetelijken afstand verwijderd zijn; dat die Gebouwen, die Brug, dat Water, die Lucht niet anders zijn dan een in 't rond gespannen regt afhangend Doek, dat met eenige verwen bedekt is; en dat het verste Gebergte aan den wegdeinzenden Horizon ons even na is, als het dak der Glasblazerij, nevens het welke onze standplaats gekozen is. Dit alles te samen bedwelmt het verstand, verwart het oordeel, en wij schrijven het verschijnsel terstond aan eene verkeerde oorzaak toe; denken niet meer aan de geheel ongelijksoortige denkbeelden van doek, penceel of verwen; maar houden ons enkel bezig met de bespiegeling van gebouwen, lucht, water en alle zulke voorwerpen, welke geene de minste gemeenschap hebben met het gene hier waarlijk ter beschouwinge voorhanden is. Ons oordeel wordt door de Kunst misleid, onze aandacht van de wezenlijk ons omringende voorwerpen afgerukt; of liever, de Kunst tovert tusschen het doek en het oog een verschijnsel, dat al wat zich achter hetzelve verbergt, niet alleen voor ons oog bedekt, maar geheel uit onze gedachten doet verdwijnen. - Wij misleiden elk oogenblik, dat wij in dit Panorama doorbrengen, onszelven in zo groot eene maate, dat het ons moeielijk, wat zegge ik, geheel onmogelijk wordt, ons de waare oorzaak dier begoocheling, naamlijk een rondgespannen en beschilderd doek, voor den geest te brengen. En even gelijk men in de Stad Londen zelve, op die zelfde standplaats geplaatst zijnde, moeite zoude hebben om zich op te dringen dat men zich in een Panorama bevond, wijl de Natuur zich daar geweldig tegen zoude verzetten;
even moeielijk kan men zich in dit Panorama, waar de Kunst alleen het gebied voert, en alle onze gewaarwordingen en gevoel in bedwang houdt, verbeelden, niet de Stad Londen zelve, maar een geverwden linnen wand te zien; wijl de Kunst hier even geweldig dwingt, het onwaare voor waar te houden, als de Natuur, in het eerste geval, zich tegen het voor waar houden van onwaarheid verzet. - De Kunst liegt en bedriegt dus hier in eene hooge maate, alhoewel zij met recht edel logenachtig (*) en eene eerlijke Bedriegster te noemen zij. - Neen! deze gedachte is valsch. Immers de Kunst belooft niet, dat ze den aanschouwer, in een oogen-
{==351==} {>>pagina-aanduiding<<}
blik tijds, op zo veele mijlen afstands bij het oorsprongsbeeld van dit verschijnsel voeren zal; maar zij belooft, het verschijnsel, dat elk mensch met zich in zijn verstand medevoert, getrouwelijk na te bootsen. Dit doet ze; en het is buiten heure schuld, dat wij het verschijnsel, even als bij de Anamorphosis, met deszelfs oorsprongsbeeld verwarren.
Gevoelt nu elk, die dit Tafereel het eerst voor oogen krijgt, de ongewoone aandoening, die de worsteling van natuur en kunst, waarheid en schijn, zeekerheid en twijffel in het menschelijk gemoed verwekt; de Kunstkenner - hij, die met geoeffende oogen den trap van getrouwheid van dit kunstverschijnsel aan het natuurlijk verschijnsel afmeet, en beide zelfs in het geringste punt met elkander vergelijkt (*), ontfangt, door de krachtige aandoeningen, waarmede de afweezige, doch in zijne verbeelding opgewekte Natuur, en de tegenwoordig zijnde Kunst, hem tevens in één tijdstip treffen, een' schok, die nabij aan bedwelming komt; en naar maate de Kunstkenner meer in de geheimen der natuur en der kunst geoeffend is, naar die maate zal die aandoening ook zo veel te sterker zijn.
Wat nu deze aandoening bij den Kunstkenner nog sterker maakt, dan bij den gewoonen aanschouwer, is voornaamlijk de in een oogenblik tevens op hem werkende indruk van het gelukkig gekozen standpunt, waardoor hem eenslags vier uitmuntend groote en te samen contrasteerende partijen in het oog vallen; naamlijk, regt van vooren, in het helderst licht, de prachtige St. Paulus-Kerk; ter rechter zijde de kloeke massa der muurwerken van de Glasblazerij, die zich geheel in de schaduw bevinden; het daar tegen overgestelde helder voorkomen van het breede hoekgebouw der Albion-Square; voords de helder verlichte, en tegen de, door de schaduw van eene onweerswolk, verduisterde Rivier sterk afsteekende, prachtige Brug; bij welk alles de onverbeeldlijk schoon behandelde lucht en het breede voorbijstroomende water van den Theems derzelver verrukkende aandoeningen voegen; door al hetwelk de Kunstkenner tevens en ten sterksten getroffen wordt.
Slaat zijn opmerkend en doordringend oog voords de bijzondere massas elk op zichzelve gade, dan houdt de onuitspreeklijk schoon behandelde lucht in de eerste plaats geheel zijne aandacht bezig, - de lucht, die in dit Tafereel de groote en eenige bron is, waaruit de verscheidene nuances en toonen, die het geheel Algezicht verlevendigen, ontleend zijn. De uit eene donderwolk, die een groot deel der lucht geheel verduistert, voortschietende bliksemstraal doet den Kunstkenner

{==352==} {>>pagina-aanduiding<<}
verbaasd staan over de stoutheid eener Kunst, die dit heerlijk Natuurverschijnsel onderneemen durst daar te stellen, en tevens de trapsgewijze onmerkbaar samensmeltende verminderingen des toons van eene allengs, van afstand tot afstand, ophelderende lucht, tot daar, waar ze geheel klaar begint te worden, zodanig onderneemt uit te drukken, dat een onafgebroken samenhang en eenheid, even als in de Natuur zelve, geene gaaping, geenen overgang, geenen sprong doet gewaarworden.
Gaat hij daarop na, het verschil van toon, dat dit verschijnsel, op het licht, dat de onderscheidene voorwerpen ontfangen, te weeg brengt; dan stijgt zijne verbaazing, bij het gevoel van het verschil der uitwerking van het valsch licht des bliksems, dat op de gebouwen, welke nog gedeeltelijk onder de wolkschaduw der voorbijdrijvende donderwolk gelegen zijn, valt, bij dat van die gebouwen, welke onder de meer opklaarende, en eindelijk onder de geheel heldere, lucht zich bevinden; en hij wordt door de groote afwisseling van lichten, welke, van den voorgrond tot den Horizon, naar den aart der voorwerpen en afstanden, onophoudelijk veranderen, onwederstaanbaar getroffen. Hier komt nog bij, de onophoudelijke verscheidenheid, breeking en bevallige mengeling van toon, welken de onderscheidene wolkschaduwen op de Gebouwen werpen, waardoor sommige geheel in schaduw, andere geheel verlicht, door verschillende weerkaatsingen van licht aangedaan worden; al hetwelk, echter, tot één geheel samenvereenigd, zijne ingespanne aandacht in onuitputtelijke bespiegelingen als bedelft.
Wendt hij van daar zijn oog op het water, dan doet deszelfs zachte kabbeling, te midden van den stroom; de meerdere rust langs den oever; de kleinere stroompjens, die, van afstand tot afstand, de kolking der Rivier op verschillende diepten voorstellen; de aanspoeling tegen de steenen zuilen van de sierlijke Brug; de spiegeling der voorwerpen op de oppervlakte; de doorspoeling en verscheiden toon onder de boogen; in één woord, al wat een stroomend water eigen is, hier het denkbeeld van verwen en doek, even alsof het niet bestond, ten eenemaal verdwijnen.
Van daar het oog op de hem omringende gebouwen slaande, rukt de waarheid der Natuur de opmerkzaamheid des Kunstkenners ook tot zich. Het heerlijk krachtig uitkomend muurwerk der Glasfabriek met derzelver colossaale schoorsteenpijpen verwekt een grootsch gevoel van het reusachtig-verhevene in zijnen geest; daar de bevallig verlichte trotsche Hoofdkerk een groot contrast van licht en bruin voor zijne aandacht brengt; terwijl het door een waterachtig zonlicht verhelderd gebouw der Albion-Square deze beide uitersten aaneen verbindt, en tot een oogverrukkend geheel doet samensmelten.

{==353==} {>>pagina-aanduiding<<}

Weidt het kunstoog langs den, door den rook van verre verwijderde Fabrieken benevelden, gezichteinder, en de allengs zich verliezende heldere vrolijke Gebergten, dan blijft het staaren op het in verscheidene punten verstandig waargenomen verschil van toonen in dit uitgebreid verschiet; en, daalt het af naar de meest nabij zijnde voorwerpen, dan vindt het nieuwe stof tot bewondering, in de geestige, en met den aart, zeden en gewoonten der Natie overeenkomstige stoffage, zo wel van onderscheidene groupen als enkele beeldjens, wier houding, uiterlijk aanzien, kleederdragt en werkzaamheeden terstond doen gewaarworden, dat men in eene der Steden van het Engelsche Rijk is overgebragt.
Voords is de uitdrukking van elk voorwerp in het bijzonder, Steen, Hout, Glas, Raamen, Stijlen, Lijsten, Menschen, Paarden, Wagens, Booten, Schuiten, Zeilen, alles tot een zo hoogen trap van waarheid opgevoerd, dat men, voor de thands aanmerkelijk verlaagde balustrade staande, en het oog in de rondte naar beneden, of op de Kaai, op de Brug, op de Rivier of op de binnenplaats der Glasblazerij werpende, zodanig een gevoel gewaar wordt, even alsof men van eene groote hoogte zeer diep en verre in 't ronde zage.
Eindelijk, al het bijzonder vermelde in eens samen overziende, gevoelt men, dat de Kunst hier in de nabootsing der Natuur heur eigen wezen zodanig juist getroffen en daargesteld hebbe, dat de beschouwer de Kunst en den Kunstenaar geheel uit het oog verliest, terwijl hij opgetogen meent te staaren op de wonderen der Natuur. Met eene geringe verandering, en eenigzins in een' anderen zin, besluit ik, derhalven, met de regels van horatius:

Proximos illi tamen occupavit 
Pictor honores (*). 


Nevens haar echter eischt de groote Schilder 
D'edelsten eertrap. 





Belangrijke bijzonderheden, raakende de Jooden te Livorno.

Aan de Jooden heeft de Stad Livorno den bloeienden staat, in welken zij zich bevindt, voor een groot gedeelte dank te wijten. Uit een onvoorzigtigen Godsdienstijver verdreeven de Spanjaards en Portugeezen uit hun midden deeze hardnekkige lieden, die door geenerlei middel tot het omhelzen van den Christelijken Godsdienst zich lieten dwingen. De

{==354==} {>>pagina-aanduiding<<}
verbannen Jooden voerden mot zich hunne schatten, hunne handelbetrekkingen en hunne werkzaamheid, om als ter belooninge te dienen voor de landen, alwaar zij herbergzaam zouden worden opgenomen. De Groothertogen van Toskanen, uit het Huis van de medicis, ontvingen hen met opene armen, en weezen hun eene verblijfplaats aan te Livorno, 't welk in zijne opkomst was, overtuigd dat deeze Vreemdelingen de beste hulpmiddelen bezaten, om den aanvangenden Koophandel der nieuwe Stad te doen bloeien. De vooruitziende staatkunde deezer Prinsen hadt de voordeelen naauwkeurig berekend, welke Livorno hun zou kunnen aanbrengen, indien zij daarvan het middelpunt des Koophandels van het Zuiden en den Levant konden maaken; het zelfde vooruitzigt hadt hun betoogd, dat die gelukkige gevolgen niet konden bereikt worden, dan door eene Natie, die met alle de waerelddeelen in betrekking stondt. Zij berekenden, dat de Jooden zodanige Kooplieden van hunnen Godsdienst ligtelijk in hunne belangen zouden trekken, die de kusten der Middellandsche Zee bewoonden; met dat gevolg, dat zij in Toskanen al den Koophandel zouden lokken, welken men, te gelijk met het Joodendom, uit Spanje en Portugal hadt verdreeven. De Groothertogen bedroogen zich in hunne berekeningen niet, zoo min als zedert de wijze Landbestuurders, die, uit dezelfde beweegredenen, de Fransche Hervormden gunstig bejegenden, die met hunne kunsten en nijverheid hun Vaderland verlieten.
De medicissen vergenoegden zich niet met het bloot verleenen van eene wijkplaats aan de gebannen Jooden; zij voegden 'er voorregten nevens, welke zij tot nog toe niet hadden genooten, en die hun heden ten dage in slegts zeer weinige Landen van Europa vergund worden. In zaaken, den Godsdienst betreffende, deedt die goedwilligheid zich even zeer bemerken. Wanneer een Jood den (Roomsch) Katholijken Godsdienst wil omhelzen, en hij, om onderrigt te bekomen, in het Klooster der Bekeerden wordt geplaatst, hebben alle Jooden en hunne Rabbijnen het regt, veertig dagen lang, hem zoo dikmaals als zij willen te gaan bezoeken, en alles in 't werk te stellen, om hem tot zijn eerste Geloof te doen terugkeeren. De Groothertog leopold hieldt zich getrouw aan deezen maatregel; niet alleen bevestigde hij de aloude voorregten, maar hij vermeerderde dezelve; en de Jooden bevinden zich daadelijk in zulk eenen toestand, dat de Regeering het niet zoude durven bestaan om hen te onderdrukken, zonder de Stad Livorno, de schoonste paerel aan de kroon van Toskanen, te bederven. Zoo vast hebben zij zich gevestigd, dat de meeste huizen binnen de Stad en de landerijen in den omtrek hun toebehooren, en de overige inwooners, die dezelve van hun huuren, voorzeker niet in staat zijn zouden om ze in te koopen.

{==355==} {>>pagina-aanduiding<<}

Zoo lang de Jooden aan hun Geloof even hardnekkig zullen verkleefd blijven, als zij tot heden toe geweest zijn, zullen hunne godsdienstige beginzels tegen de vermenging met de Christenen zich immer verzetten. Ingevolge daarvan heeft men allerwege, daar men hen heeft opgenomen, noodig gevonden, hun eene bijzondere wijk toe te wijzen; en op veele plaatzen is men van de barbaarsche gewoonte, om hen bij nacht op te sluiten, tot nog toe niet afgegaan. Ook wierdt hun te Livorno een gedeelte der Stad aangeweezen, bevattende nagenoeg de helst der binnenruimte, binnen de vestingwerken beslooten. Het gedeelte der Stad, welk zij beslaan, is in 't Zuiden, zeer vermaakelijk gelegen, en aan de bolwerken stootende, van welke men het uitzigt heeft op de Zee, en op eene schoone vlakte, tot aan Montenero strekkende. Hier woonen ook de Turken, die Livorno bezoeken, en door de Jooden in bescherming worden genomen. Doch de ruimte is te bekrompen geworden; en, zich in de breedte niet verder kunnende uitbreiden, zijn zij genoodzaakt geweest, in de hoogte de toevlugt te neemen: van hier dat de huizen gemeenlijk vijf of zes verdiepingen hoog zijn, waarin dikmaals huisgezinnen genoeg woonen om een Dorp te bevolken. Deeze opeengepaktheid van menschen in enge wooningen veroorzaakt in de Ghetto (het Joodenkwartier) te Livorno eene verregaande morzigheid, die bijkans alle de wooningen der Jooden kenmerkt, en het onbegrijpelijk maakt, hoe deeze Natie in weinig tijds zich vermenigvuldigt, 't en zij men op de gedagte valle, dat zij nog denzelfden zegen geniet, die voormaals in Egypte haar in getal gelijk stelde met het zand der zee.
In 't algemeen valt het in Italie moeilijk, juiste kundigheid te bezitten omtrent de bevolking der Steden. De onderscheidene berekeningen, welke men gemaakt heeft, om die van Livorno te bepaalen, strijden zodanig tegen elkander, dat ik, ondanks een verblijf van verscheiden jaaren en herhaalde naaspooringen, hieromtrent niets stellings zou durven opperen. Maar nog meer verschilt men omtrent het getal der Jooden, dan dat der overige bewooners van die Stad. Van den eenen kant vergrooten de Christenen derzelver getal; en de Jooden, welke men daarna vraagt, verminderen hetzelve; indien de eersten het 20 of 25,000 doen bedraagen, erkennen de laatsten niet meer dan 6 of 8,000. Doch de Christenen geeven aan de vreemdelingen de oplossing van deeze raadzelagtige tegenstrijdigheid, door dezelve toe te schrijven aan de staatkunde der Jooden, die eene naauwkeurige opgave van hun getal verbiedt. Maar voor zoo veel ik uit de beste getuigenissen, en uit hetgeen ik van de Joodsche Priesters zelve heb vernomen, met eenige zekerheid heb kunnen opmaaken, ben ik geregtigd, het getal van hun, die binnen Livorno woonen,

{==356==} {>>pagina-aanduiding<<}
op bij de 10,000 te stellen. Dat zeer aanzienlijk Genootschap maakt, door de voorregten, aan hetzelve toegestaan, eene soort van Gebied in een Gebied uit. De Jooden staan onder eenen Overheidspersoon, die uit hun midden wordt verkozen, en die zitting en stem in den Stadsraad heeft. De andere gezagvoerders en de regtbanken bezitten over hen geen regtsgebied, dan in de regtsgeschillen, tusschen hen en de Christenen ontstaande. Onder hen bezitten zij eenen afzonderlijken Regeeringsform, welken zij, ten tijde hunner opkomste, zich zelven gegeeven hebben, met toestemming van den Vorst, en naar hunnen stand berekend. Zie hier de hoofdtrekken dier Constitutie.
Zij hebben een altijdduurend Lichaam van Wethouderen, bestaande uit zestig leden, onder welke alle zes maanden Kandidaaten, ten getale van vier of zes, verkozen worden. Hunne naamen worden den Vorst aangeboden, die, in het eerste geval, uit dezelve, twee, en in het laatste drie verkiest, welke hij in den post van Massari (*) bevestigt. Zulke Massari zijn 'er altijd vijf; om de zes maanden treeden 'er twee of drie uit hunnen post, om plaats te maaken voor nieuwgekozenen. Wanneer 'er onder de zestigen eene plaats openvalt, doet dat Genootschap de aanvulling, door bij meerderheid van stemmen eene verkiezing te doen uit de voorwerpen, door de Massari hun aangeboden. De Rabbijnen kunnen daaronder behooren, niet in die hoedanigheid, maar enkel als burgers. Daarenboven hebben zij geene raadpleegende stem, dan in zaaken, den Godsdienst raakende, en het vonnis komt van de zijde der Massari. De magt van dit slag van Raad bepaalt zich niet tot het doen van uitspraak in de regtsgedingen, onder de Jooden ontstaande, maar dezelve oeffent ook lijfstraffen, of verbanning buiten het Kapitanaat van Livorno. Hij doet regtspraak volgens de Toskaansche Wetten, behalven in Godsdienstige gevallen, die door de Wetten van mozes zijn beslist. Van de leden deezes Genootschaps is de Sekretaris of Kancelier der Massari de eenige, die besolding trekt.
De gemeente bezit vrij aanzienlijke eigendommen (fondi nazionali), bestaande meestal in vaste goederen, door erfmaakingen aanmerkelijk vermeerderd. Ter gelegenheid van zekere plegtigheden worden 'er in de Sijnagoge vrijwillige toelagen geheven, die zomtijds over de honderd piasters opbrengen. Het leveren van vleesch wordt bij opbieding verpagt. Het voordeel, daar van komende, alsmede andere kleine belastingen, en de inkomsten der gemeente, stijven de kas der Natie, en helpen de algemeene uitgaven draagen. Uit deeze kas wordt

{==357==} {>>pagina-aanduiding<<}
de Sijnagoge onderhouden, en ontvangen hunne betaaling de Sekretaris der Massari, het hoofd der Rabbijnen en zijne helpers, alsmede de vijf leermeesters van de arme kinderen der Natie; ook betaalt men hieruit den openbaaren Arts, den Heelmeester en den Apotheker, door hunnen stand verpligt om voor de armen te zorgen. Nog dient deeze kas ter ondersteuninge van Zieken, Weduwen en Weezen: behoeftigen of zieklijken, ten getale van zeventig, tweemaal ter weeke een getuigschrift van den Geneesheer inleverende, ten blijk van hunne behoeften dienende, ontvangen elk eene toelage van twee pond vleesch. Op soortgelijk een getuigschrift van behoeftigheid wordt hun insgelijks een briefje gegeeven, waar op zij melk kunnen haalen en zich baaden; en in 't algemeen is men 'er op bedagt, om, volgens den geest des Mozaischen Godsdiensts, zoo veel goed te doen als mogelijk is.
De gemeente bestaat alleen uit Talmudisten; hunne eerdienst is de luisterrijkste, bij de Jooden in Europa bekend, en hunne Sijnagoge wordt voor de sraaiste gehouden. Dezelve heeft de gedaante van een langwerpig vierkant, aan drie zijden van eene rije pilaaren omringd, waarop de getraliede gallerijen rusten, voor de Vrouwen geschikt. De vierde kant wordt beslagen door eene soort van groote Kas, met een gordijn overdekt, waarin de Heilige Schristuure wordt bewaard. Tegenover deezen Tabernakel, omtrent het midden der Sijnagoge, verheft zich een groot gestoelte, waarop de Leeraar en de Zanger zich plaatzen. Bij wijze van versierzelen zijn de muuren met groote Hebreeuwsche Opschristen bedekt. Het bovenste gedeelte des Tempels en zelfs de benedenzijden worden door een groot getal zilveren lampen verlicht, die veel lichts verspreiden, en aan de Sijnagoge een zeer aangenaam aanzien geeven. De verscheidenheid van kleedij der Jooden, in deezen Tempel verzameld, maakt eene zeer fraaie vertooning; de Armeniërs, de Marokkaanen en de Oosterlingen maaken zich kennelijk door de schoonheid en de wijdte van hun gewaat en eene soort van tulband, en maaken een vrij zonderling kontrast uit met de overige Jooden, Portugeeschen en Italiaanschen, op het Europisch gekleed.
Om de veertien dagen wordt 'er in deeze Sijnagoge in 't Spaansch gepredikt; in eenige bijzondere Schoolen predikt men alle weeken. In 't algemeen bedienen zich de Livorneesche Jooden van het Spaansch, in het onderwijs van hunne kinderen en de uitlegging van den Bijbel; zelfs zijn verscheiden stukken van hunnen Kerkdienst in die taal gesteld. In bijkans alle huisgezinnen is die taal in doorgaand gebruik, en het gemeene volk spreekt dezelve, doch zeer verbasterd.
Onder verscheiden achtenswaardige hoedanigheden, om welke de Jooden te Livorno lof verdienen, zal ik met vermaak gewag maaken van de zorge, die zij voor de opvoeding en

{==358==} {>>pagina-aanduiding<<}
het onderwijs hunner kinderen draagen. Weldaadige inrigtingen zijn dienaangaande voor de armen gemaakt. Niets verzuimen gewoonlijk de vermogenden, om hunnen kinderen alles te laaten leeren, 't geen het verstand kan vormen; in de keuze van leermeesteren wordt op het verschil van Godsdienst niet gezien. Op de zedelijke opvoeding wordt insgelijks zeer naauw acht gegeeven, en men mag voor eene van haare schoonste vrugten houden de liesde en eensgezindheid, die in de huisgezinnen plaats grijpen. De gehoorzaamheid der kinderen omtrent hunne vaders en moeders kent geene paalen. Een jong meisje breekt, zonder daarover eenigzins te klaagen, de naauwste verbintenis met eenen jongeling af, om, op de begeerte haarer ouderen, haare hand aan eenen grijsaart te geeven. Hoewel deeze bevolene liefdebreuken zeer menigvuldig zijn, is, egter, de huwelijksongetrouwheid zeer zeldzaam: te bezwaarlijker wordt dezelve, daarenboven, door de groote menigte volks, in enge wooningen beslooten, en omdat zij niet kan begunstigd worden door de Cavalieri serventi, of Cicisbeo's; eene gewoonte, in Italie zeer algemeen, doch welke de Jooden nooit hebben aangenomen.
Een groot getal Jooden te Livorno legt zich op de Weetenschappen toe; en veelen heb ik 'er onder hen gekend, zelfs onder de aanzienlijkste Kooplieden, die geene andere uitspanning, dan de verstandelijke vermaaken, najaagden. De zulken, die zich met den Koophandel niet bemoeien, beoeffenen vooral de Genees- en Heelkunde; en veelen hebben het daarin zeer verre gebragt. Om Rabbijnen te worden, wordt in de Jooden een zeer geoeffend verstand vereischt; zij worden in bijzondere Stigtingen daartoe opgeleid, en kunnen niet dan door waare verdienste aanzien verwerven. Giacomo-nunas vais, thans Opper-Rabbijn te Livorno, is een man van zeer uitgebreide kunde en van veel aanziens.
Zijn Vader, nunas vais, voor ruim veertig jaaren overleeden, hadt zich met lof bekend gemaakt door eene menigte schriften, die nog met genoegen geleezen worden. De Rabbijn azulai, nog in leeven, is insgelijks bekend door verscheiden fraaie werken over den Godsdienst en de Zedekunde; en de groote Leeraar, de Rabbijn castelli, voor vijftien jaaren gestorven, is nog bij zijne landgenooten niet vergeeten, welke hij, door zijne voortreffelijke Leerredenen, zoo dikmaals onderweezen en gestigt heeft. Eene vrij aanzienlijke Drukkerij is bij aanhoudendheid werkzaam, om stigtelijke boeken, in de Hebreeuwsche taal, te leveren, die vervolgens door den Koophandel over de geheele Middellandsche Zee verspreid worden (*). Veele geleerde Jooden

{==359==} {>>pagina-aanduiding<<}
zenden uit Barbarije hunne schriften na Livorno, om aldaar gedrukt te worden; en de geleerde Joorden in deeze Stad worden eigenaartig door deezen geleerden handel aan 't werk gehouden.
De opvoeding, welke de Livorneesche Jooden ontvangen, hunne veelvuldige reizen, hunne verbintenissen met allerlei volken, en de rijkdommen, welke zij bezitten, hebben onder hen groote pracht doen ontstaan, welke zich van die der overige inwooners alleen door haare innerlijke kostbaarheid en luister onderscheidt.
De Maskeraden staan hun vrij in hun Ghetto, geduurende het Joodsche Karnaval, 't welk acht dagen duurt, en met hun jaar aanvangt. Alsdan geeven zij zeer vrolijke Balls, op welke zij hunne bekenden onder de Christenen nodigen, die 'er te liever verschijnen, omdat, volgens een aloud gebruik, waarvan ik de reden niet heb kunnen ontdekken, de Jooden en Joodinnen, gehuwden en ongehuwden, onder elkander alleen met hunne bloedverwanten mogen danzen, en zij, daarentegen, vrijheid hebben, in dit vermaak met de Christenen en vreemdelingen te deelen. Verscheiden Balls, door eenen der rijkste Jooden gegeeven, leverden mij het zeldzaam vertoon van meer dan vijftienhonderd menschen, uit alle oorden der waereld en uit alle natien bijeenverzameld, en eeniglijk op vermaak bedagt. Bij de zeshonderd Jooden bevonden 'er zich, in alle de meest onderscheidene kleedijen van hunne bijzondere landen; en ik stond verbaasd over de ontzettende menigte diamanten, waarmede zij versierd waren. Een zeer kundige Jood verzekerde mij, dat de diamanten, met welke eene Joodin van zestien jaaren, daar tegenwoordig, was opgeschikt, ten minste zestigduizend piasters waardig waren; en deeze was nog op verre niet de kostbaarst getooide. Ik geloof niet, dat men, zelfs aan het luisterrijkste Hof van Europa, op eenen enkelen avond, zoo veele edelgesteenten kan aanschouwen, als ik op dit Ball zag. Het zelfde geldt omtrent de feestdagen in de Casinos, alwaar het, voor het overige, eveneens als t'onzent toegaat. ‘Men spreekt 'er,’ zeide een Jood tot mij, ‘goed of kwaad van zijnen naasten, en de jonge lieden lonken 'er elkander toe.’
Alle de schatten van Livorno zijn in de handen der Jooden verzameld. Hunne onderscheidene betrekkingen, vooral met Barbarije, hebben hun handelwegen bezorgd, voor hun alleen genaakbaar. Bekend zijn de goederen, die zij derwaarts zenden; en deeze bestaan meestal uit voortbrengzels van de

{==360==} {>>pagina-aanduiding<<}
Noordsche Fabrieken. Van de koopwaaren, welke zij van daar terug ontvangen, zal ik slegts ééne noemen, te minder bekend, omdat zij alleen voor de Jooden dient; ik bedoel de Taledot (van 't enkelvoudige Taled), eene soort van lange stukken witte wollen stoffe, met blaauwe randen. Wanneer de Jooden, vooral afzonderlijk, bidden, bedekken zij daarmede gedeeltelijk hun hoofd, de schouders, en laaten ze over de handen en het voorste gedeelte des lichaams nederhangen. De meeste en fraatste Taledot worden te Tunis gemaakt, en van Livorno na het Noorden, inzonderheid na Polen, verzonden. Zij zijn van onderscheiden sijnheid, en kosten van drie tot twaalf piasters.
Blijkbaar is het, uit dit kort berigt, dat Livorno te regt het Paradijs der Jooden wordt genoemd; en het verdient te meer verwondering, dat zij, ten allen tijde, meer dan hunne Christen-medeburgers, op het voorstaan van nieuwigheden gesteld geweest zijn. 't Geen archenholz verhaalt van het verdrag, door de Livorneesche Jooden, met den vermaarden ali-bey geslooten, in de hoop van in Palestina te zullen wederkeeren, is, zoo als ik met zekerheid weet, niets meer dan eene valsche Anekdote; intusschen heeft zij althans haaren grond in de verwagtingen, welke de Livorneesche even min, als de overige Jooden, uit de gedagten gesteld hebben. Hunne ijverige deelneeming in de jongste Omwenteling in Toskanen heeft daarenboven aan deeze Anekdote eene zekere maate van waarschijnelijkheid kunnen bijzetten, bekwaam om elkëenen te misleiden, die niet genoegzaam onderrigt is omtrent deeze Jooden en hunne betrekkingen tot de Christenen te Livorno, de meesten van welke, jaloers op derzelver rijkdommen, hunne doodvijanden zijn.

De dichtkunst of het verzenmaaken afgezwoorden.

Zo weinig was de geest van kunstverdrukkende Geestdrijverij, in eenige streeken van Schotland, afgenomen, dat, nu slegts dertig jaaren geleden, wilson, de vernuftige Schrijver van een schoon Dichtstuk, Clyde geheeten, tot Schoolmeester te Greenock aangesteld zijnde, bij het aanvaarden van dien post, staatlijk en in geschrifte moest afzweeren, de godlooze en schadelijke kunst van verzenmaaken!

In No. V zijn twee zinstoorende fouten ingeslopen.
Meng. bl. 182. reg. 17. v.o moet aldus gelezen worden: ‘Hierdoor onderscheiden zig ook de beenderen en het vleesch, van het hoorn,’ enz. Meng. bl. 199 reg 6-8 leeze men: ‘Het Wijfje kan zich niet in de lugt opheffen, om het Mannetje te ontmoeten. De gevleugelde zwerver schuwt den grond.’


{==361==} {>>pagina-aanduiding<<}

Mengelwerk, tot fraaije letteren, konsten en weetenschappen, betrekkelijk.

Bedenkingen, over het vraagstuk, wie het gelukkigst moet gerekend worden, de man van verfijnd verstand, of de man van onaangekweekten smaak.

(Naar het Engelsch.)

Met deeze Vraag voor oogen, valt terstond zeer eigenaartig het bijbrengen eener algemeene aanmerkinge over de verdeeling des Geluks, zo als hetzelve vloeit door de onderscheidene kanaalen der Zamenleevinge, welke hier op nederkomt, dat de onpartijdige Natuur, met eene eenpaarige en niet onderscheidende hand, haare geluksgaven aan de Stervelingen uitgereikt hebbe. De hoeveelheid van het bezit schijnt geëvenredigd te zijn aan de vatbaarheid van den bezitter; en de maat van persoonlijk genot, hoe groot ook de vatbaarheid daarvoor moge weezen, schijnt in dezelfde evenredigheid te staan. Uitgebreide middelen van voldoening brengen met zich nieuwe en vermeerderde begeerten, gevolgd door nieuwe en overvloediger springende bronnen van teonvredenheid en teleurstelling. En daar het Geluk enkel bij vergelijking bestaat, zal het evenwigt van begeerte en de middelen van voldoening, 't zij in de laagste of hoogste kringen, even zeer het hoogste toppunt van geluk uitmaaken. De invloed van 't geen men Rang noemt, is, derhalven, waarschijnlijk, veel min aanleidelijk tot eenige verscheidenheid van persoonlijk geluk, dan de zedelijke of natuurlijke omstandigheden deezes leevens, en misschien dat verschil in de maate van beschaaving der zielsbekwaamheden, waarover wij meer bepaald moeten spreeken.
'Er doet zich eene niet geringe zwaarigheid op, om tot een voldoend antwoord op de voorgestelde Vraag te komen, ontstaande uit de moeilijkheid, om, op eene juiste wijze, de kragt van der menschen gewaarwordin-
{==362==} {>>pagina-aanduiding<<}
gen te bepaalen. De taal, deswegen gevoerd, is naauwlijks een toereikend middel, om des eene waare afbeelding te geeven; dewijl zommige menschen, bij alle gelegenheden, luid schreeuwen, en andere bedaard en stilzwijgend zijn; eenigen hellen zeer tot vergrooting over, anderen verminderen grootmoedig het lijden, 't geen zij draagen, en smaaken alle de bedaardheid der Wijsbegeerte.
Neemen wij onze toevlugt tot eene vergelijking van onze eigene gewaarwordingen, in dergelijke omstandigheden, wij beroepen ons dan op een bepaalden maatstaf, die, toegepast op anderen, van ons verschillende in de aankweeking en oorspronglijke wijziging van hun verstand en aandoeningen, ons ontwijfelbaar op een dwaalweg brengt.
In dit geval zullen wij, misschien, het naast komen aan een voldoend besluit, door het vergelijken van onze eigene gewaarwordingen, niet met die van andere menschen, in gelijksoortige omstandigheden, maar met zichzelven, op verschillende tijdperken van ons bestaan, en bij gevolge in onderscheidene trappen van aankweeking en versijning; wanneer wij daar nevens voegen een onderzoek, in hoe verre het besluit, uit die vergelijking opgemaakt, onderschraagd of verzwakt worde, uit het geen wij bij anderen waarneemen; toestaande, dat, 't geen wij daaruit afleiden, op zichzelve eenigzins onvolkomen is.
Van de eerste ontwikkelingen des Verstands, zijn de vermaaken der Verbeelding, of van Smaak, zeer aanmerklijke gedeelten in het zamenstel van ons Geluk. Muzijk en Tekenkunst, Liedjes en Vertellingen, geschikt naar onze vatbaarheid, bepaalen, met eenen veelvermogenden invloed, onze kindsche aandagt, en verwekken de sterkste aandoeningen van kinderlijk vermaak. Het Oordeel is alsdan nog niet gevormd, en de buitenspoorigste vlugt der verbeelding aan den eenen kant, en elke kleine woordspeeling aan de andere zijde, elke nieuwigheid, met één woord, welke binnen ons kindsch bereik komt, werkt, met volle kragt, op onze ziel, met geene kundigheden voorzien, en de aandoeningen, daardoor veroorzaakt, worden niet verdrukt of verminderd door de wegneemende hand van het meer gerijpte oordeel. - De Heer burke schijnt eene dergelijke overtuiging en smert gevoeld te hebben, ten opzigte van de meerdere voldoening, welke de onaangekweekte smaak

{==363==} {>>pagina-aanduiding<<}
der vroege jeugd geniet uit de werken der verbeelding, vergeleeken met die van rijper jaaren. - ‘In den morgenstond onzes leevens,’ zo drukt hij zich uit, ‘wanneer de zintuigen onafgesleeten en teder zijn, wanneer de geheele mensch in elk deel leeft, en de glans der nieuwigheid zich verspreidt op alle voorwerpen rondsom ons, hoe leevendig zijn op dien tijd onze aandoeningen; maar tevens hoe verkeerd en onnaauwkeurig oordeelen wij over alles! Ik wanhoop immer dezelfde maate van vermaak te zullen ontvangen uit de heerlijkste stukken van de grootste vernuften, welke ik op dien tijd smaakte uit stukjes, welke mijn oordeel tegenwoordig laf en smaakloos keurt (*).’
De Man van onaangekweekten Smaak blijft, geduurende zijn geheele leeven, bijkans in deezen gelukkigen staat der Kindschheid, ten opzigte van de voldoening, welke hij ontvangt uit werken van Verbeelding. Men neeme waar, het vermaak, 't welk in eene boerenhut heerscht, wanneer de Marskramer zijn omslag met elendige Prentverbeeldingen opent, waarin alles zo jammerlijk is afgebeeld. Indien de uitwendige aanduiding der gewaarwording het waare kenmerk zij van de inwendige aandoening, voelt de Kunstkenner, een der Schilderen Meesterstukken van raphaël ziende, geen zo sterke en onvermengde voldoening. Op dezelfde wijze geeft een Straatliedje aan het ongeoefend Verstand een vermaak, 't geen de wijze en kundige Man van Smaak niet erlangt uit de onsterflijke Werken van een shakespear en milton: de gewaarwordingen der eerstgemelden zijn, onder het leezen, eenpaarig aangenaam; die der laatstgenoemden zijn menigwerf onvermaaklijk, zelfs smertvol, op de ontdekking van misslagen in de meest aan volmaaktheid grenzende Werken.
Maar 'er is een ander bestanddeel in het uitmaaken des Geluks, van eene veel grooter aangelegenheid dan de geneugten van Smaak; ik bedoel de uitoefening van gezellige aandoeningen. Voor dezelve is de vordering in de leevenswijze, dat is in beschaafdheid, misschien niet veel gunstiger. 't Is waar, dat wij allengskens eene grootere maate van kieschheid verkrijgen en scherpheid

{==364==} {>>pagina-aanduiding<<}
van aandoening, en, overzulks, eene grootere geschiktheid, om deeze aan te wenden; maar wij ontvangen teffens eene scherpheid van oordeel, en wat ons voorkomt in de zamenleeving wordt, ingevolge hiervan, voorzigtig nagegaan en naauwkeurig afgewoogen. De openhartige en niets kwaads vermoedende vertrouwlijkheid der jeugd maakt plaats voor de omzigtige en agterdogtige berekeningen van een rijper oordeel. En, daar de verschillendheden van character algemeen en in 't oog loopende zijn, en de overeenkomsten hoogst zeldzaam, loopt deeze alles wikkende en afweegende naspeuring doorgaans meer uit op eene stijve beleefdheid en pligtpleeging, dan op eene hartlijke en vertrouwlijke vriendschap.
Nogthans, schoon dit, zo als het ons voorkomt, eene juiste opgave is van de omstandigheden, zo als de Maatschappij thans over 't algemeen gesteld is, moet men toestemmen, dat de denkbeeldige volmaaktheid van maatschappelijk geluk alleen moet gezogt worden bij gesteltenissen van die kiesche versijning, welke van zich verwijdert alle aannadering van die ruwere aandoeningen, welke in de wereld heerschen, en alleen leeft voor de zuivere gevoelens van waardigheid, welvoeglijkheid en deugd.
Maar, indien de vatbaarheid voor de hoogste maate van Geluk alleen den zodanigen toekomt, zal het dan blijken, als wij het Menschdom beschouwen, dat hetzelve deeze bezit? Of strekt zulks om de aangeduide aftrekking te billijken? Raadpleegen wij de ondervinding, hooren wij de uitgeboezemde klaagtoonen van Dichters, Dichteressen, van Zedeschrijvers over dit onderwerp, wij zullen ons om het antwoord op deeze vraagen niet verlegen vinden. Zij hebben, als 't ware, de kragt der woorden uitgeput, om de onheilen der fijngevoeligheid uit te drukken, en te toonen, dat het leed, op deeze wereld ondervonden, best geschilderd wordt door hun, die 't zelve op de treffendste wijze voelen. Buiten alle tegenspraak zijn de rampen en wederwaardigheden, die den sterveling op deeze wereld omringen, treffen en drukken, veelvuldig en groot; en de aandoenlijkheid, welke opgescherpt is, door de beschaaving, tot de spoedigste en sterkste gewaarwording, vindt men maar al te gereed om 'er op te blijven stilstaan, zelfs bij voorraad, door nadenken, wan-
{==365==} {>>pagina-aanduiding<<}
neer de afstand zomwijlen strekt om een vergrootenden nevel over alle soortgelijke voorwerpen te verspreiden.
Dit, zo wel als de gereedheid der menschen, om over de rampen, welke hun treffen, in 't breede te spreeken, schijnt zeer te dienen tot eene bewijsreden, om ons af te maanen van eene te groote verfijning onzes verstands en onzer aandoeningen, vermids derzelver aankweeking noodwendig dient, om die gereedheid teffens te doen aangroeijen, en bij veelen, uit dien hoofde, strekt, om eene voor geluksgenot vatbaare gesteldheid tegen te werken, zielsongerustheden en kwellingen te vergrooten, en hun in den staat te dompelen, dat zij de regels van poot op zich toepassen:

Men zou de rupzen in 't geboomt, 
De horsels, die met angels kwellen, 
Ja alles waar verdriet afkoomt 
Veel eer dan mijn beduchtheên tellen. 

Maar wij willen hartlijk hoopen, dat deeze sombere klaagers ons eer de taal van toevallige en door de verbeeldingskragt vergroote leevensongelegenheden hebben doen hooren, dan eene schilderij gegeeven van den weezenlijken en doorgaanden staat hunner zielen; daar wij zo zeer weeten, dat de schilderijen, door de Dichters opgehangen, dikwijls veel vergrootings ondergaan, en verre zijn van met den weezenlijken staat overeen te stemmen. - Wij willen desgelijks hoopen, dat, waar de afbeelding eene treffende overeenkomst heeft met hun daadlijk bestaan, de geaartheid en gesteltenis des klaagers mag aangemerkt worden als eene oorzaak van de uitgeboezemde jammertoonen en akelige beschrijvingen van den stand der dingen en het beloop der zaaken op deeze wereld, misschien ondersteund door bezwaarende omstandigheden, of onvoorziene slagen des tegenspoeds: want in deeze omstandigheden alleen kunnen wij begrijpen, dat de aankweeking des Verstands en de verfijning van Smaak tot ongeluk kan aanleidelijk weezen.
Want men hebbe te bedenken, dat dezelfde scherpheid van Oordeel en teergevoeligheid van Smaak, welke uit de meerdere Beschaaving hervoortkomt, noodwendig in zich bevat eene even vaardige en gereede bevatting en gevoel van vermaaklijke zo wel als van smert-
{==366==} {>>pagina-aanduiding<<}
lijke gewaarwordingen. Onverschilligheid voor het eene gaat met onverschilligheid voor het andere hand aan hand. Maar zeker de toestand der zodanigen is niet te benijden, wier bekwaamheden zo stomp zijn, dat zij, door allen wissellot des leevens, om zo te spreeken, geene vreugde immer kenden, geen kommer immer voelden; en ongetwijfeld geniet de Man van een verfijnden Smaak de uitgeleezene vermaaken der gezellige zamenleeving, wanneer deeze hem ten deele vallen, op eene veel treffender wijze, dan het ruwe en onopgekweekte Kind der Natuure. En de veelvuldige voorbeelden van dat genot, welke wij aantreffen onder Dichters en Mannen van Vernuft, niet ontleend uit hunne eigene berigten, (want de menschen schijnen min genegen om een verslag van hunne aangenaame genietingen te geeven, dan de wereld te onderhouden met de uitboezemingen van hunne onheilen) maar uit de verhaalen van anderen, strekken ten verderen bewijze, dat de klagten deezer jammerende Dichteren toegeschreeven moeten worden aan verdrietige oogenblikken van verveeling of zwaargeestigheid, of aan hunne bijzondere geaartheid, verbitterd door onbehaagelijke ontmoetingen op den weg des leevens. Mejuffrouw w. montague schrijft van haaren bloedverwant fielding, ‘dat geen Mensch meer genots van het leeven hadt dan hij, schoon weinigen minder reden daartoe hadden. Zijne gelukkige gesteltenis (zelfs wanneer hij dezelve bedorven hadt) deedt hem alle kwaalen vergeeten, als hij aan eene welvoorziene tafel zat, of bij zijn vles Champagne; en ik houd mij verzekerd, dat hij meer gelukkige uuren telde, dan eenig Vorst op den aardbodem.’ Zijne aangeboorene vrolijkheid deedt hem vreugd scheppen in 't
onderhoud met zijne Keukenmeid, en verzelde hem op de bovenste verdieping. - Men heeft iets dergelijks waargenomen in richard steele en den slegten en ongelukkigen savage; en het was waarschijnlijk hunne scherpheid van aandoeningen, verfijnd door aankweeking, aan welke die leevendige gewaarwordingen van geluk, zelfs in zeer ongunstige omstandigheden, moeten toegeschreeven worden.
Over 't geheel is dus de blijkbaarheid, welke het Menschdom in dit geval ons verschaft, niet zeer bestaanbaar met zichzelve; 't geen ons ontwijfelbaar opleidt tot het besluit, dat de verfijning des Verstands en

{==367==} {>>pagina-aanduiding<<}
de aankweeking van Smaak op zichzelven niet zeer geschikt zijn, om Geluk te wege te brengen, of Ongeluk te baaren; en het is waarschijnlijk, dat de aangeboorene gesteltenisse, de voorraad van dierlijke geesten, en lichaamsgezondheid, zeer veel toebrengen, om klagten te doen gebooren worden, in spijt van voordeelige omstandigheden, en ook omgekeerd.
Konden wij den gloed der nieuwigheid, welke zich verspreidt over alle de voorwerpen, die ons omringen, als in de jeugd doen voortduuren, het onaangekweekt Verstand zou dan, ongetwijfeld, het grootst genoegen smaaken; maar, dewijl gemeenzaamheid noodwendig op herhaalen volgt, en de bewondering afneemt, is alle redenkaveling, afgeleid uit onze voorige aangenaame gewaarwordingen, niets anders dan onszelven met drogredenen streelen.

Eenige psychologische en physiologische vraagen, betreffende de grenzen van den zedelijken en zinnelijken staat van den mensch, ter beantwoording aan deskundigen voorgedraagen.

Belangrijk, ja ten uitersten gewigtig, en voor den redelijken en beschaafden Mensch zelfs pligtmaatig, komt ons het naauwkeurig onderzoek van ons eigen wezen voor; wijl daardoor de Mensch eene, hem van de overige leevende schepselen uitzonderende, en Godlijke eigenschap zijner denkende ziel laat blijken. Immers, schoon ook alle de overige hoedanigheden en werkingen derzelve aan eene samenvloeijing van natuurkrachten, aan een werktuiglijk spel zijner stoffelijke organisatie, mogten kunnen toegeschreeven worden; dan nog zou deze Critische eigenschap, waardoor zij zichzelve onderzoekt en beoordeelt, op haarzelve blijven bestaan, en zelve den oorsprong van haar eigen wezen te vergeefs in de stof zoeken.
Geene herssenstoffe, geene vochten, geene zenuwen, geen zenuwgeest, noch wat 'er ook zinnelijks in den Mensch voorhanden is, kan zijne eigen hoedanigheid onderzoeken, of dezelve met andere stoffelijke werktuigen vergelijken; zo min als de beitel van scopas over de schoonheid van deszelfs Apollo konde oordeelen. 'Er

{==368==} {>>pagina-aanduiding<<}
is dus zeeker iets in den Mensch, dat slechts de zinnelijke indrukken lijdelijk ontfangt, maar tevens handelend, uit eigen kracht handelend, dezelve beschouwt en beoordeelt. Ja zelfs de naarvorschende geest van sommige diepdenkende Materialisten bewijst ons, in 't sijngesponnen weefsel hunner gevolgtrekkingen, de valschheid hunner besluiten. Eene stof, immers, die derwijze over zichzelve denken kan, verschilt niets van het Idee, dat wij van eenen, van de logge stof afgezonderden, geest vormen; en overal vinden wij de waarheid van het bekende Mens agitat molem, Een geest beweegt de stof, in de geheele leevende Natuur, maar inzonderheid in den Mensch, gekenmerkt.
Deze overheerschende, deze beoordeelende, deze zichzelve van alle stoffe abstraheerende denkkracht is dat wezen, het welk wij de ziel noemen. Dit wezen is, op zichzelve als intelligibel substraat beschouwd, zuiver zedelijk, en de bron onzer zedelijke handelingen; maar in deszelfs werking op het lighaam, als dynamische of virtuale grond van deszelfs verrichtingen, waarvan de herssenen de uitvoerers of factoren zijn, een voorwerp der Natuurkunde (*).
De benaaming intelligibel substraat geeft, met omschrijving, zo veel te kennen, als wezen, dat geschikt is om verstandelijke indrukken te ontfangen; en die van dynamische of virtuale grond wijst eene kracht aan, waardoor zulk een wezen op de stof werken kan.
Wij zien inderdaad, dat de ziel op de stof werkt; maar ook weerkeerig, dat zij door zinnelijke indrukken aangedaan wordt en lijdt; zelfs dikwijls derwijze, dat de zedelijkheid door de zinnelijkheid gewijzigd wordt, somtijds met dezelve kampt, tot dat eene der beide partijen de zege behoudt. De Reden, die even wonderbaarlijke en onbegrijplijke zielskracht, schijnt de scheidsvrouw en middelaaresse tusschen den zedelijken en zinnelijken Mensch te zijn, en bijna met het Ideaal der Godheid overeen te komen.
Maar ondanks dat deze Godlijke wachter altijd in den Mensch waake, en, als met de ziel één wezen zijnde, nooit van den Mensch, als zedelijk wezen beschouwd, afgezonderd kunne worden, treffen wij somtijds verschijnselen in den zinnelijken staat des Menschen aan, welken

{==369==} {>>pagina-aanduiding<<}
ons deszelfs geheele afwezigheid bijna zouden doen vermoeden.
Deze verschijnselen zijn het, waaruit de navolgende Vraagen ontstaan, waarover wij gaarne eenige opmerkingen of redeneeringen van zulken, die de Zielkunde tot het onderwerp hunner geliefdste Studien maaken, in dit Mengelwerk zagen medegedeeld.
Welk verband is 'er toch tusschen de Godlijke Reden en den geestigen damp van eenig gestookt vocht, dat in staat is, om, gelijk wij dagelijks kunnen opmerken, de diepzinnigst wijsgeerige redenwisseling in een volslagen brabbeltaal te veranderen?
Welk verband is 'er in dergelijke dampen met den zedelijken staat van den Mensch, daar echter derzelver opstijging in de herssenen vrolijkheid in neerslagtigheid, zorg in zorgeloosheid, gierigheid in mildheid, zachtmoedigheid in wreedheid kan veranderen?
Waar toch en hoe bevindt zich de verstandelijke ziel in den droom, waarin zij slechts gedeeltelijk van haar aanzijn bewust is, gedeeltelijk de beelden waarneemt, die haar door de ontroerde herssenen voorgesteld worden, - welken zij met eene flaauwe bewustheid ziet, zelfs somtijds voor dezelven schrikt, maar nooit beöordeelt of onderzoekt? Is het vergelijken en beoordeelen alleen in den waakenden staat mooglijk?
Wat kan toch de oorzaak zijn, dat, een gering deel der herssenen ontsteld zijnde, het oordeel half gekrenkt worde, terwijl het zig, voor 't overige, in een volkomen staat bevindt?
Wat is 'er te denken van de zedelijkheid dier ongelukkige menschelijke wezens, die, van de geboorte af het gebruik der Reden missende, niet dan een dierlijk en groeijend leven leiden? Zijn de Zielen, voor deze lighaamen bestemd, niet in dezelven aanwezig geweest? Zo ja! kan men neigingen tot goed of kwaad aan dezelven toeschrijven?
Is het de goede gesteldheid des lighaams alleen, welke de neigingen der ziele goed of kwaad maakt?
Wij zien, dat het verstandelijk vermogen, van eenen onmerkbaaren aanvang, allengskens toeneemt, aanwast, rijp wordt, langzaamerhand afneemt, en eindelijk, bij voortduuring des levens, bijna geheel verdwijnt. Wij zien het den gang des stoffelijken lighaams volgen. Het

{==370==} {>>pagina-aanduiding<<}
is op twee, drie jaar, zeer gering; op veertig, vrijftig jaar, zeer sterk; op tachtig, negentig jaar, zeer zwak. - Is dit verstandelijk, dit redeneerend vermogen in den Mensch de zuivere reden, welke hem tot een zedelijk wezen maakt? - Maar als zedelijk wezen heeft immers de Mensch met de onveranderlijke wetten der Natuure niets gemeen? - Is dan een Kind van drie, - is een kindsch Grijsaart van negentig jaaren, geen zedelijk wezen? Zal het eerste het nog worden? - en is het laatste het reeds geweest? Worden 'er dan veertig of vijftig jaaren zinnelijken levens tot volmaaking van een zedelijk wezen vereischt; en zijn de Kinderen, die vóór het derde of vierde jaar sterven, en echter met alle werktuigen tot het zinnelijk leven voorzien waren, geene zedelijke wezens geweest? - Zijn zij zedelijke wezens geweest; waarin bestond hunne zedelijkheid?
Wordt de zedelijkheid der daaden door de zinnelijkheid gewijzigd? Zo ja! wat wordt 'er dan van derzelver vrijheid? Zo neen! wat is 'er dan van die daaden te houden, die derzelver oorsprong onmiddellijk uit het humeur, dat door den invloed van de gesteldheid des dampkrings gewijzigd wordt, ontleenen?
Doch genoeg, en welligt reeds te veel ter beantwoording! - Veele Vraagen van dien aart zijn 'er nog te doen, waartoe de tegenwoordige twisten der Wijsgeeren over het gallsche Systema aanleiding kunnen geeven. - De gedachten onzer diepdenkende Wijsgeeren over dezelven, of slechts enkele derzelven, te verneemen, zoude onzen Leezeren waarschijnelijk niet onaangenaam zijn; althands, hoedanig ook derzelver onderzoek uitvalle, welligt ontdekt het naarvorschend vernuft een' flaauwen lichtstraal, welke ons het zedelijke van het zinnelijke in ons wezen meer naauwkeurig leert onderscheiden.

Waarneemingen, aangaande het nut der zoutzuure rookingen, tot voorkoming van besmettelijke ziekten. Door Dr. Masius, Hofmedicus te Schwerin.

In den Herfst van het Jaar 1802 heerschte in Meckelenburg en Zweedsch Pommeren, in de ongezonde oor-
{==371==} {>>pagina-aanduiding<<}
den langs den Trebel, eene kleine zeer vuile Rivier, een ten uitersten kwaadaartige besmettelijke Typhus, die, eenmaal in een huis gekomen, allen, die zich daar binnen begaven, aantastte. Schoon gelukkig in het geneezen deezer ziekte, door een zeer sterk gebruik van Vitrioolzuur, beproefde ik zo ras doenlijk, wat de bederfweerende Zoutzuure Rookingen zouden vermogen. Zie hier mijne proeven, benevens derzelver uitkomsten.
1. In een ruim vertrek, in het welk drie Zieken lagen, had, niettegenstaande alle waarschuwingen, dagelijks eene groote verzameling van menschen plaats. De rottige uitwaassemingen der Zieken waren zo geweldig, dat men dezelven bij het binnentreden reeds bespeurde, en het bij de bedden onmogelijk kon uithouden. Ik liet hierom dagelijks, eerst driemaal en vervolgens tweemaal, zoutzuure rookingen in het werk stellen, met dit gevolg, dat, schoon een der Lijders, die reeds op sterven lag, spoedig overleed, de beide andere, die insgelijks zeer gevaarlijk lagen, eerlang, in allen opzichte, eene merkelijke beterschap ondervonden en voorspoedig herstelden. Op den volgenden dag, na dat men deeze rookingen had begonnen, bespeurde men reeds, in plaats van eene stinkende, eene aangenaame lucht. Daar deeze Zieken, vóór dien tijd, reeds de besmetting aan verscheiden andere hadden medegedeeld, wierd door deezen maatregel de verdere besmetting in dit huis, niettegenstaande het groot getal der waakers, en der verdere gaande en komende, oogenblikkelijk gestuit.
2. Geduurende het geweldigst der besmetting, wilde ik deeze rookingen in het werk stellen, bij een Lijder, die door deeze verschrikkelijke ziekte reeds op den oever des doods lag, doch bij wien men mij verhinderd had, de rookingen tijdig in het werk te stellen, tot dat de blutsplekken, rottige neusbloedingen enz. den tegenstand der vooroordeelen overwonnen. Hier was ook een geweldig rottige stank aanwezig, en de Lijder, aan wien niets meer te verrichten was, stierf eerlang; terwijl vier persoonen, die hem het naast waren, en die hem steeds hadden opgepast, zeer duidelijk alle tekenen der gevatte besmetting toonden. Ik liet hierom met de rookingen aanhouden, en ondervond eerlang, tot mijn groot genoegen, dat de beginnende ziekte hierdoor bij die lieden wierd overwonnen, en zij ras wederom vol-
{==372==} {>>pagina-aanduiding<<}
komen gezond wierden; terwijl ook hier de verdere werking der besmetting volkomen ophield.
Niet lang daarna kwam ik in de gelegenheid, om insgelijks het besmettingweerend vermogen deezer dampen bij de Scharlakenkoorts te ondervinden; waarvan de beide volgende proeven kunnen getuigen.
1. Een Meisje bekwam die ziekte, in een zeer hoogen graad; terwijl haare Moeder, benevens vier Zusters en eene Dienstmeid, nooit deeze ziekte hadden gehad. Deeze alle bleeven ook verschoond; terwijl ik dagelijks tweemaalen deeze rookingen, in het vertrek, in 't werk liet stellen.
2. Een Jongeling bekwam de Scharlakenkoorts, en lag in een klein laag vertrek, steeds met zijne drie Zusters in gezelschap. Met het uitkomen van den uitslag liet ik dagelijks tweemaal rooken, en alle die Meisjes zijn gezond gebleeven.
Niet weinig wierd ik in mijne gunstige denkbeelden, betrekkelijk het nut deezer rookingen, versterkt, door derzelver in 't werkstelling bij een zeer kwaadaartigen Typhus in eene nabuurige herberg, alwaar steeds veele menschen en verscheiden waakers aanwezig waren. De rookingen bewerkten ook hier, dat niemand besmet wierd.

Aanmerking van den Redacteur.

De veiligste en gemakkelijkste wijze, om deeze rookingen in het werk te stellen, is de volgende. Doe in een porceleinen theekommetje vier lood gemeen Keukenzout, en giet daarbij drie lood goede zogenoemde Vitrioolölie; roer het mengzel van tijd tot tijd, en zet het nu eens hier en dan eens daar in het vertrek. Begint de witachtige bederfweerende damp eenigzins te hinderen, plaats dan het kommetje een tijdlang elders, of onder den schoorsteen. Is daarentegen de werking niet voldoende, roer dan de stof met een pijpsteel, en maak ze warm. Wil de stof niet meer rooken, neem dan een nieuw mengzel. Is eindelijk de hoeveelheid van stoffe te klein, in een groot vertrek, vermeerder dan dezelve, of plaats 'er meer dergelijke kommetjes.





{==373==} {>>pagina-aanduiding<<}

De herkomst der stierengevegten in spanje toegelicht, en eene breedvoerige beschrijving van dit woest vermaak.

(Briefswijze door een Engelsch Heer aan zijnen Vriend medegedeeld.)

Ik kan niet nalaaten het voor eene grove dwaaling te houden, dat veele reizigers de Stierengevegten en dergelijke vermaaken in Spanje aan de Mooren toekennen, en 'er den naam aan geeven van barbaarsche overblijfzels hunner gewoonten. Het was niet dan lang naa de Christlijke Jaartelling, dat Gibraltar de eerstemaal vermeesterd werd door tarik, den beruchten aanvoerder der Africaansche Gelukzoekeren: maar deeze Stierengevegten kunnen terug gebragt worden tot veel vroeger tijdperk, dan van 't welk wij thans de jaaren rekenen. Zij zijn, derhalven, van een buitenlandschen oorsprong; en hebbe men dien te zoeken in de vermeestering der Romeinen, of in de navolging van hunne Europische nabuuren.
Men kan niet lochenen, dat de Spanjaarden, tot deezen dag, veele overblijfzels van Moorsche Zeden en Gewoonten behouden hebben; en het zou misschien hun tot eere strekken, hadden zij 'er meer van behouden: want, indien wij mogen oordeelen uit de overblijfzels, welke de Mooren agtergelaaten hebben, bezaten zij zeer goede begrippen van bouwkunde, van akkerarbeid, van waterwerken, en het aanleggen van gronden, welke, in vroegeren tijde, de thans ruwe vlakten van Grenada in een volmaakten hof hervormden, allerschoonst aangelegd: maar, te midden van al hunne heerlijkheid en droomen van duurgekogt geluk, - te midden van de vrolijk- en wellustigheden van een boabdil's Regeering, hadden zij geen Stierengevegten. Hunne vermaakneemingen bestonden in jaagen, zwaard-, stok- en lansgevogten, worstelen, enz. waarbij hun jaloursche aart zelden toeliet dat de Vrouwen tegenwoordig waren, wier tegenwoordigheid als 't ware de ziel uitmaakt van de Stierengevegten. Deeze komen ook niet in, als het onderwerp van de Spaansche Romanschrijvers, die ons der Mooren gewoonten overleveren.

{==374==} {>>pagina-aanduiding<<}

De veelvuldige overblijfzels van Romeinschen bouwtrant in Spanje, - de ronde en langwerpig ronde gedaanten van plaatzen, opgerigt tot soortgelijke vertooningen, met alle de verdere bijzonderheden tot dezelve behoorende, toonen ons op het overtuigendst, dat deeze vermeesteraars van het Land, 't geen zij met den naam van Provincia Cunicularis bestempelden, niet alleen den roem hunner wapenen bij dit nieuwlings te ondergebragte Volk ten toon spreidden, maar ook hunne overwinningen vermaard maakten, door zegeboogen en die openbaare vertooningen, welke zij in hun land gewoon waren.
Weinig Romeinsche Schrijvers hebben gewaagd van de Spelen, door dat Volk in de Amphitheaters gegeeven; en de vroegste jaarboeken der Kerke zijn opgevuld met verhaalen van de slachtoffers, die blootgesteld werden aan den smaad des ruwen gemeenen volks, alsmede aan de bespringingen van Leeuwen en Tijgers; terwijl vrijheid en vergiffenis het loon waren van hunnen betoonden moed in het laatste geval. Dit was eene geliefde strafoefening, hunne misdaadigers aangedaan; en zulks strekt ons tevens ten bewijze, dat deeze Meesters en Beheerschers der Wereld, zo vermaard van wegen hunne kunde, slegts weinig schreeden zich van de barbaarschheid verwijderd hadden. De wijze Wetgeeving veranderde vervolgens deeze gewoonte; en de Kampvegters wierden tot dat werk gehuurd, of zij deeden zulks vrijwillig ten moed- en kragt-betoon.
Wij behoeven dan alleen te weeten, hoe het bijkome, dat Stieren uitgekoozen wierden als de voorwerpen van dit plaagend en smertlijk vermaak. Dit valt gemaklijk te agterhaalen, wanneer wij in aanmerking neemen de moeilijkheid en kosten om Leeuwen en Tijgers leevende te krijgen, bovenal naa de vermeestering, door de Mooren bevogten, wanneer de Spanjaarden een gebrekkigen toegang hadden na de Africaansche oevers, en daar zij zulke sterke en ligt aan 't woeden gebragte Beesten in hun eigen land hadden, die bijkans in het bevegten een gelijk betoon van moed vorderden, schoon niet vergezeld van een gelijk gevaar.
In het ontvouwen van dit bedrijf, zal ik, tot onderrigting mijner Leezeren, zo uitvoerig als naauwkeurig weezen. - Voorheen traden de dapperste Heiraanvoerders der Lusitanische benden in dit woedend strijd-
{==375==} {>>pagina-aanduiding<<}
perk. Naa het vermeesteren der Saraceenen, velden een gonsalvo, een lara de speer, en zwaaiden het zwaard tegen den aangehitsten Stier. De belooning dier Helden was de goedkeurende glimlach van hunne geliefde Schoone. In de oogen dier Schoonen was moedbetoon de grootste verdienste, en de sterkste liefdeband werd gestrengeld door het veragten van gevaar. Opgeschikt met den sjerp, geborduurd door hunne Zielsvoogdesse, stelden zij hunnen roem in het betoon van hunne gemeenzaamheid met tooneelen vol gevaars, en hoe verre hun moed zich zou uitstrekken om voorwerpen van veel grooter verdiensten te behaagen. Deeze geestdrift werd door de Legerhoofden aangekweekt; zulks maakte hun krijgshaftig, en wrogt mede om de logge lust- en werkloosheid uit de legerplaatzen te verdrijven. - Dan dit is het geval der hedendaagsche Strijderen niet. Die vroegere betooning van edelen moed is verdweenen. Thans zijn het huurlingen, die dit bedrijf verrigten: de trekken van hunnen moed zijn wreed, en van een dierslagterlijken aart.
De dagen, tot de Stierengevegten uitgekoozen, zijn doorgaans Feestdagen van den eenen of anderen Heilig, waarmede der Spanjaarden Almanachen zijn opgevuld. In groote Steden kan men driemaal ter week een Stierengevegt bijwoonen. De dag daartoe is niet bepaald, of dit nieuws wordt met drift verspreid, en vervult lieden van allerlei rang met vreugde. Het aanstaande Stierengevegt is de stoffe van het algemeen onderhoud; elks gelaat gloeit, op het hooren dier tijding; oud en jong, even zeer verheugd, vervroegt het aanstaande vermaak. Van alle kanten vloeit de menigte toe na de plaats deezes bedrijfs; noch afstand, noch behoefte wederhouden de liefhebbers; Mannen, Vrouwen, alles streeft derwaards heenen. Hadde het Bestuur der Steden geene bepaaling op die Speelgevegten gemaakt, de velden zouden onbebouwd en de wijnleezingen onvolbragt blijven.
De Stieren, bestemd om op dien dag dit vermaak te verschaffen, worden 's nagts, wanneer de straaten ledig zijn, in de Stad gebragt, voorgegaan door tamme Ossen of Koeijen, die als geleiders dienen. Men sluit ze op in hokken, zo eng, dat zij zich kunnen keeren noch wenden, met den kop na het strijdperk gerigt. Zij

{==376==} {>>pagina-aanduiding<<}
worden hier aangehitst, en door allerlei kunstmiddelen woedend gemaakt.
Reeds is het Amphitheater opgevuld door de ontzettend groote zamengevloeide volksmenigte, brandende van ongeduld na het teken ten aanvang des gevegts. Misschien is 'er geene vertooning ergens op aarde te vinden, gelijk aan deeze van de opeengehoopte toekijkers, gekleed op het pragtigst en lustigst, die de trapswijze opgaande zitplaatzen vullen, en bij voorraad reeds hunne uitgelaatene vreugd betoonen. Het verrukte oog meet reeds de afstanden, en zoekt een standpunt om alles best en naauwkeurigst te kunnen aanschouwen. De Mannen zijn gekleed in hunne kortgesneeden rokken, overlaaden met ontelbaare rijen knoopjes a lo majo, met hooggerande hoeden, of kleine fluweelen kappen; het hair is in een zijden netje opgebonden, en een zwart of rood manteltje hangt half over de schouder. - De Vrouwen, wier gewoone kleeding zwart is, vertoonen zich, te dier gelegenheden, in de afsteekendste kleuren; flodderend afhangende linten vercieren het zwarte hair der Schoone; de kostbaarste mantel hangt beneden den bekoorelijken middel, over een kort gerimpeld keurs, 't welk de schoonste gestalte te zien geeft, zonder de zieldoortintelende oogen en eene houding te verbergen, welke verrukt. Kostbaare waaijers verwekken eene kunstkoude in den dampkring, en dienen teffens, om, met eene groote legereté de main, haare vrienden, op een afstand zittende, te groeten. - Verfrissende dranken en allerlei gebak worden haar voorgediend door de oppassers; briefjes vermelden de bijzonderheden van 't geen 'er vertoond zal worden; en de onderscheidene soorten van linten, aan den kop des Stiers vastgemaakt, duiden aan, deszelfs ras, afkomst, en de plaats, van waar hij komt. Eene vrolijke tentoonstelling van vlaggen heeft 'er plaats, en, als de Spanjaarden met eenig Volk in oorlog zijn, wordt deszelfs vlag omgekeerd op eene zeer zigtbaare plaats gehangen. Het geschreeuw der menigte en de opgaande vuurpijlen kondigen het begin des Stierengevegts
aan, 't welk doorgaans 's middags omstreeks vier uuren is. - De seintrompet wordt geblaazen; een bende Soldaaten, vergezeld van muzijk, treedt ter poorte in, en, eene linie gevormd hebbende, doen zij het volk uit het strijd-
{==377==} {>>pagina-aanduiding<<}
perk wijken. Een derzelven wordt dan geplaatst in elke der kleine wijkplaatzen, op kleine afstanden gemaakt in de binnenste palissaden, en groot genoeg om den strijder te bergen, voor wiens veiligheid zij verordend zijn.
Vervolgens verschijnt de Gouverneur; deeze is nevens het Stadsbestuur gezeten, bijkans recht over de plaats, waar de Stieren opgeslooten zitten. Twee Trompetters staan agter hun. Het Feest gaat onder het opzigt der Overheid voort. Alles is in gereedheid. Vier Kampvegters, in verschillende kleuren gekleed, komen te paard in het strijdperk. Hunne beenen en dijen zijn met dik leder bekleed. In hunne rechterhand voeren zij een lange lans met een ijzeren punt, en met hunne slinker bestuuren zij behendig hunne Paarden. Vrolijk rijden zij den kring rond, maaken hunne buiging voor den Gouverneur, voor de Opzienders van het Feest, alsmede voor hunne bijzondere Beschermheeren.
Daarop schikken zij zich naar hunnen rang over het eerste hok, waaruit men verwagt dat de Stier zal komen, doch aan de slinker zijde, dewijl het Beest, door instinct, van die zijde den aanval doet. De trompet wordt weder gestoken; de schuifdeur wordt geopend, en onmiddelijk springt het bulkend Dier te voorschijn, woedend, raazend van honger, en dol door tergingen. De Stier valt op den toegerusten Ruiter aan, die met zijn speer hem ter rechter of slinker zijde van zijn Paard afweert. De tweede Kampvegter volgt daarop, lokt het Dier ten strijd uit, en ontvangt het op dezelfde wijze. De grootste kragt en behendigheid worden betoond in deeze herhaalde aanvallen; doch het gebeurt menigmaalen, dat de groote en woedende sterkte van den getergden Stier Ridder en Paard doet tuimelen, en beiden op den grond werpt; in welk geval zij beiden niet zelden de wraak ondervinden van den Stier, die met zijne hoorns op hun aanvalt en hun verscheurt, niettegenstaande de poogingen van anderen, om het Dier te doen aslaaten, of na eene andere zijde te wenden. Dikwijls boort hij de hoorns in de lichaamen van Paard en Ruiter, en werpt de verscheurde leden in de hoogte, of verspreidt ze op het strijdveld. Dan te meerinaalen ontkomt de Rijder dit onheil, door zich te verbergen in de palissaden, en hij hervat, weder te paard gesteegen, den strijd. Het gebeurt niet zelden, dat één Stier ver-
{==378==} {>>pagina-aanduiding<<}
scheide Paarden doodt; doch deeze Dieren, bovenal in Andalusia, zijn zo edel van aart, dat zij, daar hunne ingewanden als op den grond sleepen, den Stier staan, en door hun brieschen en hinniken genoegen schijnen te scheppen in dien strijd, schoon 'er niet toe opgebragt. Betoonen zich de Paarden tegenstreevend, dan dekt de Rijder de oogen met een zakdoek, ten einde zij onbewust het gevaar te gemoete treeden; dan zo groot is de moed van dit edel Dier, dat zulks zeldzaam noodig is; doch het doet elk gevoelig mensch geweldig aan, dat deeze den mensch zo dienstbaare
beesten gebezigd worden tot zo wreede bedrijven.
Naa dat tooneelen van deezen aart, even schriklijk en afzigtig, eenige keeren herhaald zijn, wordt de trompet anderwerf gestoken; de Ruiters verlaaten het strijdperk. De strijders te voet komen te voorschijn, lustig opgekleed; elk heeft een paar spietzen in de handen. Met deeze porren zij het woedend Dier ten strijde; en als het den kop nederwaards buigt, in eene houding om hun met de hoornen te verscheuren, steeken zij spietzen, die met hoeken gebaard zijn, agter den nek in, en ontwijken de hoorns, door ter zijde af te springen. Deeze Chulitos a pie zetten zich rondsom den Stier, en brengen hem onophoudelijk steeken toe; en wanneer hij nabij de zitplaatzen komt, krijgt hij een hagelbui van kleine spietzen in het lijf; de boveneinden derzelven zijn vercierd met papier van allerlei kleuren; men heeft 'er kleine vuurwerken aan gehegt, die, als het lont tot zekere hoogte afgebrand is, met veele slagen losbarsten. De Stier staat nu in eene houding, die woede, met schrik vermengd, zigtbaar aan den dag legt. Zijne vlammende oogen zien den kring rond; hij zoekt, als 't ware, voorwerpen, om zijne ontstoken woede te koelen. Zij ontkomen hem. Het strijdperk weergalmt van zijn gebulk. Stroomen vuil schuim loopen uit mond en neusgaten. Hij vroet den met bloed geverfden grond om, en te vergeefs schudt hij nek en lijf, om zich van de pijnigende spietzen te ontdoen. Woedende van pijn streeft hij het strijdperk rond, poogt de afschuttingen te beklimmen, en zijne wraak op elk hem ontmoetend voorwerp te koelen. Dikwijls tragt hij den eenen of anderen bestrijder op de hoornen te neemen; doch meestal ontwijken en ontkomen zij hem door

{==379==} {>>pagina-aanduiding<<}
hunne vlugheid, en de Stier heeft niets, dan dat hij een brok van het roode kleed, waarmede men hem getergd en bedroogen heeft, wegvoert.
Ik zag eens een dier Stierbevegteren sterk nagezet door een woedenden Stier, en oogschijnlijk buiten de mogelijkheid om te kunnen ontkomen. Hij was gedrongen tot aan de palissaden te wijken, en deeze boden hem geen schuilplaats. Reeds stondt het Dier gereed om hem te verscheuren, en de verschrikte aanschouwers verbeeldden zich reeds dat hij den bestrijder op de hoornen nam. Dan de vlugge Kampvegter zette onverschrokken, en met de grootste tegenwoordigheid van geest, zijnen voet voor op den kop van den Stier, en, met éénen sprong, bevondt hij zich buiten gevaar, en, agter het woedend Beest te voorschijn treedende, scheen hij deszelfs vrugtlooze poogingen, om hem te wonden, te belachen; hij danste vrolijk heen, en kwam onverzeerd weg. Naa deeze stoute daad ging hij den kring der toekijkeren rond; de welvoldaane toekijkers en zijne voorstanders gaven hem geld in de ruimte, ter belooning van zijn moed en vlugheid. Voortijds was het een geliefde bloem van den boezem eener Schoone, of een lint, 't geen den dapperen strijder werd toegeworpen; en hij rekende zich gelukkig, zulk een eerprijs met leevensgevaar behaald te hebben.
Wanneer alle de middelen om het Dier te plaagen en te tergen uitgeput zijn, wordt de trompet weder geblaazen, treeden de strijders te voet uit het strijdperk, en een enkele vegter komt te voorschijn. In zijne rechter hand heeft hij een tweefnijdend geweer, op zijnen slinker arm een rood kleed. Naa zich voor de vergaderde menigte geboogen te hebben, tergt hij den Stier, door deezen het roode kleed voor te houden, en, naa verscheide ontwijkingen van diens hoornen, maakt hij zich gereed tot den laatsten en meest bewonderden slag. Hij plaatst zich in eene kloeke en volberaade houding voor den Stier, en houdt zijn zwaard in een schuinschen stand, waartegen het woedend Dier met zulk eene woede inloopt, dat hetzelve tot den greep 'er indringe. Nu bulkt de wankelende Stier, door doodlijke pijn gemarteld; stroomen bloeds storten uit den mond en de wonde neder; zijne verwilderde oogen wijzen uit, in welk een gemartelden staat hij zich bevindt. Het doodlijk staal, bij het halsbeen ingedreeven, heeft de ader

{==380==} {>>pagina-aanduiding<<}
des leevens getroffen; de verzwakte pooten weigeren hem langer te draagen; waggelende stort hij op den grond neder.
Onophoudelijk aangeheeven toejuichingen weergalmen door den grooten kring der toekijkeren, even als in ouden tijde, bij de Olympische Spelen der Grieken, of der Zwaardschermeren bij de Romeinen. Het leevendigst en sterkst muzijk verheft zich, doch wordt bijkans verdoofd door 's volks luidrugtige vreugdbetooningen.
Drie zamengekoppelde Muilezels, vercierd met wapperende linten, voeren het verminkt en bloedig overschot ten strijdperk uit, en de toebereidzels worden gemaakt tot het herhaalen van dezelfde vertooning. De eenige verscheidenheid bestaat in de moedbetooningen der Strijderen en de woede van den Stier. Tien of zestien worden 'er dikwijls, op éénen dag, in dier voege van kant geholpen, en het vermaak schijnt noch door de eenzelvigheid, noch door de afzigtigheid der tooneelen te verveelen. Veele Paarden komen 'er bij om, en veele Menschen worden of gewond of verscheurd. Romero was de grootste Matador (*), dien de Spanjaards immer in dit vak hadden, en zijn leevenseinde was deerlijk. Het vleesch der kampgevogten hebbende Dieren wordt te koop geveild; doch alleen door lieden van gemeenen doene gekogt.
Zomtijds wordt het tooneel verwisseld, door het laaten vegten van twee Paarden; dit levert een grootsch gevegt op, 't geen, schoon schriklijk, iet edels en fiers in zich heeft. Nu en dan wordt een Beer, een Hert, of eenig ander Dier, in het strijdperk gelaaten, om met de Honden te vegten. Ingevalle een Stier de Bevegters geen weerstand wil bieden, gelijk eene enkele maal gebeurt, laat men de Honden op dit Dier los, 't welk dan een volmaakt Hondengevegt oplevert.
De laatste Stier wordt Embolado geheeten; een naam, daarvan ontleend, dat de hoorns van dit Dier met houten bekleedzels aan de toppen voorzien zijn. Het gemeene volk treedt dan te voorschijn, vat den Stier aan hoornen en staart, en mat hem door hunne menigte af. Het vermaak eens Stierengevegts wordt menigmaal beslooten met vuurwerken, en de tusschentijd wordt niet

{==381==} {>>pagina-aanduiding<<}
onaartig aangevuld, daar alle de mannen met hunne vuurslagen kletzen, 't geen een vuurgloed verwekt.
Een gedeelte van het geld, ter gelegenheid deezer Feestvieringen ingezameld, komt aan het Hospitaal van St. Jan; het andere gedeelte strekt tot goedmaaking der kosten. Het Amphitheater te Cadix is van hout, kan tusschen de tien en twaalf duizend menschen bevatten, en behoort aan de Stad. Het wordt verhuurd aan een Genootschap, doch onder zeer veele en strenge bepaalingen; 't geen egter niet belet, dat het Volk veel in de kosten moet draagen. - De Stierengevegt-plaatzen te Madrid, Seville en Grenada zijn van steen, en Koninglijke Stichtingen. In de kleindere Steden, waar men geene eigenlijk daartoe gebouwde Amphitheaters heeft, bedient men zich van de Marktplaatzen; doch alles is in dezelve op een veel kleinder schaal ingerigt.
Indiaanen uit Zuid-America vertoonen dikwijls op deeze Feesten hunne vlug- en behendigheid met een lederen riem, waarin zij den Stier weeten in te wikkelen en op den rug te krijgen; waarop zij, door hunne afgerigtheid in dit werk, de poogingen van het Dier, om zich van denzelven te ontslaan, weeten te verijdelen. Veele Gipsies vertoonen zich onder de Strijderen te voet. Van tien tot zestig Dollars, naar de onderscheide bekwaamheden en verdiensten, is hun loon voor eenen naamiddag. Aan de zijde van het Amphitheater, 't welk de naamiddagzon beschijnt, is de prijs het halve van de andere. In onderscheide Steden doen zich verschillendheden op; dan de hier gemelde zijn de hoofdtrekken. (*)

{==382==} {>>pagina-aanduiding<<}

Vreemdelingen, gewoon beschaafdere vermaaken bij te woonen, komt het Stierengevegt woest voor. Van wegen het aanhoudend gevaar, waaraan de Rijders en de Paarden blootgesteld zijn, kan een gevoelig hart 'er geen genoegen in scheppen. Zelfs in deeze Eeuw van verlichte Wijsbegeerte schijnt men hier blijde te zijn, de middelen te vermenigvuldigen, tot het om hals brengen zijner Natuurgenooten. Deeze gemeenzaamheid met bloedige tooneelen verdonkert de trekken van het Volkscharacter: greep 'er bij dit Volk eene Omwenteling plaats, deeze zou misschien nog bloediger zijn dan eenige elders. - Het Spaansche Rijksbestuur heeft menigmaal gewenscht, dit wreed gebruik af te schaffen (*); doch te vergeefs, daar het zo algemeen in den smaak valt. Het is verbaazend, dat de Spaansche Jufferschap zo veel genoegen schept in eene vertooning, zo eenpaarig wreed en bloedig. Zo vatbaar, zo gevoelig voor alles, wat met kieschheid in verband staat, zou men zich veelligt verbeelden, dat die Sexe zodanige tooneelen zou schuwen; dan zij woont dezelve bij, en betoont dus eene strijdigheid zo groot, dat dezelve op te lossen onder de zeer moeilijke verschijnzelen in de zedelijke wereld behoort.

Iets over de kiekenbroeijerijen der Egyptenaaren en Chineezen, alsmede een verslag der nieuwaangelegde kiekenbroeijerij van den heer Elias Brouwer te Amsterdam.

De beide vindingrijkste Natiën der Oudheid, de Chineezen en Egyptenaaren, zijn, reeds sedert veele Eeuwen, bedagt geweest, om de Natuur, in het voortbrengen van eene haarer den Mensch hoogstnuttige gaven, naamlijk het tot voedzel dienende Gevogelte, te ondersteunen, en daardoor deszelfs getal op eene verbaazende wijze te doen aangroeijen; waardoor zij den

{==383==} {>>pagina-aanduiding<<}
prijs tot zulk een' aanmerkelijken trap wisten te verminderen, dat ook de minstvermogende dit ligt en gezond voedzel konde bekomen. In China, echter, heeft dit alleen plaats met opzicht tot de Eendvogels, wier getal zij, op de navolgende wijze, tot eene aanmerkelijke hoeveelheid weeten te doen aanwassen. Zij hebben eene soort van rieten hutten, of kooijen, in welke zij gevoeglijk een aantal van 4000 Eenden kunnen voeden. De eijeren, welken dit groot aantal vogelen dagelijks legt, worden des Zomers in Buffelsvellen, of ook wel in Eendenmest, welke eene groote hitte door broeijing te weeg brengt, zo lang gelegd, als men vermoedt, en bij ondervinding weet, dat tot het uitbroeden derzelven vereischt wordt. Deze tijd verloopen zijnde, neemt men het eene ei na het andere 'er weder uit, slaat elk derzelven open, en vindt ook in elk een vogel. Des Winters, echter, is deze warmte niet voldoende, maar moet door uiterlijke warmte te hulp gekomen worden; zij breiden derhalven de mest op horden uit, leggen daar de eijeren op, en 'er weder een laag mest overheen; daar boven leggen ze stroo, of eenige andere ligtelijk te ontsteekene stoffe, welke zij aansteeken, en dit vuur zo lang brandende houden, tot dat ze eenig piepend geluid gewaar worden, als wanneer ze terstond al het vuur wegdoen en de jonge Eendjens, die zich uit de eijeren pikken, in eene andere kooi samenbrengen, waar ze door oude Eenden verder gedekt en opgekweekt worden, tot dat hunne bekjens genoegzaame stevigheid verkreegen hebben, om alleen hun voedzel te zoeken.
Schoon 'er nu ook somtijds misschien 20,000 Eendjens bij elkander zijn, hebben de vernuftige handelaars in dit gevogelte echter middelen weeten uit te denken, om dezelven zeer onkostbaar te voeden; welke spaarzaamheid door de groote en uitgebreide Rijstlanden niet weinig bevorderd wordt: zij werpen de Eendenkiekens, naamlijk, des morgens een weinig gekookte rijst voor, leggen voords een van riet gevlochten plank tusschen de eendenkooi en eenig rijstland, openen dan de kooi, wanneer ze met geheele hoopen, en elkander verdringende, door den smaak der gekookte rijst uitgelokt, op deze velden aanstormen, doch geen schade aan dezelven veroorzaaken, wijl ze, den smaak van de gekookte rijst gehad hebbende, de nog groeijende rijst niet aanraaken, maar zich voords be-
{==384==} {>>pagina-aanduiding<<}
zij houden met deze velden van het onkruid te zuiveren; voor welken dienst de eigenaars derzelven de Eendenhandelaars nog daarenboven eenige erkentenis bewijzen. Des avonds worden ze, door het geluid van eene trompet, of trom, weder naar hunne kooijen gelokt; elke bende kent den bijzonderen klank van de trom of trompet haars eigenaars, en koppelt zich oogenbliklijk bijeen, om weder over de gezegde plank haare kooi te bereiken. (*)

{==385==} {>>pagina-aanduiding<<}

De Chineezen weeten voords de groote menigte eijeren, die ze door deze kunstbewerking bekomen, door inzouten, tegen het verderf te bewaaren; zij leggen ze ten dien einde in zout, dat met krijtaarde vermengd is; door welk bijmengsel de kracht van het zout derwijze vermeerderd wordt, dat het in staat is om door de eijerschaalen heen te dringen en de eijeren genoegzaam te doorzulten; wanneer ze, daar uit genomen, tot eene zeer voedzaame en smaakelijke spijze verstrekken, wier gebruik zelfs door hunne Artsen aan de zieken voorgeschreeven wordt.
De Egyptenaars strekten deze wijze van kunstbroeding van ouds reeds tot allerlei soort van gevogelte uit, doch bezigden die echter voornaamlijk om Kiekens van Hoenders uit te broeden; schoon de aloude Egyptenaars zich echter, ten dien einde, alleen van mest, en, dat inderdaad te verwonderen is, niet van met vuur warm gestookte ovens, bediend hebben; gelijk uit veele plaatsen bij de aloude Grieksche Schrijvers blijkt (*). Zij hadden waarschijnelijk hunne wijze van broeden, door natuurlijke warmte, van de Struisvogels en Crocodillen afgezien, wier lighaamen niet gevormd zijn om hunne eijeren zelve te kunnen uitbroeden; en werden tot die uitvinding als genoodzaakt, wijl hunne Vorsten, Groo-
{==386==} {>>pagina-aanduiding<<}
ten en Priesters zich, bij voorkeur, voornaamlijk met Ganzenvleesch plagten te voeden; 't welk de instandhouding en vermeerdering, ook van dit gevogelte, hoogstnoodzaaklijk maakte (*).
De broeding door middel van Ovens schijnt bij die aloude Volken, welke, in verscheidene hunner gewoonren zeden, uitvindingen en kunsten, zo veel gelijkheids met de Chineezen hebben, eerst omtrend het 133ste Jaar onzer Jaartellinge in gebruik gekomen te zijn. Zij gaan daarmede op de volgende wijze te werk: Men bouwt die ovens, van tigchelsteen gemetseld, den een boven den ander, zo dat ze twee verdiepingen uitmaaken; tusschen beide laat men eene ruimte over, waarin men de eijeren plaatst. Men legt omtrend zeven- of achthonderd eijeren in de onderste tusschenruimte: vervolgends legt men de brandstoffe, welke uit koe- en kameel-mest, gemengd met stroo, bestaat, in de ovens, en steekt dezelve des morgens ten tien uuren aan; herhaalende het aanbrengen van nieuwe vuurstoffe weder des namiddags ten drie en des avonds ten negen uuren; doch alsdan vermeerdert men de brandstoffe met een vierde, zo wel wegens de meerdere koude van den nacht, als omdat deze laatst aangebragte brandstoffe tot 's anderen daags 's morgens de ovens in eene gelijkmaatige warmte moet houden. Acht achtereenvolgende dagen houdt men met deze wijze van stooken aan, ten einde van welken tijd men het vuur uitdooft, en het gat van den oven met stroo toestopt; men laat de ovens dan weder acht dagen zonder vuur en ongeopend berusten, waarna men de eijeren uit de onderste tusschenverdieping wegneemt, om dezelven in de bovenste te plaatzen, welker opening men weder zorgvuldig met stroo sluit; dan stookt men, geduurende twee dagen, vuur in de onderste ovens, hetgeen volstaat om de Kiekens te doen uitkomen, welken men dan in het begin met geerstenmeel voert. De grotoste zorg bestaat in het wel onderhouden van het

{==387==} {>>pagina-aanduiding<<}
vuur en in het voeden der Kiekens geduurende de eerste dagen (*). Deze wijze van kiekenbroeden werd althands weleer opgemerkt in de Stad Mahaleu, zijnde de Hoofdstad van Garbia, een der twee Landschappen, die de Delta, of noordelijkste punt van Egypte, uitmaaken, ken, en heeft ook waarschijnlijk op dezelfde wijze door geheel Egypte plaats, alwaar over het geheel ten minsten 280 Ovens in werking zijn, waarvan sommige 30,000 en andere 80,000 Eijeren tervens uitbroeden.
Dit alles gaat nu, uit hoofde der medewerking van het klimaat in Egypte en in de zuidelijke deelen van China, zonder eenige moeite of belemmering; doch men heeft ook deze soort van broeding in Europa nagevolgd. Niet lang geleden was 'er nog te Parijs zodanig eene Broeijerij in werking. Te Geneve was vóór de Revolutie insgelijks zulk eene in stand, waarin veele Kalkoenen wierden uitgebroed; en te Frankfort aan den Main heeft men almede dergelijke Fabriek tot uitbroeding van Ganzen-eijeren in gebruik gebragt, die, zo wij verneemen, thands met voordeel wordt gedreeven. De Heer de reaumur heeft over de Kunstbroeding een zeer leezenswaardig Werk, 't welk ook in onze taale vertolkt is, in twee Deelen, in het licht gegeeven (†). Men

{==388==} {>>pagina-aanduiding<<}
ziet uit al de behoedzaamheden, welken hij in de behandeling der in onze klimaaten door kunst uitgebroede Kiekens voorschrijft, dat zijne vinding althands op verre na niet tot die volkomenheid gebragt was, om zich veel algemeen voordeel van dezelve te belooven; 't welk ook waarschijnlijk de reden is, waarom men die broeding in het anders zeer industrieuze Vrankrijk niet verder voordgezet heeft. - Intusschen vervat dit Werk, inzonderheid het eerste Deel, zo veel belangrijks voor der Natuuronderzoeker, dat wij niet kunnen nalaaten, hetzelve, bij deze gelegenheid, aan hun, die eenig bijzonder belang in dit vak der Natuurlijke Historie stellen, aan te beveelen. - 't Is opmerkelijk, dat, daar de ondervinding leert, dat 'er tot de broeding der Kiekens 32 graaden warmte vereischt wordt, gelijk ook reaumur heeft, het punt van bloedwarmte echter op alle Thermometers op 30o gesteld wordt.
Een samenloop van omstandigheden heeft ten gevolge gehad, dat men nu onlangs hier ter Stede op nieuw onderstaan heeft, de Kunstbroeding der Eijeren ter hand te neemen, en in dezelve alle die zwaarigheden en moeijelijkheden weg te neemen of te verhelpen, welke de broeding van den Heere reaumur zo omslagtig en kostbaar gemaakt hebben, dat ze met geen voordeel of algemeen nut te onderneemen ware. De Heer elias brouwer, weleer Tabakskooper en woonachtig geweest zijnde te Rotterdam, doch thands sedert eenige jaaren den Tuin, genoemd Hoogerlust, op den Middenweg in de Plantagie alhier, bewoonende, had eens toevallig, onder zijne verschillende lecture, het Werk van den Canunnik de pauw, betiteld Wijsgeerige Bespiegelingen over de Egyptenaaren en de Chineezen, in 1790 in handen gekreegen; wanneer hem hetgeen die Schrijver, betreffende het uitbroeden van Eijeren, bij die Volken in gebruik, aantekent, zo belangrijk voorkwam, dat hij vervolgends nog veele andere Werken, waarin over deze stoffe gehandeld wordt, met greetigheid verzamelde, en een geheelen bundel aantekeningen uit dezelven samenstelde; edoch zonder vooralsnog eenige eigentlijke Proefneemingen van dien aart in het werk te stellen. Zekere voor hem zeer noodlottige gebeurtenis was vervolgends oorzaak, dat hij deze zijne aantekeningen verloor, en tevens in zulk eene neêrslagtigheid

{==389==} {>>pagina-aanduiding<<}
gedompeld werd, dat hem alle lust tot eenigerhande bezigheid ten eenemaal verging. Deze zijn beklaaglijke toestand gaf aan zijne onlangs overledene Zuster, met welke hij te samen woonde, aanleiding, om hem, tot astrekking van denkbeelden, weder aan zijn voorig zo geliefd onderwerp, de Egyptische Eijerbroeding, te herinneren, en hem tevens aan te moedigen, om daaromtrent, wijl de gelegenheid hunner Huizing daartoe niet ongeschikt scheen, eenige Proeven te bewerkstelligen, ten einde zich in die bezigheden eenige afleiding, vermaak en uitspanning te verschaffen. Een Stal, welke tot den Tuin, dien zij bewoonden, behoort, scheen de geschiktste plaats, om eenige inrigtingen tot het voorgenomen oogmerk te doen maaken, welke dan ook welhaast, op kosten van zijne Zuster, aldaar vervaardigd werden.

(De Beschrijving en Afbeelding van het een en ander verwagte de Leezer in het volgende Stuk.)




Iets over de verhandeling van den hoogleeraar M. Siegenbeek over de welluidendheid der Nederduitsche taal.

(Vervolg van bl. 348.)

Nu komen wij tot het artikel van om mijnentwil, om uwentwil enz., waarvoor de Hoogleeraar, insgelijks op het gezag van huydecoper, de t overtollig keurt.
De redenen, die hUydecoper voor dit zijn gevoelen bijbrengt, zijn nog veel zwakker, dan die hij voor zijne zoo aanstonds wederlegde stelling heeft bijgebragt (*).
Het eenige bewijs, dat hij aanvoert, bestaat in eenige weinige voorbeelden van het weglaten der t in gemelde woorden; van welke voorbeelden er twee ontleend zijn uit latere Schrijvers, die geen beslissend gezag hebben, en de overige uit willeramus, melis stoke, en dergelijke overoude Schrijvers, bij welke men de d en t van welluidendheid, uit hoofde van de toenmalige veel sneller en onbepaalder uitspraak, bijkans nimmer zal aantreffen.
Onze tegenwoordige uitspraak, daarentegen, die, bij meerdere bedaardheid, duidelijkheid en nadruk, deze letters tot hare

{==390==} {>>pagina-aanduiding<<}
ondersteuning in zeer vele gevallen zoo onbetwistbaar noodig heeft, verklaart zich zoo stellig en zoo algemeen voor de invoeging der t in de aangeduide woorden, dat hij, die onder beschaafde lieden deze letter wegliet, en om mijnen wil, of om uwen wil zeide, wanneer hij deze uitdrukking als een bijwoord (adverbialiter) gebruiken wilde, of niet volkomen verstaan, of voor een vreemdeling aangezien, of als een wijshoofd uitgelachen zou worden.
En niet minder beslissend ten voordeele van de spelling om mijnentwil is de schrijfwijs van de meeste en beste Schrijvers. Wij ten minste, die door huydecopers aanmerking reeds lang geleden ter dezen aanzien opmerkzaam gemaakt waren, kunnen ons niet herinneren bij eenig Schrijver uit onze gulden eeuw immer een enkel voorbeeld van de Schrijfwijs om mijnen wil te hebben aangetroffen, behalve alleen die twee bij jeremias de decker (Rijmoeffeningen, Iste D. bl. 231.), die ook aangehaald zijn door den geleerden hinlopen in het Iste Deel van de Werken der Maatschappij van Nederlandsche Letterkunde te Leijden, bl. 122, en nog een derde bij dien zelfden Schrijver t.a. pl. bl. 58, doch waartegen wij de navolgende voorbeelden van de schrijfwijs om mijnentwil enz. kunnen overstellen.

Om mijnentwil.	Vlaming, Arcadia v. Sann. bl. 19.
	Hooft, Granida, bl. 36. reg. 9.
	Vondel, Gijsbr. v. Aemst. bl. 37. Ovid. Heldinnebrieven, bl. 12. 2 maal. Virgilius in onrijm, bl. 139.M
	Constthoonende juweel, Roo roosen van Schiedam, Spel van zinnen, bl. 12. onderaan.
	Westerbaan, Gedichten. IIde D. bl. 366.
Om uwentwil.	G. brandt, Poëzij, IIde D. Opdragt, bl. 7.
	De decker, Rijmoeff. IIde D. bl. 129 en 267.
	Westerbaan, Ockenburgh, bl. 87.
	Rotgans, Poëzij, bl. 146.
	Vondel, Maeghdebrieven, bl. 10. Gijsbr, v. Aemst. bl. 18. Ovid. Herscheppingen, bl. 208.
	Hooft, Granida, bl. 42. reg. 7.
Om zijnentwil.	Hooft, N.H. IIde D. bl. 993.
	Heemskerk, B.A. bl. 358.
	Vondel, Gijsbr. v. Aemst. bl. 44.
	Westerbaan, Gedichten, IIde D. bl. 266.
Om harentwil.	Westerbaan, Gedichten, IIde D. bl. 354.
Om onzentwil.	J. de decker, Rijmoeff. Iste D. bl. 307.
Om bunnentwil.	Vondel, Gijsbr. v. Aemst. bl. 15.


{==391==} {>>pagina-aanduiding<<}

Waarbij men nog voegen kan de voorbeelden door hinlopen t.a. pl. bijgebragt.
Voorts vindt men ook bestendig om mijnentwil enz. geschreven in onze Bijbelvertaling, gelijk een ieder zien kan, die de plaatsen, te veel om op te noemen, bij trommius wil naslaan.
Ook is deze spelling met een t, ofschoon door huydecoper afgekeurd, niet te min bij de latere Schrijvers, even als bij de vroegere, bestendig in gebruik gebleven, terwijl de spelling zonder t, die huydecoper aanprees, ondanks al den eerbied voor het gezag van gemelden Taalkenner, door niemand bijna, ten minste door geen Schrijer van eenigen naam, buiten den Hoogleeraar, zoo veel wij weten, gevolgd is. Ja huydecoper zelve schijnt eenigzins huiverig geweest te zijn, om deze spelling te gebruiken. Niet één enkel voorbeeld ten minste van de spelwijs om mijnen wil is ons, na veel zoekens, in zijne Werken onder het oog gekomen. Van de spelwijs om mijnentwil integendeel troffen wij een voorbeeld aan in zijne onberijmde vertaling der Hekeldichten van Horatius, bl. 23. En wagenaar, die anders in zijne spelling zich meestal stiptelijk houdt aan de regelen, door huydecoper opgegeven, schrijft insgelijks om mijnentwil, niet om mijnen wil. Om zijnentwille vonden wij althans in zijne Vaderlandsche Historie, Iste D. bl. 280.
Maar wat doet toch, zal men misschien met huydecoper vragen, wat doet toch hier de t? (*) Wij antwoorden: zij dient vooreerst ter bevordering der welluidendheid, want zij verstrekt ons bij den overgang van de n op de w als 't ware tot een bruggetje, verbindt op eene zeer bevallige wijze het bijvoegelijke woord aan het zelfstandige wil, en geeft daardoor gelegenheid, om de geheele spreekwijs gemakkelijker en vaardiger in éénen adem als één enkel woord uit te spreken. Zij bevordert ten tweede aanmerkelijk de duidelijkheid; want, terwijl zij het bijvoegelijke en het zelfstandige woord aan elkander vastkoppelt, en dus de geheele spreekwijs als tot een enkel woord hervormt, geeft zij daaraan tevens het aanzien en de kracht van een bijwoord, 't welk uit den aard eene ruimere en minder bepaalde betee-
{==392==} {>>pagina-aanduiding<<}
kenis toelaat, en dient dus ter betere onderscheiding van den eigentlijken en den oneigentlijken zin, waarin de spreekwijs kan gebruikt worden. Om mijnentwil geeft immers zoo veel te kennen, als om mij, ten mijnen
gevalle, ter oorzake van mij, enz. (mei ergo, mei causa, propter me). Om mijnen wil, daarentegen, beteekent in den eigentlijken zin, om den wil, dien ik heb, omdat zoodanig mijn wil is, (propter meam voluntatem.)
Men stelle nu eens, dat men in alle gevallen bestendig schreef om mijnen wil, hoe duister en dubbelzinnig zal het dan niet zijn, wanneer men, bij voorbeeld, leest: zij treurt om zijnen wil, daar die uitdrukking alsdan even zoo wel zal kunnen beteekenen, zij treurt om hem, ter liefde van hem, als, zij treurt om zijnen kwaden wil; zij treurt, omdat hij een wil heeft, die redenen van droefheid voor haar bevat. Maar is het geoorloofd, de t in te voegen, dan houdt dat dubbelzinnige op, dan schrijft men in het eerste geval om zijnentwil, om zijnen wil daarentegen in het laatste. (*)

{==393==} {>>pagina-aanduiding<<}

Had vondel op dit onderscheid geen acht gegeven, en de spreekwijs altoos, ook in den oneigentlijken zin, zonder de t gebruikt, dan had hij, bij voorbeeld, in zijne vertaling van den 3den Heldinnebrief van Ovidius (*), Briseïs aan Achilles moeten laten schrijven: ‘De gramschap, om mijnen wil gerezen, bedare om mijnen wil.’ Maar dan immers zou men uit de woorden, letterlijk genomen, ook dezen ongerijmden zin hebben kunnen opmaken: dat de gramschap van Achilles om den wil of op de begeerte van Briseïs ontstaan was, en dat dezelve uit dien hoofde nu behoorde op te houden, wijl het thans haar wil was, dat dezelve niet langer zou voortduren. De t, die vondel hier invoegde, neemt alle aanleiding tot soortgelijk misverstand weg. Wanneer toch Briseïs schrijft: ‘De gramschap, om mijnentwil gerezen, bedare om mijnentwil,’ kan 'er geen twijfel meer zijn, of zij wil te kennen geven, dat de gramschap van Achilles, wijl die om haar, om haar bezit, uit liefde voor haar ontstaan was, ook nu behoorde op te houden ten haren gevalle.
Maar, waarom dan, ondanks dit voordeel van het bevorderen der duidelijkheid, ondanks de meerdere welluidendheid, en de gemakkelijker uitspraak, ondanks het algemeene spraaken schrijfgebruik, enkel om een inval van huydecoper, dien de man zelve waarschijnelijk weinig overdacht heeft en waardeerde, deze invoeging van de t afgeschaft? - Zij is eene onregelmatigheid, zegt men, waarvan men de taal moet zuiveren. Maar zij geschiedt immers op eene zeer regelmatige wijze? Zij heeft immers zeer geregeld plaats, niet alleen bij alle de bezittelijke voornaamwoorden, aan het woord wil vastgehecht, en als bijwoorden gebruikt, maar ook bij verscheiden andere bijvoegelijke woorden, in vereeniging met het gemelde zelfstandige woord, als bijwoorden gebezigd? Men zegt immers niet alleen, om mijnentwil, om uwentwil, om zijnentwil, om harentwil, om onzentwil, om hunnentwil, maar ook om velentwil, om allentwil, om geenentwil enz.? Ja zelfs het woord wil is immers niet het eenige, dat op zulk eene wijze door de letter t aan een voorafgaand bijvoegelijk woord gekoppeld wordt,

{==394==} {>>pagina-aanduiding<<}
maar ook andere zelfstandige naamwoorden nemen immers bij soortgelijke samenvoegingen, ten einde als bijwoorden gebruikt te worden, deze t aan? Zoo is het althans met de woorden weg en half. Wij zeggen immers van mijnentwege, van uwentwege, van zijnentwege enz., van mijnenthalve, of, bij verkorting, mijnenthalve, uwenthalve, zijnenthalve enz., alsmede van allentwege, van velentwege enz., allenthalve, velenthalve enz. Want dat deze spreekwijzen niet, zoo als de Hoogleeraar van oordeel schijnt te zijn, tot den lageren spreektrant en den gemeenzamer omgang uitsluitenderwijze behooren, maar ook wel degelijk in den deftigen schrijfstijl gebruikelijk zijn, leeren ons ten duidelijkste de voorbeelden van den overdeftigen hooft en van andere achtbare Schrijvers, die van deze spreekwijzen zich bedienden; gelijk de navolgende plaatsen, die ons, dit schrijvende, voor de hand kwamen, genoegzaam, zoo wij meenen, kunnen aantoonen.

Van mijnentwege.	Hooft, Brieven, bl. 240. Br. 292. bl. 555. Br. 748.
	G. brandt, Rechtspl. van Oldenb. bl. 51.
	Bijbelvert. 1 Sam. XXII:8. Ezech. III:17. XXXIII:7.
Van uwentwege.	Constthoonende juw. de Corenaren van Catwijck, Spel van zinnen, bl. 17.
Van zijnentwege.	Hooft, N.H. IIde D. bl. 993. Brieven, bl. 493. Br. 657.
	Wagenaar, Vaderl. Hist. Iste D. bl. 95.
Harentwege.	Hooft, Brieven, bl. 68. Br. 79. bl. 428. Br. 571.
Van onzentwege.	Bijbelvert. 1 Sam. VII:8.
Mijnenthalve.	Vollenhove, Poëzij, bl. 222.
	Poot, Berecht aan den Lezer, Iste D. bl. XXVII.
	Vlaming, Arc. v. Sann. bl. 43.
	Vondel, Poëzij, Iste D. bl. 145.
	Kiliaan op 't woord half.
	Huijgens, Korenbloemen, Iste D. bl. 434.
Uwenthalve.	Vondel, Heldinnebrieven, bl. 5.
	De decker, Rijmoeff. Iste D. bl. 274.
	Bijbelvert. Rom. XVI:19.
Zijnenthalve.	Vondel, Virg. in onrijm. Voorrede, bl. 5.
	Heemskerk, B.A. bl. 358.
	Westerbaan, Gedichten, IIde D. bl. 168.
Harenthalve.	Bijbelvert. Num. XXXII:28.
Allenthalve.	Heemskerk, B.A. bl. 50. 217. 629.
Dezenthalve.	Huijgens, Korenbloemen, Iste D. bl. 429.
Dienthalve.	Heemskerk, B.A. bl. 46. 129, 272.
	Zeker Octrooi bij wagenaar, Beschrijv. van Amsterdam, Xde D. bl. 434.


{==395==} {>>pagina-aanduiding<<}

Ook geeft ten kate, die groote kenner en wetgever in het vak van Nederduitsche taalregelen, het zelfs uitdrukkelijk als een regel op, om bij de achtervoegsels wege, halve en wille, bij wijze van bijwoorden gebruikt, en achter de bijvoegelijke voornaamwoorden geplaatst, de t tusschen in te voegen. Zie IIde D. bl. 89.
En wat is toch de t op 't eind in ten mijnent, ten uwent enz., die zoo gepastelijk door den schranderen hinlopen t.a. pl. bij de t in om mijnentwil vergeleken is, schoon hij, 't geen ons verwondert, den oorsprong van dezelve niet schijnt bevroed te hebben, wat is die t toch anders dan mede een uitvloeisel van denzelfden taalregel, volgens welken men eertijds gewoon was een bijvoegelijk en zelfstandig woord door middel van een t aan elkander te koppelen, en tot een enkel bijwoord te vormen.
Immers is dit ten mijnent, ten uwent enz. niets anders, dan eene verkorting van de spreekwijs ten mijnenthuize, ten uwenthuize enz. te voren in gebruik, gelijk onbetwistbaar blijkt uit heemskerk, B.A. bl. 70, waar deze spreekwijs nog zoo volledig voorkomt. Immers lezen wij daar: ‘Dat men daaraan konde sien, dat 'er een man t' haarenthuijs Heer was.’
En, zoo men zich de moeite gaf, dit stuk nader te onderzoeken, zou men, verbeelden wij ons, wei meerdere blijken van denzelfden regel ontdekken. Wat toch is dat allenthenen, 't welk kiliaan bij allenthalve heeft aangeteekend, dan eene gelijksoortige samenkoppeling, door middel van een t, van het oude woord heen, 't welk zoo veel als weg moet beteekend hebben (*), en het bijvoegelijke al? En zou het wel zoo ongerijmd zijn, te onderstellen, dat, bij voorbeeld, de woorden dikkent (saepe) en letstent of laatstent (ultimo), die wij mede bij kiliaan vinden, misschien wel verkortingen konden zijn van dikkentmale, laatstentmale, of eenige dergelijke vollediger spreekwijzen, voormaals in gebruik?

(Het vervolg en slot hierna.)

Lisippus, of de verkeerde edelmoedigheid.

Lisippus is iemand, wiens grootheid van ziel door de geheele waereld bewonderd wordt. Zijne edelmoedigheid is dermate, dat hij de genen, die zijnen ondersland behoeven, voorkomt, en hun de moeite en de vernedering van het vragen bespaart. Hij verplicht niet minder door de

{==396==} {>>pagina-aanduiding<<}
milddadigheid zijner gisten, als door de onbegrijpelijke bevalligheid, met welke hij die weet uit te delen. Somtijds zelfs stort hij zijne gaven uit over Vreemdelingen; en men weet, dat hij diensten bewezen heeft aan lieden, die zich hooglijk verklaard hadden zijne Vijanden te zijn.
De geheele waereld is het ééns, dat men zijne edelmoedigheid moet prijzen; een enkel soort van lieden beklaagt zich over zijn gedrag: lisippus betaalt zijne schulden niet.
Het valt niet moeilijk, een gedrag op te helderen, het welk in den eersten opslag zoo tegenstrijdig schijnt. 'Er is eene Grootheid in het weldoen gelegen, - en 'er is niets dan Rechtvaardigheid vervat in het betalen zijner schuldeischers. De Edelmoedigheid is het deel eener ziele, die boven de gemeene begrippen verheven is. Zij heeft iets van 't geen wij in de Helden bewonderen, en 't geen wij met een soort van Volksdrift prijzen. De Rechtvaardigheid, daarentegen, is eene deugd, die zuiver werktuiglijk is, op zijn best genomen goed genoeg voor den Koopman, en om ter Beurze beoeffend te worden door de Handelaars in den Wissel.
Zijne schulden betalende, doet iemand alleenlijk het geen hij verplicht is; en het is eene verrichting, die geene spooren van den minsten roem achterlaat. Zo lisippus zijne schuldeischers voldeed, wie is 'er, die zich de moeite zoude geven, zulks der waereld bekend te maken? De Edelmoedigheid, daarentegen, is eene zeer onderscheidene deugd; zij verheft zich boven den eenvoudigen plicht, en, naarmate van den graad harer verheffing, trekt zij de aandacht en de bewondering der zwakke stervelingen van deze benedenwaereld tot zich.
Het is op deze wijze, dat de menschen doorgaands over de Rechtvaardigheid en de Edelmoedigheid redenkavelen. De eerste wordt voorbijgezien, alhoewel zij eene wezenlijke deugd is, tot welzijn der samenleving; de andere boeit onze aandacht en hoogachting, alhoewel zij niet dan te dikwijls voortkomt uit de onstuimigheid van een oplopend karakter, veeleer bestuurd door de verwaandheid dan door de reden.
Lisippus verneemt van zijn Bankier, dat deze van hem verlangt de afdoening van een voorschot van vijstig Louïsen, en dat een zijner Vrienden, in ongeval geraakt, hem die zelfde somme ter leen vraagt; hij geeft dezelve, zonder te aarselen, aan den laatstgemelden, dewijl deze als eene gunst verzoekt, het geen de andere van hem vordert, als eene hem wettig toekomende schuld.
De menschen in 't algemeen begrijpen het woord rechtvaardig kwalijk. Men gelooft doorgaands, dat Rechtvaardigheid niet anders bestaat, dan in de betrachting van die plichten, tot welke de wetten der samenlevinge ons kunnen noodzaken. 't Is zoo; wij stemmen toe, dat de kragt van het woord zulks somtijds gedoogt; en in dezen zin moet men de Rechtvaardigheid

{==397==} {>>pagina-aanduiding<<}
van de Billijkheid onderscheiden: maar 'er is eene Rechtvaardigheid, welke veel algemeener is, en die men kan beschouwen als alle overige deugden te samen bevattende.
De Rechtvaardigheid kan beschreven worden als die deugd, welke ons verplicht, aan een iegelijk te geven het geen wij hem schuldig zijn. Dit woord, in dien engen zin genomen zijnde, behelst de betragting van alle die deugden, ons door de reden voorgeschreven, en op welke de samenleving zich van onze zijde mag verlaten. Onze plicht omtrent het Opperste Wezen, omtrent onszelven, en van den eenen omtrent den anderen, is ten vollen vervuld, wanneer wij aan ieder hunner doen toekomen het gene wij hem verschuldigd zijn. Zoodanig is Rechtvaardigheid, eigentlijk gesproken, de ééne en eenigste deugd, en 't is uit haar dat alle de andere haaren oorsprong nemen.
De Oprechtheid, de Moed, de Liefde, bij voorbeeld, de Edelmoedigheid zijn geene deugden uit zich zelven; en alhoewel zij dezen naam verdienen, zijn zij die verschuldigd aan de Rechtvaardigheid, die hen in werking brengt en bestuurt: zonder deze Leidsvrouw, kan de Oprechtheid in Onbeschoftheid, de Standvastigheid in Stijfhoofdigheid, de Liefde in Onbeschaamdheid, en de Edelmoedigheid in eene kwalijk geplaatste Milddadigheid ontaarten.
Eene belangelooze daad, die niet door de Rechtvaardigheid wordt bestuurd, is, op zijn best genomen, in zichzelve onverschillig, en zeer dikwijls wordt zij misdadig. De verspillingen, waartoe de samenleving ons verplicht, als daar zijn Giften, Verjaarfeesten, Maaltijden en andere behoeften der weelde, zijn op zich zelven louter onverschillige daaden, zoo lang zij zich kunnen vereenigen met voegzamer milddadigheden; maar zij worden misdadig, zoo dra zij ons uitputten tot een punt, dat ons belet, van ons vermogen op eene nuttiger wijze gebruik te maken.
De waare Edelmoedigheid is dus een plicht, die ons zoo ontwijffelbaar nodig is te vervullen, als die gene, welke ons door de Wet zijn bevolen. 't Is een regel, ons voorgeschreven door de Reden, die het hoogste gezag bij elk redelijk wezen moet uitmaken. Maar deze Edelmoedigheid bestaat geenszins in het opvolgen van iedere aandoening van medelijden; in de overgave van het bestuur aan blinde driften als onze leidslieden, en in het belemmeren van ons vermogen door milddadigheden van een enkel oogenblik, die ons buiten staat stellen, dezelve in 't vervolg te blijven voortzetten.
Men schildert den Gierigaart doorgaands af als een Man zonder Eer of zonder Menschelijkheid, die niet leeft dan om voor zich zelven te verzamelen, en die aan deze drift alle andere soort van genoegens opoffert. Men heeft hem ook afgeschetst als een Dwaas, die, midden in den overvloed, alle vermaken verbant, en zich, van ingebeelde, dadelijke behoef-
{==398==} {>>pagina-aanduiding<<}
ten maakt. Ondertusschen gelijken weinigen, zeer weinigen naar dit afbeeldsel, en mogelijk bestonden 'er nimmer menschen, in welke alle deze trekken zich te gelijk vereenigden. Maar 't is doorgaands van den laatdunkenden en werkelozen man, dat wij met deze hatelijke namen horen bestempelen de genen, die huishoudelijk en zuinig zijn; die door matigheid en arbeidzaamheid tot eenen stand geraken, die hun boven huns gelijken verheft, en die onder den grooten hoop hun aandeel van naarstigheid opbrengen.
Hoe toch kunnen de weetnieten en laatdunkenden zeggen, dat de samenleving veel gelukkiger zoude zijn, door een kleiner getal dezer vermeende Vrekken: in 't algemeen zijn het de zoodanigen, die men op het einde bevindt, de waare Weldoeners der Maatschappije te zijn geweest. In de verkering met een Gierigaart verliezen wij zeldzaam, maar zeer dikwijls in die met een Verkwister.
Een zeker Fransch Priester, godinot genaamd, en langen tijd onder den naam van Grippe-sou bekend geweest, weigerde bestendig, zijnen bijstand aan de ontwijffelbaarste armoede te verleenen. Verbazende Wijnbergen, waarvan hij eigenaar was, en die hij wist te doen gelden, bragten hem zeer aanzienlijke sommen op. De Inwoonders van Reims, zijne medeburgers, waren afkerig van hem; en het gemeen, dat zeer zelden de gierigen bemint, vervolgde hem overal, hem met de grootste blijken hunner verachting overladende. Hij hield nogthans aan, in zijne gewone eenvoudigheid voort te leven, en nam zijne verwonderlijke spaarzaamheid altoos getrouwelijk in acht. Zedert langen tijd was hij overreed van de behoefte der Armen in de Stad, en bovenal van het gebrek aan Water, 't welk het volk verplicht was tot een zeer hogen prijs te kopen. Hij besteedde daarom zijn gansche vermogen, zedert zoo veele jaren bijeenverzameld, aan de samenstelling van eene Waterleiding, en bewees daardoor den Armen eene veel grooter en bestendiger weldaad, dan wanneer hij zijne inkomsten, bij dagelijksche liefdegiften, aan zijne deur onder de Armen gestrooid hadde.
Onder menschen, die hun leven doorgebragt hebben in de afzondering der Studien, vinden wij maar al te dikwijls de zoo kwalijk geplaatste deugden, waarover wij ons in dezen beklaagd hebben: wij vinden hun vooringenomen voor het geen men schitterende Deugden noemt, geheel vergetende die, welke gewooner zijn. De Wijsbegeerte moge, op eenen zwellenden toon, deze overbodige plichten verheffen boven de zoodanige, die onvermijdelijk noodzakelijk zijn; het is hiermede even zoo gesteld als met iemand, die, zich geen ander denkbeeld van het menschelijk geslacht vormende dan volgens de beschrijvingen, in de waereld verschijnt met een hart, dat voor alle de voorgewende ongelukken medelijdend

{==399==} {>>pagina-aanduiding<<}
is. - en die ondertusschen, door verkeerde en kwalijk geplaatste milddadigheid, zich zelven tot eenen staat van behoefte brengt, gelijk aan die van hun, welken hij ondersteuning verleent.
Ik zal dit stuk besluiten met de opgave van den raad, welken een Wijze aan eenen Jongeling gaf, die al zijn vermogen uitputte, door vermeende Armen te ondersteunen. ‘Het is mogelijk,’ zeide hij, ‘dat de gene, aan wien gij geeft, geen eerlijk Man is, en ik weet dat gij, die hem geeft, het voorzeker zijt. Gij ziet dus, dat gij door uwe Milddadigheid een weldenkend Man een gedeelte van zijn bestaan ontneemt, om het aan eenen anderen te geven, die zeer mogelijk een Schurk is; en, terwijl gij alzoo onrechtvaardig zijt, in eene twijffelachtige Deugd te belonen, wordt gij het dubbel, door uzelven te berooven.’

Voorbehoeding der watervrees bij den beet van een dollen hond. Door den Heer Hufeland.

Men snijdt zoo veel mooglijk den gehelen beet uit, of, indien dit niet kan geschieden, scarificeert men de wonde sterk, plaatst vervolgens een Kopglas op dezelve, herhaalt dit zoo lang tot dat 'er geen bloed meer uitvloeit; dan scarificeert men wederom op nieuw, herhaalt de applicatie van het Kopglas, tot 'er geen bloed meer ontlast wordt. Alsdan strooit men Buspoeder in de wonde, en ontsteekt hetzelve, als het éénige middel, om de gehele oppervlakte der wonde, en het mooglijk reeds ingezogen gif, in eene kool te veranderen en te verstoren. Hierop wordt de wond tot eene sterke verettering gebragt door middel van Ung. Digestiv. met Pulv. Cantharid. vermengd; zulks wordt drie maanden lang onderhouden. Alaanstonds in den beginne wordt de Belladonna in opklimmende giften toegediend, zoo dat men met 1 grein begint, en, naar het verschil des ouderdoms, dagelijks met 1 of ½ grein de gifte vermeerdert, tot dat men het punt bereikt, waar de verduistering der oogen en bedwelming begint, hetwelk somtijds eerst op 9 greinen volgt. Met deze gifte, of, indien dezelve te hevig werke, iets minder, vaart men nu 14 dagen voort. Zoo als men in den beginne allengskens was opgeklommen, vermindert men thans van dag tot dag de gifte, tot men ten laatsten geheel ophoudt. Het komt mij voor van zeer veel gewigt te zijn, dat men de Belladonna dagelijks in volle gifte slegts eenmaal des avonds bij het naar bed gaan geve, en voorts het daarop volgende zweet behoorlijk afwagte. Den omtrek der wonde laat men de eerste drie weeken met Ung. Mercurial.

{==400==} {>>pagina-aanduiding<<}
wrijven. Nadat de wond drie maanden lang in ettering is gehouden, moet men, ten minsten nog een geheel jaar lang, op de plaats der wonde zelve, of daar naast aan, eene fontanel onderhouden.
Van alle die genen, welken ik volgens dit voorschrift behandeld heb, is mij geen één geval eener opgevolgde Watervrees voorgekomen. Doch moet ik dit nog hierbij aanmerken, dat men, wanneer ook deze methode al eens in één geval mislukte, niet aanstonds tot derzelver onvermogen behoort te besluiten: want in een geval kan, door een zamenloop van verschillende omstardigheden, eene geneeswijze krachteloos gemaakt worden, die in honderd andere gevallen de voortreflijkste uitwerking zoude gehad hebben.

Nieuwe wijze om de planten te besproeien.

Door William Tathan.

Het middel, door den Heer tathan, een Engelschman, bekend gemaakt, bestaat eenvoudig hierin. Men plaatst een vat vol water bij de planten, die men wil besproeien. Uit dit vat met water laat men zoo veele draaden katoen, een weinig gedraaid, hangen, als men planten heeft te bevogtigen, en men omwindt den voet of stam van ieder dier planten met een draad katoen. Niet onnut zoude het zijn, den draad met aarde, of liever met een weinig mest, te bedekken. Ligt zal men begrijpen, dat het water, door de draaden, die als zoo veele geuten uitmaaken, gestadig wordende opgepompt, niet kan nalaaten, de plant van eene gestadige vogtigheid te voorzien, en dat men die vogtigheid naar derzelver behoefte kan inrigten, door de dikte des katoendraads te vermeerderen of te verminderen. De Heer tathan heeft twee voordeelen van deeze wijze van doen opgemerkt: het eerste is, dat de planten de volkomene werking der zonne kunnen genieten, zonder immer eene droogte te ondergaan, die altijd den groei vertraagt, zelfs geheel doet stilstaan. Het ander voordeel is, dat, voor zoo veel deeze wijze van bevogtiginge zeer langzaam toegaat, het water, welk daartoe wordt gebruikt, aan de werking der lucht lang zal blootgesteld blijven, en daardoor ter bevorderinge van den groei beter geschikt worden.


{==401==} {>>pagina-aanduiding<<}

Voordeelen van het stroo van boekweit.

Het stroo van het koorn, Boekweit genaamd, bezit een voordeel, waarvan weinige menschen zich bedienen. Gemeenlijk wordt het alleenlijk gebruikt om het tot een slegt strooizel op de stallen te doen dienen. Niet ondienstig zal het, derhalven, zijn, aan te wijzen, wat nut men daarvan trekke in het Noordlijk gedeelte van het Departement de la Manche.
Terstond naa den oogst, en voor dat het stroo droog is, wordt het in groote hoopen verbrand. Naa het volkomen verbranden klopt en roert men de asch met lange stokken. Hierdoor ontvangt het de vastigheid van de Winkel-Potasch en Weedasch, en bezit in der daad derzelver eigenschappen: want, door eene allerzorgvuldigste ontbinding, is het gebleeken, dat, van alle de Winkel-zouten, de asch van Boekweitstroo de meeste Alkali bezit.

Gemaklijk middel om de vlekken weg te neemen.

Door den Heer Lenormand.

Tot het wegneemen der vlekken is 'er eene menigte voorschriften voorhanden; doch geen eenvoudiger middel is mij bekend, dan 't welk ik zal voordraagen, en waarvan ik in veele omstandigheden de proef heb genomen. Welke ook de stoffe zij, de olij-, vet- en smeervlekken verdwijnen in een oogenblik, zonder dat de kleur der stoffe verschiete.
Neem vijf of zes gloeiende koolen, ter grootte omtrent van een noot; leg dezelve in een lap wit en schoon linnen, naa het alvoorens nat gemaakt, en 'er het overtollige water met de hand uitgedrukt te hebben. Spreid de gevlekte stoffe op een tafel uit, waarop gij alvoorens een schoon servet gelegd hebt, en neem dan den lap linnen, met de koolen in hetzelve, bij de vier hoeken, en leg het op de vlek. Ligt het popje op, en leg het agtervolgens tien of twaalfmaal op de vlek, daarop een weinig drukkende; en de vlek verdwijnt terstond.
Wanneer de vlek groot is, dringt dezelve zomtijds door de stoffe, en het vet of de olij worden door het servet opgenomen. Maar wanneer het popje op de vlek wordt gelegd, 't zij dezelve door het servet al of niet worde ingezogen, ziet men een dikken damp opgaan, die naar de vlek riekt; 't geen grond geeft om te vermoeden, dat de warmte, welke de gloeiende koolen van zich geeven, het water

{==402==} {>>pagina-aanduiding<<}
van het linnen, waar binnen zij beslooten zijn, doende uitdampen, het vet of de olij ontbindt, en dezelve in damp doet vervliegen.
Zeker is het, dat niet eene der vermelde vlekken tot nog toe tegen deeze bewerking bestand geweest is.

Zonderlinge ontmoeting, tusschen William Armstrong en Sir Alexander Gibson.

(Ontleend uit scott's Minstrelsy of the Scottish Border, Vol. III.)

Omtrent het midden der zeventiende Eeuwe viel in Schotland de volgende zonderlinge gebeurtenis voor. Lord traquair hadt eene pleitzaak, welke ten Hove zou beslist worden. 'Er deedt zich alle reden op om te gelooven, dat het vonnis van de beslissende stem des Voorzitters zou afhangen, daar het getal der Regteren aan beide zijden voorts gelijk gerekend werd. Men wist, dat de Voorzitter, alexander gibson, Lord traquair geheel niet gunstig was. De voorstanders van dien Lord begreepen, dat het geraaden was, den President, ware het mogelijk, te verwijderen, als deeze zaak stondt beslist te worden.
In deeze verlegenheid vervoegde zich traquair tot william armstrong, die op staanden voet zijn dienst aanboodt, om den Voorzitter, voor eenen tijd, het waarneemen van zijnen post te beletten. Naa gedaan onderzoek vernam hij, dat gibson de gewoonte hadt om dikwijls te paard een lugtje te gaan scheppen in de zandige oorden van Leith, en alsdan zomwijlen alleen reedt.
Armstrong, die reeds lang gewagt hadt na eene voor zijn plan zo gunstige gelegenheid, zag die eindelijk gebooren. Hij vervoegde zich bij den alleen rijdenden Voorzitter, sprak hem aan, en wikkelde hem in diep onderhoud. Zo veel smaaks vondt gibson in dit gesprek, dat hij onder 't zelve met zijn, zo 't scheen toevalligen, weggenoot voortreedt, die hem bragt in een eenzaam en zelden bezogt oord, Frigate Whins geheeten. Daar gekomen, reedt hij schielijk tegen gibson in, en trok hem van zijn paard: een grooten mantel hadt hij medegenomen; in deezen wondt hij den Voorzitter, zette dien nevens hem agter op zijn paard, en reedt weg.
Met grooten spoed reeden zij voort, langs weinig bekende wegen. Eindelijk zette hij den bevreesden en afgematten gibson af in een oud Kasteel in Annandale, bekend onder den naam van den Tooren van Graham.
Gibson's paard zonder rijder gevonden zijnde, besloot men dat het zijn Meester afgeworpen hadt, en deeze in zee was omgekomen. Zijne Vrienden toogen het rouwgewaad

{==403==} {>>pagina-aanduiding<<}
aan, en een ander werd met den post des Voorzitterschaps bekleed.
Middelerwijle sleet de vermeende Doode een zeer verdrietigen tijd in het gemelde Kasteel. Hij zat 'er gevangen en eenzaam; hij ontving zijne spijs en drank door eene opening in den muur, en hoorde nooit eenige menschlijke stem, behalven wanneer een Schaapherder zijn Hond met den naam van Batty riep, en eene Dienstmaagd de Kat Maudge. Hij besloot, dat die klanken aanroepingen der Geesten waren: want hij stelde vast, in het hol van de eene of andere Toverhex te weezen.
Eindelijk werd, naa drie maanden tijdverloops, het Pleit ten voordeele van Lord traquair uitgeweezen, en teffens beslooten, den Voorzitter weder op vrije voeten te stellen. Dit zou dezelfde armstrong doen. Hij begaf zich, in 't holst van den nagt, na het Kasteel, vatte den opgeslootenen, wikkelde hem op nieuw in den mantel, zonder een enkel woord te spreeken, en voerde hem ter zelfder plaatze, waar hij hem hadt opgenomen.
De vreugde zijner Vrienden, bij zijne onverwagte wederkomst, en de min aangenaame verrassing voor zijnen Opvolger in het Voorzitterschap, laaten zich gereed begrijpen, toen hij weder ten Hove verscheen, om den voor een tijd gemisten Eerepost op nieuw te bekleeden.
Allen stonden met hem in 't begrip, dat hij door toverkunstenaarijen was weggevoerd geweest. Hij zelve kon zich van het tegendeel niet overtuigen, tot dat hij, eenige jaaren daarnaa, in Annandale reizende, de klanken Batty en Maudge op nieuw hoorde - de éénige klanken, die geduurende zijne gevangenschap tot hem kwamen. Dit gaf aanleiding tot het ontdekken van de geheele toedragt der zaake. Zulks was ten dien dage van geen ernstig gevolg. Men lachte 'er slegts om, als een aartigen trek, den Voorzitter gespeeld.

Anekdote van den Engelschen staatsdienaar Robert Walpole.

Ten tijde als het gezag van Sir robert walpole zigtbaar begon te verminderen, waren de Bisschoppen de eersten onder de oude aanhangers van den Staatsdienaar, die hem afvielen. Intusschen in het Hoogerhuis een voorstel willende doen, 't welk hij ernstig verlangde door te drijven, en de stemmen der Geestelijkheid daartoe volstrekt noodig hebbende, om zijn doel te bereiken, wendde hij zich tot den Aartsbisschop van York, zijnen getrouwen en onwrikbaaren vriend, en verzogt hem, alle de Bisschoppen afzonderlijk te gaan spreeken. ‘Mijn waarde robert! dat zal niets baaten,’ zeide de Kerkvoogd, het hoofd schuddende. ‘Maar,’ voeg-
{==404==} {>>pagina-aanduiding<<}
de hij 'er nevens, ‘ik weet een ander middel, 't welk ik voor onfeilbaar houd; ontrust u niet, en maak staat op mijne eerwaardige Konfraters!’ De Staatsdienaar ging heen, en de Aartsbisschop begaf zich te bed. Hij beval dat de klopper van zijne deur zou omwonden, en de straat met zand bestrooid worden, en verzogt zijnen vertrouwden Arts het gerugt te verspreiden, dat hij op het uiterste lag. De tijding van 's Aartsbisschops ziekte wierdt welhaast rugtbaar, en deedt de bedoelde uitwerking. De Bisschoppen, die allen na zijnen Zetel dongen (*), kwamen tot den Staatsdienaar,
gaven hem hunne stem, en deeden zijn ontwerp gelukken. Thans verliet de Aartsbisschop het bed, ging bij Sir robert walpole het middagmaal houden, en lachte met hem over den trek, welken zij de heilige Vaders van Groot-Britannie gespeeld hadden!

Anekdote van den vermaarden Larive.

Larive, een vermaard Fransch Tooneelspeeler, en die slegts onlangs dat bedrijf heeft verlaaten, vermeldt de volgende ontmoeting, die hij met eenen Notaris hadt. Toen ik nog jong was (dus verhaalt larive) en eenig geld door zuinigheid gespaard had, ging ik bij een rijken Notaris, en wien, om zijne lichaamsgestalte, het hart vrij hoog lag! Ik verscheen in zijne tegenwoordigheid met die zedige beschaafdheid, welke ik mij tot eene gewoonte had gemaakt. De man verzogt mij te gaan zitten, op eene wijze, die mij stootte. ‘Neem uwe plaats, Jongman,’ zeide hij zeer koel. Ik gaf hem mijn voorneemen te kennen, om eenig geld op lijfrenten te zetten. ‘Gij doet wel, mijn lieve vriend,’ hernam hij; ‘gelukkig hebt gij geene kinderen.’ - ‘Zeg liever, ongelukkig, Mijnheer,’ voerde ik hem te gemoet. ‘Op mijne eere,’ antwoordde hij, ‘mij dunkt dat het een geluk voor u is, dat gij geene kinderen hebt: want wat zoudt gij, in uwe omstandigheden, 'er mede uitvoeren?’ Verontwaardigd op deeze woorden, zag ik hem stijf aan, en antwoordde: ‘Mijnheer, ik zou 'er Notarissen van maaken.’ De man, die mij tot nog toe zoo vrij hadt behandeld, stelde zich nu zoo zot aan, dat hij niet wist, wat hij mij zou antwoorden, en was van nu af aan zoo beschaafd omtrent mij, als hij voorheen het tegendeel geweest was.


{==405==} {>>pagina-aanduiding<<}

Mengelwerk, tot fraaije letteren, konsten en weetenschappen, betrekkelijk.

De voordeelen der stilzwijgende veragting.

Silence is sometimes more significant and sublime, than the most noble and most expressive Eloquence, and is, on many occasions, the indication of a great mind.
richardson.

‘Stilzwijgen is zomtijds meer beduidende en verheevener, dan de edelste en nadruklijkste Welspreekenheid, en strekt, in veele gevallen, ten betoon van eene groote ziel’ - luidt het zeggen van den Zedeschrijver, aan het hoofd geplaatst van deeze Proeve, waarin ik ten oogmerk heb, de voordeelen aan te wijzen van Stilzwijgende Veragting, in meest alle gevallen van belediging.
Noodig, egter, is het, vooraf aan te merken, dat de beledigingen van onderscheiden aart zijn. Eenige zijn 'er, voor welke de Wet herstelling verschaft; en tot deeze behoort men toevlugt te neemen. Andere zijn even beschadigend en nadeelig, waarvoor de Wet geen hulpmiddel aanbiedt, en die, nogthans, de Wetten, zo van god als Menschen, verbieden te straffen, volgens eenig voorschrift van eigen maakzel. En is 'er eene derde soort van beledigingen, welke doorgaans afgeweerd of tegengegaan worden door geweldige opstuivingen van drift, die zich op veelerlei wijzen vertoont; doch voornaamlijk door een geweldig gebruik der tonge, waarmede wij den geenen, die ons beledigd heeft, aanvallen, alsof elk woord een slag, en elk zeggen een pak slagen ware, genoegzaam gelijk aan het breeken van iemands been, of het uitrukken van iemands oog. Het is in het geval van beledigingen van de laatstgemelde soort, dat ik aan stilzwijgende veragting de voorkeus boven eenig ander middel zou geeven.
'Er ligt in Stilzwijgende Veragting iets zo onver-
{==406==} {>>pagina-aanduiding<<}
draaglijks voor de partij, omtrent welke dezelve plaats heeft, dat zij, in smertlijke aandoening, de zwaarte van stokslagen, ooit gebruikt, verre te boven gaat; en dezelve is teffens een wapen, zo gemaklijk te gebruiken, als binnen het bereik van elks bekwaamheden. Indien lieden van den tegenwoordigen smaak beweeren, dat een stok of een zweep meer loflijke wapens zijn, en dat stilzwijgen lafhartigheid insluit, dwaalen zij zeer in de kennis van de menschlijke natuure: want indien het oogmerk van dien stok of zweep is om smerte aan te doen, is het dan geene groote verbetering, een wapentuig aan de hand te geeven, dat veel gevoeliger smert veroorzaakt, en teffens altoos bij de hand is, en daarenboven geene bijzondere bekwaamheid of afgerigtheid in het gebruik vereischt, waartoe men niet behoeft lessen van een' schermmeester of van iemand anders te neemen?
Ik houd mij ten vollen verzekerd, dat, indien ik de menschen wilde beduiden, dat zij nooit toornig moesten worden bij het ontvangen van eenige belediging, men mij zou aanzien voor een zinloozen, die in een verbeterhuis paste geplaatst te worden; en misschien met reden: maar, wanneer ik alleen eene meer gevoelig werkende gevoeligheid aanprijs, dan men tot nog toe heeft gebezigd, hoop ik, dat mijn plan niet zal aangezien worden als de minste inbreuk doende op die Wetten van Eer, welke veele Heeren vereeren, misschien met een dieper eerbiedenisse, dan eenige andere Godlijke of Menschlijke Wetten. - Ik beweer geenzins, dat wij geene driften moeten hebben, of dat het zondig is, toornig te worden: dit is 'er zo verre af, dat ik bedoel onze driften op te wekken en te verheffen, en daaraan eene waardigheid bij te zetten, verre verheeven boven de tegenwoordige al te gemeene en laage wijze, op welke wij dezelve hooren uitdrukken. - Ik wil niet, dat wij werkloos en ongevoelig zijn onder aangedaan ongelijk. Alles, wat ik bedoel, is, te staaven, dat 'er niets smertlijker valt dan een Veragtend Stilzwijgen, 't welk onzen tegenpartijder, met een kragt en nadruk, aan geene woorden bij te zetten, zegt, ‘dat hij beneden onze kennisneeming en allen antwoord onwaardig is.’
Zulks zal blijken, als wij, in de eerste plaats, aanmerken, dat het onzen tegenpartijder kwelt, wiens oog-
{==407==} {>>pagina-aanduiding<<}
merk was, in ons alle de zigtbaare angsten en ongemaklijkheden te verwekken, alle de stuiptrekkingagtige beweegingen van diepgevoelde belediging gaande te maaken, welke te aanschouwen eerten vijand de hoogstmogelijke voldoening schenkt. Te deezer oorzaake hielden de dwinglanden van ouden tijd zich niet te vrede met hunne onderdaanen tot wreede doodstraffen te doemen, maar zij zogten teffens hunnen onmenschlijken lust te boeten, door ooggetuigen te zijn van de worstelingen der lijdende menschheid. - Hij nu, die eene hem aangedaane belediging met Stilzwijgende Veragting bejegent, doet smerte aan, door zijnen vijand te leur te stellen in dit gevormd heuchlijk vooruitzigt. Niets is algemeener bij de kwaadaartige plaagers des menschdoms, dan dat zij, iemand eene belediging aangedaan hebbende, onderzoeken, hoe hij dezelve opnam. ‘Was hij niet boos? Stoof hij niet in toorn op? Raasde en tierde hij niet? Hoe gaarne zou ik hem gezien hebben, toen hij het eerst vernam!’ enz. En wat kan vernederender, wat kwellender en onaangenaamer zijn voor een man van dien aart, dan te hooren: ‘Gij hebt geheel mis; hij ontving dit alles met de uiterste koelheid en stilzwijgende veragting.’
'Er zijn twee voorbeelden van eerbiedwaardige Stilzwijgenheid en Veragting, welke ik de vrijheid neem te ontleenen van eenen Schrijver, die, over een dergelijk onderwerp handelende, dezelve aanvoert. Het eerste is dat van ajax. Ulysses, die de tegenstreever van deezen grooten Man geweest was, zo wel als de oorzaak van diens dood, de schim van deezen in het rijk der afgestorven Helden ontmoetende, vertoonde zich voor hem met eene nederige en aan aanbidding grenzende houding; de ander laat dit voorbijgaan met eene grootsche houding, en zulk een Stilzwijgen, als, om de woorden van longinus te bezigen, meer grootheids ten toon spreidde, dan iets, 't geen hij zou hebben kunnen zeggen. - Het andere voorbeeld leevert ons virgilius op. Eneas, onder de schimmen der wanhoopige minnaars den geest aantreffende van haar, die onlangs voor hem gestorven was, nog de versche wonde daarvan omdraagende, vervoegt zich tot haar met uitgestrekte armen, met een vloed van traanen, en de vuurigste betuigingen van zijne onschuld in het voorgevallene: al het welk dido ontvangt met de waardigheid

{==408==} {>>pagina-aanduiding<<}
en versmaading van eene gehoonde Minnares en beledigde Koningin. Zij is zo verre van hem met eenig antwoord te verwaardigen, dat zij het oog niet op hem nederslaat. De Dichter verbeeldt haar, als het aangezigt van hem afwendende, terwijl hij tot haar sprak; en, naa haare oogen eenigen tijd op den grond gevestigd gehouden te hebben, als eene, die zijne betuigingen hoorde en versmaadde, van hem wegvlugtende in een mijrthen-boschje, in de armen van een ander, wiens getrouwheid haare liefde verdiend hadt.
Dan, - om regtstreekscher tot ons onderwerp weder te keeren, - ik heb de voordeelen aangeweezen van Stilzwijgende Veragting, in zo verre de Partij betreft, die de belediging aandoet, en hoopt getuige te weezen van 't geen hij bedoelde dat dezelve zou uitwerken. Maar, ten anderen, de voordeelen van Stilzwijgende Veragting, ten aanziene van de beledigde Partij, zijn niet minder in 't oog loopende. Het is eene toegestaane zaak, dat, schoon elk mensch toornig mag worden, geen één van de honderd het gelukkig talent bezit, om dien toorn op zulk eene wijze uit te drukken, dat hij zich zelven niet ten toon stelle. In dit geval kunnen anderzins eerwaardige characters zich zwak en veragtlijk vertoonen. Zij storten een vloed van woorden uit, zonder zamenhang, zonder beduidenis, en schijnen eer met zich zelven dan met hunnen vijand te vegten. Alles verbastert in enkel schelden, 't geen men in de slegtste afhoeken op de volmaaktste wijze hoort, en in dezelve behoorde bepaald te blijven. Zulk een twist is geen tweegevegt, maar eene worsteling, die dikmaaler vermaak verschaft aan de omstanderen, dan met kwetzing der partijen gepaard gaat.
Al dit ontgaan wij door Stilzwijgende Veragting, welke niet alleen wreekt met groote strengheid, maar tevens met volkomene veiligheid. Terwijl onze Partij bemerkt, dat wij onaangedaan blijven, wordt hij zelve ten prooi van de onaangenaame aandoeningen, welke hij heeft zoeken op te wekken. De Psalmdichter drukt zulks zinrijk uit: ‘hij valt in den kuil, welken hij gegraaven heeft, en hij verwart in zijn eigen net.’ En zeker, geene andere teleurstelling op aarde kan half de kwelling baaren, welke iemand gevoelt, wanneer hij ontdekt, dat hij gestraft wordt ‘door eene roede, welke hij zich zelven besteld heeft.’

{==409==} {>>pagina-aanduiding<<}

Ik zal, hoop ik, geene ongunstige oordeelvelling te wagten hebben van de zogenaamde Lieden van Eer, die denken, dat zich gevoelig en geraakt te toonen een pligt is, wanneer ik dus bedoel, de uitwerkzelen daarvan te versterken. Men zal mij voor geen bloodaart houden, als ik mij voorstel, een dieper wonde toe te brengen, in stede van verzagting. Ik houd mij verzekerd, dat allen, die de menschlijke natuur te recht kennen, in mijn gevoelen zullen treeden; en allen, die den vrede beminnen, zullen het plan, door mij aangepreezen, veel omhelzenswaardiger vinden, dan eenig, door de grootste voorstanders van wraakneemenden toorn immer uitgedagt.
Zelfs wil ik nog een stap verder gaan, en 'er bijvoegen, dat 'er een nog hooger graad van straffe is, welke wij den belediger kunnen aandoen; en deeze is, hem vergiffenis te schenken. Doch dit vermeld ik met omzigtigheid, en ik weet 'er zal alleen op gelet worden door die weinige uitgeleezenen, die hunne leevensregels ontleenen uit dat Wetboek, waarin het vergeeven van ongelijken eerst werd bevolen. Ik zeg, dat ik dit met voorzorge vermeld; dewijl het schijnt te strijden met alles, wat ik tot hiertoe bijbragt: want ongetwijfeld was het oogmerk deezer Proeve veeleer om den Toorn te bestuuren dan uit te dooven. Nogthans, indien ik zo vrij mag weezen om nog iets van deeze soort van gevoeligheid te zeggen, is het, dat, van alle wijzen van straffen, deeze geschikt is om den diepsten indruk te maaken, en de opregtste hervorming te wege te brengen.
Eindelijk, indien wij acht slaan op 't geen men in deeze dagen niet over 't hoofd mag zien, op het Character van een fatsoenlijk Heer, moet dit in alle dingen in 't oog gehouden worden, en dus ook in den Toorn; en behoort hij zorge te draagen, niets te doen, 't welk met welleevendheid strijdig is. Ongetwijfeld zou Lord chesterfield, indien hij dit onderwerp behandeld hadt, 't geen ik niet weet dat hij gedaan heeft, zijnen Zoon deezen of dergelijk eenen raad gegeeven hebben, ‘dat Toorn een zeer opmerkenswaardige drift is, doch dat men zich als een Heer van fatsoen daaromtrent gedraagen moet, en over deeze drift een trek van bevalligheid verspreiden; ten einde ons dus uit te monsteren van de opstuivingen en kijvagien van het gemeene volk.’ En ik twijfel zeer,

{==410==} {>>pagina-aanduiding<<}
of zijne Lordschap wel iets kragtdaadiger zou hebben kunnen uitdenken, dan het Veragtend Stilzwijgen, welks voordeelen ik meen in klaaren dag gesteld te hebben.




Over de behandeling der fontanellen. Door F. Buchner, Chirurgijn, Oog- en Stads Breukmeester, te Amsterdam.

Onder alle de Heelkunstige bewerkingen is 'er misschien geene, die, door derzelver nuttigheid, der oplettendheid van den verstandigen Genees- en Heelkundigen meerder waardig gekeurd wordt, dan de applicatie der asleidingen, Fontanellen genaamd. - Het lust mij niet, (ook zoude het weinig nuts bevatten) eene Historie der Fontanellen te schrijven. Evenwel, daar ik over deze stoffe handel, en daartoe het door zo veele onderscheide Leezers zeer geagt Maandwerk, de Vaderlandsche Letteroefeningen, om het Publiek ook op deze zaak oplettend te maaken, gekoozen heb, zeg ik met een enkel woord, dat men door Fontanel verstaan moet alle asleidingen, waardoor men, door middel van eenig tusschenkomend lichaam, van tijd tot tijd, uit eenig deel van ons gestel, stoffen tracht te lokken en af te voeren, het zij dan door een streng gaaren, setaceum of hairsnoer genaamd, het zij door een erwt, ijvoir of wasch kogeltje, of Bois de Garou, Cantharides enz.; - ik herzeg het, alle deze middelen maaken of bevorderen eene plaatselijke ontlasting, en zijn dus eene kunstige sontein of welle; gelijk deze zo dikwerf eene natuurlijke is in de scheidingen van eene of andere ziektestoffe, en waaruit wij, door analogie, die kunstbewerking hebben overgenomen.
Deze kunstbewerking wierd van overlange verrigt door een sneede in de huid, in welke men terstond een erwt, of, gelijk daarna, een ijvoiren kogeltje van gelijke grootte, plaatste; men hield dit draagende of stoffe geevende, door soms, gelukte dit oogmerk niet genoegzaam, eenige prikkelende zalf daar bij te voegen; tot dat deze manier, die voor den Lijder meesttijds zeer pijnlijk is, vervangen wierd door het in gebruik brengen van de Garou, wier eigen vermogen, even als de

{==411==} {>>pagina-aanduiding<<}
Cantharides, en mogelijk in dit geval meerder, op eene voor den Lijder aangenaamer wijze werkt. Ik zal, om in geene herhaalingen te vallen, hier in zijn geheel laaten volgen, het geen de uitmuntende Hoogleeraar j.j. plenk, in zijne Materia Chirurgica, pag. 284 enz., zegt van de Garou, Thymelaea, of Kelderhals.
‘De Kelderhals,’ zegt hij, ‘is een gemeen heestergewas, dat in onze tuinen en bosschen bloeit, en ligt wordt voortgeplant; in den winter geeft zij reeds eene schone scharlakenrode, welriekende bloem, zonder bladeren. De bessen van dezelve worden eerst in den herfst rijp. De gehele plant heeft eene brandende scherpte, die in staat is om ware ontstekingen in de keel, en op andere plaatzen, te verwekken; de allerscherpste kragt is in de bessen. De Russische Vrouwen vrijven zig de wangen daarmede, om schoon rood te worden. Zedert korten tijd is de bast van den wortel der Kelderhals in de Heelkunde, zo wel in- als uitwendig, ter genezing van heelkundige ongemakken, met een goed gevolg aangewend. Het inwendig gebruik heeft de Heer russel, een Engelsch Arts, en het uitwendig gebruik de Fransche Geneesheer le roij bekend gemaakt. De wortel van dezen struik bestaat in een bast, en een houtagtig gedeelte. De Heer le roij heeft waargenomen, dat de gemene man in zijn land gewoon is, door dezen bast, een zoort van een bijzondere Fontanel, in verscheidene ziekten, te laten bijten, en wel op de volgende wijze: de inwoonders van de provintie Aunis, die op alle tijden van 't jaar den wortel van de Thymelaea versch bekomen kunnen, laten den bast daarvan, als zij dien de eerste en twedemaal gebruiken willen, in azijn weken. Dan nemen zij 'er een stuk van, ter grootte van een duim, en leggen dat op de buitenzijde van den opperärm, op dezelfde plaats, daar men anderzins gewoon is de Fontanellen te zetten. Zij bedekken vervolgens den bast met een blad van veil, en maken alles met compressen en een verband vast. In de eerste dagen leggen zij 'er 's morgens en 's avonds een nieuwen bast op; doch zo dra als die plaats begint te vloeijen, ververschen zij den bast maar eens in de vierëntwintig uuren, en vervolgens maar eens om den tweden of derden dag. De Heer le
roij zegt, dat dit middel eigenlijk geen zigtbare verzwering maakt, maar alleenlijk de opperhuid wegneemt, en eene rode vlak op de huid doet

{==412==} {>>pagina-aanduiding<<}
ontstaan, doorgaans maar zo groot als de plaats, die met het veilblad bedekt is. Hij verzekert, dat deze plaats zomtijds zo sterk vloeit, dat men driemaal daags de linnen drukdoeken moet vernieuwen, en 'er dan zomtijds nog eene losse mouw van gewascht linnen overtrekken, ten einde de klederen van den lijder niet nat zouden worden. Op dezelfde wijze plegen ook zommigen den bast van de Thymelaea op de binnenzijde van het been, daar men anders de Fontanellen zet, aan te leggen. - De Heer le roij verzekert ons, dat men in zijn land deze Fontanel met groot voordeel gebruikt, om de kwade vogten van de oogen, het hoofd en de borst af te leiden. Hij heeft op deze wijze veröuderde oogöntstekingen, oorvloeden, zinkingpijnen, doch inzonderheid scrophuleuse en slijm- of zugt-gezwellen, zien genezen; ook meent hij dat men hierdoor de beginnende roos, en alle ziekten, die na de pokjes, en andere uitslagkoortzen, of het schurst, overblijven, zou kunnen voorkomen, of dezelven genezen. - Dewijl men door veelvuldige voorbeelden heeft waargenomen, dat de gunstige Natuur door eene etterägtige of waterägtige ontlasting, en zomtijds door een uitslag en verwekte verzwering, langdurige en zware ziekten heeft genezen; dewijl men dezen zelfden weg, dien de Natuur aanwijst, door blaartrekkende Pleisters, Setons, Koppen en Fontanellen zo gelukkig heeft nagebootst, zo kan men ook gemaklijk de werking van den aangelegden wortel der Thymelaea naspeuren. De Heer le roij meent zelfs, dat deze wijze van eene kunstige ontlasting te verwekken boven de overige manieren te schatten zij, om dat de prikkeling en ontlasting in dit geval sterker is, en langer duurt, dan in de andere gevallen.’
Ziet daar, Leezers! op welke wijze en voor welk middel het oude gebruik verwisselde; en deszelfs nuttigheid (in de daad niet te groot opgegeven) in de onderscheide gebreken: dit wordt egter niet door allen even hartelijk erkend; en waarom niet? om dat men dikwijls dezen bast niet tot eene dragt kan brengen, of deze tusschen beide ziet ophouden - het welk meesttijds der verkeerde behandeling meer dan den bast te last moet gelegd worden.
Eene menigte van gelegenheden hebbende voor mij zelven, en die van anderen te zien, heb ik reeds voor lange mijne manier, in derzelver applicatie en behandeling,

{==413==} {>>pagina-aanduiding<<}
aan het Publiek willen mededeelen; ten einde de waarde en het nuttig gebruik van dit zo nuttig middel meêr en meêr te doen rijzen, en mijnen evenmensch nevens mij de gewenschte vrugten van hetzelve te doen plukken.
Zij, die den omloop des bloeds en der vogten kennen en erkennen, moeten verwonderd zijn, dat het evenwel dikwijls niet onverschillig is, waar men zijne afleiding plaatze. Meer dan eens zag ik een vesic. aan de slaapen, in den nek en elders vrugteloos werken; daar de Garou op den arm, korte dagen na de applicatie, wonderen deed. Ik zal dus, als de gewoonste, de applicatie van de Garou op den arm behandelen.
Het is bijna overtollig, te melden, dat de Garou niet te oud zijn moet, om met vrugt gebruikt te worden; maar, daar ik dikmaals ondervond, dat het, door ouderdom, van geelagtig in bruin veranderd weefsel van den bast de oorzaak van deszelfs werkeloosheid was, acht ik deze herinnering zeer noodig.
Als ik den tijd heb met mijne afleiding, dan plaats ik den eenen dag een kleine vesic. - den anderen dag, het blaartje doorgeknipt hebbende, de Garou; ik wasch dezelve, ter grootte van een halven duim vierkant, in water, tot zij week worde, en leg dit bastje op de losgemaakte opperhuid, dek dezelve met geplumuurd doek, gewascht linnen, papier of taf, ter grootte van een vierkanten duim; hierover compres en windsel; - het gewaschte deksel gebruik ik, om, door geheele afsluiting der buitenlugt, te meer stoffe te lokken, door de warmte, naar de geopende plaats; en zeker is het, dat dit ook bewerkt wordt, maar tevens, dat het doek, door de lijm, zulk een onaangenaamen reuk van zig geeft, dat het voor den Lijder en die om hem zijn ondraaglijk is; daarom bedien ik mij dikwijls van postpapier, met gesmolten witte wasch omgeven, 't welk dit niet ten gevolge heeft, of van gewaschte zijde.
Eer ik verder gaa, moet ik nog melden, wat ik zeggen wilde met de straks gebezigde uitdrukking: als ik tijd heb. - In het algemeen doet de beste behandeling der Fontanel niet vroeger dan den vierden, vijfden, zoms niet eens den agtsten dag, eene behoorlijke werking. Wanneer 'er, derhalven, periculum in mora is, als daar is bloedspuwing, aamborstigheid, enz. dan moet niet de meerdere smerte van mijnen Lijder, maar zijn heil mijn drijfveer zijn; daarom houde ik dan mijn geplaatste vesic.

{==414==} {>>pagina-aanduiding<<}
open, zet die om den anderen of derden dag aan, tot zijne beterschap; dan verklein ik die plek, door over dezelve te leggen een lapje linnen, besmeerd met versche ung. alb. Camph.; in welk lapje ik vooraf een ruitje knipte, voor de door mij hier boven bepaalde grootte van een bastje, en hierover het gewaschte doek, enz. Van deze behandeling bedien ik mij mede, wanneer de scherpheid der stoffe rondom de plaats der Fontanel, gelijk dikwijls gebeurt, eene te groote ontlasting maakt door ontvelling; hierdoor ontstaat zoms een ondraaglijke jeukte. Een pleister van welgemaakte versche Campherzalf, of Diapalm met ung. coeraleum ondereen gesmolten, op de genoemde wijze aangelegd, neemt eene en andere smerte geheel weg.
Nog moet ik reden geeven, waarom ik verschil van de Materia Chirurgica, - straks genoemd. Ik wasch de Garou in schoon Water, - met andere woorden, ik maak die door het water week. De opgave is, en dit wordt nog van veelen gevolgd, den bast in Azijn te weeken. De reden, waarom ik dit niet doe, is, om dat de azijn de werkkragt van den bast of wegneemt, of denzelven zo scherp maakt, dat hij als een brandmiddel werkt. Het gebeurt egter, dat ik, in koudvogtige gestellen, het behoeve, denzelven in azijn te wasschen; maar nimmer leg ik dien 24 uuren, ik laat staan langer in dezelve.
De opgegeven grootte van het bastje is genoegzaam; en het is dwaasheid, immers meesttijds, bijzonder als de Fontanel langen tijd moet open gehouden worden, en te zeer smertende voor den Lijder, als men hetzelve grooter neemt.
Laat mij hier nog bijvoegen, dat het doek of gewascht papier, waar men dit niet kan bekomen, zeer wel kan worden vervangen met veil, klimop, rodekoolsblad, enz.
Ik had schier vergeeten te melden, dat ik de Fontanellen op de armen nimmer, al te gevoelige en het gebruik hunner beide armen behoevende Lijders uitgezonderd, anders plaatze dan op het midden des opperärms, waar de tweehoofdige en binnenste armspier gelegen zijn en een aanzienelijke vlegt van watervaten gevonden wordt, die, gelijk bekend is, hunne eigen bloedvaten en zenuwen hebben; waardoor deze plaats gevoeliger is dan elders. Hierdoor, bedrieg ik mij niet, is het, dat men op deze plaats meerder prikkelt en afleidt dan op

{==415==} {>>pagina-aanduiding<<}
eenige andere, bijzonder in scrophuleuse ontaarting der vogten, welke scherpte zo dikmaals de oorzaak is van vogtige oogontstekingen, die, door de hitte der traanen, vlekken op het hoornvlies maaken, alsmede van allerlei zoort van gebreken der longen, tot bloedspuwing toe. Wij weeten thans door het licht, verspreid door de opgeklaarde begrippen over de Watervaten, dat dezelve één geheel uitmaaken om de chijl te verdunnen. Is nu dit vogt scherp, en wordt hetzelve plaatselijk afgeleid, wordt de prikkel weggenomen, en, door de kundige hand des Geneesheers, gepaste inwendige en genoeg bekende middelen daarbij voorgeschreven, dan zou men bijna kunnen zeggen, dat, onder het verstandig bestier van afleidingen en inwendige middelen, de hoopelooste gebreken kunnen genezen, ten minsten voor den Lijder zeer draaglijk gemaakt worden.
Onder de beste behandeling der Fontanel gebeurt het zoms, dat in het roode wondje of zweer eene witte moesagtige stoffe zig zet, waardoor de dragt of ontlasting van vogten verhinderd wordt en dikwijls geheel ophoudt, en die opening binnen kort zou genezen zijn. Zo ras ik dit bespeur, vrijf ik met pluksel of linnen die plaats zo lang tot dat zij daarvan gezuiverd is; niet zelden veroorzaakt dit pijn en komt 'er bloed voor den dag; maar deze kleine smerte moet agterstaan voor het nut, dat men daarmede bedoelt en 'er zeker van te wagten heeft.
Integendeel gebeurt het zomtijds, dat de dragt zo sterk is, dat men die moet matigen. Dit wordt bewerkt, met onder het bastje, dus op het wondje, een stukje neteldoek te plaatzen; hierdoor prikkelt de Garou minder en wordt derzelver werkkragt benomen.
Nog ééne bedenking tegen het vooroordeel: ‘Ik zou,’ zegt men, ‘mij wel een Fontanel laaten zetten, maar! die eens geplaatst hebbende, is dit testamentwerk.’ - Geloof mij, Leezer! dit is zo zeker mis, als dat iemand al zijn leven de Kina zou behoeven, om de koorts niet weer te krijgen. Als de reden ophoudt, die hem dit middel deed aangrijpen, kan hij veilig ook zijn Fontanel genezen. Ik overwon dit vooroordeel bij eene Juffrouw, die 9 jaaren dit middel had gebruikt.
Bij deze gelegenheid moet ik nog melding maaken van zeker bereidsel, bekend onder den naam van Baume de Garou, in 's Hage te bekomen. Toen ik van deze zalf

{==416==} {>>pagina-aanduiding<<}
berigt kreeg, onderzogt ik deszelfs zamenstelling: ik deed 'er extract van koken, den bast pulveriseren, en vermengen met ung. populeum; - het eerste was een dood lichaam; het andere, twee drachma op een halve once populeum, werkte eerst geweldig, maar daarna niet bestendig. Ik meen te mogen gelooven, dat ook dit middel, nevens meer andere, geene bestendigheid zal hebben, hoe zeer nu elkeen hetzelve begeert, om het gemak en de onderstelde zagtere werking, boven de gewoone applicatie van den bast.

Eenvoudig middel om den weezenlijken van den schijndood te onderscheiden.

Het lot van eene menigte zieken, welke men reeds gekist hadt, omdat zij voor dood geschouwd wierden; het lot van zoo veele anderen, welke men leevende hadt begraaven, was zoo schrikwekkende voor veele lieden, dat zij bij uitersten wille bevolen hebben, eer zij ten grave gedraagen wierden, hunne voetzoolen te doorsnijden en te blakeren. Zommigen gingen nog verder: te Toulouse hebben wij iemant gekend, nu nog niet lang geleeden, die verboodt, vroeger dan vier dagen naa zijn overlijden hem te begraaven, en een legaat besprak aan zulk eenen, die hem, vóór zijne begraafenis, het hoofd afsloeg.
Veel ontrustends hebben de geleerden, en lieden van de kunst, over een onderwerp, zoo belangrijk voor het menschdom, gezegd; hun bijkans eenpaarig gevoelen kwam hier op neder, dat het eenig onlochenbaar teeken van den dood de verrotting is.
Naar mijnen dunk zijn 'er, veelligt, twee andere kenmerken, eenvoudiger en naar ieders vatbaarheid berekend, en die spoediger werken. Het is 1. die geelagtige kleur, welke de palm of het binnenste gedeelte der handen, en de voetzoolen, bij uitsluiting, aanneemen, en die van de bleekheid van alle de andere lichaamsdeelen zoo zeer onderscheiden is. 2. Wanneer de handen geopend en de vingers tegen elkander worden geslooten, hebben dezelve eene gekleurde halfdoorschijnendheid, indien men ze tegen het licht houde; het zelfde heeft plaats omtrent alle andere dunne lichaamsdeelen. Dee-
{==417==} {>>pagina-aanduiding<<}
ze halfdoorschijnendheid heeft geene plaats meer, wanneer, naa het overlijden, het bloed, niet meer omloopende, koud en stijf is geworden.
Veele kranke en zukkelende lieden heb ik gekend, wier lichaam, aangezigt en handen bleek waren; doch nooit heb ik iemant gezien, wiens handpalm de bovengemelde kleur hadt.
Ik heb Lijken gezien, wier vleesch bijkans zoo kleurig als in den gezonden staat was; het aangezigt, de handen en de voeten waren bleek en blaauw; doch de voetzoolen en handpalmen hadden altijd, bij uitsluiting, de bovengenoemde kleur.
Aan de vrienden van het menschdom, aan de Genees- en Heelmeesters, aan de opzieners van Gasthuizen met naame, zij het bevolen, te onderzoeken, en getuigenis te geeven, of, in zekere ziekten, in welke leevende persoonen voor dood wierden gehouden, de beide verschijnzels, door mij aangeweezen, zich vereenigd vonden naa verloop van vierëntwintig uuren naa het onderstelde overlijden.
Indien uit eene reeks van waarneemingen bleek, dat zij niet dan aan Lijken gevonden worden, zou de Wet kunnen gebieden, dat de zulken alleen, die ze niet vertoonen, niet mogen begraaven worden, voordat de verrotting zich openbaare.

Gedagten van den heer De Lalande, over het zakken van het water op den aardkloot.

Zedert beweezen is, dat het Zeewater heeft gestaan boven de Bergen, die eene Fransche mijl (une lieue) hoog zijn, vraagt men, waar dat Water gebleeven is? De Heer patrin, een onzer grootste Aardkenners (Geologues), gaf onlangs, in het Journal de Physique, eene geleerde Verhandeling in het licht, waarin hij bewijst, dat het Zeewater allengskens door de Leilagen, die de schors des Aardrijks uitmaaken, is opgeslorpt. Ik twijfel hier wel niet aan: doch ik meen daar bij te kunnen voegen, dat de holligheden, welke zich onder die schors bevinden, zeer wel in staat zijn geweest, dien Waterklomp, waarmede men belemmerd is, te bergen. Zeer gemakkelijk kan men zich voor-
{==418==} {>>pagina-aanduiding<<}
stellen, eene mijl van holligheden, op de 1432, welke begreepen zijn tusschen de oppervlakte en het middenpunt van den Aardkloot. Hier komt bij, dat de Klei, die meerendeels de buitenste Aardlaag uitmaakt, maar tweemaal zwaarder is dan het Water: terwijl de vaste Aardbol, in het geheel genomen, vijfmaalen zo zwaar is. Hetgeen bewijst, dat 'er, nabij aan de oppervlakte des Aardkloots, meerder ligte, en naar het middenpunt des Aardrijks toe, meerder zwaare stoffen moeten liggen. Dus hebben wij grond van te gelooven, dat 'er zich Water in de binnendeelen des Aardkloots bevindt, hoewel niet van groote diepte. - Ziedaar mijne gedagten, aangaande de zakking van het Water, 't geen onze Bergen bedekt heeft.

Aanmerkingen over het Gossamer, of vliegend spinrag.

Door den Heer Bechstein.

Eenige Natuurbeschrijvers hebben het verschijnzel van het Gossamer, of vliegend Spinrag, gehouden voor de uitwaasseming van planten, in de lugt verdikt, geduurende de koele Herfstdagen, en veranderd in draaden, gelijk aan die, welke men kan trekken, harstagtige vogten uitrekkende. Aanderen zagen het aan als het voortbrengzel van eene soort van Spinnekop, ter oorzaake van de gelijkvormigheid aan de draaden van den gewoonen Spinnekop. De Heer peereboom heeft eene soort van Kever ontdekt, voorzien met een blaasje op den rug, uit welks agterste gedeelte, te wederzijden, twee draaden voortkwamen, die zich uitstrekten over het einde des lijfs, en eindigden in een dubbelen draad, zomwijlen tien of meer duimen in de lengte haalende.
Zints veele jaaren heb ik de naauwkeurigste waarneemingen op dit verschijnzel gedaan, en denk, dat het toegeschreeven moet worden aan eene soort van Veldspin, zo klein en woelagtig, dat dezelve onopgemerkt blijve, zo niet de waarneemer een zeer scherp gezigt hebbe. Deeze Spin tot nog toe geen naam hebbende, zou ik de Gossamer-Spin, of Aranea Obtextrix, noemen. Het diertje heeft de grootte van den knop eener kleine spelde. De kop is eenigzins langwerpig, en heeft, in het voorste gedeelte, agt graauwe oogjes, in het rond geplaatst. Het lijf is van eene glinsterende don-
{==419==} {>>pagina-aanduiding<<}
kerbruine kleur; het agterlijf is eenigzins eivormig. De pooten zijn geelagtig.
Deeze Spinnen vertoonen zich niet dan met den aanvang van Wijnmaand, in de bosschen, in de tuinen en velden, waar derzelver eitjes in alle veiligheid worden uitgebroeid. Van daar verspreiden zij zich over geheele streeken, en worden, geduurende de rest van Wijnmaand, en tot het midden van Slachtmaand, in drooge velden, geheel Europa door, gevonden. Uitgebreide landstreeken zijn 'er zomtijds vol van. - In het begin van Wijnmaand, wanneer 'er nog maar weinige zijn uitgekomen, ontdekt men enkele draaden van derzelver webben, alleen in den zonneschijn zigtbaar, zich van tak tot tak uitstrekkende. Omtrent het midden van die maand worden de draaden zigtbaarder, en op het einde kan iemand, in zulk een stand staande, dat hij de zonnestraalen ziet speelen op de tedere draaden, ontwaaren, dat heggen, landen en geheele districten als met een soort van fijn wit gaas overdekt zijn.
Deeze Spinnekopjes weeven geen webbe, maar breiden alleen hunne draaden van de eene tot de andere plaats uit. Deeze zijn zo dun, dat een enkele draad niet gezien kan worden, ten ware de zon 'er op schijne. Een draad moet, om zigtbaar te weezen op andere tijden, uit ten minsten zes enkele zamengesteld weezen. Op heldere stille dagen werken deeze Spinnekopjes met groote vlijt, bovenal naa het optrekken der morgendampen. Tusschen twaalf en twee uuren, egter, klimt derzelver werkzaamheid tot de bewonderenswaardigste hoogte op. Iemand met een scherp gezigt, of met behulp van een vergrootglas, kan, bij wijlen, zulk eene menigte van deeze diertjes werkzaam zien met het uitbrengen hunner draaden, dat de velden als bedekt schijnen met zwermen van kleine vliegjes.
Eenige der enkele draaden worden zamengevoegd door het minste windje, en de zigtbaare draaden komen te voorschijn, die, door sterker blaazende winden gebroken zijnde, zich tot dikke draaden vereenigen, en door de lugt vliegen, of zich tot balletjes vormen. Die in de lugt vlottende draaden worden, in Duitschland, door veelen de wegvliegende Zomer geheeten, dewijl de Zomer ons ten zelfden tijde schijnt te verlaaten. De Spinnen, die ze vervaardigd hebben, worden 'er gelijktijdig in weggevoerd; doch het is niet zeldzaam, dat men Spin-
{==420==} {>>pagina-aanduiding<<}
nen van eene andere soort daarin vindt; ook treft men in het vliegend Spinrag de webben van andere Spinnekoppen aan, en de overblijfzels van Insecten, door de Spinnen gevangen en gedood.
De vervaardigers van het vliegend Spinrag vertoonen zich alleen in den Herfst in grooten getale bijeen; dan enkele van deeze soort treft men den geheelen Zomer door aan.

Iets over de koffij.

De Europeaanen hebben aan dit voortbrengzel den naam gegeeven van de baal, waarin het beslooten is, wanneer het uit de havens van Afrika komt. De Caphas is een vierkante zak, van de fijnste bladeren des Dadelbooms gemaakt, met riet doorvlogten. Deeze baal wordt met draaden van het zelfde blad genaaid, omdat het niet halstarrig of pestgeleidende is. Het woord Caff beteekent in 't Arabisch vreezen; iets, 't welk met de onderhavige benaaming geene overeenkomst heeft. De Arabieren noemen de drinkbaare, of fijn gemaalene Kossij, Kahwé. De Koffij in korrels, of als heesterplant, draagt den naam van Bounn. In de onderscheidene tongvallen ondergaan deeze woorden geene verandering. Men heeft ze in de Turksche taal behouden.
Die uit het Huis de medicis handelden in Koffij, toen zij in de Levant dien uitgebreiden handel dreeven, welke hun groote schatten heeft aangebragt. Maar zij ontvingen ze uit Afrika, in betaaling van de gewerkte zijden en wollen, en verkogten ze in de havens van Europisch Turkije. Vroeger dan wij, hebben, waarschijnelijk, de Romeinen en Napolitaanen de Koffij gekend; in den jaare 1615 kenden zij die egter niet. De volgende plaats uit pietro della valle bewijst zulks. ‘In Turkije slijt men, in de gezelschappen, den tijd met het eeten van meloenzaaden, en het drinken met kleine teugen (aangezien deeze drank zeer heet is) van water, welk men Kahwé noemt. De Kahwé wordt van eene vrugt gemaakt, die in Arabie groeit. Dezelve wordt gebrand, en tot zeer fijn stof gemaalen; vervolgens laat men het water kooken,

{==421==} {>>pagina-aanduiding<<}
en men stort dit poeder in vaten, die zeer lange halzen hebben. Nu en dan, doch zeldzaam, mengt men 'er suiker, kaneel en kruidnagels onder. Bij mijne wederkomst zal ik 'er van medebrengen, en in Italie dit gewas doen bekend worden, welk, tot heden toe, aldaar onbekend geweest is.’
Ik weet niet, of de Grieken deezen drank gebruikten. Homerus (Odyss. 4.) spreekt van de Nepenthe, welke helena uit Egypte ontboodt. ‘Men sleet de uuren,’ zegt de Dichter, ‘met het drinken van Nepenthe, en met aangenaam zamenkouten, om zijn leed te verzetten.’ Maar de Nepenthe wierdt nu en dan met wijn gemengd. Te Cairo kan men van Moka of Yêmen niet ligt ongemengde Koffij bekomen. Om die zeer zuiver te hebben, moet men vertrouwde lieden zenden, die ze te Suez ontvangen, en na Cairo brengen. Men wil dat zij zelfs te Djedda zomtijds wordt vermengd. De Europeaanen brengen zomtijds Koffij van de Antilles na Alexandrie of na de Roode Zee. Zoo dra zij te Cairo komt, wordt zij zeer dikmaals, voor de helft, met Arabische Koffij gemengd; vervolgens wordt zij in de Caphas ingepakt, en dit is het grootste gedeelte der Moka-koffij, waarvan Europa wordt voorzien. Wanneer deeze koopwaare, in onze havens aangekomen, uit de Caphas wordt genomen, om in vaten te worden overgestort, ondergaat zij nog andere vermengingen. Die te Parijs in de vermaardste pakhuizen wordt verkogt, bevat slegts een klein gedeelte zoogenaamde Moka-koffij. Deeze is aan haare groene, donkere kleur kennelijk; de boonen zijn klein, en de grootste helft van die in de oorspronkelijke Caphas zijn gepakt, behoudt een dunnen, rimpelagtigen bast of dop, in kleur iets hebbende van gemaalen Koffij. Zij gelijken na kleine gedroogde olijven.
De Turken en Arabieren drinken de Koffij zeer dik, en zonder bezakt te zijn; zij noemen haar Kahwé lila, in onderscheiding van de heldere Koffij, zoo als zij door de Europeaanen wordt gedronken, en die zij met den schimpnaam van Kahwé khaphipha, zoo veel als dunne en ligte Koffij, betitelen. Zints de komst der Franschen in Egypte, gebruiken de vrouwen gaarne suiker in de Koffij. De Oostersche Koffijkoppen zijn klein, kegelvormig en zonder ooren. Zij staan in zilveren schaaltjes, dikmaals van draadwerk gevlogten. Wanneer iemant op eene openbaare plaats Koffij wordt aangeboden, legt

{==422==} {>>pagina-aanduiding<<}
men tevens in de schaal een kool vuurs, dienende om de pijp te ontsteeken.
De eerste Koffijplant wierdt van Leijden na Parijs gebragt, in den jaare 1712. In den jaare 1716 bragt de Heer declieu de twee eerste Koffijboomen na Martinique over. Geduurende een groot gedeelte van den overtogt bespaarde hij uit zijnen eigen mond zijn aandeel waters, ten behoeve van deeze planten, die zoo veel schats hebben uitgeleverd. Aan den Plantentuin (Jardin des Plantes) te Parijs heeft men derhalven een zoo belangrijk voordeel voor den Koophandel en den voorspoed der Fransche Volkplantingen te danken.

Iets over de kiekenbroeijerijen der Egyptenaaren en Chineezen, alsmede een verslag der niecwaangelegde kiekenbroeijerij van den heer Elias Brouwer te Amsterdam.

(Vervolg en slot van bl. 389.)

De eerste inrigtingen, welken de Heer brouwer deed vervaardigen, bestonden in eene soort van Broedoven, zo als die door reaumur beschreeven wordt (*). Een aantal aangekochte Eijeren, zo wel uit Overijssel en Gelderland als het Noorderkwartier afkomstig, werden, ten einde een aanvang met het broeden te maaken, eerst gebezigd; en men verkreeg daarvan indedaad, door middel der kunstbewerking, reeds eenige Kiekens, edoch meestal Haanen; ook ontdekten 'er zich van tijd tot tijd eenige gebreken in de inrigting der ovens, welke dan ook verbeterd wordende, de proeven hoe langer hoe gelukkiger deed slaagen, inzonderheid na dat 'er een tweede aanleg was gemaakt, welke met bepaaldelijk tot de broeding ingerigte Kagchels voorzien werd, zo dat er nu eenige duizend Eijeren te gelijk kunnen worden uitgebroed; zijnde 'er ook tevens tot de opvoeding der jonge Kiekens zekere inrigtingen gemaakt, welke vrij aanmerkenswaardig zijn, en die, in geval van verdere voort-
{==423==} {>>pagina-aanduiding<<}
zetting, een' zeer goeden uitslag belooven. Met alle deze poogingen hield men twee volle jaaren aan, en koesterde eindelijk eene gegronde hoop, om deze nuttige uitvinding te eeniger tijd elders hier te lande, waar meer ruimte voorhanden ware, in het groot tot volkomenheid te zullen kunnen brengen. Doch wijl daartoe in den beginne zeer zwaare kosten vereischt wierden, verzocht men, in den Jaare 1804, bij Requeste aan het Staatsbewind der Bataafsche Republiek, op deze gewigtige en kostbaare onderneeming, Octrooi voor den tijd van twintig achtereenvolgende jaaren; grondende dit verzoek op de Constitutioneele aanmaaning tot opbouw van alle Konsten, Weetenschappen, Fabrieken, Trasieken, enz. gedaan bij het 45ste Art. der Acte van Staatsregeling van den 16 Oct. 1801. Dit Request werd door een' Procureur in 's Hage op
de uitvoerigste wijze gesteld, en met alle de daartoe dienstige drangredenen gemotiveerd en ingeleverd; voorts ter zelfder tijd copielijk aan den Raad van Binnenlandsche Zaaken, met bijvoeging van een ander Request, ongeveer van denzelfden inhoud, doch minder uitgebreid, overgegeeven. Na eenigen tijd ontving de Heer brouwer berigt, dar de zaak in handen gesteld was van een der Leden van den Raad van Binnenlandsche Zaaken voornoemd, om te dienen van berigt en advies. Daarop werden 'er van den Heer brouwer eenige nadere inlichtingen, betreffende deze onderneeming, verzocht, in eenige aan hem schriftelijk overgeleverde vraagpunten; doch wier beantwoording hij oordeelde slechts in algemeene termen te moeten doen, wijl veele derzelven bereids in de extensie van het Request aan het Staatsbewind, alsmede door de onderneeming zelve, genoegzaam beantwoord waren. Ook vreesde hij te dier tijd nog, dat men deze vraagen met een bijzonder oogmerk deed; te meer nog, omdat in de laatste ten sterksten werd aangedrongen op het overzenden eener zeer duidelijke beschrijving en naauwkeurige afteekening der Broedkas en Kagchels, en deze beschrijving en afteekening, zijns inziens, niets afdeeden tot het nut, dat de Broeijerij den Lande konde aanbrengen, maar veeleer scheenen te strekken om achter het geheele geheim der bewerking te komen, 't welk hij, als Uitvinder, vermeende voor zich te mogen en te moeten houden. Hij beantwoordde echter de overige vraagen zo naauwkeurig als de aart der zaake hem zulks vergunde: doch men scheen met

{==424==} {>>pagina-aanduiding<<}
dit antwoord niet voldaan, en bleef bij aanhoudenheid op de toezending eener teekening aanhouden, waartoe hij echter niet konde besluiten; maar hij zond eene naauwkeurige uitrekening der voordeelen, welken de Broeijerij konde verschaffen. De zaak bleef voorts een geruimen tijd zonder eenig gevolg. Inmiddels kwam de Zuster van den Heer brouwer, op wier naam het Request was ingeleverd, op den 20 Nov. 1804 te overlijden; door welk voor hem ten uitersten droevig sterfgeval hij op nieuw in de grievendste smerten gedompeld, en hem alle lust benomen werd, om de zaaken zijner Broeijerij met nadruk door te zetten. Intusschen werd de zaak op den 23 Jan. 1805 bij den Raad afgedaan, en declinatoir over dezelve geädviseerd. Bij welk advies de Raad tot motiven aanvoerde: 1o. Dat de uitvinding niet nieuw was. 2o. Dat men niet wel, met uitsluiting van alle Inwooners der overige Provincien, iemand het oprigten eener Broeijerij kon permitteeren; daar, indien het verzoek wierd toegestaan, en 'er door een ander, bij voorbeeld een Groningsch Ingezeten, het zelfde verzoek wierd gedaan, hetzelve zou moeten geweigerd worden. 3o. Dat het object te gering was om een Octrooi op te kunnen verleenen. 4o. Dat men in het verleenen daarvan zo faciel niet behoorde te zijn. 5o. Dat 'er weinig te vreezen ware voor navolgers, enz.
Op deze motiven meende de Heer brouwer met grond te kunnen aanmerken: 1o.. Dat hij deze Broeijerij, welke reeds voor duizend en meer jaaren in Egypte en China plaats gehad had, niet als iet nieuws had opgegeeven; schoon dezelve, echter, in deze Republiek en op zulk eene wijze in het groot in 't werk gesteld wordende, zekerlijk een nieuwe aanleg mogt genoemd worden. 2o. Dat de tweede beweegreden regt tegen de vijfde inloopt. 3o. Op de derde merkt brouwer aan, dat de pooging, om een zo gewigtig artikel van consumptie verkrijgbaarer en goedkooper te maaken, geen zo gering te schattene onderneeming kan zijn; gelijk dan ook het kleinachten derzelve niet strookt met den inhoud der beantwoorde vraagpunten en den aandrang om eene teekening van de Broedkas enz. te doen vervaardigen. 4o. De vierde vervalt van zelve, wanneer men het gewigt en den omslag der onderneeming in het oog houdt. En eindelijk, 5o. De laatste, als alle de voorige beweegredenen tegenspreekende, vervalt uit eigen aart insgelijks; immers, als

{==425==} {>>pagina-aanduiding<<}
er geene navolgers te vreezen zijn, houden alle de zwaarigheden, die met het verleenen van Octrooi verbonden zouden mogen zijn, van zelve op.
Zijn Ed. werd derhalven, om eene en andere reden, te raade, eene pooging aan te wenden om de zaak bij het Bewind onbeslist te laaten; doch ontving, eenige dagen laater, een' brief van zijnen Procureur, waarin deze hem berigtte, dat het Bewind zich reeds met het advies van den Raad vereenigd en het verzoek gedeclineerd had.
Door dezen ongunstigen uitslag heeft men de Proeven, waarmede de Heer brouwer nog dagelijks in zijn' Tuin, met het bestmogelijk gevolg, voortgaat, tot geen grooter uitgebreidheid kunnen brengen; doch men hoopt echter, dat deze onderneeming, waaraan bereids zo veel arbeid en kosten zijn besteed, niet in de geboorte zal blijven steeken, maar, door gunstiger omstandigheden, eindelijk eens dat nut en voordeel aan den Lande zal opleveren, welke men van eene meer uitgebreide inrigting met grond kan verwagten. Immers de navolgende, ons door brouwer zelven medegedeelde, berekening der voordeelen, welke daarmede zouden kunnen worden bereikt, achteden wij niet ongepast, hier eene plaats te vergunnen.

Berekening en opgave der voordeelen, welken de kunstbroeding zoude kunnen verschaffen.


De noodige inrigtingen gemaakt zijnde, zullen de goede vruchtbaare Hoender-eijeren, door de Kunstbroeding, komen te kosten tusschen de 1 à 2 duiten 't stuk; stelle	2 duiten.
De onkosten van broeden, zo aan vuur, oppassers, slijtagie aan gebouw enz., kunnen geen twee duiten bedraagen; doch men stelle	2 duiten.
	_____

Dus komt ieder Ei, dat gebroed wordt, op	4 duiten.

Daar het nu zeker is, dat, bij eene welingerigte Kunstbroeijerij, uit de te broedene Eijeren ⅔ Kiekens moeten voortkomen, kost ieder der Kiekens bij zijne geboorte in alles	5⅓ duit.
De onkosten van vuur, oppassing enz., bij derzelver opvoeding, tot zij slagtbaar zijn, kunnen geen 2 duiten bedraagen; doch men stelle	2 duiten.
	_____
Is dus	7⅓ duit.

Daar nu, gelijk van zelve spreekt, een Kieken, door de Kunst uitgebroed, dezelfde zoort en hoeveelheid van voed-
{==426==} {>>pagina-aanduiding<<}
sel noodig heeft, als een, door de Klokhen uitgebroed en opgekweekt; zo blijven de kosten van voeragie gelijk. Men behoest dus alleen te weeten, wat ongeveer een Kieken zal komen te kosten, wanneer het door de Klokhen is uitgebroed en opgekweekt. Als men dit berekent zo als het tegenwoordig te Amsterdam moet kosten, dan moet men 8 à 10 duiten
voor een broedbaar Ei stellen; men stelle echter slechts	8 duiten.
Daar nu de Klokhen met het broeden en opkweeken haarer Kiekens omtrent 3 Maanden bezig is, en, inzonderheid in den tijd van broeden, extra moet worden gevoederd, moet men daarvoor 10 stuiv. stellen; en als men nu van 15 Eijeren ⅔ Kiekens rekent, is dit over de 10 Kiekens, ieder Kieken	8 duiten.
Al den tijd dat de Klokhen met het broeden en opvoeden haarer Kiekens bezig is, legt zij geen Eijeren; hierdoor moet men rekenen ongeveer 40 Eijeren te verliezen; stelle die tot den prijs, zo als de Eijeren thands te Amsterdam worden verkogt, is ⅓ stuiver; hiervan een tiende voor ieder Kieken is	16 duiten.
	_____
Is te zamen	32 duiten.

Hier bij nog het ⅓ bezwaar van de Eijeren, die verloren gaan; maakt op 3 duiten reeds 5⅔ penning.
Dus komt bij de gewoone broeding, onder de Klokhen, hier te Amsterdam, een Kieken van omtrent 2 Maanden, zijnde de slagtbaare tijd, aan enkele Ei-onkosten, zonder voor de plaats of moeite iets te rekenen, 't welk, bij het broeden en opkweeken van zekere hoeveelheid, echter ook geld zoude moeten kosten; dus komt, zeg ik, een Kieken op deze wijze 4 stuiv. 5⅔ penning, en het Kieken bij de Kunstbroeding en opvoeding slechts op 7⅓ duit, dus nog geen ¼; het onderscheid maakt dus omtrent 3½ stuiv., welke het Kieken door de gewoone broeding meer kost dan door de Kunstbroeding. Een bezwaar van 3½ stuiv. maakt veel op 7⅓ duit, doch heeft weinig te beduiden voor een enkel Kieken; maar als men het overbrengt op de massa, welke in de Kunst-ovens kan worden uitgebroed en opgekweekt, dan zal het onderscheid sterker in het oog vallen.
Het behoeft geen bewijs, want de Egyptenaaren hebben het vóór ons door daaden beweezen, en doen zulks nog, dat men in de Kunst-ovens van 30 tot 80 duizend Eijeren in één broedsel kan uitbroeden. Men kan dus hier te lande even goed Broed-ovens aanleggen, waarin men, door eenige te maakene schikkingen, weekelijks 10 à 20 duizend Eijeren kan uitbroeden. Ons klimaat vordert alleen eene andere schikking van aanleg en meerder bezorging bij de opvoeding; en dan zijn de opvoedingsplaatzen hiertoe even zo zeker te vinden en in te rigten als de broeding zelve. Men begrijpe hier echter niet,

{==427==} {>>pagina-aanduiding<<}
om dat ik zegge weekelijks, dat de Kunstbroeding in eene week of zeven dagen zoude geschieden; neen! de Eijeren hebben, even als onder de Hen, 20 à 21 dagen tot de uitbroeding noodig. Ik bedoel door de uitdrukking, weekelijks broeden, het getal der broedplaatzen zo in te rigten, dat men alle weeken dit getal Eijeren inlegt; vervangende de Ovens elkander zodanig, dat men alle weeken het getal van 10 duizend Eijeren afgebroed heeft; en, schoon dit kosten en veel omslag vereischt, kan het een en ander nimmer zo hoog loopen, of het moet nog intrest en voordeel opbrengen.
Wij zullen onze rekening, om tot een calcul te komen, bepaalen tot zodanige Broed-ovens, waarin men weekelijks 10 duizend Eijeren kan te broeden leggen, zijnde de kleinste Ovens in Egypte; dit maakt in 't jaar 520,000 Eijeren; wij
rekenen	500,000 Eijeren.
Af⅓ verlies bij de broeding is	166,666
	_____
Moet Kiekens geeven	333,334

Als men nu veronderstelt, dat het mogelijk ware, ('t welk het zeker niet is) zo veel Klokhennen bijeen te brengen, in eene en dezelfde plaats, om dit getal Kiekens uit te broeden en op te voeden (want het getal Klokhennen zoude ruim 20,000 moeten zijn) dan zouden de Kiekens, door de Klokhennen uitgebroed en opgekweekt, aan onkosten bedraagen (gerekend,
zo als hier boven gesteld is, à 4 st. 5⅔ penn.)	ƒ 72,569-11
En door de Kunstbroeding à 7⅓ duit	ƒ 15,277-16
	_____
	ƒ 57,291-15

Dus geeft de Kunstbroeding het voordeel van op de gestelde hoeveelheid minder te kosten ƒ 57,291-15 in een jaar, dat waarlijk nog al een Capitaal uitmaakt.
Men ziet hieruit, dat wij de rekening van het broeden onder de Klokhen stellen, zo als het thands te Amsterdam komt te staan; doch als wij nu de Eijeren gelijk stellen met den prijs, waarop ik die in de Kunstbroeding stelle gebragt te kunnen worden, dan komen 15 Eijeren, zo zij onder de Klokhen
moeten worden gelegd, à 2 duiten, op	30 duiten.
¼ Jaar, wegens voeragie van de Klokhen, à 1 stuiv.	80 duiten.
40 Eijeren, die men moet rekenen te verliezen, omdat de Klokhen intusschen niet legt, is mede	80 duiten.
	_____
Is te zamen	190 duiten.

Hiervan komen, hetzelve gelijk gesteld zijnde met de Kunstbroeding, ⅔ of 10 Kiekens; dus kost elk Kieken alsdan 19
duiten, of 2 stuiv. en 3 duiten; maakt	ƒ 39,583-8
Door de Kunstbroeding à 7⅓ duit	ƒ 15,277-16
	_____
	ƒ 24,305-12


{==428==} {>>pagina-aanduiding<<}


Dus geeft de Kunstbroeding een voordeel op de gewoone broeding van		ƒ 24,305-12
Als men nu daar bij voegt, dat wij, tot vinding der onkosten wegens vuur en aan oppassers, alsmede slijtagien enz., ieder Ei met 2 duiten bezwaard hebben, zo maakt dit over 500,000 Eijeren	ƒ 6,250-:	
En wegens de opvoeding der Kiekens op 333,334	ƒ 4,166-17	ƒ 10,416-17
	_____
	Maakt te zamen	ƒ 34,722-9

Uit dit gestelde nu blijkt vooreerst, dat de Kunstbroeding veel spaarzaamer dan de gewoone broeding kan geoeffend worden; zo dat een Kieken nog op verre na de helft niet komt te kosten. En als het Kieken gelijk gesteld wordt met de gewoone broeding, en men tot onderhoud van het gebouw en voor vuur, alsmede voor loonen aan de oppassers, heeft eene som van omtrent ƒ 35,000 jaarlijks, is 'er niemand, die niet spoedig zal begrijpen, dat men daaruit nog al aanmerkelijke kosten kan betaalen; ja wij durven met zekerheid ter neder stellen, dat uit zulk eene som het een en ander niet alleen ruim en breed kan bestreeden worden, maar dat dezelve daartoe jaarlijks op verre na niet noodig is, al kostte de volkomen aanleg een tonne gouds, zo aan Ovens als Opvoedingsplaatzen, hetwelk 'er uitgemaakt niet toe noodig is, dewijl al het benoodigde daartoe, buiten eenig terrein van grond, vervat kan worden in een Gebouw van ruw opgemetzelden gebakken steen, lang ongeveer 60 en breed 40 voet, van 3 à 4 verdiepingen, te zamen in alles hoog 36 à 40 voet.
'Er is nog, boven dit, met zekerheid een zekere winst op de Kiekens zeive te doen, naa aftrek van de aan te wendene kosten van voeragie, hetwelk 'er alleen nog bij moet komen, dewijl de kosten tot de broeding en opvoeding reeds zijn berekend; en hoe grooter het getal is, dat men te voeden heeft, hoe meer bezuiniging men in 't een en ander kan gebruiken; waardoor de kosten van voeragie, langs dezen weg, over het geheel, minder zouden zijn, dan dezelve tot hiertoe gewoonlijk te staan komt aan de geenen, die zich met het broeden en opkweeken van Kiekens bezig houden, 't welk het meest in den Boerenstand plaats heeft, die 'er zich gewis op den duur niet mede zoude ophouden, zo het geen zekere winst, het zij dan klein of groot, aanbragt.

Thands is deze Broeijerij, door geduurig aan dezelve bijgebragte verbeteringen, in dien staat gesteld, gelijk wij dezelve nu al verder zullen beschrijven.
De Stalling en het Koetshuis der Buitenplaats Hooger-
{==429==} {>>pagina-aanduiding<<}
lust, in de Plantagie, waar de Heer brouwer woonachtig is, wordt geheel door dezelve beslagen. In de onderste verdieping vindt men de Mestbroeijerij, welke, met weinig verandering, op dezelfde wijze ingerigt is, als wij die op de hier vooren aangehaalde Plaat in het Werk van reaumur afgebeeld vinden; echter met dit onderscheid, dat 'er nevens de Kas, waarin de Eijerlaaden, die in drie vakken verdeeld, en van onderen, om den doortogt der lucht te bevorderen, met draadwerk beslagen zijn, geschoven worden, nog eene andere, meer voorwaards uitsteekende Opvoedingskas, insgelijks met Laaden voorzien, gevonden wordt, in welke de eerst uitgebroede Kiekens geplaatst worden; zijnde deze Kas derwijze ingerigt, dat een groot gedeelte derzelve zich onder de mest en run bevindt, terwijl het overige gedeelte buitenwaards in het vertrek uitgebouwd, en van boven alleen met traliewerk gedekt is; waardoor aan de Kiekens gelegenheid gegeeven wordt, om zich, naar mate hunner meerdere toeneeming in krachten, allengs uit de broeihette meer voorwaards in de gewoone dampkringslucht te begeeven.
De Vertrekken, welke zich boven dezen Stal bevinden, zijn geschikt voor de broeding door middel van Vuur. Men vindt in een derzelven de eigenlijke Broedkamer, langs den wand van welke de pijp van den Kagchel, welke buiten het vertrek gestookt wordt, heenen loopt. De pijp bestaat uit slangsgewijze aan elkander geslootene gooten van baksteenen, wier randen met ijzer bekleed zijn, gelijk wij dezelve op de nevensstaande Afbeelding bij A voorgesteld hebben; op dezelfde wijze zijn ook de Kagchels van binnen en buiten met baksteenen bekleed.
De Broedkas, welke men in dit vertrek geplaatst heeft, is vierkant, en door een middenschot in tweeën verdeeld, tusschen het welk en de buitenwanden de Eijerlaaden in smalle reeten geschoven worden. (Zie de Afbeelding bij B) In elke der laaden wordt een Thermometer gelegd, ten einde den behoorlijken graad van warmte, waarop de Kagchels gestookt behooren te worden, te kunnen bepaalen. Elk half gedeelte der Kas is met twee deuren gesloten, in welke schuiven gevonden worden, om de lucht in dezelve te ververschen. De twee onderste deuren zijn neêrvallende kleppen. Voorts zijn van bo-
{==430==} {>>pagina-aanduiding<<}
ven twee, en op de beide zijden der Kas ééne luchtschuif geplaatst.
Nevens dit Vertrek vindt men de Opvoedingskamer, waarin de Kiekens, zo dra zij in de Broedkamer uit de eijeren ten voorschijn gekomen zijn, in met traliewerk voorziene Hokken geplaatst worden. (Zie onze Afbeelding bij C) Dit Vertrek wordt mede door eene langs den muur geplaatste Kagchelpijp, van de zelfde gedaante en het zelfde maaksel als die wij hier vooren beschreeven hebben, verwarmd.
Voor hun, die, uit liefhebberij, of tot enkel huisselijk gebruik, een' zeer beknopten Broed-oven willen vervaardigen, kunnen wij niet nalaaten hier nog bij te voegen, dat men dit oogmerk op de allereenvoudigste wijze bereiken kan, door eene Ton (gelijk op onze Afbeelding bij D wordt voorgesteld) daartoe te bezigen.
De Ton wordt als van vooren gebroken voorgesteld, ten einde men dezelve van binnen zoude kunnen zien. In den bodem van deze Ton, welke in eene schuur geplaatst wordt, is een vierkant gat gemaakt, waardoor het uiteinde (a) van een vierkante houten Goot (b), waarop de Ton geplaatst wordt, heen steekt. Deze Goot, wier buitenste opening men door den muur of de schutting der broedplaats in de buitenlucht geleidt, dient om de noodige lucht in de Ton te doen vloeijen, ten einde het vocht, dat zich in dezelve door de broeijing der Mest verzamelt, op te droogen; zijnde het uiteinde, dat in de Ton uitkomt, tot dat oogmerk met vijf blikken Roosters voorzien, wier oppervlakten van elkander verwijderd zijn, en wier ligging, uit de merkelijk grooter geteekende Afbeelding van den mond dezer Luchtpijp (bij E), zichtbaar is. - De Ton, op deze pijp gesteld zijnde, wordt rondom met Mest belegd; blijvende alleen een gedeelte der Ton boven de Mest uitsteeken. Men kan een Ei tot Hygrometer doen dienen: hetzelve na een kwartieruurs 'er weder uitneemende en droog bevindende, is het een teeken dat de Ton geen overbodige vochtigheid bezit. Nu kunnen 'er een, twee à drie Manden met Eijeren, naar de grootte van de Ton, aan touwen in gehangen worden, zo, dat 'er tusschen de laatste Mand en deze Luchtroosters eenige ruimte overblijve. Voorts is de bovenste bodem der Ton met de noodige schuiven of

{==t.o. 430==} {>>pagina-aanduiding<<}


{== afbeelding 
	==} {>>afbeelding<<}
    


{==431==} {>>pagina-aanduiding<<}
kleppen voorzien, zo tot tempering der lucht, als om, door een der middenste gaten, een Thermometer te laaten doorzakken, om den graad van warmte ten allen tijde te kunnen zien: waarna men, op den gewoonen tijd van 20 à 21 dagen, de Kiekens zal zien uitkomen. - Ingevalle echter deze Luchtgoot nog geene genoegzaame lucht tot opdrooging der vochten in de Ton mogte aanbrengen, kan men den toevloed der lucht vermeerderen, door met eene blaaspijp in de houten Luchtgoot te blaazen, zo lang tot dat men aan den Hygrometer bemerkt, dat de lucht behoorlijk van vochtigheid gezuiverd is; hetwelk men door herhaalde proeven met het Ei, dat voor Hygrometer dient, kan ontwaaren.




Iets over de verhandeling van den hoogleeraar M. Siegenbeek over de welluidendheid der Nederduitsche taal.

(Vervolg en slot van bl. 395.)

Nu staat ons nog de inhoud te vermelden van het derde Hoofdstuk, dat geheel is toegewijd aan het belangrijke geschilpunt, betreffende de invoeging der zachte e in zelfstandige en bijvoegelijke naamwoorden.
Dit onderwerp verhandelt de Hoogleeraar op de navolgende wijs:
Eerst toont hij in 't algemeen (§ 1), dat de invoeging van de zachte e wettig en noodzakelijk is bij het samenkomen van twee of meer scherpe of ongelijkaardige medeklinkers, ter vermijding van aanstootelijken wanklank en ter bevordering van eene vloeijende en gemakkelijke uitspraak, en dan onderzoekt hij vervolgens, in hoe verre deze taalregel toepasselijk zij ten opzichte van de woorden, waarin de gemelde invoeging door sommigen betwist wordt.
Deze woorden zijn: sommige zelfstandige naamwoorden, uitgaande op nis, en de bijvoegelijke naamwoorden, uitgaande op lijk en loos.
Ten aanzien van de eerstgenoemde doet hij de zaak kortelijk af (§ 2), betoogende met weinige woorden, maar overgenoegzaam bewijs, dat de nieuwe schrijfwijs van bekendnis voor bekentenis, erkendnis voor erkentenis, verbindnis voor verbindtenis (of verbintenis, gelijk wij met vondel en anderen liever zouden schrijven), droefnis voor droefenis, begraafnis voor begraaffenis (of be-
{==432==} {>>pagina-aanduiding<<}
grafenis), enz. voor onregelmatig en verwerpelijk is te houden, en stellende tot eenen algemeenen en onveranderlijken regel, dat men in de woorden, op nis uitgaande, voor dien uitgang de zachte e behoort in te lasschen.
Veel meerder moeite verschaffen den Hoogleeraar de talrijke bijvoegelijke naamwoorden, uitgaande op lijk en loos.
Te recht begrijpende, dat deze, uit hoofde van de zeer onderscheiden letters, met welke zij op gemelde uitgangen stuiten, niet allen de invoeging der e even zeer van noode hebben, rangschikt hij dezelve, volgens de letters, met welke zij de meergemelde uitgangen onmiddelijk voorafgaan, in onderscheiden klassen, en onderzoekt voor ieder dezer klassen afzonderlijk, of, en in hoe verre in dezelve, volgens de regelmaat der taal, het spraakgebruik, en de schrijfwijs der beste Schrijvers, de tusschenvoeging der e al of niet noodzakelijk zij. En op deze wijze komt hij tot het besluit: dat in de bijvoegelijke naamwoorden, uitgaande op lijk en loos, de zachte e moet worden ingevoegd, wanneer die uitgangen onmiddelijk volgen op de b of p, gelijk hebbelijk, hopeloos enz. (§ 3), op de d of t, gelijk beleefdelijk, besluiteloos enz. (§ 4), op de f, gelijk bederfelijk enz. (§ 5), op de g (*), gelijk bedriegelijk enz. (§ 6), op aai, oei, of ij (†), gelijk fraai-
{==433==} {>>pagina-aanduiding<<}
jelijk, moeijelijk, vrijelijk enz. (§ 7), op de k, tot het zakelijk deel behoorende, gelijk aanmerkelijk enz. (§ 8), op de m, gelijk aannemelijk enz. (§ 9), op de n, tot het zakelijk deel behoorende, wanneer de woorden met een korte en scherpe lettergreep op de gemelde uitgangen stuiten, en afkomstig zijn, 't zij van zelfstandige naamwoorden, die gaarne de zachte e met verdubbeling der n aannemen, 't zij van werkwoorden, die met gelijke verdubbeling op en eindigen, gelijk zinnelijk, kennelijk, mannelijk enz., doch niet, wanneer de woorden met een lange en sleepende lettergreep de meergenoemde uitgangen voorafgaan, en van enkellettergrepige werkwoorden of bijvoegelijke naamwoorden afstammen, gelijk aanzienlijk, gewoonlijk enz. (§ 10), voorts ook niet, wanneer de
aangeduide uitgangen achter de r komen, gelijk eerlijk, heerlijk enz. (§ 11), maar wel, wanneer die uitgangen komen achter de s, gelijk gewisselijk enz. (§ 12), of achter de sch, gelijk gantschelijk enz. (§ 13), of eindelijk achter de w, gelijk eeuwelijk, getrouwelijk enz. (§ 14).
Op eenige uitzonderingen na, moet het dus, naar des Schrijvers oordeel, als een regel van welluidendheid gelden, dat in de bijvoegelijke naamwoorden op lijk en loos de zachte e moet worden ingelascht. En zekerlijk de netheid en naauwkeurigheid, waarmede de Hoogleeraar dit stuk uiteengezet en ontwikkeld heeft, de oordeelkundige keuze der uitzonderingen, door hem gemaakt, en het groot getal der voorbeelden, ter staving van het gestelde uit de achtbaarste Schrijvers bijgebragt, zetten aan dit zijn gevoelen geene geringe mate van waarschijnelijkheid bij.
Dan wij zien de noodzakelijkheid niet in, om de invoeging der zachte e ten aanzien der gemelde bijvoegelijke woorden zoo strikt aan vaste wetten te verbinden. Wij houden ons het liefst bij de oude vrijheid, - en gelooven met de vroegere taalkundigen, dat het gebruik van de gemelde invoegletter niet zoo zeer moet beschouwd worden als eene eigentlijke en stellige verpligting, waaraan de spreker in allen gevalle door onvoorwaardelijke taalwetten volstrektelijk gebonden is, en die in dezelfde woorden altoos even zeer moet gelden, maar dat hetzelve veeleer moet worden aangemerkt als eene zekere vergunning, die de taal aan den spreker toestaat, en waarvan men zich al of niet kan bedienen, naarmate men het voor de welluidendheid dienstig oordeelt.
Uit de doorgaande schrijfwijs van onze achtbaarste en taal-
{==434==} {>>pagina-aanduiding<<}
kundigste Schrijvers, onderling vergeleken, meenen wij te mogen opmaken, dat de invoeging van de zachte e, volgens de regelmaat der taal, in alle de bijvoegelijke naamwoorden of bijwoorden, op lijk en loos uitgaande, wel en wettiglijk kan geschieden, wanneer slechts die uitgangen onmiddelijk volgen op eene lettergreep, die lang of scherp kan worden uitgesproken, het zij dan op het zakelijke deel des woords, het zij op een of anderen scherpen of klemstaartigen uitgang, als baar, schap, loos en dergelijken, gelijk wonderbarelijk, vriendschappelijk, rukelooselijk enz.
Dan uit die zelfde vergelijking van de schrijfwijs van onze netste en naauwkeurigste Schrijvers is het ons voorgekomen, dat verre de meesten van onze vroegere taalkundigen, hoe gelijkmatig ook in hunne spelling voor het overige, in dit opzicht met zekere opzettelijkheid geduriglijk van spelwijs verwisselen, en bijkans in alle woorden op lijk en loos, welke letter ook de gemelde uitgangen moge voorafgaan, indien slechts de voorafgaande lettergreep lang of scherp is, nu eens de e inlasschen, dan weder dezelve weglaten; en hieruit meenen wij dit besluit te mogen trekken, dat de meergemelde invoeging, ten aanzien van de opgenoemde woorden althans, als een zeker hulpmiddel van welluidendheid moet worden aangemerkt, dat in één en hetzelfde woord, naarmate van de plaatsing, of al, of niet kan te pas komen, en dat daarom aan de sprekers en schrijvers moet worden vrijgelaten, om daarvan al of niet gebruik te maken, naarmate dat de stijl, waarvan men zich bedient, de zaak, waarvan men spreekt, en de rolling van de woorden vorderen.
Wanneer de lettergreep, die den uitgang van lijk of loos onmiddelijk voorafgaat, kort is, en den klemtoon niet kan dulden, spreekt het van zelfs, dat de invoeging van de e nimmer kan plaats hebben; want, voegt men, bij voorbeeld, in teederlijk, haastiglijk, ademloos enz. voor de l van lijk of loos de zachte e in, zoo verkrijgt men door die invoeging eene opeenvolging van drie korte lettergrepen, en dus niet een gemakkelijker en welluidender, maar in tegendeel een lamme en bespottelijke uitspraak, als teederelijk, haastigelijk, ademeloos enz.
Doch met deze algemeene bepaling, indien de voorafgaande lettergreep lang of scherp is, en den klemtoon kan ontvangen, welke bepaling de natuur der zaak zelve aan de hand geeft, zou het, onzes inziens, (althans op ééne uitzondering na, waarvan straks nader) als een algemeene regel kunnen gelden, dat in de bijvoegelijke naamwoorden en bijwoorden op lijk en loos de zachte e mag worden ingevoegd.
Dat deze onze meening niet zoo geheel ongegrond is, zullen wij, zoo wij vertrouwen, met weinig moeite kunnen aantoonen. Beschouwen wij slechts wat nader het bovenopgege-
{==435==} {>>pagina-aanduiding<<}
ven stelsel des Hoogleeraars. In twee klassen van woorden, op lijk en loos uitgaande, wil hij de e niet hebben ingevoegd; in alle de overige verklaart hij de gemelde invoeging voor wettig en noodzakelijk, op grond inzonderheid van een aantal voorbeelden, uit de achtbaarste Schrijvers door hem bijgebragt.
De twee klassen van woorden nu, die hij als uitzonderingen van den algemeenen regel wil beschouwd hebben, zijn de navolgende: vooreerst de woorden, waarin de uitgang van lijk of loos op een n komt, bijaldien die letter met een lange of sleepende lettergreep den uitgang voorafgaat, en de woorden van enkellettergrepige werkwoorden of bijvoegelijke naamwoorden afstammen, gelijk aanzienlijk, gewoonlijk enz.; en ten tweede de woorden, waarin de vermelde uitgangen achter de r komen, gelijk eerlijk, heerlijk, eerloos enz. Dan - ook van beide deze klassen van woorden vindt men bij onze achtbaarste en naauwkeurigste Schrijvers talrijke voorbeelden met de ingevoegde e, niet alleen in derzelver dichterlijke werken, die in dezen, naar des Hoogleeraars begrip, geen gezag hebben, maar ook in die onberijmde geschriften, waaraan de Hoogleeraar het hoogste gezag toekent.
Men behoeft de boeken slechts even te doorbladeren, en men zal 'er terstond verscheidene aantreffen. Bij het vluchtig inzien van eenige weinigen vielen ons ten minste al aanstonds de navolgende voorbeelden in het oog:
Aanzienelijk.	Vondel, Gijsbr. v. Aemst. Opdragt, bl. 1.
	Virgilius in onrijm, Voorrede, bl. 11.
	Heemskerk, B.A. bl. 212. 360.
	C. brandt, Leven v.H. de Groot, bl. 2.
	tweemaal, bl. 3. tweemaal, bl. 5. tweemaal.
	Huydecoper, Pr. v.T. en D. IIde D. bl. 155.
	Hekeld. v. Hor. in ondicht, bl. 31.
Afzienelijk.	Heemskerk, B.A. bl. 212.
Gewonelijk.	Dezelfde, t.a. pl. bl. 222. 258. 265. 278. 646.
Gemeenelijk.	Huydecoper, Pr. v.T. en D. Iste D. bl. 226. IIde D. bl. 262. 466. IIIde D. bl. 351.
	Hekeld. v. Hor. in ondicht, bl. 23. 149.
	Heemskerk, B.A. bl. 22.
Gogenschijnelijk.	Dezelfde, t.a. pl. bl. 257. 274.
Waarschijnelijk.	Huydecoper, Hekeld. v. Hor. in ondicht, Opdragt, bl. XXII. Voorrede, bl. XXXVII. Pr. v.T. en D. IIde D. bl. 37. 244. 343.
Waarschijnelijkheid.	Vondel, De Gebroeders, Voorrede, bl. 5.


{==436==} {>>pagina-aanduiding<<}


Onwaarschijnelijk.	Huydecoper, Pr. v.T. en D. IIde D. bl. 246.
	Vondel, Leven v. Ovid. bl. 4.
	Herschepp. v. Ovid. Voorrede, bl. 5.
Onwaarschijnelijkheid.	Antonides, Ystroom, Voorrede, bl. 3.
Pijnelijkheid.	Vondel, Virg. in onrijm, Opdr. bl. 4.
Verstanelijk.	Huydecoper, Pr. v.T. en D. IIde D. bl. 494.
Onverstanelijk.	Dezelfde, Hekeld. v. Hor. in ondicht, Opdr. bl. IX.
Verzoenelijkheid.	Vondel, Joseph in 't Hof, Voorrede, bl. 4.
Onverzoenelijk.	Heemskerk, B.A. bl. 365.
	Huydecoper, Hekeld. v. Hor. in ondicht, bl. 37.
	Vondel, Joseph in Dothan, Opdr. bl. 2.
Eerelijk.	Huydecoper, Pr. v.T. en D. Iste D. bl. 294.
	Hekeld. v. Hor. in ondicht, bl. 24. 31. 136.
Heerelijk.	Vondel, David herstelt, Opdr. bl. 2.
	Huydecoper, Pr. v.T. en D. Iste D. bl. 294.
Allerheerelijkst.	Dezelfde, Hekeld. v. Hor. in ondicht, Voorrede, bl. XXXV.
Raadsheerelijk.	Dezelfde als boven in 't werk zelf, bl. 32.
Onwaardeerelijk.	Dezelfde als boven, Opdr. bl. XXII.
Gevarelijk.	Dezelfde als boven, Opdr. bl. XX. XXIII. en in 't werk zelf, bl. 23. 136.
Naturelijk.	Dezelfde, Pr. v.T. en D. IIde D. bl. 94. 96. 178. 183. 261. 311. 432.
	Hekeld. v. Hor. in ondicht, Opdr. bl. XII. XVII. Voorrede, bl. XXXVIII.
Zwarelijk.	Vondel, Virg. in onrijm, bl. 44.
Warelijk.	Huydecoper, Hekeld. v. Hor. in ondicht, Opdr. bl. XXIV. en in 't werk, bl. 92. 129.
Deerelijk.	Dezelfde, Pr. v.T. en D. Iste D. bl. 294.
Wonderbarelijk.	Dezelfde, Hekeld. v. Hor. in ondicht, bl. 172.

Wij willen het ondertusschen gaarne den Hoogleeraar toestemmen, dat de bovengenoemde woorden, over het geheel genomen, beter dan de overige de e kunnen missen. Wij spreken het zelfs niet tegen, dat zij, indien het verwisselen van spelwijs in dezen ongeoorloofd moest geacht, en ieder woord

{==437==} {>>pagina-aanduiding<<}
altoos met, of altoos zonder e moest geschreven worden, niet zonder grond als uitzonderingen van den algemeenen regel, om in de woorden op lijk en loos de e in te voegen, zouden kunnen beschouwd worden. Wij erkennen althans met den Schrijver, dat men in deze woorden, over het algemeen, meer dan in de overige de e vindt weggelaten. De doorgaande spelling van dezelve, wij staan het toe, is bij de meesten der geachtste Schrijvers zonder de e. Ook is er, zoo wij meenen, uit den aard der op elkander volgende letters en klanken wel eenige reden te geven, waarom de invoeging van de e in de aangeduide woorden veelal minder, dan in de overige, noodzakelijk is. Doch uit dit alles volgt, onzes oordeels, nog geenszins, dat deze inlassching van de e in de gemelde woorden ten eenenmaal onwettig is, of dat de genoemde letter in dezelve altoos kan gemist worden. - De voorbeelden, die men van deze woorden met de ingevoegde e aantreft bij onze netste en taalkundigste Schrijvers, en wel bij die genen, die van welluidendheid het meest werk maakten, zijn al te menigvuldig, dan dat men dezelve enkel aan slosheid of onoplettendheid zou kunnen toeschrijven. Ook is het, onzes oordeels, geenszins te ontkennen, dat in vele gevallen, vooral in den hoogdravenden of verheven stijl, die bij het deftige en statelijke van de uitspraak eene zekere uitrekking van de woorden bemint, de invoeging van de e in gezegde woorden uitstekend kan te pas komen, en somwijlen zelfs onmisbaar is. En, ziet men op het aantal van de voorbeelden, die men van het weglaten der e in deze woorden ontmoet, - welk eene ontelbare menigte van voorbeelden zou men ook niet van die weglating in de overige woorden, waarin de Hoogleeraar de invoeging noodzakelijk keurt, uit onze beste Schrijvers kunnen aanvoeren!
In alle woorden op lijk en loos derhalve, waarin een lange of scherpe lettergreep die uitgangen onmiddelijk voorafgaat, zouden wij de invoeging van de zachte e geoorloofd achten.
De eenige uitzondering, die er misschien op dezen algemeenen regel zou behooren gemaakt te worden, zou, naar ons begrip, de woorden betreffen, waarin de uitgang van lijk of loos aan eene lettergreep, die op l eindigt, gehecht wordt, gelijk heilloos, talloos, snellijk enz., van welke klasse van woorden onze Schrijver in zijn anders zoo naauwkeurig en volledig onderzoek geen gewag maakt.
Dat in deze woorden de invoeging van de e niet te pas komt, of liever, dat de uitspraak van heileloos voor heilloos, talleloos voor talloos, snellelijk voor snellijk enz., een enkel zeldzaam geval in een vaers misschien uitgezonderd, door niemand verkieselijk zal geacht worden, is uit den aard der zaak ligtelijk op te maken.
Hier toch komt dezelfde letter tweemaal achter elkander,

{==438==} {>>pagina-aanduiding<<}
als sluitletter van de eene en als eerste letter van de onmiddelijk daarop volgende lettergreep. Hier moet dus door hetzelfde spraaklid tot twee malen toe dezelfde beweging onderscheidelijk herhaald worden. Doch dit is geenszins ongemakkelijk noch ongevallig, maar brengt alleen eene zekere snelheid van uitspraak te weeg, inzonderheid bij dergelijke letters als de l of r, die eene groote en losse beweging van de tong vorderen. De invoeging van de zachte e zou dus hier niet alleen overtollig, maar zelfs hinderlijk zijn, wijl daardoor de snelheid, die de uitspraak zou vereischen, al te zeer zou vergroot worden, zoo dat men wel een Fransche tong voor onze bedaarde Hollandsche zou noodig hebben, om het woord niet lam en gebroken voor den dag te brengen. Want door die invoeging zou niet alleen de vorige snelheid van uitspraak, door de dubbele l veroorzaakt, met de versnelling, die de korte en gebroken klank der zachte e te weeg brengt, aanmerkelijk vermeerderd, maar ook daarenboven in de meeste gevallen, door een eigenaardig en noodzakelijk gevolg, nog met een derde herhaling van de l moeten vergroot worden, gelijk snellelijk, talleloos enz.
Van hier, dat de Ouden, wel verre van die snelheid van uitspraak, die de l op de l komende veroorzaakt, nog door het invoegenvan de zachte e te vermeerderen, dezelve integendeel, waar het met behoud van den oorspronkelijken klank geschieden kon, door het laten wegsmelten van de eene l in de andere, zochten te verminderen, en dus veelal heiloos schreven voor heilloos, zieloos voor zielloos, geheelijk voor geheellijk enz. (*), van waar nog vuilik of vuilijk [nequam] voor vuillijk. En dit voorbeeld gelooven wij in die gevallen althans onze navolging te verdienen, wanneer de voorafgaande lettergreep kort is, en den klemtoon niet kan dulden, om dat door de kortheid van den voorafgaanden klank die snelheid van uitspraak, die de dubbele l te weeg brengt, al wederom vermeerderd wordt, terwijl het weglaten van de eene l deze al te groote snelheid, die ons zoo onbehagelijk is, een weinig matigt, en tevens het verkeerdelijk plaatsen van den klemtoon voorkomt, en hierom schrijven wij vermetelijk, onmiddelijk, ijdelijk enz., niet vermetellijk, onmiddellijk, ijdellijk enz., naar denzelfden regel, volgens welken men schrijft adelijk, niet adellijk.
Buiten deze ééne uitzondering (†) nu ten aanzien van de woorden, waarin de l op de l komt, zouden wij het tot eenen algemeenen regel stellen: dat in de woorden op lijk en loos, wanneer de voorafgaande lettergreep lang of scherp is,

{==439==} {>>pagina-aanduiding<<}
de zachte e mag worden ingevoegd of weggelaten, naarmate de welluidendheid en de stijl, de gang van de rede, en de aandoeningen of bedoelingen van den spreker het vorderen.
Ieder, die het welluidende bemint, behoort zekerlijk, onzes inziens, in de gemelde woorden doorgaans de zachte e in te voegen; wijl het groote middel, om een taal te verzachten en te beschaven, of vloeibaar en welluidende te maken, in het vermenigvuldigen van de klinkers, en wel van de zachte inzonderheid, gelegen is. Maar, wanneer het woord in een stijl moet gebruikt worden, die het korte en saamgedrongene vereischt, wanneer hetzelve op het einde van een zin zich geplaatst vindt, waar, volgens de les van blair (*), de laatste, of op één na de laatste lettergreep lang zijn moet, wanneer het zakelijke deel des woords met zekeren bijzonderen nadruk moet worden uitgesproken, of het denkbeeld door een forscher klank eigenaardiger kan worden voorgesteld, dan dient men, naar onze meening, de e weg te laten.
Mannelijk, bij voorbeeld, is zeker welluidender dan manlijk; maar laat eens het woord in een zin voorkomen, waar het denkbeeld met groote kracht behoort te werken, en gij zult bevinden, dat de klank van mannelijk veel te week en te verwijfd is, om het stoute of het manlijke behoorelijk te doen uitkomen.
Minnelijk klinkt zeker aangenamer, en ook voegelijker voor het denkbeeld, dan minlijk. Maar zet eens beminnelijk op het einde van een zin, vooral in het vrouwelijke geslacht, of in het meervoudige, zeg eens bij voorbeeld: welk een vreeselijk lot voor die beminnelijke! en gij zult bemerken, dat alsdan de e, in plaatse van de welluidendheid te bevorderen, dezelve integendeel benadeelt, en eene geheele verlamming in de uitspraak te weeg brengt. Immers zoo verkrijgt men drie korte lettergrepen achter elkander, die wij bij onze bedaarde uitspraak onmogelijk anders dan lam en gebroken kunnen voortbrengen; en bij langere zinsneden is die verlamming nog meer in het oog loopend, en nog hinderlijker.
Maar hoe! zal men zeggen, moet men dan een en hetzelfde woord nu eens zus, dan zoo schrijven? - en, waarom niet? vragen wij, wanneer de duidelijkheid er veeleer bij wint, dan verliest (†). Spreekt het niet van zelfs, dat men eene letter, die enkel, om de welluidendheid te bevorderen, in het woord is opgenomen, wanneer zij de welluidendheid zou be-
{==440==} {>>pagina-aanduiding<<}
nadeelen, niet moet gebruiken? volgen wij niet in een omgekeerd geval hetzelfde beginsel? gebruiken wij niet, bij voorbeeld, zoodra de welluidendheid het vordert, den staart van verbuiging achter de bijvoegelijke naamwoorden van den vergrootenden trap, dien wij echter gemeenelijk welluidendheidshalve weglaten? Dergelijke vrijheden, om sommige woorden nu eens als 't ware te kunnen uitrekken en verlengen, dan eens te kunnen inbinden en verkorten, moet men ons niet ontnemen. Zij zijn de alleruitnemendste middelen, om een taal welluidende en vloeibaar, en voor welsprekendheid en dichtkunst warelijk geschikt te maken.
Men verbeelde zich toch niet, dat soortgelijke vrijheden den Dichter alleen toebehooren. De Dichter mag even zoo min, als de Redenaar immer tegen de regels van de taal zondigen, en alles, wat niet tegen de regels van de taal aanloopt, is, mits op de rechte plaatse gebruikt, aan den Redenaar zoo wel, als aan den Dichter geoorloofd. De rechten van den een en van den ander ten dezen aanzien zijn volkomen van denzelfden aard, want beider doel is even zeer, om wel verstaan te worden. Alleen mag de Dichter van sommige vrijheden, die de taal toestaat, nog wat vrijer gebruik maken, omdat hij een spreker verbeeldt, die in zekere geestverrukking het woord voert. Maar klimt ook de stijl van den Redenaar tot eenen hoogeren graad van hartstogt en van geestdrift, zoo bekomt hij mede het recht tot meerdere dergelijke vrijheden. Voor het welluidende althans of de muzijk, dat is, voor de goede vloeijing, rolling en samenstemming van de klanken, moet een goed Redenaar niet minder zorg dragen, dan een Dichter. Op toonval of kadans moeten beiden acht geven. De maat, die zij volgen, is slechts onderscheiden, - gedurig afwisselende voor den een, bestendiger voor den ander, en voor den Redenaar wel niet zoo naauwkeurig bepaald, als voor den Dichter, maar echter insgelijks aan zekere regels gebonden. Waarom dan zou de Redenaar, wanneer hij daarmede voordeel weet te doen, de onderscheiden spraakvormen, die de taal voor wettig verklaart, niet even zoo wel bij afwisseling mogen gebruiken, als de Dichter?
De Grieken en Latijnen, wier talen van zich zelve reeds zoo welluidende waren, en die dus zoo veel minder dan wij eenige kunstgrepen ter bevordering der welluidendheid behoefden, maakten immers geene zwarigheid, om in ondicht zoo wel, als in dicht, zich bij wijlen te bedienen van den verkortenden of saamgetrokken vorm? Ook is het immers volkomen overeenkomstig de natuur, dat de mensch naarmate van de aandoeningen, die hem bezielen, de woorden, die het lijden kunnen, nu eens wat uitvoeriger, dan eens wat bondiger uitspreekt? Ieder goed spreker doet zulks gewonelijk, zelfs zonder het te denken; en een geoefend redenaar, die dit met oordeel weet te doen, zal daardoor misschien somtijds veel

{==441==} {>>pagina-aanduiding<<}
schoons en eigenaardigs weten uit te drukken, 't welk, bij het schrijven, of het afteekenen van de redevoering op 't papier, niet moet verloren gaan. De inkortende spreekwijs behoort, wel is waar, voornamelijk tot den gemeenzamen stijl; maar de schrandere ten kate heeft zeer wel aangemerkt (*), ‘dat, vermits bij eene zelfde redevoering al de zaken niet even hoogdravend, noch even deftig zijn, gevolgelijk eene vermenging van stijl niet ongevoegelijk komt; - dat het wijsheid is, wanneer iemand zijn stijl gevoegelijk weet te laten dalen en rijzen, naarmate dat de waarde der zaken af- en toeneemt, en de achting en aandacht van den toehoorder of lezer behoort te minderen of meerderen; - en dat de hoogdravende stijl te mets met goede bevalligheid zich van den deftigen kan bedienen, en zelfs die beiden door inkorting de gedaante van den gemeenzamen kunnen aannemen, zoo wanneer of de verandering of het vermogen van den adem, of de toonsluiting (cadence), die in 't leiden van de stem moet waargenomen worden, zulks vereischen mogt.’
Het is althans, onzes inziens, zeer overeenkomstig met den geest van onze taal, om bij afwisseling, naar verandering van stijl, onderscheiden spraakvormen te bezigen. Zoo hebben wij, bij voorbeeld, om van eene menigte andere dubbele spraakvormen, die wij bezitten, niet te gewagen, voor een zeer groot aantal zelfstandige naamwoorden, tweederlei, voor sommige zelfs driederlei vormen van het meervoudige, gelijk ouderen en ouders, bundelen en bundels, bladeren, bladers en bladen, beenderen, beenders en beenen enz., van welke onderscheiden vormen wij bij afwisseling nu den eenen, dan den anderen gebruiken, naar mate dat de meerdere of mindere deftigheid van den stijl en de rolling van de woorden den eenen of den anderen verkieselijker maken. Ja wij hebben zelfs in 't algemeen in onze taal, gelijk ten kate in zijne Verhandeling over de declinatien heeft aangetoond, naar mate van den onderscheiden stijl, waarvan wij ons bedienen, een zeer aanmerkelijk onderscheid in het verbuigen der naamwoorden (nomina), der voorleden (articuli), en der voornaamwoorden (pronomina); en dit onderscheid is, naar het oordeel van ten kate, eene fraaijigheid in onze taal, waarin geene der Europische talen, zijns wetens, met haar gelijk staat (†).
Wij weten wel, dat deze redeneering niet zeer bevallen zal aan die nieuwere taalmeesters, die altoos van regelmatigheid den mond vol hebben. Dan wij meenen ook, dat die regelmatigheid, die dezen voorstaan, en waarmede zij eigentlijk het geringe getal en de algemeenheid, of het uitgestrekte gebied van de regelen bedoelen, wel verre van in een taal eene

{==442==} {>>pagina-aanduiding<<}
schoonheid te zijn, integendeel veeleer eene onbevalligheid is, en een teeken van gebrek aan beschaving en van armoede. Indien men toch het woord in dien zin opvat, en alle vrijheden in een taal, alle uitzonderingen en afwijkingen van den gewonen regel, ofschoon ook tot een zeker oogmerk dienende, en op goede redenen gegrond, onregelmatigheden noemt, dan zijn, voor zoo veel wij kunnen nagaan, niet de onbeschaafdste, maar de beschaafdste talen de onregelmatigste, de regelmatigste daarentegen de onbeschaafdste. En de reden is blijkbaar. In den onbeschaafden staat vergenoegt zich de mensch met weinige algemeene taalregelen, omdat hij bij den geringen voorraad en de onnaauwkeurigheid van zijne denkbeelden nog geen acht geeft op de fijnere onderscheidingen, en over de welluidendheid, bij zijnen ongevormden smaak, nog weinig zich bekommert. Maar bij meerdere beschaving, wanneer de denkbeelden vermeerderen, en meerdere juistheid, duidelijkheid en zuiverheid verkrijgen, wordt de spreker kiescher in de wijze van zich uit te drukken, de toehoorder opmerkzamer. Nieuwe voorwerpen en ontdekkingen, nieuwe gewaarwordingen en behoeften geven nieuwe en naauwkeuriger wijzigingen aan de gedachten, doen nieuwe bijzonderheden en kleinere verschillen opmerken, het gebrekkige of minder gepaste van de regels voor sommige gevallen waarnemen, op nieuwe en fijnere onderscheidingen bedacht zijn, en alzoo nieuwe regels, of uitzonderingen op de regels, dat op hetzelfde nederkomt, uitvinden, ter betere en vollediger aanwijzing van al het eigenaardige der meer ontwikkelde gedachte; terwijl de verfijning van den smaak, die niet enkel op het noodige of de duidelijkheid, maar ook tevens op het aangename en bevallige, of de gemakkelijkheid en welluidendheid van uitspraak doet acht slaan, het stijve en eentonige zoo wel, als het harde en wanluidende wil vermijd hebben, en alzoo, ter bewerking van eene behagelijke afwisseling en zoete vloeijing van klank, nog andere nieuwe regels, of
afwijkingen en uitzonderingen van de oude regels, doet invoeren. Die regelmatigheid derhalve, die de schoonheid van een taal uitmaakt, of, om met ten kate te spreken, die de kroone eener taal is, bestaat - niet in het kleine aantal en de algemeenheid van de regelen, of de zeldzaamheid van uitzonderingen en afwijkingen, maar in het welgeregelde, het naturelijke en eigenaardige van de afleiding of de samenstelling der woorden, in de juiste evenredigheid en het goede verband tusschen de wijzigingen van de woordvormen en de wijzigingen van de denkbeelden, en in het welgegronde, het doelmatige en welgepaste van iederen regel en iedere uitzondering of afwijking van den regel. Zij bestaat daarin, gelijk huig de groot zegt, ‘dat de woorden volgens de hoogstmogelijke gelijkheid van gronden en op eene onderling overeenstemm ende

{==443==} {>>pagina-aanduiding<<}
wijs aan hunne bron ontvloeijen, en zich met elkander volgens het beste verdrag vereenigen.’ (*).
Het is met de regelmatigheid in een taal eveneens gelegen als met de regelmatigheid in een gebouw, in een stad (†), in ieder ander samenstel. Zij moet, om eene schoonheid te zijn, niet gezocht worden in de hoogstmogelijke gelijkheid van de deelen, die toch kan niet anders dan stijfheid en eentonigheid uitwerken, maar in de meeste welstandigheid en welgepastheid van ieder deel voor het bijzonder gebruik, waartoe het dient, en in de beste evenredigheid en samenslemming van alle de deelen onderling tot het vormen van een schoon en welbehagelijk geheel.
Zulk eene regelmatigheid is het, die men in het Latijn en vooral in het Grieksch waarneemt, welke talen, hoe rijkelijk ook van vrijheden en afwijkingen of uitzonderingen van de regels voorzien, echter niet te min voor de schoonste en beschaafdste van alle talen gehouden worden.
Wij zouden dit een en ander gaarne wat omstandiger ontwikkelen, en met de noodige voorbeelden verder ophelderen en bevestigen; - dan wij vreezen, dat wij dus doende dit verslag al te zeer zouden uitbreiden, daar hetzelve nu reeds tot eene bovenmatige lengte is aangegroeid.
Wij haasten ons dus ten besluite, en betuigen den Hoogleeraar siegenbeek onzen hartelijken dank voor deze gewigtige bijdrage ter verrijking van de Vaderlandsche taalkunde. Wij achten dezelve, ten aanzien van de netheid, naauwkeurigheid, rijkheid van zaken en welbijgebragte taalkundige geleerdheid, voor een werk, den Hoogleeraar alleszins waardig, terwijl wij de grondbeginselen, daarbij gelegd, op eene uitmuntende wijze ontwikkeld oordeelen, en voor de eenige ware houden; en, zoo men misschien in de toepassing dier grondbeginsels hier of daar een weinig minder schroomvalligheid mogt verlangd hebben, en nog een weinig te veel verkleefdheid aan de schrijfwijs naar de afleiding mogt meenen waar te nemen, zal men echter moeten toestemmen, dat die schroomvalligheid zelve den man tot eere verstrekt, wien de gewigtige taak, om de spelling onzer taal op een vaster en eenpariger voet te brengen, op hoog gezag is toevertrouwd.
Met groot genoegen vernemen wij, dat de belangrijke Verhandeling, ten gemelden einde door den Hoogleeraar vervaardigd, eerstdaags staat in het licht te komen (§). Wij twijfelen

{==444==} {>>pagina-aanduiding<<}
geenszins, of dezelve zal ook de overige geschilpunten in de spelling, waarover in dit stuk niet kon gesproken worden, niet minder gelukkig vereffenen; en wij hopen en verwachten, dat deze en dergelijke pogingen ter beschaving van onze schoone moedertaal eens eindelijk zullen doen ophouden dat ongeluk van onze Nederduitsche taalkunde en taalverbetering, waarover, reeds meer dan een eeuw geleden, door onzen grooten Dichter vollenhove vruchteloos geklaagd wierd in dat geestige puntdicht, waarmede wij deze onze aanmerkingen besluiten.

't Hervormen van ons taal, daar menig geest in dut, 
Is ieder even na, maar elk niet even nut. 
Taalmeesters vint men, die gebreken, waardt te lasteren, 
Met feilen betren, die de taal noch meer verbasteren; 
Aan 't zwetsen vallen met veel woorden, valsch van klank, 
Van anderhalven voet, die nergens gaan in zwangk; 
Zo hardt, zo duister, dat de zin niet is te vatten, 
Bij hen dus hoog van prijs, gelijk verborge schatten. 
Den meesten lust aan geen verbeetring: 't wort gewraakt, 
Wat naar Latijnscheit en den stijl van 't hof niet smaakt. 
De luiheit schrikt voor 't werk, en past op niemants oordeel. 
Al zong hier Orfeus zelf, zijn voorzang gaf geen voordeel. 
't Onbuigsaam onverstant, waarbij geen reden gelt, 
Verscheurde fel zijn leên, en strooide ze over 't velt. 
Het hemelsche geluit, dat tucht in 't wout kon planten, 
Most zwichten voor 't gebulk van razende bachchanten (*). 





De jongste opdelvingen te Pompeji.

Bij eene opdelving, nu zeven jaaren geleeden aangevangen, hadt men het kapiteel van eene pilaster ontdekt, welke men voor het zijstuk van eene groote deur aanzag. Bij den hervatten arbeid, in den jongstvoorgaanden winter, heeft men de tegenoverstaande pilaster gevonden. De koperen herren (gonds) der deur zijn in de verzameling te Portici geplaatst. De wooning, tot welke deeze deur behoort, is gemakkelijk en groot, rijk in schilderijen en Mozaïk. Zij is binnen een ringmuur van fraai gehouwen steen beslooten; de voegen zijn zoo naauwkeurig gemaakt, en de kalk zoo wel bedekt, dat men zou zeggen dat alles uit één stuk was. De gang, welke tot ingang dient, is twaalf palmen of spannen lang en tien breed; dezelve heeft een voorplein, welks muuren met veelkleurig pleister overtrokken zijn. De kapiteelen en de kroonlijsten zijn zeer wel bewaard. Ik heb 'er eene

{==445==} {>>pagina-aanduiding<<}
groote Rosette opgemerkt, die een klein meesterstuk van teekeningen en bevalligheid is. Alle de kamers zijn versierd met fraaie schilderijen, op een rooden, blaauwen en geelen grond; men ziet 'er kleine, zeer dunne kolommen, met bloemen, kandelaars en sieraaden in den besten smaak. Aan de linker hand zijn twee vertrekken, zijnde, waarschijnlijk, die van den Heer en de Vrouw van het huis. De schilder hadt zijner verbeeldinge den ruimen teugel gevierd, in het zamenstellen van alle de stukken, welke ik met een oneindig vermaak beschouwd heb. Niets aartiger en vrolijker, onder andere, kan men zich verbeelden, dan een dans van gemaskerde persoonen; niets bevalliger dan een vogeltje, 't welk uit een mand met vijgen pikt. Midden op het plein ligt een Regenbak, het Impluvium der Latijnen. Op een marmeren voetstuk ziet men eenen jongen hercules, zittende op eene kleine hinde van brons. Deeze twee stukken, waar van het eene, naar gissing, twintig, het ander veertig pond weegt, zijn van het fijnste werk. Uit den mond der hinde liep het water in eene fraaie schelp van Grieksch marmer. Agter het voetstuk stondt eene tafel, wier voeten, geel geverfd, arendsklaauwen verbeeldden. Deeze volmaakte werkstukken zijn insgelijks in het Museum geplaatst. Een zijgallerij, aan de rechter hand, loopt na een tweede plein, 't welk van een overwelfden gang omringd was, zoo als blijkt uit de achthoekige kolommen, met pleister bekleed.
In een der twee bovengemelde vertrekken ziet men insgelijks twee Bacchanten, met wijngaardranken in hunne handen. Boven het venster, aan de rechter hand, is eene europa geschilderd, van uitsteekende schoonheid; zij is geheel naakt, en zit op den Stier, die in zee springt. Boven haar vertoont zich een jongeling, met een fruitmand in de handen; hij rust op zijne teenen; en deeze houding vorderde van den schilder eene zeer naauwkeurige kennis van het zamenstel der spieren. Daar tegenover trekt het bewonderend oog eene jonge danzeresse, welke luchtsprongen schijnt te doen. In haare hand heeft zij twee Cijmbaalen, waar op zij speelt; haar sluier, die agter haar floddert, doet eene zeer fraaie uitwerking. Van hier in eene belendende zaal gaande, viel allereerst mijn oog op een kostbaaren vloer, van het keurigst Afrikaansch marmer. De zoldering vertoont venus tusschen mars en cupido. In deeze zaal heeft men een klein Afgodsbeeld van brons gevonden, een gouden vaas, weegende drie oncen, een stuk goud, en nog twaalf stukken koper, met de afbeelding van vespasianus. In de zaal aan de linker hand ziet men brokken van schilderijen op hout geschilderd, half vergaan; zij waren in eene soort van Nissen gekast. Dit was de slaapkamer; men ziet 'er nog de acht kleine kolommen, op welke zij rustte; zij

{==446==} {>>pagina-aanduiding<<}
zijn van brons; en aan de boveneinden zijn nog eenige brokken verguld hout vast, die, waarschijnlijk, tot een verhemelte dienden. Aan den zijmuur waren twee Priesters met lange baarden afgebeeld, in een blaauwen en pistas-groenen tabbert gekleed. Zij zijn in het Museum geplaatst. De keuken bevatte eene groote menigte gereedschappen, meestal van ijzer, en met eene onbegrijpelijke volmaaktheid met zilver overtrokken. Doch, 't geen mij 't allermeest heeft verrukt, zijn vijf kroonkandelaars, op natte kalk (a fresque) geschilderd, op eenen helder schitterenden geelen grond; ik kon niet scheiden van dit meesterstuk van smaak en bevalligheid. Zij rusten op kleine beelden, met zoo veel bevalligheids geplaatst, gekleed en gedrapeerd, dat zij voor alle de Schoonheden van 't Heelal tot modellen mogen dienen. In dit huis, zoo als in meest alle de overigen der aloudheid, ziet men geen venster, 't welk na de straat opengaat. Ik stond verbaasd, over de bouwvallen van een wagen, die nog in den stal staat; duidelijk ziet men 'er nog de assen, de vellingen der wielen, en de bronzen sieraaden van den wagen zelf. Naast deeze prachtige wooning ziet men de deur, welke na eene andere leidt, en die, zoo men uit het uitwendig aanzien daarover moge oordeelen, geene mindere sieraaden zal aanbieden, wanneer de ingang daartoe zal openstaan.

Middel om papieren van waarde voor brand te beveiligen.

Staatsakten en papieren van de uiterste aangelegenheid zijn dikmaals, bij eenen brand, een prooi der vlammen geworden; en dit verlies heeft familien in armoede gedompeld, en tot onafdoenelijke pleitgedingen aanleiding gegeeven. De aanwijzing van middelen, ter voorkominge van dusdanige rampen, is, derhalven, een dienst, voor het menschdom van het hoogste belang.
Men heeft bedagt, om de papieren, die men wil bewaaren, in eene doos van sterke ijzeren plaaten op zichzelve te plaatzen, (te isoleeren); maar door proeven, bij een zekeren trap van hette genomen, is het gebleeken, dat dus opgeslotene papieren, door den trap van warmte, welken zij te midden van een hevigen brand bekomen, tot koolen verteeren. Dit ongenoegzaam middel heeft men daarom verworpen, en men heeft niet bedagt, dat het zeer goed zijn konde, indien men 'er eene stoffe toe gebruikte, die de warmtestoffe weinig geleidt, en die, tot een omkleedzel voor de doos dienende, dezelve tegen alle aanvallen van het vuur beveiligt.

{==447==} {>>pagina-aanduiding<<}

De asch is de zelfstandigheid, ter voortbrenginge van dit uitwerkzel best berekend, en tevens ligtst te bekomen. Indien men de doos van sterk bladijzer, de belangrijke papieren bevattende, in eene andere insgelijks ijzeren doos plaatze, die veel grooter is dan de eerste, en indien men de ledige ruimte, welke deeze doozen openlaaten, met gezeefde asch aanvulle, kan men verzekerd zijn, dat de binnenste doos of kist aan de hette van een zeer groot vuur, en wel verscheide uuren agtereen, kan blootgesteld blijven, zonder dat men voor de papieren, daar binnen besloten, iets te vreezen hebbe. Tusschen de wanden der beide doozen moet ten minste eene ruimte van eenen voet zijn, en deeze ruimte moet met vast ineengedrukte asch worden aangevuld.

Delfstoffelijke wol.

In het Graafschap Schwarzenau, in Neder-Oostenrijk, vindt men, achttien voeten beneden den grond, eene soort van Delfstoffelijke (Mineraale) Wol; dezelve schijnt te bestaan uit de draaden van ontbondene turf. Deeze Wol is zeer zagt en buigzaam; zij is roodagtig van kleur, na het blaauw hellende. Te Weenen, in Oostenrijk, worden 'er hoeden van gemaakt, en, tot garen gesponnen, weeft men 'er borstrokken en pantalons van. Ook heeft men deeze Wol geschikt gevonden, om 'er een zeer vast en ligt gekleurd papier van te bereiden.

Zwakheden van eenige groote mannen.

‘De eenöog drijft den spot met den kreupele, en vertroost hem,’ zegt la bruyere. De zwakheden der helden zijn de tol, welke zij aan de menschelijkheid betaalen. Elk heeft de zijne; en die van een groot man maaken ons gezind om hem zijnen roem ten goede te houden.
Alexander de groote was zoo aandoenelijk als eene Vrouw.
Augustus was bang voor de wederkomst der Moordjaaren.
Karel de vijfde, in een Klooster geweeken, tuchtigde zich alle Vrijdagen van de Vasten.
Lodewijk de XIV kon het gezigt van den Toren van St. Denis niet verdraagen.
Cato dronk zich bij wijlen vol en zat. Brutus hieldt te veel van het geld, en gaf ter leen bij de kleine week. Cicero

{==448==} {>>pagina-aanduiding<<}
hieldt te veel van zich zelven, en bezat alle de kinderagtigheden der eigenliefde.
Bij lucretius was het verstand op hol geraakt door eenen minnedrank.
Bij porphyrius liep het hoofd om, omdat hij zich aan te diepzinnige oeffeningen hadt verslaafd.
Tasso was altijd ongerust, en verbeeldde zich bij wijlen dat de Duivel naast hem stondt. Paschal zag altijd eene steilte aan zijne slinkerhand. Cardanus was alle dagen zes uuren dol, en vermaakte zich met zich met spelden in de dijen te prikken.
Scaliger schrikte op het gezigt van een handvol Waterkers.
Ticho brahé viel op den reuk van een Vos in flaauwte.
De Kanzelier bacon was ziek, zoo dikmaals het Maan-Eklips was.
Boijle hadt stuipen, wanneer hij het gedruis van water hoorde, 't welk uit een kraan loopt.
De vermaarde Hertog d'epernon wierdt bleek, wanneer hij een Haas op tafel zag. De Maarschalk d'albret liep weg voor Varkens.
Erasmus kreeg de koorts, wanneer hij Zeevisch rook.
Uladislaus, Koning van Polen, ontstelde op het gezigt van eenen Appel.
Wie zal ooit de oorzaak dier afkeerigheden kunnen verklaaren? Ik zeg nog meer: wie kan zich vleien, dezelve te kunnen geneezen? Zij zijn het geheim der Natuure, de schande der Reden en de klip der Geneeskunde tevens. 't Ware zelfs gevaarlijk, dezelve te bestrijden; en men heeft opgemerkt, dat, naar maate zij bestreeden worden, zij dies te meer sterkte bekomen. Arm menschdom! En wij zijn hoogmoedig op eenige talenten, op eenige deugden, op eenige kinderbellen, die men ons in de handen stopt, om onze trotsheid te streelen! En wij allen draagen, te midden van onzen schitterendsten voorspoed, het gevoel om, of van een natuurlijk gebrek, welk ons vernedert, of van eene zedelijke ondeugd, die ons ontluistert, of van een knaagenden worm, die ons pijnigt!
Deeze aanmerkingen, ik weet het, komen in alle zedekundige schriften voor; doch 't is noodig, dat zij, van tijd tot tijd, herhaald worden, voornaamelijk in tijden, die de Omwentelingen vervangen. De Omwentelingen werpen dikmaals de denkbeelden even zeer en nog meer dan de bijzondere eigendommen overhoop. En wanneer de vrede, welke de begrippen en de dingen tot hun evenwigt doet wederkeeren, toelaat, een naauwkeurig en vast oog op de ruimte te slaan, welke men in den storm heeft afgeloopen, staat men verbaasd, tot het zelfde punt te zijn wedergekeerd, van waar men was begonnen, met de bedroevende overtuiging, dat, indien het menschdom volmaakbaar zij, het tot de volmaaktheid voortgaat, even als de hemelsche lichaamen, die in eenen cirkel rondloopen.





{==449==} {>>pagina-aanduiding<<}

Mengelwerk, tot fraaije letteren, konsten en weetenschappen, betrekkelijk.

Natuurkundige waarneming, toegepast tot opheldering van eene duistere plaats in den Bijbel, Psalm CXXI:6.

Wij lezen daar, zo als de Staten-overzetting het vrij naauwkeurig uitdrukt: de Zonne zal u des daags niet steken, noch de Mane des nachts, of zo als luther het gegeven heeft, die dit vers met het voorafgaande verbindt; opdat u bij dag de Zon niet steke, noch de Maan bij nacht. Zo dikwijls mij deze woorden zijn voorgekomen, heb ik mij verwonderd, en misschien menig een met mij, dat de heilige Zanger hier aan den invloed der Maan, zo 't schijnt, die zelfde nadelige uitwerkingen op 't ligchaam van den mensch toeschrijft, welke men in 't Oosten van de heete Zonnestralen bij dag ondervindt. Hoe is 't mogelijk, dagt ik bij mij zelf, dat het Maanlicht schadelijk zij, daar hetzelve zoo veel zwakker is dan dat van de Zon? Het opkomen van de Maan zal toch de temperatuur der lucht niet geheel veranderen; en wanneer dit ook al plaats vond, wanneer bij 't opkomen van de Maan de lucht zich ook al aanmerkelijk mogt afkoelen, zo moet toch die koelte voor den reizenden, daar men in die heete landstreken immers liever bij nacht dan bij dag reist, niet onaangenaam zijn; te minder, wijl men dan bestendig in beweging blijft. Maar laten de nachten in Palaestina ook al eens zeer koud zijn, dagt ik, zo dat een reizende daar somtijds hinder van heeft, die koude zal toch weinig betekenen, in vergelijking van het ongemak, dat men ondervindt, wanneer men in die warme landstreken bij dag aan de hitte van eene alles verschroeiende Zon is blootgesteld; en dan is het nog vreemd, dat men deze nachtkoude aan het Maanlicht toeschrijft. Zouden dan de nachten in Palaestina zoo koud niet zijn, bijaldien de Maan niet schijnt?

{==450==} {>>pagina-aanduiding<<}

Om deze zwarigheid weg te nemen, dagt ik, dat misschien eene andere overzetting van deze woorden zou kunnen gegeven worden; maar dit vermoeden viel weg bij 't inzien van den Hebreeuwschen text, waar men het woord ה
{== afbeelding 	==} {>>afbeelding<<}
    
 nachah vindt, dat wel in de ruimere betekenis van schaden, benadelen, kan gebezigd worden, maar anders ook geenen zin kan opleveren, die hier iets tot opheldering zou bijdragen; en ik ontdekte naderhand, dat ook geleerde taalonderzoekers, zo als de beroemde Hoogleeraar muntinghe, die, door zijn voortreffelijk Werk over de Psalmen, zoo veel licht over deze Oostersche dichtstukken heeft verspreid, wat den zin der woorden aangaat, bij de gewone overzetting gebleven zijn. Muntinghe geeft dezelve aldus: (zie het 3de Stukje van dezen Schrijver over de Psalmen, bl. 328) des daags zal u de Zon, des nachts de Maan niet schaden; en daarover vinden wij aldaar, bl. 322, de volgende aantekening: ‘De zin schijnt eenvoudig deze te zijn: des daags zal u de hitte, des nachts geen koude schade doen. Het is bekend, dat, zo heet de dagen in het Oosten zijn, de koude van de nachten even zoo groot is, en dat beide aan reizenden dikwijls zeer lastig is. Jacob klaagde, dat hem, toen hij Laban diende, bij dage de hitte, en bij nacht de vorst verteerd hadde, Gen. XXXI:40; en ook nog heden weet men, dat in het geheele Oosten de nachten zeer koud, en daardoor zeer schadelijk voor de gezondheid zijn kunnen, vooral van reizigers, die in de open lucht plegen te slapen. Men vergelijke de aanmerkingen van donat op scheuchzer's Bijbel der Natuur, Iste Deel 2de Stuk, bl. 1035 enz. Het schijnt intusschen, dat men de koude van den nacht vooral aan de Maan heeft toegeschreven. De Grieken
en Romeinen dagten, dat de daauw door de Maan wierd voordgebragt. Zie heyne ad Virg. Georg. III:337. Veelligt dagten de Oosterlingen ook dus; en was dat zoo, dan zou men zeer duidelijk zien, waarom ook de Maan hier als de oorzaak van de nachtkoude kon aangemerkt worden, te weten, wijl de koude van den nacht voornamelijk door den daauw, die in het Oosten des nachts zeer zwaar en menigvuldig is, veroorzaakt wordt.’ Zie verder de aangehaalde plaats bij den Schrijver zelf, die hier twee voorbeelden bijbrengt nopens de menigte van daauw, die des nachts in 't Oosten

{==451==} {>>pagina-aanduiding<<}
valt, en van de koude, daardoor veroorzaakt, welke, door hare spoedige afwisseling met de hitte van den dag, niet zelden eene verderffelijke uitwerking moet hebben.
Bij Prof. hamelsveld, wiens gevoelen met dat van muntinghe overëenstemt, vindt men hieromtrent, in zijne schoone overzetting van het Oude Verbond, IIIde D. bl. 408, de volgende aanmerking: ‘De zin is eenvoudig: des daags zal u de hitte, des nachts de koude geen hinder doen, Gen. XXXI:40. De nachten zijn in het Oosten koud, en daardoor schadelijk aan de gezondheid. Dit wordt door den Dichter aan de Maan toegeschreven, omdat die de beheerscheresse des nachts is, gelijk de Zon van den dag. Meer zou ik hierin niet zoeken.’
Hoewel deze uitlegging zeker de mogelijkheid aantoont, hoe men in 't denkbeeld heeft kunnen komen, om te geloven, dat het Maanlicht eene schadelijke uitwerking op 't ligchaam had, zo heb ik mij echter niet genoegzaam kunnen overtuigen, dat dit begrip werkelijk bij den Dichter van dezen Psalm huisvestte, of dat hier de nachtkoude wierd bedoeld; en wel voornamelijk om deze twee redenen: wijl hier ten opzigte van de Maan het zelfde woord nachah (schaden) gebruikt wordt, waardoor de Dichter in denzelfden volzin de nadelige uitwerking der brandende Zonnestralen uitdrukt; ten anderen, wijl deze woorden in het 6de vers in eenig verband schijnen te staan met het 5de vers, waar de Oostersche Dichter zich van een beeld bedient, en Jehovah als eene verkwikkende schaduw voorstelt, die in de Oostersche warme landstreken den reiziger bij de onverdragelijke hitte zoo welkom is.
Toevallig las ik nu voor eenige dagen iets in een buitenlandsch Maandwerk, dat, naar mijn oordeel, over deze plaats zeer veel licht verspreidt, en misschien te gelijk aanleiding kan geven (doch dit laat ik nog in 't midden) tot eene andere overzetting van de plaats jes. LX:19.
In de Minerva van archenholz voor 1804, No. 9. pag. 510, vindt men, namelijk, het volgende gemeld, in een uittrekzel uit eenen brief van Batavia van den 18den Julij 1803. ‘Bijzonder moet men zich hier in acht nemen voor den Maaneschijn. De invloed van de stralen der Maan op het ligchaam is hier even zoo gevaarlijk, als bij dag de Zonnestralen van 10 uur des morgens tot 3 uur op den namiddag.’ Het spijt mij, dat in dezen brief de nadelige uitwerking zelve en

{==452==} {>>pagina-aanduiding<<}
derzelver vermoedelijke oorzaak niet nader worden opgegeven, 't geen hier zeker van het uiterste belang zou zijn. Dit heb ik evenwel van eenen Zeecaptein, voormaals in dienst van de Oost-Indische Compagnie hier te lande, die 3 en een half jaar met zijn schip op de reede van Batavia gelegen had, vernomen, dat het de gewoonte bij de inwoonders van Batavia is, wanneer zij des avonds bij Maaneschijn in de open lucht zitten, zich dan altijd van hunne slaven tegen de stralen der Maan door eenen zonnescherm te laten beveiligen. - Vervolgens heb ik eenige reisbeschrijvingen over het Oosten, vooral die van Palaestina eenig bericht gaven, hierover nagezien, doch niet gevonden, dat deze waarneming door eenigen reisbeschrijver gedaan is; het geen mij zeker verwondert. Misschien zullen ons de Fransche Geleerden, die het Fransche leger naar Sijrien vergezelden, met den tijd meerder berichten hieromtrent kunnen geven, wanneer eens een naauwkeurig en omstandig verhaal van hunne op dien togt gedane waarnemingen en ontdekkingen in 't licht verschijnt. Ik weet wel, de ligging van het Eiland Java en van Palaestina verschilt aanmerkelijk van elkander. Het laatste gewest zal ongeveer 30 graden boven de linie op het noordelijk halfrond van onze aarde liggen, daar Batavia bij voorb. op iets meer dan 6 graden beneden de linie in het zuidelijk halfrond ligt. Naar mate van deze verschillende ligging zal zeker het luchtgestel van beide landstreken wel zeer verschillende zijn; vooral ook de graad van hitte, die op Batavia natuurlijk groter zijn moet: maar dit neemt evenwel niet weg, dat in beide landschappen, hoe ver ook van elkander verwijderd, van eene en dezelfde oorzaak dezelfde uitwerking kan bespeurd worden. Het doet reeds genoeg ter zaake af, wanneer men ontdekt, dat de stralen der Maan, in de heete landstreken van het Oosten, eenen nadeligen invloed op 't menschelijk ligchaam hebben, waarvoor men zich, wanneer men in de open lucht zit, zoo veel mogelijk moet in acht nemen.
Dit geeft, dunkt mij, genoegzame vrijheid, om, bij 't lezen van dit gedeelte uit den CXXIsten Psalm, ook aan die zelfde uitwerking te denken, en te geloven, dat de gewijde Dichter hier eveneens over het gevaarlijke, dat 'er in ligt, van zich in Palaestina aan de stralen van 't Maanlicht bloot te stellen, gedagt hebbe. Mij is het ten minsten nu het allerwaarschijnelijkst. Het is ook zeer opmerkelijk, dat de zogenoemde Septuaginta, of de

{==453==} {>>pagina-aanduiding<<}
Alexandrijnsche Overzetters, ter dezer plaatze het zelfde woord, dat men gebruikt om het branden der Zon uit te drukken, ook ten opzigte van de Maan bezigen, daar zij de meergemelde woorden dus vertalen: bij dag zal u de Zon, bij nacht de Maan niet verbranden. ἡμεϱας ὅ ἥλιος ὀυ συγκαυσει, ȣδε ἥ σεληνη την νυκτα. Zo blijkt dan nog meer, dat in het 6de vers volmaakt de parallelismus, of dichtkundige omschrijving, van het 5de vers voorkomt, en dat dus daarvan de zin deze zij: ‘Jehova zal u, op uwe reis, zoo wel voor de stralen der Zon bij dag, als voor die van de Maan bij nacht, beveiligen.’
Aangenaam zal 't mij zijn, wanneer men mijne mededeeling hieromtrent gelieve te beschouwen als eene poging om iets tot opheldering van de Bijbelschriften toe te brengen, en daarvolgens goedgunstig te beoordelen.

a. noorberg,
Predikant der Luthersche Gemeente alhier.
Bodegraven,
d. 20 Aug. 1805.

Berigt wegens eene gelukkig genezene waterzugt. Door L. van Cooth, Med. Doct. te Utrecht.

De zamenloop van onverwagte, afwisselende toevallen, de strijd van leven en dood, en de daarbij tegen verwagting gelukkig gevolgde uitkomst, maakten mij deze Waarneming der optekening waardig; en de getrouwheid, waarmede zij opgesteld is, doet mij ook een niet ongunstig onthaal derzelve hopen.
Ik wierd in de maand Augustus 1804 bij Vrouw ..... gehaald; zij klaagde over ene steking in de keel onder het slikken, pijn in de liesch, en een' onpijnelijken witten vloed; zij was 44 jaren oud, moeder van twee kinderen; haar ligchaamsgestel zeer verzwakt, zoo dat zij bij de minste beweging aan hartkloppingen onderhevig was. Bij een nauwkeurig onderzoek ontdekte ik in de keel de amandelen, door zweren van ene ronde gedaante, met witagtige randen en een' witagtigen grauwen grond, ingevreten; kliergezwellen in de liesch, die pijnelijk, klein en hard waren, en denkelijk door 't

{==454==} {>>pagina-aanduiding<<}
smeren met kwikzalf verhinderd zich te verheffen; dan zij had reeds verschillende middelen gebruikt.
Door deze verschijnzelen en een voorafgegaan verhaal, van de venerische natuur der ziekte overtuigd, schreef ik haar voor, den mercur. solub. Hahnem. gr. β daags, het liquor Swieten. in een slijmig afkookzel met rozenhonig tot een gorgeldrank; wegens haren zwakken toestand het gebruik van voedzame spijzen en versterkende middelen. Onder deze behandeling, gedurende de maanden Augustus en September voortgezet, verminderden alle toevallen; de zweren in de keel waren bijna verdwenen, de lieschpijnen weg, de witte vloed verminderd, en de kragten merkelijk toegenomen; zoo dat zij nu in staat was, van buiten bij mij in de Stad te komen.
Desniettegenstaande ging zij op het einde van de maand September, op sterke aanrading, tot een' ander' Geneesheer over; dan, ondervindende dat haar toestand van dag tot dag verslimmerde, verzogt zij mij, den 12 Februarij 1805, op het dringendst, weder bij haar te komen. Ik vond haar onder volgende omstandigheden: zij was in ene algemene waterzugt vervallen; de boven- en onderste ledematen, de heupen, lendenen en buik waren door 't water geweldig opgezwollen, (het water in de buiksholte wierd ik door deszelfs schommeling duidelijk gewaar, en de Heelmeester baljet verklaarde mij, ook deze golvende beweging te bemerken) de pols klein en zwak; zij klaagde over benauwdheid en drukking tegen den bovenbuik, voornamentlijk als zij lag; zij was zeer dorstig; de eetlust geheel verloren; ook ontdekte ik nog overblijfzelen van venusziekte.
In dit tijdperk, onder zulke omstandigheden, daarbij onophoudelijk huislijk ongenoegen, wegens het ongelukkig lot, waarvan zij, geheel onschuldig, een onvermijdelijk slachtoffer geworden was, lieten mij weinig hoop van ene gelukkige uitkomst. Ik schreef haar voor, de Tinctur. digital. purp. spir. ℥j. napth. vitriol. dr. j. viermaal daags 30 droppelen, en beval geestrijke wrijvingen, ene niet te vaste omzwagteling van het gehele ligchaam, versterkende spijzen, voor drank Rhijnwijn met water. Hiermede wierd tot den 5den Maart voortgegaan; daarnevens waren onderscheidene waterdrijvende middelen gebezigd, het infus. squil. vinos, aqua petrosel. e Semin. en andere; de buiksontlasting wierd door zagte ontlastmiddelen onderhouden, sterke verbood hare grote

{==455==} {>>pagina-aanduiding<<}
zwakte; doch dit alles zonder enige verligting te ondervinden.
Thans besloot ik tot de insnijding, z. cels. Lib. III. Cap. 21. Den 6den Maart wierden door den Heer baljet zes insnijdingen aan de binnenzijde van ieder been gemaakt; omslagen, natgehouden met gelijke delen brandewijn, azijn en water, wierden om de benen gelegd; ik schreef haar den volgenden drank voor: ℞ acid. vitriol. dilut. dr. vj. napth. vitriol. dr. ij. sacch. alb. ℥ij. aq. petrosel. aq. menth. aa ℥xij, om 't uur een half kopje, en zorgde dat de zwagtelen, zoo haast de zwelling zoude verminderen, vaster wierden toegehaald: door de gemaakte openingen wierd dagelijks ene grote menigte water ontlast; zij begon ook een weinig meer te wateren.
Den 16den April (tot hiertoe gebruikte zij denzelfden drank) was de zwelling van de bovenste ledematen, der lendenen en heupen geheel weg, de zwelling van den buik en benen ook merkelijk verminderd, de openingen toegegaan, waardoor nu ene verdere ontlasting van water ophield; de kragten niet verminderd.
Ik liet andermaal aan de binnenzijde der benen zes insnijdingen maken, en bij den drank voegen Extr. cort. peruv. ℥β. 't gebruik als voren.
Den 22sten April was al 't water ontlast, en de zwelling van den buik en de benen geheel verdwenen. Met dezelfde middelen wierd aangehouden.
Den 23sten was zij in enen zeer zorgelijken toestand: het gelaat droevig, de oogen diep ingevallen; de spraak belemmerd; moeilijke ademhaling; de pols klein, zwak, snel; een droge, dorre huid; de ledematen koud: alles scheen een' haastigen dood aan te kondigen. Ik schreef haar voor, Napth. vitriol. dr. ij. Laud. liq. Sydenh. dr. β. Syrup. alth. ℥j. aq. destill. ℥x. om 't uur een half kopje. Hierna veranderde zij bij aanzien der oogen, gelijk zich de omstanders bij mijne wederkomst uitdrukten; ik vond haar buiten gevaar. Na weinige dagen gebruikte zij hiervan maar 1 lepel om de 2 uuren, en ging hiermede 14 dagen voort, dagelijks in kragten en gezondheid toenemende; de insnijdingen waren genezen, zonder enig bijkomend toeval. Omtrent 't midden van de maand Maij kwam zij weder in de Stad bij mij: thans konde ik zonder vrees de venerische overblijfzels t'onderbrengen, en, daar de waterlozing en

{==456==} {>>pagina-aanduiding<<}
buiksontlasting nog niet volkomen naar den gezonden staat voortgingen, schreef ik haar voor, Rad. squil. len. ign. sicc. 
{== afbeelding 	==} {>>afbeelding<<}
    
 ij. mercur. dulc. 
{== afbeelding 	==} {>>afbeelding<<}
    
 ij. alaes. lucid. gr. x. opii pur. gr. ij. pulv. rad. liquir. dr. j. balsam. peruv. q.s.m.f. pilul. No. LX. om de 4 uuren 1 pil, daarbij den bitteren Wijn, door den Baron van swieten in de waterzugt aangeraden; waarna de genezing spoedig volgde, en zij geniet thans ene vrij goede gezondheid.

Vermogen van het teerwater (Aq. picea) in venerische ziekten.

Dr. acharial, te Stokholm, heeft een allergelukkigsten uitslag van het gebruik des Teerwaters, bij verouderde Venerische Ziekten, waargenomen. Van zeventig Lijders, welke hij met dit middel in het Hospitaal te Stokholm heeft behandeld, zijn vier-en-twintig, alleen door deszelfs gebruik, volkomen hersteld; de overigen insgelijks; doch bij dezen werd het gebruik van dit middel, naar omstandigheden, nu eens met de Kwikmiddelen, dan weder met de Zuuren gepaard.

Over een leverkruidje (Lichen) op de tarwe.

Men schrijft van Londen, 15 Februarij 1805, dat men, in Engeland, en vooral in de Westelijke Graafschappen, in de Tarwe, van den laatsten Oogst, zo weinig Meel, in vergelijking van de Semelen, heeft gevonden, dat deeze omstandigheid den prijs van het Koorn heeft doen oploopen in eene evenredigheid van 50 tot 84 en een derde, tusschen de maanden Maart en December. Men schrijft dit toeval voornaamelijk toe aan het verschijnen van een klein Leverkruidje, of zich aanhegtend slijmplantje, aan de koornhalmen, waardoor het graan van een gedeelte zijns voedzels is beroofd geworden. Deeze Plantziekte is eene bijzoort van die, welke bekend is onder den naam van Roest (Rubigo). De Heer j. banks heeft zeer uitvoerige aftekeningen van dit plantje, door het Microscoop gezien, en van de manier, op welke zich hetzelve inhegt en groeit op de koorn-
{==457==} {>>pagina-aanduiding<<}
halmen, doen vervaardigen. Deeze tekeningen zijn gegraveerd, en zullen eerstdaags in het licht verschijnen, met eenige aantekeningen omtrent deeze ziekte.
Een zeker middel, om het zaadbeginzel van dit Leverplantje te vernielen, bestaat hierin, dat men het Koorn, eer men het zaait, wel vermenge met eene dunne pap, bereid uit ongeleschte Kalk en Menschenpis.

Zonderlinge uitwerkzels van eene fles, 2144 voeten diep beneden de oppervlakte der zee gedompeld. Door den Heer Péron.

Ik zal verslag doen van een zeer merkwaardig en geheel nieuw verschijnzel, welk ik omtrent het Zeewater heb waargenomen, ter diepte van 2144 voeten, in 't midden der Keerkringen. Aan de zelfde loodlijn, welke mijnen Thermometer vasthieldt, deed ik eene fles van zwart glas binden, met kurk dicht geslooten, met Spaansch wasch verzegeld, alles daarenboven met een stuk gepekt grof linnen nog vaster omwonden. Ik verlangde te weeten, hoedanig de uitwerking van deeze verbaazende drukking des waters op eene zoo groote diepte zijn zoude. De fles wierdt onbeschadigd opgetrokken, doch vol water, ondanks der gemelde behoedmiddelen. Alle de stoppen waren na binnen gedrukt, uitgezonderd het gepekt linnen, door 't welk het water als door een zeef scheen te zijn doorgedrongen. De trap van koude in de diepte deedt zich op het enkel aanraaken van de fles duidelijk onderkennen; dezelve was ongemeen koud, en toen ik ze gedroogd had, wierdt zij welhaast met kleine waterdroppels bedekt, die, in den dampkring hangende of ontbonden, tegen haare bevrozene zijden spoedig verdikt wierden.
Maar zie hier het, in alle opzigten, merkwaardigste verschijnzel. Het water, waarmede de fles gevuld was, hadt zijne gewoone kleur noch doorschijnendheid; het was ondoorschijnend en witagtig; het scheen, even als schuimende Champagnewijn, te werken. Verwonderd over deeze drie zonderlinge omstandigheden, goot ik van dat water in een glas; naa eenige oogenblikken gewerkt te hebben, kreeg het zijne ge-
{==458==} {>>pagina-aanduiding<<}
woone doorschijnendheid en kleur wederom. Ik proefde 'er van; het was zeer zout: ik goot 'er van op het dek van het schip; het deedt 'er de zelfde uitwerking als een zuur, met water verlengd, op eene kalkagtige zelfstandigheid gegooten. Ik sloot den hals der fles, en schudde het water zeer sterk; wederom geopend zijnde, sprong het water met geweld 'er uit, tot op eenen afstand van twee of drie voeten, met even veel kragts, als het beste bier zoude hebben kunnen doen. Andermaal, en met den zelfden uitslag, herhaalde ik deeze proef; alleenlijk sprong het water minder hevig en niet zoo verre. Ik moet hier aanmerken, dat dit alles in de opene lucht geschiedde, op het dek van ons schip, niet alleen in de tegenwoordigheid van alle de Staf-officieren, maar van al het scheepsvolk. Groot was de verwondering van alle de aanschouwers, zoo wel als de mijne.
Door mij aangaande alle de omstandigheden der bewerkinge naauwkeurig te vergewissen, gelukte het mij evenwel spoedig, om de zoo eenvoudige als voldoende oorzaak van alle deeze zonderlinge onregelmaatigheden te ontdekken. Dus redeneerde ik: mijne fles, toen ik dezelve in de diepte der zee dompelde, was indedaad niet ledig; zij was opgevuld met dampkringslucht, die binnen gehouden wierdt door de linnen stop, welke ik met geweld in den hals gewerkt had. Maar is het niet klaarblijkelijk, dat deeze vertikaale drukking, geoeffend door eene waterkolom van 2144 voeten, de stop na binnen drukkende, de lucht zelve, welke het gepekt linnen nog bevatte, heeft moeten noodzaaken, zich met het water te vereenigen, 't welk, met eene, om zoo te spreeken, onberekenbaare kragt, zich daar in dompelende, op zich zelf tot een hinderpaal tegen den uittogt dier dampkringslucht verstrekte? Het zelfde verschijnzel is hier, als van het door kunst gemaakt Gaz-water, 't welk men thans met de Perspomp vervaardigt. Hier zegepraalt de kunst; in de bespiegeling is zij der proefneemende ondervindinge en der natuure vooruitgeloopen.
Zoodanig is de eenvoudige en gemakkelijke oplossing van een verschijnzel, 't welk in 't eerst geheel buitengewoon scheen te weezen, en egter, mijns bedunkens, onder de meest gewoone regels der Natuur- en Scheikunde valt.


{==459==} {>>pagina-aanduiding<<}

Leevensbijzonderheden en karakter van Immanuel Kant.

Immanuel kant, het Onderwerp van het tegenwoordig Verslag, zoo hoog geacht om zijne overnatuurkundige scherpzinnigheid, wierdt, op den 22 April 1724, geboren te Koningsbergen, in Pruissen, digt bij de Zadelstraat, in de Voorstad. Zijne ouders bevonden zich in een achtenswaardigen, hoewel geen aanzienlijken leevensstand; zijn vader was een Zadelmaaker, johannes george kant genaamd. Deeze, hoewel te Memel geboren, was gesproten uit eene Schotsche familie, die haaren naam met een C spelde, welke onze Wijsgeer, al vroeg, in een K veranderde, als met de Duitsche spelling meer overeenstemmende. Zijne moeder, wier doopnaam regina dorothea reuter was, wierdt te Neurenberg geboren. Kant's ouders waren in den jaare 1715 getrouwd; zes kinderen sprooten uit deezen echt: vier dochters en twee zoonen. De oudste, eene dochter, stierf in haare kindsheid; de tweede, onze kant, wierdt in het negende jaar van hun huwelijk geboren; zijn broeder, voor eenige jaaren overleeden, zijnde Leeraar in Courland, en die een talrijk gezin naliet, was de jongste; zijne zusters, die aan mannen van haaren stand trouwden, leeven nog te Koningsbergen. Zijne moeder stierf in den jaare 1737, toen kant dertien jaaren oud was, en zijn vader in den jaare 1746.
Te weinig is van kant's eerste leevensjaaren bekend, om over de vorming van zijn karakter eenig licht te verspreiden. Aan zijnen vader was hij de naauwstgezette eerlijkheid en vlijtigste naarstigheid verschuldigd; doch hij hadt den tijd niet, noch bezat de noodige bekwaamheden, om zijn leermeester te zijn. Van zijne moeder, eene vrouw van veel verstand en ongemeene godsvrugt, hadt hij het warmste gevoel van godsdienstigheid ingezogen, 't welk, tot aan zijne jongste leevensjaaren, de kragtigste en eerbiedigste indrukzels voor haare naagedagtenis in zijne ziel agterliet. Geen gering aandeel hadt dit, ongetwijfeld, tot het doen ontwaaken van dat denkvermogen, 't welk andere medewerkende oorzaaken naderhand deeden rijp worden.
Kant ontving zijn eerste onderwijs in het leezen en

{==460==} {>>pagina-aanduiding<<}
schrijven in het Armenschool van zijne Wijk, als toenmaals met de omstandigheden zijner ouderen meest overeenkomstig. Zeer waarschijnlijk is het, egter, dat de vroege blijken, welke hij van zijnen aanleg en zucht tot leeren gaf, zijnen oom van moederswegen, een voornaam' Schoenmaaker, richter genaamd, bewoogen, om zijne verdere opvoeding en letteroeffeningen te bekostigen.
Uit dit school klom hij op tot het Frederiks-Collegie, alwaar de bekende Puritein, schiffert, oppermeester was, en vervolgens, in den jaare 1740, tot de Universiteit. Hier was zijn eerste leermeester martin knutzen, die toen, als Schrijver en Onderwijzer, in groote achting stondt. Sterk was hij aan dien leermeester verknogt, die met geenen minderen ijver tot het onderwijs van zijnen leerling zich bevlijtigde, en tot het ontwikkelen van zijne talenten zeer veel bijdroeg. Ook woonde hij de lessen bij van den Heere teske over de Wijsbegeerte en Wiskunde, alsmede die van Dr. schulz, een ander' vermaard' Puritein, over de Godgeleerdheid. Indien hij, aan de Universiteit, eene geliefde studie hadt, 't was de Wiskunde, en de daar aan onmiddelijk verknogte takken der Natuurlijke Wijsbegeerte; het verzamelen van algemeene kennis was egter zijn doel.
Zijne letteroeffeningen voleindigd hebbende, nam hij den post aan van Gouverneur, in het gezin van eenen Geestelijke, buiten Koningsbergen, en vervolgens in het huis van eenen Heer von hulson, te Armsdorff, van waar hij welhaast, in de zelfde hoedanigheid, in het gezin des Graaven van kaiserlingk overging. Zijnen post als Gouverneur, zoo als hij zelf naderhand erkende, nam hij niet tot zijn genoegen waar. Te zeer was hij bezet met het opzamelen en in orde brengen van kennis in zijne eigen ziel, om zich met het mededeelen van de grondbeginzelen aan anderen te kunnen ophouden. ‘Altijd (plagt hij te zeggen) stelde ik zeer veele waarde in het geeven van onderwijs aan jonge lieden, doch nooit kon ik tot hunne kinderlijke vatbaarheden afdaalen.’
Negen jaaren als Gouverneur gediend hebbende, keerde hij terug na Koningsbergen, en won den kost met het geeven van afzonderlijk onderwijs, om bij de hand te zijn tot het omhelzen van de eerste gelegenheid, die zich aanboodt, om bij de Universiteit geplaatst te worden.
In den jaare 1746, toen hij slegts tweeëntwintig jaaren

{==461==} {>>pagina-aanduiding<<}
eud was, kwam hij 't eerst als Schrijver ten voorschijn, met een klein Werkje, getiteld: Gedagten over de berekening der Dierlijke Vermogens, met Aanmerkingen op de Bewijzen, door leibnitz en andere Wiskundigen hieromtrent aangevoerd; waar nevens gevoegd zijn verscheiden Aanmerkingen op de kragten der Lichaamen in 't algemeen. Hij vangt aan met het verdeedigen van zijn regt van eigen onderzoek, als een onafhankelijk denkend weezen, en past dit beginzel toe op zijn verschillen van leibnitz, wolff, hermann, bulfinger, en anderen, ten deezen opzigte.
In den jaare 1754 verscheen: Een Onderzoek omtrent de Prijsvraag der Berlijnsche Maatschappije, of de Aarde, door de omwenteling om haaren As, waaruit de verwisseling van dag en nacht ontstaat, zints haaren oorsprong eenige verandering ondergaan hebbe? welke de oorzaaken daarvan mogen weezen? en hoe wij daarvan kunnen verzekerd zijn? De oordeelkundige behandeling van deeze onderwerpen verwierf hem den roem van een Natuurkundigen Wijsgeer, en baande hem den weg tot de langgewenschte bevordering tot eenige waardigheid aan de Universiteit. In den jaare 1755, het dertigste zijns leevens, wierdt hij tot Meester der vrije kunsten verkozen, en aanvaardde alzoo de taak van het houden van voorleezingen; dit volvoerde hij tot zijn eigen oneindig vermaak, en met de opgetogene goedkeuring eener opgepropte gehoorzaale. Geduurende de vijftien jaaren, welke hij dien post bekleedde, gaf hij jaarlijks 't een of ander in 't licht over de afgetrokken takken der Weetenschappen; dit diende ter bevestiginge van den reeds behaalden roem. Die Werken zijn de volgende.
In het zelfde jaar 1755: Een Onderzoek der Vraage, of de Aarde afneeme? - Algemeene Natuurlijke Historie en Theorie der Hemelen; of Proeve over de gesteldheid en het werktuigelijk maakzel des geheelen Aardkloots, volgens het Stelzel van newton. Dit Werk, 't welk aan zijne Pruissische Majesteit was opgedraagen, hadt het zonderling ongeluk, dat het nooit in druk of onder 't oog des Konings kwam: voordat het wierdt uitgegeeven, maakte de Drukker eene bankbreuk, en wierden alle zijne Handschriften en goederen in beslag genomen. 't Was ingevolge daarvan, dat, zes jaaren daarnaa, de vermaarde lambert, zonder zulks te beoogen, de lauweren der uitvindinge van het hoofd onzes Wijsgeers

{==462==} {>>pagina-aanduiding<<}
plukte, door de zelfde beginzels te beweeren en de eere der oorspronkelijkheid te genieten. De naauwkeurigheid van kant's Theorie wierdt, dertig jaaren daarnaa, betoogd door herschel's werkdaadige naaspooringen.
In 1756 Principiorum Primorum Cognitionis Metaphysicae nova Dilucidatio. - Geschiedenis en Wijsgeerige Beschrijving van de Aardbeeving in den jaare 1755; en, in een ander Werk, Verder Onderzoek omtrent het zelfde onderwerp. - Monadologiae Physicae, Metaphysicae cum Geometrica junctae usus in Philosophia Naturali Specimen primum, eene Akademische Verhandeling. - Aanmerkingen ter Ophelderinge van de Theorie der Winden. - In 1757. Schets en Aankondiging van Voorleezingen over de Natuurkundige Aardrijkskunde. - In 1758. Nieuwe Grondbeginzels van Beweeging en Rust, en de Slotsommen, daarmede verbonden, in de Grondbeginzels der Natuurlijke Wijsbegeerte; gevolgd van eene Aankondiging van Voorleezingen over die Onderwerpen; een klein Werkje, 't welk veele opmerking baarde, en naderhand, meer uitgewerkt, in zijne laatere Schriften wierdt ingelascht. - In 1759. Beschouwing van de Beste Waereld; waarbij tevens Voorleezingen wierden aangekondigd. - In 1760. Bedenkingen over het vroegtijdig sterven van den Heere jo. fred. von funk, in eenen Brief aan diens Moeder. - In 1763. Proeve ter invoeringe van het denkbeeld van Ontkennende Grootheden in de Wijsbegeerte. - De eenige mogelijke Gronden van een Bewijs voor eene Godheid. In laatstgenoemde Werk zogt kant aan te toonen, dat, zonder het onafhankelijk aanweezen van ons zelven en van andere Geesten vooraf te onderstellen, 'er iets mogelijk is, en dat op dat bewijs alleen de gronden steunen, op welke Gods aanweezen kan betoogd worden. Zoo zeer als eenig ander Werk, diende dit om zijnen letterroem te vestigen. - In 1764. Aanmerkingen op eenen Landlooper, jan pawlis rowiez idomozyrskich komonaraki
genaamd. Een Geestdrijver was deeze, die, door valsch voorgeeven van een profeetischen geest, thans de lieden ten platten lande misleidde. Kant was een kloekberaaden, hoewel verstandig vijand van alle dweeperij. In een ander Stukje, Proeve over de ongesteldheid van het Hoofd, onderzogt hij dit onderwerp wijsgeerig. Niet lang daarnaa, in het zelfde jaar, kwamen in 't licht zijne Aanmerkingen over het Verhevene en Schoone, die, van wegen de schranderheid en voegzaamheid zijner aanmer-
{==463==} {>>pagina-aanduiding<<}
kingen, hem den titel van Duitschen bruijere verworven. - Voorts: Verhandeling over de klaarblijkelijkheid in overnatuurkundige Weetenschappen, die het Accessit bij de Koninklijke Akademie te Berlijn behaalde. In deeze Verhandeling wijst hij de gronden van zekerheid aan, welke de wiskundige en wijsgeerige Weetenschappen met elkander gemeen hebben, en die aan elk haarer bijzonder eigen zijn. Hij baant zich zelven eenen nieuwen weg op de overnatuurkundige doolpaden, en gispt dikmaals de gewoone wijsgeerige redeneerwijzen. Menigmaalen oppert hij hier de zelfde denkbeelden als mendelsohn, doch even dikmaals verspreidt hij een nieuw oorspronkelijk licht. - In 1765 gaf hij in 't licht, onder den eenvoudigen titel van Berigt aangaande de Schikkingen van Voorleezingen in het Winter-Halfjaar, een fraai en treffend ontwerp van lessen over de Overnatuur-, Redeneer- en Zedekunde. - In den jaare 1766 deedt hij eenen aanval op schwedenberg, die eene verkeering met Geesten voorgaf, in zijne Droomen van eenen Geestenziender, opgehelderd door de droomen der Overnatuurkunde. Hier geeft hij eene bepaaling, wat hij verstaa door Overnatuurkunde, als eene weetenschap, uit de beoeffening der menschelijke Reden ontstaande, geheel afgescheiden van al wat stoffelijk
is. In dat zelfde jaar verkreeg hij den post van tweeden Opziener der Koninklijke Boekerije in het paleis. Ook nam hij op zich het bestuur van de fraaie verzameling van natuurlijke zeldzaamheden en het Kunstkabinet van den Heere saturgus, Minister van het Departement van Koophandel; dit bragt hem in de gelegenheid om zich in de Mineralogie te oeffenen. Van beide posten, egter, deedt hij afstand, naa verloop van eenige jaaren.
Kant's vermaardheid en letterwerken bleeven den Pruissischen Monarch niet lang onbekend. Niet ongedagtig was de Koning aan het vernuft, 't welk met onvermoeide naarstigheid en ijver werkzaam was, ten voordeele van 't menschdom in 't algemeen, en het onderwijs zijner leerlingen in 't bijzonder. Daar 'er, geduurende de vijftien jaaren, welke kant zonder bevordering hadt geleefd, slegts twee Hoogleeraarsstoelen waren ledig geworden, die door vroegere Kandidaaten waren ingenomen, deedt hem zijne Pruissische Majesteit herhaalde aanbiedingen van het Hoogleeraarsampt aan de Universiteiten van Jena, Erlangen, Mittau en Halle,

{==464==} {>>pagina-aanduiding<<}
den post van Geheimraad daar nevens voegende. Doch, door verknogtheid aan zijne geboorteplaats, wees hij alle deeze streelende eerbetooningen van de hand. Hij verlangde, werkzaam en nuttig te zijn op de plek, daar hij zijne lichaamelijke en zedelijke aanweezigheid hadt ontvangen.
Veel vroeger, inderdaad, zoude hij het Hoogleeraarsampt in de Dichtkunde aan zijne eigen Universiteit hebben kunnen aanvaarden; doch zich voor die taak niet berekend oordeelende, wilde hij het niet aanneemen, en wagtte geduldig tot in den jaare 1770, wanneer het Hoogleeraarsampt in de Overnatuurkunde openviel, en terstond aan hem wierdt opgedraagen. Op den 31 Maart diens jaars aanvaardde hij zijnen nieuwen en lang gewenschten post, met eene Inwijdings-Verhandeling, welke hij naderhand in 't licht gaf, onder den titel van De Mundi Sensibilis atque Intelligibilis Forma et Principiis, waarin hij zijn geliefd beginzel verdeedigde, de zuivering der Overnatuurkunde van de gewoone verwarring van het zinlijke met het geestelijke, door aan elk derzelven zijne paalen aan te wijzen. Wanneer hij, bij voorbeeld, van tijd en ruimte spreekt, leidt hij derzelver oorsprong niet van de zinnen, maar uit de ziel af. Hij beweert, ‘dat ze niet iets voorwerpelijks en weezenlijks zijn, noch zelfstandigheden, toevallen en betrekkingen, maar eene noodzaakelijke behoedaniging, uit de natuur onzer zielen voortvloeiende.’
Thans vorderde zijn stand alle zijne aandagt op overnatuurkundige onderwerpen. Niet vreemd is het, derhalven, dat alle zijne volgende Schriften daarover liepen. Met den onbezweekensten ijver zette hij zijne oeffeningen voort, en peilde alle de diepten der overnatuurkundige spitsvindigheid, ten einde om 's menschen redelijke vermogens te ontvouwen, en van daar zijne zedelijke pligten af te leiden.
In den jaare 1775 verscheen zijne Verhandeling over de onderscheidene Rassen van Menschelijke Weezens, bij wijze van Inleiding tot zijne Voorleezingen over dat onderwerp. In den jaare 1780 wierdt hij Lid van den Senaat der Akademie. Behalven zijne Briefwisseling met lambert, liet hij, in den jaare 1781, zijne Kritiek der zuivere Rede drukken, waarin hij beweert, dat de leer der Stoffelijkheid door uitwendige voorwerpen wordt bepaald, en dat alle bevatting, door te verklaaren, dat

{==465==} {>>pagina-aanduiding<<}
alle gewaarwording van dingen op zich zelve, en onafhankelijk is van zinlijke voorstelling, volstrekt onmogelijk is. Dit Geschrift, 't welk hem aan veel misverstands blootstelde, gaf aanleiding tot een tweede Stuk, in den jaare 1783, getiteld: Inleiding tot toekomende Natuurkunde, die als eene Weetenschap moet beschouwd worden; hierin helderde hij zijne voorgaande leere nader op, en scheidde van de bepaaling, wat Overnatuurkunde zij, alwat bovennatuurlijk is, af.
In den jaare 1784 schreef hij de volgende korte Verhandelingen: Bedenkingen over den oorsprong der Vermogens, en de wijzen om over dezelve te oordeelen. - Bedenkingen over eene Algemeene Historie, als een Waereldburger. - Antwoord op de Vraag: wat is Verlichting? - Over de brandende Bergen op de Maan. - Bepaaling van het denkbeeld van een Ras van Menschen. - Over de onregtvaardigheid van het plonderen van Boeken. - Grondbeginzels der Overnatuur- en Zedekunde. Zoo sterken aftrek hadden alle deeze Stukjes, dat zij in het volgende jaar herdrukt wierden. In den jaare 1786 zagen het licht: Ondersteld Begin des Menschelijken Geslagts. - Wat hebben wij te verstaan door het aan ons vertegenwoordigen van de Natuur en de Hoedanigheden der dingen? - Overnatuurkundige Grondbeginzels der Natuurlijke Wijsbegeerte. Breedvoerig handelt hij in het laatstgenoemde Geschrift over het oeffenen van het redeneerend vermogen met opzigt tot stoffelijke voorwerpen.
In dat zelfde jaar wierdt hij tot Rektor der Universiteit aangesteld. Het gebeurde, dat, geduurende zijn eerste Rektoraat, de taak om eene aanspraak te doen, uit naam der Universiteit, aan frederik den II, die hier de hulde zijner onderdaanen ontving, hem ten deel viel. De Koning beantwoordde hem op eene wijze, die den Wijsgeer en den Monarch even zeer tot eere diende. Niet lang daarnaa ontving hij, zonder daar om verzogt te hebben, eene aanzienlijke verhooging van wedde van de stigting van het Opper-Kollegie. In den jaare 1787 wekte hij de algemeene nieuwsgierigheid door zijne Kritiek der Praktische Rede, waarin hij, even als voorheen over de overnatuurkundige, nu over de zedelijke grondbeginzels der Rede uitweidde. In den zomer des jaars 1788 wierdt hij andermaal tot Rektor der Universiteit verkozen, en, kort daarnaa, tot Oudste van de Philosophische Faculteit.

{==466==} {>>pagina-aanduiding<<}

Hoewel in jaaren merkelijk gevorderd, begiftigde kant nogtans het publiek met verscheiden nutte Werken: als, in 1793, De Godsdienst binnen de paalen der bloote Rede, waarin hij de bestaanbaarheid tusschen de Rede en de Openbaaring tragt aan te toonen. - Over het gemeen spreekwoord: 't geen goed is in de Theorie, kan slegt zijn in de Praktijk. - In 1794. Iets over den invloed der Maane op het Weder. - In 1795. Het Einde aller dingen. - Een eeuwige Vrede. - Eene wijsgeerige Schets, ter verklaaringe van mijne denkbeelden over de Staatkunde. - In 1796. Aan sömmering, over het werktuig der Ziele. - Over denthans aangenomen hoogen toon in de Wijsbegeerte. - Overnatuurkundige Grondbeginzels der Burgerlijke Wet. - In 1797. Over de verdeediging van het liegen uit goede beweegredenen. - Overnatuurkundige Grondbeginzels der Zedelijke Wet. - Verklaaring op des Heeren schlettwire's uitdaaging in eenen Brief uit Greifswalde. - Over het vermogen der Ziele tot het t'onderbrengen der gewaarwordingen van pijn. - In 1798. Over de Boekmakerij, in twee Brieven aan den Heer frederik nicolai. - Vernieuwing der Vraage, of het Menschelijk Geslagt in eenen staat van voortgaande volmaakinge zij? - Ophelderende Aanmerkingen over de Burgerlijke Wet, ten dienste van de bezitters der eerste uitgave. - Het Geschil der Faculteiten. - Pragmatische Schets der Menschkunde. In het laatste Geschrift neemt hij van het publiek zoo goed als een plegtig afscheid als Schrijver, zijne papieren ter herzieninge aan anderen afstaande; waarnaa hij van alle zijne openbaare posten afstand deedt, en, in gevolge zijner lichaamszwakheden, zich in de eenzaamheid
opsloot. Zestig jaaren hadt hij nu het Au heurschap bij de hand gehad, en boven de zestig onderscheidene Werken geschreeven, de zulken 'er mede onder begreepen, die naderhand uit zijne papieren verzameld wierden. Deeze waren: in 1801. Logica, of een Leidsman tot het geeven van Lessen. - In 1802. Natuurkundige Aardrijkskunde. - In 1803. Over het geeven van Onderwijs. - In 1804. Over de Prijsvraag der Koninklijke Akademie te Berlijn: Welke vorderingen zijn 'er in Overnatuurkundige Weetenschappen gemaakt zints leibnitz en wolff?
Zeventig jaaren lang hadt kant eenen bijkans onafgebrokenen staat van gezondheid genooten; behalven een nu en dan wederkeerend ongemak in laatere jaaren, uit belemmering der natuurlijke ontlastingen ontstaan, hadt

{==467==} {>>pagina-aanduiding<<}
hij weinige of geene lichaamssmart geleeden. Maar, in de laatste tien jaaren, vervielen zijne lichaamelijke en verstandelijke vermogens zigtbaar, tot droefheid van zijne vrienden. Verlies van eetlust, van gezigt, van stemme, van tanden, van lichaamskragt en geheugen, verkondigden de naderende slooping van dit schoon verstandsgestigt. Zijn smaak, die voorheen zoo fijn was geweest, wierdt zoo grof, dat hij niets konde proeven, noch dingen, zoo wijd van elkander, als zoet en bitter, verschillende, onderscheiden. Met het verlies van smaak en tanden ging ook gepaard eene volkomene verslapping der kwijlingswerktuigen; zoo dat hij, een jaar vóór zijnen dood, zijn speekzel niet kon binnenhouden, wanneer hij zijnen mond opende.
Zijne ademhaaling bleef vrij en onbelemmerd tot aan het einde; maar zijne stemme begaf hem, en zijne spraak wierdt zomtijds onverstaanbaar. Zijn gehoor verzwakte niet; maar het gebruik van het eene oog verloor hij geheel, en hadt niet den noodigen dienst van het ander. De rust, welke hij altijd, op gezette uuren, onafgebroken hadt genooten, wierdt vervangen van neiging tot slaapen bij dag en van rusteloosheid bij nacht. Zijne schraale gedaante nam allengskens toe, tot dat 'er niets anders dan vel en been overbleef; zijne dijen konden met ééne hand omspannen worden. Niet minder snel nam zijne lichaamskragt af; en reeds in Mei 1800 moest hij zijne kamer houden, in gevolge van eenen val, welken hij hadt gedaan; geduurende den laatsten winter was hij niet in staat om zijn slaapvertrek te verlaaten.
In geen opzigt, egter, deedt, veelligt, het verval der natuure zich duidelijker kenbaar worden, dan in zijn algeheel verlies van het vermogen der herinneringe. Een boezemvriend en leerling van hem, die een reeks van jaaren het genoegen zijner verkeeringe hadt gesmaakt, moest, eenige weinige maanden vóór kant's dood, de treurige ondervinding hebben van geheel te zijn vergeeten. Met de gewoone ongedwongenheid van eenen vriend tradt hij in zijne kamer, en, hem genaderd zijnde, omhelsde hij hem met eene soort van kinderlijken eerbied. Wat dan moest hij gevoelen, toen hij kant hoorde verklaaren, dat hij het genoegen niet hadt van hem te kennen? Kant behandelde hem met zijne gewoone beschaafdheid, en verzogt hem, te wil-
{==468==} {>>pagina-aanduiding<<}
len plaats neemen. De andere deedt zoo, en stelde alle hem mogelijke middelen te werk, om zijne voorgaande kennis in zijnen geest te vernieuwen. Doch alles vergeefs! De verlichtende zon van zijn verstand was ondergegaan; de damp, welke over den horizon zijner ziele hing, verduisterde alle tegenwoordige en voorgaande voorwerpen. Hij verliet hem, om door hem nooit meer herkend te worden.
Tot alle deeze voorboden van zijn naderend einde sloeg een toeval van beroerte. Dit wierdt gevolgd van toeneemende rusteloosheid en verzwakking. Eenige dagen lag hij in eenen staat van onbewustheid, half droomende en half waakende, zonder iet anders dan een lepelvol vogts te gebruiken. Zijne ademhaaling wierdt ongeregeld, en aan zijne eene hand stondt de pols, om den vierden of vijfden slag, stil, en hieldt vervolgens geheel op, wanneer kant, 's middags om twaalf uuren, op den 12 Februari 1804, met alle mogelijke bedaardheid zijnen jongsten adem uitblies, zonder eenige hoegenaamde toevallen van eene geweldige verscheidinge.

(De schets van 's Mans karakter in ons volgende Stuk.)




Een tochtje door de belangrijkste gedeelten van Noord-Wales. Door J.N. Brewer, Esq.

(Vervolg van bl. 301.)

Beschermd door zulke romaneske barrieres, schijnen de laage steenen huizen van Dolgelly zich niet te bekreunen wegens de vervaarlijke stormwinden, die rondsom deeze Stad woeden. Dolgelly bezit, even als de meeste binnenlandsche Steden van Wales, weinig anderen koophandel dan louter plaatslijke, en biedt den Engelschen Reiziger een eenzelvig tooneel aan. Hoedanig die Stad ook moge weezen, is dezelve de Hoofdstad van Merionethshire; eene Hoofdstad, juist voegende aan dien woesten, schoon schilderagtigen oord. 'Er bloeit nogthans eene Fabriek, schoon geen groote, van een bijzonder dik soort van Flenel; dezelve komt op geene verdere marktplaatzen, dan in de nabuurschap. - Netheid heerscht in de weinige straaten van deeze kleine Stad, en de gezigten (bijzonder van een kleine plek gronds,

{==469==} {>>pagina-aanduiding<<}
Bowling Green geheeten) zijn bijzonder fraai. De dreigend hangende bergtop van Cader Idris, welks noordzijde bijkans rechtstandig is, vertoont, op het wonderbaarst, bergverhevenheid; een reeks mindere bergen steekt de weinig beduidende kruinen rondsom het voetstuk van Cader Idris op.
De reiziger, onbewust hoe zeer het thans de mode geworden is om een tochtje na deezen oord te doen, zou verwonderd staan over de drukte en het woelig vertoon, geduurende de herfstmaanden, in den Gouden Leeuw, - de eenige draaglijke herberg in Dolgelly. Men heeft hier het ruimste landonthaal. De waard slacht zijn eigen ossen- en schaapenvleesch, en de omliggende meiren verschaffen een overvloed van besten visch; maar de menschen zijn niet geschikt voor het beheer van dit alles, en, door hunne onkunde van de wereld, betoonen zij al die dienstvaardigheid en ommeslag aan reizigers, die met vier paarden komen, welke men zeldzaam ontmoet in groote en drukbezogte herbergen, die gewoon zijn alle soorten van gezelschap te ontvangen. Dan men is thans bezig met een nieuw en grooter huis te bouwen, 't welk althans geschikter zal weezen om de talrijke bezoekers van deezen zo uitlokkenden oord te ontvangen.
Hier was het, dat ik, met eene soort van onuitspreekelijk vermaak, waarmede zich alle de gevoelens van dichterlijke aandoening en plaatslijke verrukking paarden, het eerst de Harp hoorde, - dat nationaal speeltuig, op welks snaaren de Barden van zeer lang voorleden dagen gewoon waren, den heldenzang ter aanspooring tot den strijd te speelen, en den treurzang aan te heffen, over de gesneuvelden in het verdeedigen van de bergen huns geboortelands. De snaaren van die Harp werden getokkeld door een oud man, die 'er zeer wel uitzag, en zeer vergenoegd de volksliederen, in derzelver oorspronglijke eenvoudigheid, speelde. Met veel kragts voerde hij het uit, en de veranderingen, welke hij aan zijne toonen gaf, behaagden zelfs zeer aan een Engelsch oor.
Wegens het hedendaagsch gebruik van dit speeltuig, in de noordlijkste gedeelten van Wales, zijn zo verschillende berigten gegeeven, dat ik alle gelegenheden waarnam om des onderzoek te doen. - Zeker Schrijver vermeldt, dat bijkans ieder oud en groot gezin, in de afgelegenste oorden, zijn Harpspeeler heeft, zonder wiens

{==470==} {>>pagina-aanduiding<<}
bestendige tegenwoordigheid het huishouden onvolkomen zou geoordeeld worden. - Dit is zo verre van het geval te weezen, dat ik geloof, dat men naauwlijks een gezin zou kunnen aanwijzen, van welks huishouden de Harpenaar een gedeelte uitmaakt. De post van Harpenaar behoort, wel is waar, tot de oorspronglijke inrichting van de Familie eens Wallischen Opperhoofds; doch dit is daar zo zeer in onbruik, als thans een Valkenier bij een Engelsch Edelman.
Bij dien zelfden Schrijver treffen wij de verzekering aan, dat de overblijfzels der Barden zo aanmerkelijk en veelvuldig zijn, dat veelen deezer eene kostwinning maaken, door van huis tot huis te gaan, in elk derzelven, als hoogst welkome gasten, dagen, ja weeken te blijven, en daar, door hun Harpspel, geboorte-, huwelijks-dagen en andere feesten te helpen vieren. - Hij voegt 'er bij, dat 'er nu en dan zamenkomsten plaats hebben van deeze afstammelingen der hooplooze slachtoffers van Koning eduard, om wedstrijden op de Harp aan te gaan; dat men, bij die gelegenheden, de sterkste proeven van Harpspel hoort, 't welk beslooten wordt met een eerprijs voor den overwinnaar. Maar dusdanig eene voordragt is zeer verre van die aankleeving aan de waarheid, welke een eerst vereischte is in het verhaal eens Reizigers. Barden van beroep zijn zelfs in de afgelegene oorden van Merionethshire niet te vinden. Alleen kon ik een zo gering overblijfzel, om eenig bijzonder voorval met een vers te vereeren, vinden, dat twee buuren elkander met verzen begroeteden.
In 't kort, 'er zijn geen Harpenaars in dit land, dan eenige weinige persoonen, die zich het speelen op de Harp eigen gemaakt hebben, om in drie of vier der voornaamste Steden, in de herbergen, te speelen; veelal onkundige en slegte speelers, die waarschijnlijk nimmer hoorden van Dafydd op Gwilym, of diens beroemde mededingers; hunne zugt strekt zich meer uit tot eene kleine geldgifte des reizigers, dan tot den krans van eikenloof, die ooit den schedel eens afstammelings van Apollo cierde. - Men voege hierbij eenigen in Noord-Wales, in een hooger leevensstand, die, eene zugt voor de Nationaale Muzijk behouden hebbende, zich daarmede ten hunnen huize verlustigen, en een bewijs opleveren van den tegenwoordig laag vervallen staat der voortijds hooggeroemde Barden. In deezen stand der dingen heeft

{==471==} {>>pagina-aanduiding<<}
men geen speelstrijd der Barden te wagten: 'er zijn met de daad geene zamenkomsten daartoe, om de voldingende reden, dat 'er geen Barden meer zijn. Al de geestdrift van plaatslijke dichtkunst, welke bergagtige oorden zo eigenaartig inboezemen, is verlooren geraakt. De dagen der Ridderschap zijn voorbij, en eene eentoonigheid van zeden heeft plaats gegreepen. In stede van die aandoeningen, welke de vroegere bewooners opwekten, om, op hoogklinkende toonen, de ontzettende schoonheden te bezingen van de bergtoppen, die hun voor de onheilen des stormwinds dekken, heeft thans een laage geldzugt de harten ingenomen, gepaard met de begochelende drift tot Methodisterij. Verbeelding zou den reiziger vergeefs zoeken diets te maaken, dat die schoone schilderijen, welke men in de werken van veele reizigers door deeze streeken aantreft, getrouwe afbeeldzels der natuur zijn; waarneeming wijst derzelver valschheid aan.
De gewoone weg van Dolgelly na Tan-y-bwich heeft een overvloed van schoonheden, vol verscheidenheids en grootheids. Bergreekzen strekken de ongelijke toppen in allerlei richtingen uit, nu eens dreigend hangende over het naauwe pad des reizigers, dan weder hem verlustigende, door eene op grooter afstand verwijderde vertooning van derzelver hoogte. De rivier Moudach ziet men kronkelend stroomen te midden van die geregelde verwarring; die vloed stoot gestadig op vervaarlijk groote steenklompen, door vroegere onweersvlaagen van de moederbergen afgebroken.
Te midden van deeze landvertooning had ik het geluk, eenen man aan te treffen, wiens character uitstak in die trekken van buitenspoorigheid, welke doen lachen, en, ten zelfden tijde, een zugt ten boezem uitperssen. Hij heette jones, en woonde te Dolgelly. Dewijl ik het mij tot een regel gesteld heb, in gesprek te treeden met lieden, die met mij op weg en even praatens gezind zijn, werd ik welhaast met jones zeer gemeenzaam. Hij gaf mij te verstaan, dat hij een Landhoevenaar geweest was, doch dat hij ongelukkig meer smaaks vondt in te zwerven en te kijken op de omliggende bergen, dan in het waarneemen van den landbouw; eenige weinige oogsten toonden hem ten vollen, dat hij geene zo schielijke wijze van fortuinmaaken hadt uitgevonden, als het bezit van den steen der Philosophen hem zou verschaft hebben. Jones was ongehuwd, en nam ras

{==472==} {>>pagina-aanduiding<<}
het besluit om zijn landgoed te verhuuren en een wereldburger te worden. Als zodanig zwierf hij, met een boek bij zich, (want het ontbrak hem aan geene beleezenheid) in allerlei weer, geen verwisseling van jaarsaisoenen tellende, op het gebergte om, zijne voornaamste verblijfplaats te Dolgelly houdende. Nu en dan vatte hij zijn hengel op, en was verzekerd met een goede vischvangst t'huis te zullen komen. Geen mensch, zeide hij, kon gelukkiger leeven dan hij, ware zijn lot niet van ééne zijde verbitterd; een onoverwinnelijke en sterke trek tot en verkleefdheid aan het drinken van oprechte Welsche Cwrw (eene soort van Bier) beheerschte hem. Het gebruik van dien drank maakte hem 's nagts ziek en 's morgens bedroefd. Maar, schoon hij met veel Stoicynsche koelheid zich scheen te onderwerpen aan 't geen hij hieldt voor zijn onvermijdelijk lot, en beweerde dat hij te oud was om die hebbelijkheid af te leggen, moest hij het zo goed maaken als hij kon. - De beleefdheid van deezen man was geschikt om den vreemdeling een hoog denkbeeld in te boezemen van de beschaafdheid der Inwoonderen. Niet alleen wees hij ons, onder den weg, veele voorwerpen aan, zonderling uit hoofde van eenige omstandigheid of wording, maar boodt ons zijnen dienst aan, om ons te begeleiden na eenige watervallen, de verste van welke niet minder dan tien mijlen van ons af was. Schoon het ons niet schikte zo verre te gaan, wilde hij onze gids weezen na de digtst bij gelegene, (die van de Cayne en de Mothwaye) en, in de daad, zonder zijn behulp zou het ons bezwaarlijk gelukt hebben, de schoone vertooning deezer watervallen te ontdekken, gelegen in een oord, schaars bewoond, en waar men geene andere dan de landtaal sprak of verstondt.
Gelijk de meeste watervallen in dit gedeelte des lands, storten die van Cayne en Mothwaye het water neder over eene gansch brokkelige verzameling van opeengestapelde rotzen, langs welker onvrugtbaaren boezem verscheide aan het gebergte eigene planten in eene bevallige ongeregeldheid voortkruipen: het water, de oneffene diepte beneden bereikt hebbende, loopt in afgebrokene en sterke stortingen na de afgelegene valei. De uitwerking eens watervals hangt af van de zamenloopende vertooning des tooneels. De aandoeningen des beschouwers van de Niagara moeten alleen die van verwondering weezen,

{==473==} {>>pagina-aanduiding<<}
daar deeze waterval verscheide honderd voeten in een onafgebroken vloed van water voortstroomt. Het is de brokkelige hindernis, en stoute tusschenbeidenkomst van beneden staand kreupelhout, welke bekoorelijkheid aan de vertooning bijzet, en ontzetting door bewondering maatigt.
Onze verpligtende gids was onvermoeid om ons op plaatzen te brengen, van waar de tooneelen zich in een nieuw en allergunstigst licht vertoonden. - Uit zijne gesprekken konden wij veel onderrigtings opzamelen. Hij was een man van eenige opmerkzaamheid, en geheel bekend met de zeden en gewoonten der Noord-Wallische Boeren, zo in 't openbaar, als in de min bekende huislijke leevenswijze. Uit hem vernamen wij eene bijzonderheid, welke ons bijkans ongelooflijk voorkwam - eene onschuldige verkeering der Sexe en vrijerij naar de oude landswijze. Onze jones, schoon nimmer gehuwd, hadt twee keeren gevrijd, en beide de reizen was het hem toegestaan geweest, om aan zijne Schoone, in het bedde, zijne liefdesverklaaringen te doen. De vrijster ligt in haar nagtgewaad, en de nagtverkeering houdt eenige uuren aan. Jones gaf, met de sterkste bewoordingen, te verstaan, hoe de eerbaarheid ongeschouden bewaard bleef in die verleidelijke omstandigheid, en wederlei met verwondering en verontwaardiging eene en andere bedenking, door mij hierop ingebragt. In de daad, het blijkt, dat de gewoonte, in dit geval, eene zo kragtdaadige uitwerking baart, dat ze de verlokzelen overwint. De uitslag van verscheide naspeuringen over deezen vreemden liefdehandel kwam op 't zelfde uit. Dit vrijen is nog in zwang bij de bewoonders van de bijkans ontoeganglijke bergen van Merioneth en Caernarvon, en men heeft zeer schaarsche voorbeelden, dat een derde persoon als getuige te voorschijn kwam van deeze minnarij. Indien dit het ongelukkig geval ware, is 'er geen geval voorhanden, dat de vader van het kind het meisje verliet, wanneer hij zelve, even als zij, van de eigen landaart was. Dan, wanneer het te ligtgeloovig meisje, te veel op de kragt der gewoonte vertrouwende, een vreemden nabuur het voorregt vergunt, alleen voor Landgenooten geschikt, is het gevolg meestal ongelukkig, en zij in het geval, om, in een
verlaaten toestand, haare dwaasheid te beweenen. Doch de Verleider, 't zij een Welsch- of Engelschman, is het voorwerp van algemeene verag-
{==474==} {>>pagina-aanduiding<<}
ting en verfoeijing; deeze kan hij alleen van zich afweeren, door eene boete te doen, hier bekend onder den naam van uitdeeling van wit brood. Deeze plegtigheid bestaat in het afgeeven van zekere geldsomme, voor welke wit brood gekogt wordt, 't welk daartoe geschikte lieden in de kerk uitdeelen, onder het noemen van den naam en het ophaalen van het misdrijf des overtreeders, en teffens diens berouwbetuiging. De zeer groote zeldzaamheid, dat de Inboorelingen deeze schande ondergaan, mag men aanzien voor een bewijs van de kragt der schaamte op een Volk, nog aan eenvoudige zeden gewoon.
Jones wees ons een plek gronds aan, bij overlevering nog bekend onder den naam van Englishman's Ford - eene plaats, waarschijnlijk bezet door den vermeesterenden eduard, toen hij zijnen verwoestenden marsch tot het diepste van dit land vervorderde. Jones was bijkans de éénige man, dien wij aantroffen, die eenig leedweezen deedt blijken wegens de te onderbrenging zijns lands. - Over 't algemeen bezielt thans een inhaalige winzugt de Stad- en Landbewoonders. Onze oude jones gevoelde ten vollen de waarde van de handelvoordeelen, welke zijn Vaderland genoot, en den staat van rust, waarin het gekomen was. Hij erkende even gereed de natuurlijke noodwendigheid eener vereeniging, die eer gedwongen dan eene overheersching mogt genoemd worden; maar hij liet niet onduidelijk zijnen spijt blijken, dat het voor zijne Landgenooten onmogelijk geweest was, omringd te blijven door hunne eigene bergen, onkundig van alle taalen, behalven hunne eigene, en gelukkig in hunne eenvoudigheid.
Ik verliet mijnen onderrigtenden Reisgenoot, niet zonder smert te gevoelen wegens de hooge onwaarschijnlijkheid, dat wij elkander ooit zouden wederzien, en zette mijnen weg voort na Tan-y-bwich, vergezeld van zijne beste zegenwenschen zonder tal. Naa nog eenige Alpische schoonheden opgeleverd te hebben, wordt de weg woest en verveelend. De bergen zijn dor, eenzelvig, en laager dan die wij laatst gezien hadden. Wij vonden ons omgeeven met koude dampen, die, eenigzins opklaarende, ons een vlak land ontdekten, met heide begroeid, of misvormd door geheele streeken van losliggende steenen. Allengskens werd het gelaat des aardrijks zagter, tot dat 'er een lange tusschenstreek kwam van

{==475==} {>>pagina-aanduiding<<}
steenagtige hoogten, wijd en zijd verspreid in eene verveelende dorheid. Hier en daar zag men schraal staande veldgewassen, omgeeven door elendige landwoonigen, in welker nabuurschap weinige nog elendiger hutten stonden; dit droeg blijk van eene pooging des landbouws, doch tevens van ongelukkig slaagen en armoede.
In een oord, gelijk ik beschreeven heb, kan men geene wel aangelegde of goed onderhoudene wegen verwagten. In de daad ze zijn zeer slegt, en loopen, op veele plaatzen, langs den onbeschutten kant van eene schrikbaarende diepte. Op eene deezer plaatzen kwam ons iets over, dat bijkans een einde aan onze reis zou gemaakt hebben. Onze paarden schrikten op het aannaderen van een wagen, en scheenen, door het terugloopen, op het punt van met ons in de diepte neder te storten. Hairbreed gevaar te loopen, is egter zo algemeen in dit land, dat onze voerman, in stede van eenige onrust te laaten blijken over onzen toestand, zich zeer vermaakte met de vrees, welke mijn reisgenoot zeer natuurlijk betoonde. Vreesagtigheid moet in de daad belachlijk schijnen voor de zodanigen, die gewoon zijn, met een roekloos vertrouwen, tienmaalen op elken dag zich op den kant eener steilte te bevinden, en ontdekken, dat de breedte van één duim genoegzaam is om 'er heelshuids af te komen. Zomtijds, 't is waar, gebeuren 'er ongelukken; maar ze hebben zeldzaam zeer ernstige gevolgen. Langs eene zeer afhellende steilte, op deezen zelfden weg, vertelde men ons, dat een Boer met zijne Vrouw na beneden gleedt; vrij ver gegleeden zijnde, deedt het paard eene uiterste pooging, en bragt zijn vragt behouden weder op den weg, zonder eenig ander gevolg dan de schrik, welke dit paar bevangen hadt. Ik gaa verscheide andere vertellingen van dien aart voorbij: misschien is de gedaane reeds wonderbaar genoeg. Vast gaat het, dat de onverschrokkenheid der landlieden en de hoedanigheid hunner paarden elkander in de hand werken. In de daad, zo veel mag men op de paarden hier te lande vertrouwen, dat een vreemdeling, daarmede reizende, wél doet, zich op dezelve te verlaaten. Gezeten op een landeigen paard, kan hij zich begeeven in de grootste diepten van het Cambriaansche gewest, met zo veel veiligheids, als een reiziger de Alpen, op een muilezel gezeten,
overtrekt. Een reiziger, die alleen den gebaanden weg in een rijdtuig aflegt, zal zich een zeer onvol-
{==476==} {>>pagina-aanduiding<<}
ledig denkbeeld vormen van de schoonheden, hier aan te treffen, ten zij hij stil staat, gelijk mijne gewoonte was, op bijzondere plaatzen, en omzwerft zonder rijdtuig.
Indien het de assteekende tegenoverstellingen zijn, die bekoorelijkheid bijzetten aan eene schilderij en aan dichtstukken, ontleent de Natuur zelve nog meer kragts uit die zelfde bron; zij verbaast en verrukt, onder dien invloed, den aanschouwer. Een treffend blijk hiervan kwam ons te vooren op de aannadering der valeie van Festiniog, te regt beroemd als een der fraaiste plekken van Noord-Wales. Aan elke zijde van den naauwen weg, dien men doortrekt, rijzen de bergen tot eene ontzettende hoogte op. Een akelige doodsheid omringt het tooneel, als 't ware, met eene iets geheimzinnigs aanduidende verhevenheid. Zelfs de anders in stilte voortgaande werkzaamheden der Natuur schijnen hier op te houden, en eene volslaagene doodsche werkloosheid derzelver plaats in te neemen. Uit deeze plaats komende, ziet de reiziger voor zijne voeten uitgespreid eene aartige en vreedzaame valei, waar de Natuur op het weelderigst lacht; waar boomgewas, water en weidlanden, door de hand der tovergodinnen schijnen geschikt te zijn, om de verrukkendste uitwerking op den aanschouwer te baaren, en eene zitplaats te vormen, alleen waardig om bezeten te worden door den reizenden dichter.
De veelvuldige schoonheden hieromstreeks bewoogen mij om 'er eenige dagen te blijven, en verscheide vermaaklijke kleine uitstappen voldeeden ten vollen aan mijne verwagting. Berggezigten ontvouwen niet op éénmaal alle derzelver schoonheden, maar ontleenen eene nieuwe gedaante van het onweer, van de stilte, van het ondergaan der zonne. Gelijk de fabelvertelling van den kleurverwisselenden Cameleon, vertoonen zij een onderscheiden gelaat aan verschillende beschouwers: en hij alleen kan gezegd worden zich gemeenzaam gemaakt te hebben met de bijzonderheden, die alle deeze verscheidenheden afwagt.
De valei van Festiniog vertoont zich misschien het allerfraaiste bij de afdaaling in dezelve van den weg, die na Bala leidt. De aaneengekluisterde rotzen, die deezen woesten en eenzaamen weg bezoomen, veranderen, bij traage overgangen, in eene amphitheatraale geregeldheid, en, een nieuw character aanneemende, verschaffen zij eene grootsche bescherming aan de bevallige en

{==477==} {>>pagina-aanduiding<<}
vrugtbaare valei. Hier en daar groeizaamheid aanneemende, wordt het een rijk bekleedzel van kreupelhout, welks gemis, indien het niet tot de hoogte toe opgroeie, aangevuld wordt door bloemrijke heide. Door de groene en eenigzins oneffene weidlanden der valei stroomt een tak van de rivier Drwydd, en aan 't einde van de schilderij ziet men den Oceaan, met die brokkelige rotzen aan den oever, zo gemeen aan de Caernarvonshiresche kust. Toen ik hier nederklom, daalde de zon langzaam langs een onbewolkten blaauwen hemel, liet eenige bergen half in de schaduw, verdiepte de purperkleurige tint van andere, en glinsterde op de afgelegene zee. Deeze voorwerpen te zamen genomen leveren een tooneel van grootschheid en schoonheid op, onafmaalbaar voor de pen eens Dagverhaal-schrijvers, en welberekend om den Dichter en den Schilder te doen vergeeten het verdriet over de uitgestrektheid waters, welke hem belet, de wonderen van Zwitzerland te gaan zien.
Mr. oakley is de voornaamste bezitter deezer valei; hij heeft dezelve gekreegen door in 't huwelijk te treeden met de dogter en erfgenaame van wijlen Mr. grifiths. Hij heeft een fraai witgepleisterd huis, 't welk zijn kleinen betoverend schoonen grond overziet. Slijt hij in deeze wooning geene uuren van het uitgeleezenst genot, hij kan zulks niet wijten aan de uitwendige omstandigheden. Langs de begroeide omringende bergen staan veele nette hutten, welker uitzigt ruime vergoeding schenkt aan hun, wien het te beurte viel, in deeze afzondering te leeven.
De Herberg (eenigzins willekeurig enkel de Tan-y-bwichs Herberg geheeten) is aangenaam gelegen, en verschaft allen onthaal, 't welk zelfs de verlekkerdste Reiziger kan verlangen. Wij hadden hier eene proeve, met hoe veel behoedzaamheids men over iemands character moet oordeelen, opgemaakt uit eene vlugtige en in 't voorbijgaan opgedaane kennis. Mr. warner beschrijft den Waard van deeze eenzaam liggende Herberg als een man van zeer onheusche zeden, en lloyd, in de Crossed Foxen te Mallwydd, als diens tegenbeeld: wij vonden juist het omgekeerde. De verpligtende opwagting deezes Mans kon, indien mogelijk, alleen overtroffen worden door die der Vrouwen zijns huisgezins. Zijne schoone Dogter was onze bestendige oppaster, en kwam bijkans onze wenschen voor, met de behaagelijkste eenvoudigheid

{==478==} {>>pagina-aanduiding<<}
in haare manieren. De Reiziger, die met onverschilligheid eenige natuurlijke schoonheid des lands voorbij treedt, is een beuling; en ik denk 'er te mogen bijvoegen, dat weinig landen een gelaat opleveren, uitgeleezen schooner dan dat der Dogtr van den Waard in Tan-y-bwichs Herberg.

(Het vervolg hiernaa.)





Schilderkundige beschrijving van het panorama, voorstellende de stad Amsterdam, geschilderd door de heeren A. Vermeulen, W. Uppink en C. de Kruijf.

Medegedeeld door A. Fokke Simonsz. te Amsterdam.

Over het algemeen zijn zij, die over den bloei en aanwas der Schoone Kunsten geschreeven hebben, van meening, dat dezelven weinig of geen aanmoediging kunnen vinden in eene Republiek, welker bestaan op den Koophandel alleen gegrond is, en bij een Volk, welks spaarzaame, ordelievende en huishoudkundige neiging geene meer dan gemeene uitgaven van aanbelang, voor, in den striktsten zin, ontbeerlijke Kunstgewrochten, afzonderen kan; waarom men den aanwas der Kunsten alleen te zoeken hebbe in zulke Staaten, welke, behalven de voordeelen, die ze uit den Handel trekken, ook door derzelver inwendigen Rijkdom en Staatsgesteldheid, in de gelegenheid zijn, om een prachtig Hof te onderhouden, en aan deszelfs Opperhoofd eene onbezorgde beschikking over geduurig en zeeker te ontfangene schatten over te laaten; - of dáár, waar tevens en Koophandel en inwendige Rijkdom des Lands sommige Persoonen een onuitputtelijk vermogen aangebragt hebben. - Dat dit gevoelen, hoezeer over het algemeen waar, echter in sommige gevallen en omstandigheeden eenige uitzondering lijdt, bewijst het Kunstwerk, welks beschouwing wij voorneemens zijn in de volgende regelen te bevatten.
Meer dan eens hebben wij, op den boven aangehaalden grond, hooren klaagen, dat ons Land geenen Kunstenaar aanmoedigde, en daarbij hooren verzeekeren, dat,

{==479==} {>>pagina-aanduiding<<}
bijaldien 'er slegts aanmoediging en ruime betaling plaats hadde, onze Inlandsche Kunstenaars even zoo zeer in dezelfde vakken van Kanst zouden kunnen uitmunten, als zij, die bij onze Nabuuren, door rijkelijke belooningen aangevuurd wordende, hunnen onbezorgden geest, met des te vrijer vaart, tot de steilte der Kunst kunnen verheffen. Deze billijke en op den aart der zaak gegronde beschouwingen bewogen meermaalen enkele onzer gegoede Lief hebbers der Schoone Kunsten, en bij uitzondering der Schilderkunst, om, zoo wel uit liefde voor de Kunst, als tot handhaaving der eere van ons, voorheen, in alle vakken van Kunsten en Weetenschappen, beroemd Vaderland, door een' edelmoedigen voorgang, de gegoede Inwooners tot het aanmoedigen hunner Staden Landgenooten in het vak der Kunst aan te spooren.
Eene voor de Kunst zoo gelukkige geneigdheid bezielt ook den Heer willem wreesman, voornaam Wijnhandelaar hier ter Stede, en deed hem, na het bezichtigen van het beroemd Panorama van den grooten Franschen Kunstschilder prevost, in een' kring van Kunstoeffenaars, den wensch uiten, dat iets dergelijks ook door onze Landgenooten mogte ondernomen worden, waartoe hij edelmoedig den vereischten prijs uitloofde. Terstond bood zich een Schilder uit dit Gezelschap tot deze lofwaardige onderneeming aan, naamlijk de Heer andreas vermeulen, wiens talent voor het Landschap bereids door deskundigen erkend en door verscheidene kunstgewrochten gestaafd was. - Men kwam nog in het zelfde tijdstip overeen, om een Panoramisch Tafereel der Stad Amsterdam te vervaardigen, en daardoor te beproeven, in hoe verre men, in eene hier te Lande nog onbeproefde, en zelfs eene geheel bijzondere schilderwijze vereischende, zwaarwigtige onderneeming zoude kunnen slaagen.
Nadat men van de meeste Torens een overzicht over deze digtbebouwde Stad genomen had, besloot men, dat het voorkomen derzelve, gelijk het zich van den hoogsten trans des Torens der Oude Kerk aan het oog opdoet, wel het gunstigste was tot het oogmerk, om de geheele Stad, met alle derzelver voornaame Gebouwen, als ook het Ye en den Amstel, in een Panoramisch Tafereel te kunnen vervatten. - Men ging dus, na deze gedaane keuze, met allen ijver voord, vervaardigde op de gekoozene standplaats de vereischte schetzen, en welhaast

{==480==} {>>pagina-aanduiding<<}
was ook al de noodige architectonische toestel in zoo verre tot stand gebragt, dat de Schilder, in de maand November des Jaars 1803, een' aanvang met zijn' arbeid konde maaken.
Edoch, toen het werk nu reeds in deszelfs geheelen aanleg daargesteld was, en de verdere beschaaving en eindelijke voltooijing nog slegts aan hetzelve ontbraken, rees 'er, ongelukkiglijk, een verschil tusschen den edelmoedigen bekostiger en den stoutmoedigen onderneemer en uitvoerer van dit belangrijk Kunstwerk, het welk in de eerste oogenblikken niet weinig vertraaging ten gevolge had, en eindelijk deze zoo prijswaardige onderneeming met eene geheele staaking bedreigde; waardoor de Heer wreesman genoodzaakt werd, om, wilde hij zijn ontwerp, tevens met de bereids daartoe aangewende kosten, niet ten eenemaal vruchteloos zien verlooren gaan, de verdere voltooijing aan twee andere Kunstenaars, de Heeren willem uppink en cornelis de kruijf, op te draagen. - Deze, even zeer getroffen door de edele en belangelooze pooging, tot bevordering van den roem der Vaderlandsche Kunstoeffenaars, welke de éénige grondslag dezer onderneeming geweest was, aanvaardden, van de noodzaakelijkheid der volvoering overreed, dit, in deszelfs aart, bedenkelijk aanbod, en lagen de laatste hand aan het werkstuk, welks schilderkundige waarde wij, in de navolgende beschouwing, zoo veel mogelijk onpartijdig hebben trachten voor te stellen.
In een zeer wel ingericht Panoramisch Gebouw, 't welk 49 voeten in deszelfs middenlijn, bij eene hoogte van 25 voeten, heeft, geleidt een trap, ter hoogte van 15 voeten, tot de platte oppervlakte, welke hier de standplaats op den tweeden omgang van den Toren der Oude Kerk nabootst. Men komt op dezelve door eene deur, welke nabij het centrum van het Panorama geplaatst is, en dus het vrije uitzicht over het geheele Tafereel, bij het rondwandelen van het bordes, dat de standplaats omringt, nergens belemmert; waardoor men zich te eerder verbeelden kan, van de rondloopende gallerij eens Torens over de Stad te zien: daarbij komt nog, dat het Panoramisch Gebouw op zulk eene, voor het invallen des lichts gelukkige, standplaats opgericht is, dat het Panoramisch licht door geene natuurlijke zonnestraalen verward of vernietigd wordr.
Op deze hoogte genaderd, ziet men, als in het mid-
{==481==} {>>pagina-aanduiding<<}
denpunt der halve maan, welke deze uitgebreide Stad in derzelver ligging vormt, geplaatst zijnde, den geheelen omvang derzelve voor zich liggen; en wel in diervoege, dat men, bij het uittreeden van de deur, het Ye ter rechter, het digtst bebouwd gedeelte der Stad en het prachtig Raadhuis ter linker hand, den steil oprijzenden Westerkerkstoren voor - en het overige gedeelte der Stad, waar zij bij de Plantagie en Muiderpoort besloten wordt, achter zich heeft; - terwijl men, door de keuze van een' zeer hoogen Gezichteinder, tot bij de vijf uuren in de rondte, over alle de in den omtrek der Stad gelegene Buitenwegen, nabuurige Steden, Dorpen, Vlekken en Gehuchten heenen ziet; gelijk zulks alles in eene naauwkeurige Beschrijving en Plattengrond van dit Panorama (*) wordt aangetoond, waar wij den onderzoeklievenden Leezer heenen wijzen, daar ons voorneemen alleen is, een pittoresk overzicht over dit Kunstgewrocht, als Schilderij beschouwd, te neemen.
Tot de keuze van een' zoo hoogen Gezichteinder schijnt de Kunstenaar bewoogen te zijn, om daardoor de voorwerpen, welke eene met zoo veele voornaame gebouwen voorziene, en, naar maate heurer groote menigte van wooningen, niet zeer door ruime pleinen, wijde straaten en breede grachten uit elkander geplaatste Stad, van boven beschouwd, oplevert, zoo veel mogelijk voor verwarring te bewaaren, en voor het gezicht uit elkander te redden; eene keuze, die voor de voorstelling van eene zoo digt bebouwde Stad, waarvan men alle de belangrijkste Gebouwen tevens in het oog wil doen vallen, zeer voordeelig is.
De Lucht, welke in dit Tafereel, gelijk in alle Panorama's, die het overzicht eens uitgebreiden landschaps voorstellen, een allerbelangrijkst voorwerp der Schilderkunst oplevert, daar zij alle soortgelijke Tafereelen geheel beheerscht, is, wat derzelver kleur aangaat, van een' zeer goeden toon. Hoe zeer dezelve geen ander character dan dat van een' aangenaamen zomerschen dag voorstelle, is dezelve door zachtelijk ineensmeltende Wolkjens, welker vormen en partijen aangenaam behandeld zijn, grootendeels gedekt.
Het ruime verschiet is doorsneden met Landerijen en

{==482==} {>>pagina-aanduiding<<}
kleine Wateren, welke zich in veele zachte en bevallige toonen aan de overige grootere Wateren, die dezelve omringen, verbinden.
Bijzonder verdienstelijk is de schilderkundige behandeling van het Ye, benevens die der Schepen, welke voor de Stad in de laag liggen, waarin de gradatiën, of trapsgewijze veranderingen van afstanden, tot aan den verren gezichteinder, zeer gelukkig en onverwig waargenomen zijn; welke aanmerking men ook op het Landschap toepassen kan.
Wat de behandeling der Stad zelve aangaat, komt het ons voor, dat de Kunst hier verkozen hebbe, zoo min mogelijk eenige partijen aan den Schildergeest te moeten opofferen en in schaduw brengen, uit vrees van de voorwerpen daardoor te veel te onttrekken aan het nieuwsgierig oog des Beschouwers, welken men, in dit bijzonder geval, vermoedde, zich meer met de zaak zelve, dan wel met de beschouwing van verheven kunstideeën, te zullen vergenoegen.
Eindelijk de stoffagie is zeer geestig, en, op alle derzelver onderscheidene plaatsen, eigenaartig, en vol verscheidenheid aan plaats en standen, waargenomen. Elk, die dezelve met naauwkeurigheid beschouwt, zal daarvan overtuigd worden, en het kenschetsende des Hollandschen Volks in de elve aantreffen.
Zie daar dan, door de prijswaardige zucht tot voortplanting der Kunst, welke een' onzer achtingwaardige Stadgenooten bezielt, ook te Amsterdam eene eerste Proeve genomen van een schilderkundig gewrocht, welks geestige Uitvinding het vernuftig Londen, en welks voortreffelijke Beschaving het kunstkweekend Parijs eere aandoet. Als eene eerste Proeve van eene, in het vak van Schilderkunst, om derzelver geheel eigene vereischte, zoo hachgelijke, als in derzelver uitvoering colossaale onderneeming, bezit dit Kunstgewrocht eene onbetwistbaare verdienste; daar zelfs reeds de pooging, om verheven zaaken uit te voeren, lofwaardig is, en de erkentenis der Landgenooten, tot wier eer een zoo gewigtig als kostbaar stuk ondernomen wordt, in volle maate verdient.


{==483==} {>>pagina-aanduiding<<}

Huislijke ontrouw.

Schoon de jammeren des leevens, in 't algemeen, verbaazend menigvuldig zijn, verbeelden wij ons eigenaartig, dat, die ons treffen, onder de zwaarste moeten gerekend worden; en hoewel het medelijden van anderen de rampen, onder welke wij gebukt gaan, niet kan wegneemen, schijnt egter derzelver medegevoeligheid verzagting aan de kwellingen van onzen boezem toe te brengen. Zeker schenkt het eenige verligting, als wij het leed, 't welk onzen boezem prangt, beschrijven: door de rampen, welke ons drukken, open te leggen, schijnen wij derzelver drukkende zwaarte te verminderen. Dit spoort mij aan om mijnen deerlijken toestand op 't papier te brengen; deeze zal, daarenboven, anderen van nut kunnen weezen. Het is opmerkelijk, waar te neemen, wat een verhaal van ongelukken te wege brengt; elk bevlijtigt zich om nabij den verhaaler te weezen, en schijnt te vreezen, iets van den loop der voorvallen en de ontknooping te zullen verliezen, wanneer hij zich wat verre verwijdert.
Hoewel ik mij niet nederzet om zeer schriklijke of wonderbaare leevensomstandigheden te beschrijven, of gebeurtenissen te vermelden, geschikt om eene hooge maate van verwondering en verbaasdheid op te wekken, kan, nogthans, de veelvuldigheid van soortgelijke gevallen de elende, daaraan verknogt, niets altoos verminderen. Het ongeluk, waarover ik mij in de hoogste maate moet beklaagen, is van eenen huislijken aart.
Mijn Vader hadt een zeer talrijk Huisgezin; hij was een Arts, die zeer veel te doen hadt, en ik zijn oudste Kind. Aan ons allen hadt hij ten oogmerke eene goede opvoeding te schenken, 't welk met geene geringe kosten gepaard ging. Mijne Broeders zo wel als mij gaf hij vrijheid, een leevensberoep te verkiezen. Ik bepaalde mij tot 's Vaders vak, de Geneeskunde. Twee mijner Broederen traden in den Krijgsdienst te Lande, één ter Zee; een ander lag zich op de Regtsgeleerdheid toe, en de jongste op de Godgeleerdheid. Het was mijns Vaders ongeluk, dat onder deeze Zoonen zich maar te veelen bevonden, die tot een losbandig leeven oversloegen. Geen einde was 'er aan 's Huisvaders zorgen, en ook aan 't geen derzelver opvoeding kostte. Het gevolg hiervan was geen ander, dan dat mijne Moeder, bij 's Vaders afsterven, zich diep in schulden gedompeld vondt.
Deeze lieve Moeder te onderstennen, en te zorgen voor twee ongehuwde Zusters, nam ik op mij, en besloot, nimmer te trouwen, voor dat deeze mij na verwante panden genoegzaam verzorgd waren. Dit gelukte mij binnen tien jaaren.

{==484==} {>>pagina-aanduiding<<}

Toen dagt ik voor mijn eigen geluk vrijlijk meer bezorgd te mogen weezen. Uit den aart was ik op het huislijk leeven gesteld, en, schoon geld te behuwelijken niet te verwerpen is, maakte ik het geld niet tot een vereischte in eene voor mij te kiezene Vrouwe. Alle mijne Vrienden wisten, dat mijne geneigdheid, in die verwisselde leevensomstandigheden, zich tot trouwen uitstrekte; elk tragtte mij een voorwerp aan te prijzen. In 't einde bragt een hunner mij in kennis bij eene Jongejuffrouw, wier bekoorelijkheden op mijn hart een diepen indruk maakten. Hoewel zij, strikt gesproken, niet onder de Schoonheden van den eersten rang behoorde, was 'er in haar gelaat eene leevendigheid, oneindig aantrekkelijker dan de netst gevormde weezenstrekken; zij bezat een grooten voorraad van opgedaane kundigheden; haar onderhoud was geestig; met één woord, zij bezat alle lichaams- en verstandshoedanigheden, die mijne vuurigste wenschen konden verlangen. - In onze jaaren, 't is waar, deedt 'er zich eene wat te groote ongelijkheid op. Ik had mijn tweeëndertigste jaar, zij geen volle eenëntwintig jaaren bereikt. Dan dit scheen bij mijne emma geene zwaarigheid of tegenwerping te baaren, die mij de ontwijfelbaarste blijken van hoogagting en liefde gaf. Haar Vader scheen wonder in zijn schik met het vooruitzigt op onze Egtverbintenisse; hij bezat niets meer dan eene zeer bepaalde Jaarwedde, en kon zijne Dogter geen Huwelijksgave schenken; dan mijn beroep bragt mij zo veel gewins aan, dat ik mij daarover niets in 't minste bekreunde.
Ik geloof dat weinige Mannen eene volkomener maate van Huwelijksgeluk smaakten, dan mij ten deele viel in het verloop van zes als wegsnellende jaaren. 't Is waar, bij tijd en wijlen, dagt mij emma wat al te lugtig te weezen; maakte ik daarover eenige zagte aanmerking, zij borst uit in traanen, en beklaagde zich, dat de natuurlijke vrolijkheid van haaren aart mij het geringste ongenoegen baarde; zij beloofde, in 't vervolg, zich daarvoor te zulien wagten. Ik moest een onbeschoft man geweest zijn, indien ik eenige verstoordheid had laaten blijken op zulk een gedrag, 't welk geschikt was om haar nog dierbaarder aan mijn hart te maaken. In de daad ik scheen haar te vuuriger te beminnen wegens die beuzelagtige onvoorzigtigheden, en zij scheen mij toe, mij eene onverzwakte genegenheid toe te draagen.
Een mijner Schoolmakkeren, van wien ik veel gehouden had, schoon veel jonger van jaaren, keerde, zeven jaaren naa ons huwelijk, uit de Oost-Indiën weder, rijk van middelen, maar in een verzwakten staat van gezondheid. Ik noodigde hem terstond uit, om zich, tot herstelling, aan mijne zorge toe te betrouwen, met belofte dat hij in mij een bezorgden Arts, eninmijne Vrouwe eene zorgvuldige Oppaster zou vinden: ik beschreef hem mijn huislijk geluk met de gloeiendste

{==485==} {>>pagina-aanduiding<<}
woorden, en verzogt hem om deelgenoot van mijn genoegen te weezen. - Te kwaader uur nam hij mijne uitnoodiging aan; maar ik was eenigzins gestoord over de koele wijze, waarop hij de bezorgdheden mijner Vrouwe beantwoordde, weinig vermoedende dat hij haar gekend hadt eer hij na Indie vertrok, schoon hij toen reeds aanzoek gedaan hadt om haare hand te verwerven. Haar Vader hadt dit aanzoek wijslijk afgeslaagen, dewijl sellenger op dien tijd slegts Cadet was; maar hij hadt, naa het vermeesteren van Seringapatnam, zeer zijn fortuin gemaakt, en door den handel veel gelds gewonnen.
Ik merkte de oplettenheid, welke mijne emma aan deezen Vriend mijner jeugd betoonde, aan, als eene bijkomende proeve van haare hoogagting en liefde mijwaards, en het gebeurde wel eens, dat ik sellenger boertend onderhield over zijne stuursheid ten opzigte van mijne Vrouw, weinig denkende, dat hij, buiten mijn oog, op verre na die stuursche man niet was. Eerlang kon ik niet nalaaten te denken, dat 'er eene koelheid in het gedrag mijner Vrouwe, ten mijnen opzigte, plaats greep, en dat de beleefdheden, welke zij mij bewees, eer blijken van pligtbetoon dan van liefde waren. Ik nam desgelijks waar, dat, wanneer ik haar en sellenger, op een onverwagt t'huiskomen, zamen vond, iets bedremmelends zich bij hun opdeedt, waarvoor ik geen rede kon vinden.
Nogthans poogde ik dien vijand van 't geluk des leevens, Jalousij, uit mijnen boezem te verbannen, en bejegende mijne emma met vermenigvuldigde proeven van tederheid. Daar nogthans mijn Vriend, naa zijne volkomene herstelling, zich nog bij ons bleef ophouden, vond ik die verlenging zijns verblijfs vreemd. Mijn uitgebreide praktijk veroorzaakte niet alleen, dat ik een groot gedeelte van den dag buitenshuis was, maar dat ik ook wel eens eenen nagt uitbleef, dewijl 'er in den omtrek van vijftien mijlen geen ander Geneesheer woonde.
Eene Vrouwlijke Huisbediende hadt bij mij gewoond van den tijd af dat ik de praktijk begon; deeze getrouwe bediende had ik altoos als eene Vriendin behandeld; want het wangedrag haars Mans hadt haar tot den staat van dienstbaarheid gebragt, schoon zij opgevoed was om in eenen anderen kring te leeven. Vóór mijn Huwelijk hadt zij mijn huishouden geheel waargenomen, en naa hetzelve raadpleegde emma met haar over alle huislijke noodwendigheden en belangen: zij was zo zeer aan het belang van ons huis verknogt, als zij aan dat van haar eigen zou hebben kunnen weezen. - Ik bespeurde, dat emma en zij, zints eenigen tijd, niet op den ouden hartlijken voet met elkander omgingen; doch daar ik mij nimmer met het huishouden bemoeide, dagt ik het beter, dat zij onderling het verschil, 't welk plaats gegreepen mogt hebben, zouden vereffenen.
Op eenen avond vroeger, dan ik verwagt werd, t'huiskomen-
{==486==} {>>pagina-aanduiding<<}
de, stond ik zeer verbaasd, emma weenende te vinden; de trekken van toorn vertoonden zich kennelijk op 't gelaat van sellenger; ik werd door ongerustheid aangegreepen. ‘Om 's Hemels wil, emma!’ riep ik uit, op een toon van onverduldigheid, ‘wat kan u deeze traanen doen storten? Ik heb zints lang waargenomen, schoon des gezweegen, dat eene inwendige ongerustheid uw hart vervulde.’ - Sellenger vatte het woord, zeggende: ‘Wanneer gij lieden in uw huis houdt, die gij als Dienstboden betaalt, maar die in de daad niet beter dan Spionnen zijn, kunt gij u niet verwonderen, dat uwe Vrouw zich daarover geraakt voele; maar was ik Mevrouw cunningham, zij zou hier niet lang meer onder het dak blijven!’ - Ik sloeg op dien spreeker een veragtend en dreigend oog, hem te gemoet voerende: ‘Op welk een grond geeft gij lessen aan mijne Vrouw? Of hoe durft gij, die nu reeds een geruime wijl een onwelkome indringer in mijn huis geweest zijt, mijne Dienstboden voor Spionnen verklaaren? Ik ben, Jongeling, reeds eenigen tijd geheel niet te vrede geweest over uw gedrag; maar de wetten van welleevenheid en gastvrijheid hebben duslang mijne tong bedwongen; dan ik oordeel het niet noodig, verder eenige omtrent u te volgen, en begeer dat gij onverwijld mijn huis verlaat.’ - Mij tot emma wendende, en haare weigerende hand vasthoudende, voerde ik haar te gemoet: ‘Ik moet u verzoeken in uwe slaapkamer te gaan; van uwe lippen alleen verwagt ik de opklaaring van deeze mij hoogst bevreemdende omstandigheden.’ Dit zeggende, geleidde ik haar na het slaapvertrek, of liever deed ik haar derwaards gaan, laatende sellenger alleen, geheel in verlegenheid.
Zo ras wij alleen in gemelde kamer waren, sloot ik de deur, om volkomen ongestoord mijn onderhoud voort te zetten. Naa in hevige gemoedsbeweeging het vertrek op en neder geloopen te hebben, nam ik een stoel, en zette mij naast emma neder. Eenige oogenblikken stilzwijgens volgden. Emma brak dit af, zeggende: ‘Henrij, mijn waardste henrij, ik bemerk dat ik berisping verdiend heb; maar denk niet, bid ik u, dat ik misdaadig ben: want ik kon niet leeven als ik uwe liesde verbeurd had!’
Ik gaf haar met eene vastheid van toon ten antwoord: ‘Emma! Ik verlang eene verklaaring van de bejegening, mij ontmoet. Ik mag de dwaalingen, waaraan gij u schuldig gemaakt hebt, vergeeven; maar ik wil niet misleid worden.’
De ontroerde emma sprak: ‘Ik zal niet tragten u te misleiden. Sellenger hadt ongelukkig te veel wijns gedronken; hij bestondt mij te omhelzen. Binfield tradt op dat oogenblik binnen, en verweet hem dat hij een slegten toeleg hadt; teffens verklaarende, dat zij u zou verwittigen van 't

{==487==} {>>pagina-aanduiding<<}
geen zij met haare eigene oogen zag. Sellenger werd met verontwaardiging vervuld; ik borst uit in traanen; op dit ongelukkig oogenblik tradt gij binnen. Dit is de volle waarheid; ik heb niets verhoolen.’
Hierop voerde ik haar te gemoet: ‘Wij zijn beiden te beschuldigen, - gij, door de oppassingen van sellenger plaats te geeven en aan te moedigen, - en ik, dewijl ik een Jongeling van slegte zeden onder mijn dak genomen heb. Ik behoorde bedagt te hebben, dat zwakheid de menschlijke natuur aankleeft, welk een verschil 'er is tusschen onze jaaren, alsmede dat de genegenheden der Vrouwen onder de beheersching der dwaasheid en grilligheid staan. Naardemaal gij mij vertelt, dat binfield onthutst was van wegen sellenger's gedrag, moet zij weeten dat gij naar waarheid hebt opgegeeven alles wat 'er was voorgevallen, en gij zult, vertrouw ik, in haare tegenwoordigheid de omstandigheden van de toedragt deezer zaake wel nog eens willen verhaalen. - Gij hebt daar niets tegen?’
De onthutste emma sprak: ‘Ik - ik - ik denk, mijn waarde henrij, dat gij liever haar het huis ontzeide: want ik weet niet hoe het is; maar het behaagt mij niet, haar in het denkbeeld te brengen, dat 'er iets onaangenaams tusschen ons plaats heeft.’ - Ik liet mij hierdoor van mijn voorneemen niet afbrengen, maar binfield in de kamer komen; mijne Vrouw sloeg terstond een smeekend oog op haar, als wilde zij zeggen: zwijg toch!
‘Binfield,’ zeide ik, ‘gij hebt nu meer dan zestien jaaren in mijn huis gewoond, en uwe getrouwheid is van dien aart geweest, dat ik u niet langer als eene Dienstbode kan aanmerken, maar u voortaan als eene Vriendin zal behandelen. Ik bemerk uit Mevrouw cunningham, dat gij ooggetuige geweest zijt van het onvoeglijk gedrag van sellenger; dat gij daadlijk zaagt, dat hij mijne Vrouw wilde kusschen. Ik vertrouw hij deedt geene verdere poogingen om inbreuk te maaken op de wetten van gastvrijheid: zeg mij, riep mijne Vrouw uwen bijstand in, of was uwe komst in de kamer toevallig?’
Binfield gaf daarop te verstaan: ‘Mijn Heer! ik verzoek, dat gij mij geene vraagen op dit stuk doet. De Heer sellenger heeft, op dit oogenblik, het huis verlaaten, en ik mag alleen hoopen, dat de onvoeglijkheid van haar gedrag, in 't vervolg, uwe huislijke rust niet zal verstooren.’ Dit zeggende, ging zij schielijk ter kamer uit, mij in onzekerheid en vreeze laatende.
Op dit oogenblik vorderde het schreeuwen van onzen kleinen edward de oppassing van het schepzel, 't welk hem voortbragt, en zij verliet het slaapvertrek, om het begeerde voedzel het hongerend kind te geeven. Uit de woorden en de handelwijze van binfield hield ik mij overtuigd, dat zij meer

{==488==} {>>pagina-aanduiding<<}
van de zaak wist, dan zij begeerde open te leggen. Het denkbeeld van in mijne eer gekwetst te weezen, door het trouwloos gedrag van een' man, dien ik met alle tekenen van vriendschap behandelde, was eene zwaarte van druk, welke ik naauwlijks kon draagen; en het was volstrekt noodzaaklijk, dat ik alle agterdogt van de ontrouw mijner Egtgenoote moest verbannen, of mij verzekerd houden dat zij alle aanspraak op mijne liefde verbeurd en verlooren hadt.
Terwijl mijn geest in die onaangenaame onzekerheid dobberde, werd ik ontboden bij een aanzienlijk Heer, die bijkans twintig mijlen van mijn huis af woonde. Ik vond mij volstrekt buiten staat om afscheid van emma te neemen, maar liet haar door de Meid aanzeggen, dat ik niet voor den volgenden morgen t'huis zou komen. Op last des zieken, door mij bezogt, lag 'er een bed voor mij gereed; maar de slaap week volstrekt van mijne oogen. Ik gaf voor, 's morgens vroeg t'huis te moeten weezen, en was ten half zes uuren voor mijn huis. Afstappende, zag ik, tot mijne verwondering, een boerenjongen bij de poort zwerven. De grootste verlegenheid stondt op zijn gelaat geschilderd, en hij zeide mijn, een van de Meiden te moeten spreeken. Hem bij den hals vattende, zeide ik hem dat hij een straatdief was: hierop viel de verschrikte knaap op zijne knieën neder, en haalde terstond een Brief uit zijn zak; dezelve was gericht aan Ms. marij green. De hand bleek mij terstond sellenger's hand te weezen; green was de geliefde Meid van mijne Vrouw. Ik gaf den knaap een halve kroon voor de ontsteltenis, die ik hem had aangejaagd; maar dreigde hem met de gevangenis, indien hij ging na de plaats, waar hij den Brief ontvangen hadt. Ik scheurde den Brief open met onbeschrijfbaare aandoening; mijn hoofd gloeide. Dezelve was van den volgenden inhoud, en, zo ras ik dien geleezen had, laadde ik mijne pistoolen en reedt na de plaats, door den schurk genoemd. - ‘Hoe, mijne aanbiddelijke emma! zal ik vergoeding doen voor de onvoorzigtigheid, waaraan ik mij heb schuldig gemaakt; of liever zeg mij hoe ik vrede kan te wege brengen in uw ontroerd harte? Dwaas als ik was, dat ik, in een onbedagt oogenblik, dat geluk verstoorde, 't welk wij zo veele maanden hadden mogen smaaken! - Binfield moet omgekogt worden: mijn geld staat te uwer beschikking. Om 's Hemels wil, maak dat gij
haar op uwe zijde krijgt! De omstandigheid, waarin zij ons aantrof, mag haar tot een hoogen eisch aanzetten; maar indien duizend Pond St. haar tot geheimhouding kan overhaalen, binnen een uur zult gij 'er over kunnen beschikken.
Ik schrijf u uit Cobham, mijn eigenste, mijn dierbaarste emma! Ik zit thans op dat bedde, waar ik de eerste keer het genot uwer bevalligheden smaakte. Om 's Hemels wil,

{==489==} {>>pagina-aanduiding<<}
mijn Engel, schik het zo, dat gij bij mij komt. Ik zal u tusschen tien en vier uuren verwagten. Ik moet met u raadpleegen omtrent mijn en uw gedrag. - Ach, mijn Engel! ik kan niet van mij verkrijgen, het woord te schrijven - maar, in spijt van menschlijke banden, zijt gij de mijne in de oogen des Hemels, schoon het noodig is dat wij voor het oog der wereld onze gemeenzaamheid verbergen. - Vaar wel, mijne emma! Ik zal u verwagten met een onbeschrijfbaar ongeduld.
C.S.’

Met de verwildering eens dollen sloeg ik den weg na Cobham op, en trad, zonder mij te doen aanmelden, binnen en de trappen op. De snoodaart, die mij onteerd hadt, genoot een verfrissenden slaap; en het eerste denkbeeld, 't geen in mij opkwam, was, hem de harssens in te slaan. Gelukkig kwam de Godsdienst de uitvoering voor, en ik beefde voor de gedagte, die in mijne ziel was opgeweld. Ik riep hem bij zijnen naam, eischte dat hij zou opstaan en zich verdeedigen; waarop hij, geheel ontsteld op het hooren van mijne stem, ten bedde uitsprong. Mijne ontroering was te groot, om te beschrijven welke gesprekken tusschen ons voorvielen. Ik weet alleen, dat hij beloofde, naa het verloop van twee uuren, bij mij te zullen komen; zeggende, dat hij, daar het mogelijk was dat hij in het tweegevegt sneuvelde, noodzaaklijk orde op zijne zaaken moest stellen. - De voeglijkheid van dien maatregel trof mij; het denkbeeld, dat ik Vader was van drie Kinderen, deedt zich in volle kragt aan mijnen geest op, en ik besloot na huis te keeren, om mijne zaaken te beschikken, en Voogden aan te stellen over de lieve onschuldigen, die allen aanspraak op mijne voorzorgen hadden. Naardemaal ik tijd had om mijne denkbeelden te verzamelen en te regelen, oordeelde ik het geraaden, mijn oogmerk aan eenen Vriend te ontdekken. Hij vergezelde mij na de afgesproke plaats; dan, naa een vol uur wagtens, daagde sellenger niet op, en, toen ik te Cobham na hem zogt, vernam ik, dat hij na Londen vertrokken was.
Ik keerde daarop t'huiswaards, en beval mijn rijdtuig gereed te maaken. Binfield onderrigtte mij, dat emma ziek te bedde lag. Zonder te weeten wat ik zeide, beval ik dat 'er om den Apotheker zou gezonden worden: daarop in 't rijdtuig stappende, beval ik, dat mijne Kinderen bij mij in 't zelve zouden gebragt worden. Mijne twee oudsten betoonden zich verheugd, dat zij met mij zouden rijden; mijn kleine edward weigerde van zijne Minne af te gaan, waarop ik, zonder deeze tijdte geeven om haar hoed te gaan haalen, haar deedt opstappen, en binnen een half uur tijds waren wij ten huize van mijne Moeder. De verbijsterdheid van mijnen geest vertoonde

{==490==} {>>pagina-aanduiding<<}
zich op mijn gelaat; mijne Moeder dagt dat ik krankzinnig was; - dat emma zou gestorven weezen, kwam terstond bij haar op, en zij onthieldt zich van haaren naam te noemen.
In 't einde vroeg zij, op een beevenden toon, wat 'er gebeurd was. ‘Och,’ antwoordde ik, ‘niets buitengewoons. Emma is de zeelugt gaan scheppen; gij moet voor deeze kleinen zorgen; alles, wat zij noodig hebben, zal u in tijds worden toegeschikt.’ Dit zeggende, omhelsde ik mijne lieve Kinderen, en ging, zonder een woord meer te spreeken, ten huize uit. Ik keerde weder na mijn huis, het tooneel van voorbijgevloogen geluk, doch de klip tevens, waarop mijne leevensrust gestrand was. Ik schreef den volgenden Brief aan de voor mij verloorene emma, en beval de Dienstboden, aan haar te gehoorzaamen.

‘Aan Mev. cunningham.

Het geheim is ontdekt - Maar geene verwijten van mijnen kant - Ach, emma, wat hebt gij gedaan? - Ik kan het schepzel, 't welk mij onteerd heeft, niet zien; maar, indien gij allen gevoel voor deugd niet verlooren en verzaakt hebt, zult gij in de armen van uwen Vader de wijk neemen.
De snoodaart, die, onder het masker van Vriendschap, mijn geluk verwoest heeft, is alle aan hem betoonde gunst onwaardig. Die lafaart heeft geweigerd eens Edelmans voldoening te schenken, wegens den verraaderlijken flag, dien hij mijn hart heeft toegebragt. Mijne Kinderen zijn geplaatst onder de zorgen van mijne Moeder, die zal tragten de plaats te bekleeden van de Moeder, die zij verlooren hebben - Moeder zeg ik, ach! schaam u deeze benaaming! - Maar ik heb gezwooren, geene taal des verwijts te laaten hooren.
Ik zend u hier nevens een briefje van honderd Ponden op mijn Bankier, en gij zult een ander over zes maanden ontvangen, indien gij u na uwen Vader begeeft; maar, indien gij bescherming zoekt bij uwen Verleider, dan moet deeze voor uw onderhoud zorgen.
Vaar voor altoos wel - verloorene en bedorvene emma! in welken staat van jammer en elende is uw ongelukkige Egtgenoot gedompeld!

Cunningham.’

Ik liet daarop de Dienstmaagd green tot mij komen, betaalde haar de verscheene huurpenningen, doch verbood haar. in 't vertrek van Mevrouw te gaan, en, om de mogelijkheid van het overtreeden deezes bevels te voorkomen, beval ik binfield, bij haar te blijven, terwijl zij haar goed pakte.

{==491==} {>>pagina-aanduiding<<}
Aan deeze getrouwe Dienstbode gaf ik ook mijn Brief aan Mev. cunningham, met last om denzelven niet over te leveren, voor dat ik zou uitgegaan weezen. Ik deed daarop mijne Visites, at bij den eenigen Vriend, wien ik mijn ongeluk geopenbaard had, en keerde 's avonds ten agt uuren na huis. - Daar vernam ik, dat emma, twee uuren naa dat ik was uitgegaan, een postchais hadt laaten komen, maar, in stede van na haaren Vader te gaan, na Londen gereeden was. Dit bedrijf overtuigde mij ten vollen, dat zij voor de deugd geheel verlooren was, en zelfs het welvoeglijke, voor 't oog der wereld, niet wilde in agt neemen.
Mijne aandoeningen waren dermaate geschokt, mijne genegenheid zo diep gewond, dat zelfs het gezelschap mijner Vrienden mij ten last verstrekte. Elk voorwerp rondsom mij herinnerde mij de verloorene emma. De diepste verslaagenheid vermeesterde mijnen geest. Het leeven was mij niet alleen lastig, maar ondraaglijk. In 't einde beproefde ik, van woonplaats te veranderen; ik liet mijne praktijk vaaren, verkogt mijn huis en huisraad, en plaatste mijn geheelen eigendom in de Fondsen. Te vergeefs heb ik door reizen bezogt, de naargeestigheid, welke mij bevangen heeft, te verdrijven: ik bevind, dat de kwellingen mij vergezellen, waar ik gaa. De kwaal zit mij in den boezem; uitspanning moge die voor eene poos verzagten, zij kan mij mijne smert niet doen vergeeten. Alle mijne denkbeelden liepen zamen in het middelpunt van Huislijk Geluk; ik beminde mijne emma meer dan mijn leeven, en ik betreur haar afwijken van het pad der deugd met een onbeschrijfbaaren weedom. Nimmer bad iemand zijne Vrouw sterker aan. - Thans huist zij openlijk bij den verwoester van mijn geluk. Zij heeft haar grijzen Vader ten grave doen daalen; zij heeft moederlijke tederheid geheel uitgeschud, en nooit een wensch, om haare Kinderen te zien, laaten blijken.
Mijne ongelukken strekken tot een waarschuwend baak voor alle Mannen, om geen Boezemvrienden de gemeenzaame verkeering met hunne Vrouwen toe te laaten! daar 'er geene rekening te maaken is op de zwakheid en onvolmaaktheid der menschlijke natuur en de verzoeking, welke op dien weg kan ontmoet worden.

Iets over de weelde der Romeinen.

Te Rome zag men een koperen standbeeld verkoopen, dat de voorbijgangers, die de opbiedingen hoorden, zich verbeeldden, dat 'er een aanzienlijk landgoed wierdt geveild.
Voor eene enkele schilderij gaf hortensius 44,000 sester-
{==492==} {>>pagina-aanduiding<<}
tien, zijnde 88,000 livres; en de Dictator julius cesar betaalde voor eene andere schilderij, die nog niet eens van een oud meester was, 80 talenten, of 2,560,000 livres. Meer prijs stelde verres op zijn Korinthisch vaatwerk, dan op zijn leeven en veiligheid: want hij durfde het aan marcus antonius weigeren, die 'er hem om vraagde: van hier dat die Drieman, tot straffe van zulk eene onbeleefdheid, hem tot eenen martelaar van zijnen smaak voor de kunsten stelde, hem, als eenen vijand van den Staat, aan de beulen overleverende.
En nog waren de kostbaare schilderijen en standbeelden slegts een gedeelte, en, mag men zeggen, een zeer klein gedeelte der pracht, die in de Huizen der Grooten, vooral in hunne Lusthuizen, wierdt ten toon gespreid. De kamers waren aldaar met rijke vloertapijten belegd. Onder sylla begonnen ook de ingelegde vloeren van Mosaick in gebruik te komen, die welhaast zoo gemeen wierden, dat cesar, in alle zijne veldtogten, dusdanige vloeren in zijne tenten hadt.
In alle de huisgeraaden, met welke de kamers gestoffeerd waren, wedijverde de bewerking met de stoffe. In 't bijzonder muntten aldaar de tafels uit, van Cederen- of van Ebbenhout, welke cesar 't eerst te Rome hadt gebragt, en die tot zeer hooge prijzen gekogt wierden, door lieden, die niets minder dan verkwisters waren. De gouden en zilveren vaten, de bekers en andere stukken, waarmede de buffetten en de tafels voorzien waren, waren van ongelooflijke zwaarte, en niet te evenaaren door 't geen de pracht van Koningen, zedert, in dit slag van dingen heeft kunnen ten toon spreiden. Het goud en zilver, die van deeze kostbaare stukken ter grondstoffe dienden, waren daarvan de kleinste verdienste, en men durfde ze zelfs niet vertoonen, wanneer zij niet het werk van deezen of geenen vermaarden Kunstenaar van vroegere eeuwen waren.
Reeds hadt de Redenaar crassus, voor tien kleine drinkschaalen, van de hand van mentor, 100,000 sestertien (200,000 livres) betaald. Esopus, de Tooneelspeeler, bezat een zilveren vat, 't welk, volgens de berekening van meursius, 30,000 guldens hadt gekost. Verres, die, noch in adeldom, noch in rijkdom, op verre na een der aanzienlijkste lieden te Rome was, bezat, in gouden en zilveren vaatwerk, zoo veele meesterstukken, als alle de kunstenaars in Sicilie in acht maanden hadden kunnen vervaardigen. In het huis van marcus antonius was het in zoo een kwistende overdaad voorhanden, dat, ter gelegenheid van eenen maaltijd, een zijner Zoonen, voor eenen, naar zijnen dunk, geestigen grap, al het zilveren vaatwerk, welk op de tafel was, aan eenen der gasten ten geschenke gaf.
Niet slegts de buffetten der Grooten, maar ook hunne keukengereedschappen waren an louter zilver; en de Drieman

{==493==} {>>pagina-aanduiding<<}
marcus antonius gebruikte 's nachts geenen anderen dan een gouden kamerpot.
Pompejus het vaatwerk en andere werkstukken van myrrhus te Rome hebbende doen bekend worden, daalden de kostbaarste gouden vaten, hoewel het gewrogt der beroemdste kunstenaaren, merkelijk in prijs, en waren, van toen af, minder duur en minder gewild dan de andere.
Bij deeze kostbaarheid in de huisgeraaden en de gebouwen kwam de Asiatische verwijfdheid in de leevenswijze, en de hooggaande koketterij in de kleederdragt en het tooizel der beide sexen.
Metellus-pius en verres droegen ruime veelkleurige en zelfs purperen overrokken; als strijdig met de wetten en met de zeden hunner voorvaderen, wierdt dit beiden verweeten.
Te Rome zelve schaamden zich de aanzienlijkste mannen niet, met de vrouwen om de meerderheid van opschik te wedijveren. Al vroeg vertoonde cesar de blijken, zoo wel van zijnen smaak voor verwijfdheid en keurigheid in zijn gewaat, als van zijne ongemeene talenten; en de Dictator sylla waarschuwde, uit dien hoofde, zijne vrienden, om tegen dat met open borst gaande kind op hunne hoede te zijn.
Doch het meest verleidend voorbeeld voor de Romeinsche jeugd was dat van den Romeinschen Redenaar hortensius. Hij wiesch zich met reukwater, en berookte zich met kostbaare oliën. Steeds op zijn tooizel bedagt, ging hij zoo verre, dat hij over eenen zijner amptgenooten klagtig viel, hem van gewelddaadigheid beschuldigende, omdat hij, in een gedrang, eene plooi in zijnen tabbert hadt gekreukt.
Vóór de tijden van sylla waren de onderscheidende tabberden van eene purperstoffe, waarvan het pond honderd denaciën kostte. Doch naa hem wilde men geen ander dan Tyrisch purper, waarvan men voor het pond duizend denaciën betaalde.
De kleedervoorraad der Grooten, zoo wel als alle andere huisgeraaden, gingen hunne behoefte verre te boven. Lucullus, wien een zijner vrienden om honderd voegzaame kleederpakken, tot eene tooneelvertooning, welke hij wilde geeven, hadt ter leen gevraagd, vondt zich in staat om hem vijfduizend pakken bij te zetten, welke hij zelfs niet wist in eigendom te hebben.
Zonder het voorregt, welk de vrouwen behielden, om oorringen, halssieraaden en armbanden, met paerlen en edelgesteenten bezet, te draagen, zouden de vrouwen, in kostbaarheid, fraaiheid en bevalligheid van kleederen, de mannen bezwaarlijk hebben kunnen overtreffen. Reeds vóór sylla waren die soorten van tooizel zeer gewild. Maar eerst naa den derden zegepraal van pompejus, en naa zijne verovering van Egypte, kwamen zij in algemeen gebruik, en klommen zij tot een buitenspoorig hoogen prijs. Cesar betaalde voor eene enkele

{==494==} {>>pagina-aanduiding<<}
paerl, welke hij aan servilia, de moeder van brutus, ten geschenke gaf, zes millioenen sestertien, of twaalf millioenen livres; en de berugte paerl, welke cleopatra in azijn smolt, wierdt op zestig millioenen sestertien geschat.
Zoo zeer de vrouwen op paerlen en edelgesteenten gesteld waren, even zeer waren het de mannen op ringen, gevat in kassen, van steenen, door de beroemdste kunstenaars bewerkt. Antonius verbande den Raadsheer nonius, alleen omdat deeze hem een zeer schoonen Opaal niet hadt willen overdoen, en dien hij, in zijnen wederspoed, als het waardigste zijner bezittingen, of liever, als den dierbaarsten en getrouwsten zijner vrienden, bewaarde.
Natuurlijk mag men denken, dat, de verwijfdheid in de wooningen en de gesteldheid op tooizel haar hoogste toppunt bereikt hebbende, de kostbaarheid der maaltijden haar op de hielen volgde, en de onmaatigheid en zwelgzucht tot medgezellen hadt.
Te Rome hadt men onderwijzers in het maaken van goede cier, ten tijde als de leeraars in de welspreekendheid en in de wijsbegeerte aldaar schaars wierden. Dagelijks verzon men een nieuw middel om de zinnen te streelen, en vooral het onedelste van allen, het zintuig van den smaak. Men hadt vijvers, met allerlei visch gevuld, en vogelvlugten, van allerhande gevogelte voorzien; en deeze twee soorten van Menageriën wierden welhaast de voordeeligste takken van het inkomen der landgoederen. De vermaardste lekkerbekken hadden dezelve in bijzonderen eigendom, om altijd iets bij de hand te hebben ter voldoeninge van hunne zinlijkheid.
Alle de ommelanden van Rome wierden winkels, pakhuizen of bewaarplaatzen van zeldzaamheden, bestemd om op de tafel der Grooten te verschijnen.
De kunst om allerlei visschen, en vogels van alle landen, voor alle saisoenen, te bewaaren, wierdt ten zelfden tijde bekend, als het geheim om slekken, oesters, visschen, vogelen, vooral paauwen, haazen, en zelfs wilde zwijnen, te mesten.
De tafel der Grooten, zelfs wanneer zij alleen spijsden, was, van al wat de aarde en de zee lekkerst konden opleveren, voorzien. Op zekeren dag als lucullus door zijnen hofmeester slegts een middelmaatige maaltijd was toebereid, aangezien hij niemant bij zich verwagtte, bestrafte hem dezelve daarover wel ernstig. ‘Gij dagt 'er dan niet om,’ zeide hij, ‘dat lucullus bij lucullus te gast was?’
In de groote huizen waren de avondmaaltijden altijd zoo overvloedig, alsof aan het volk van Rome een staatelijk onthaal moest gegeeven worden.
Voor antonius, bij voorbeeld, en eenigen zijner vrienden, wierden acht wilde zwijnen gebraaden, welke bij tusschenpoozen van eenige oogenblikken aan het spit wierden gestoken. Philotas, de Arts, op het zien van dien verbaazenden toestel

{==495==} {>>pagina-aanduiding<<}
zijne verwondering betuigende, bekwam van den kok tot antwoord, dat dit getal van wilde zwijnen noodig was, opdat, in het oogenblik als antonius iets zou begeeren, 'er altoos iets, volmaakt gebraaden, mogt bij de hand zijn; en dat dit punt van volmaaktheid, in de meesterstukken der kookerije, even als in alle andere werken van vernuft, aan een oogenblik hing, 't welk ras voorbij was.
'Er is, derhalven, geen reden om zich te verwonderen, dat een enkel avondmaal, welk lucullus aan pompejus en cicero gaf, en waarop zij 's morgens zich zelve genodigd hadden, hem tienduizend ecus heeft kunnen kosten.
Ten deezen tijde was het een werkvan de mode, wanneer men ter maaltijd wierdt genodigd, zich daartoe voor te bereiden, door het inneemen van een braakmiddel; eene voorzorge, welke, om naar het gebruik zich te schikken, lieden gebruikten, die niets minder dan vraaten waren.
Daarenboven was het een zeer algemeen gebruik, naa het eindigen van den maaltijd, de maag door een braakmiddel te ontlasten.
De afloop der gastmaalen geleek zeer veel, zoo als cicero het uitdrukt, naar den afloop eens veldslags; zommigen wierden als gevaarlijk gekwetsten opgenomen, terwijl men de meesten als dooden op het slagveld liet liggen!

De Spaansche ridder en zijne beminde in een stierengevegt.

Mijne Heeren de Schrijvers der Vaderl. Letteroefeningen.

‘Onlangs plaatste Gij een zeer omstandig Verhaal tot toelichting van de herkomst der Stierengevegten in Spanje, gepaard met eene breede Beschrijving van dit woest vermaak. In wreedaartigheid moge het hedendaagsche het oude gelijk blijven, - de Strijders zijn thans, volgens diens Schrijvers aanmerking, in hoedanigheid geheel anderen, dan in vroegeren dage. Toen deeden zich daartoe Ridders en aanzienlijke Persoonen op; thans zijn het Huurlingen. - Ik herinnerde mij, in 't Fransch, een zeer aandoenlijk Geval van dien vroegeren tijd geleezen te hebben. Ik zogt het op, en deel het Ul. mede, enz. enz.

Een Spaansch Ridder van groot aanzien en verdiensten was smoorlijk verliefd geworden op de zeer schoone Dogter eens rijken Juweliers: haare schoonheid deedt hij hem den Spaanschen trots op rang van edelen Stamme zwijgen.
Verstaan hebbende, dat, naa het vangen van de fierste Stieren, een Stierengevegt zou plaats hebben, besloot hij deel te neemen in het aangekondigd gevegt tegen dezelven; hij maakte

{==496==} {>>pagina-aanduiding<<}
zijn voorneemen aan zijne Zielsvoogdesse bekend, en verzogt daartoe van haar verlof. De enkele voorslag verschrikte haar; zij viel in zwijm. Bekomen zijnde, stelde zij alle haare tedere welspreekenheid te werk, om hem dien kamp te ontraaden, en daaraan niet meer te doen denken. Dan, des ondanks, oordeelde hij geen spreekender bewijs van zijne Liefde te kunnen geeven, dan dit moedbetoon. Heimlijk liet hij alles vervaardigen, wat een Ridder noodig hadt, om zich in dat Strijdperk te vertoonen.
Ondanks de zorg, door dien Ridder gedraagen, om de bepaalde volvoering zijns voorneemens voor zijne Meestresse te verbergen, werd zij des verwittigd, en stelde nogmaals al haar vermogen te werk, om hem dat gevegt te ontraaden. - De dag des Stierengevegts kwam. De Ridder bezigde al zijne welspreekenheid, om haar over te haalen, dat zij zich bij het gevegt zou laaten vinden; met bijvoeging, dat haare tegenwoordigheid alleen genoegzaam zou weezen, om hem den onverschrokkensten moed in te boezemen en zeker overwinnaar te maaken, en tevens hem haarer waardiger. - Zij gaf hem te verstaan, dat zijne Liefde meer trotsch dan teder was, doch dat de haare in tederheid het verre van trotschheid won; met bijvoeging, dat hij ter plaatze zou gaan, waar hem de Eer riep; dat zij, naar zijne begeerte, ook daar zou komen; dat hij in haare tegenwoordigheid zou strijden; doch, voegde zij 'er nevens, dat haar bijweezen hem mogelijk meer zou verzetten dan aanmoedigen.
De Ridder verliet vol moeds zijne Schoone, ging na het Stierengevegt, en deelde in 't zelve. Een woedende Stier viel op hem aan. Hij weerde dien dapper af. Te midden van dit strijden, wierp een jonge Dorpeling een schigt in het Dier, 't welk zijne woede van den Ridder af en loeiende op den Schigterwerper wendde. De Jongeling meende in eene verhaaste vlugt lijssbehoudenis te zoeken. Onder dit vlugten viel de muts hem van 't hoofd. Het lange en schoone hair, 't welk over nek en schouders des vermeenden Jongelings zwierde, ontdekte aan aller oog, dat het een jeugdig Meisje was. Beevende was haare ontwijking, en de schrik verstijfde, als 't ware, haare leden; althans den Stier kon zij niet ontwijken: woedend gaf hij haar een stoot in de zijde, op het oogenblik dat de Ridder, die terstond ontdekte wie zij was, haar poogde te redden. - Hij zag zijne Zielsvoogdesse in den gevaarlijksten toestand; haar dood stelde hij vast. Zijn leeven was hem niet meer waardig; herhaalde keeren viel hij den woedenden Stier aan, die hem verscheide doodlijke wonden toebragt.
De beide deerlijk gekwetsten werden uit het Strijdperk gedraagen, en ten huize van den Vader der ongelukkige Schoone gebragt. Zij verzogten in ééne kamer te mogen liggen, en om de gunst van onverwijld te mogen trouwen, en naa hunnen dood ten minsten in een zelfde Graf te mogen rusten. Die laatste gunst werd de ongelukkige Gelieven ingewilligd.


{==497==} {>>pagina-aanduiding<<}

Mengelwerk, tot fraaije letteren, konsten en weetenschappen, betrekkelijk.

Bedenkingen over het huwelijk en de veelwijverij.

De vereeniging der beide Sexen is een voorschrift der Natuure, het gevolg van de sterkste en onwederstaanbaarste onzer Driften. Deeze wordt versterkt, en krijgt te meer kragts, door onze wederzijdsche behoeften, door het genot van zamenstemmende genegenheden, en onderlinge verkeering, door hebbelijkheid, en de hoop van ons wagtend genoegen.
Hoewel, om zeer in 't oog loopende redenen, de meeste Dieren niet bepaald zijn tot ééne Leevensgezellinne, schijnt, nogthans, die bepaaling der Menschen natuurlijke bestemming. Bijkans onder alle lugtstreeken staan de geboorene Jongens en Meisjes gelijk; uit welke gelijkheid men eigenaartig schijnt te mogen afleiden, dat de Voorzienigheid niet meer dan ééne Vrouw voor éénen Man bestemde.
Overeenkomstig hiermede ontdekken wij, dat de Veelwijverij verre is van in 't algemeen bij het Menschdom in zwang te weezen. Voornaamlijk heeft dezelve plaats in Landen, waar men geene billijke wetten kent, of waar verstand en hart verzwakt en bedorven zijn, door de hitte der lugtsgesteltenisse, of den invloed des bijgeloofs.
Waar eene gelijke of gemaatigde verdeeling van eigendom plaats heeft, vindt zulk een buitenspoorig denkbeeld bezwaarlijk plaats. Het kan niet omhelsd worden, dan, misschien, in het verloop van verscheide Eeuwen, en niet vóór dat de stand van bijzondere persoonen veranderd is door een zamenloop van verscheide omstandigheden, door oorlogen, door de voortzetting der kunsten, en koophandel. Dan neemt de toestand des Menschdoms eene verscheidenheid aan, naar de onder-
{==498==} {>>pagina-aanduiding<<}
scheidene maate van kloekzinnigheid en werkzaamheid, van voordeelige of nadeelige omstandigheden, en andere oorzaaken. Dan onderscheiden zich de Menschen in overvloed hebbenden en behoeftigen, in kundigen en onkundigen, in vrijen en dienstbaaren, in loontrekkenden en afhangelingen.
Het wijder uitbreiden onzer begeerten, met de bekwaamheid om 'er aan te voldoen, is het eigenaartig uitwerkzel des Rijkdoms. Een man van groote middelen en wijdstrekkenden eigendom wenscht om eene verscheidenheid van deelgenooten in het genot der hoogst zinnelijke vermaaken, even als zijn verlangen zich uitstrekt tot verwisseling van kleederen, van vermaakneeming en woonplaats. Door zatheid, kwijning en ledigheid valt het lastig, hem te voldoen; hij klopt, als 't ware, aan elke deur, om ingelaaten te worden; hij zoekt voorwerp bij voorwerp op, tot vernieuwing van zijne aandoeningen, in de hoope van genoegen, vermaak en voldoening te zullen aantreffen.
Niet onwaarschijnlijk is het, dat Vrouwen, in den oorlog gevangen genomen, de eerste aanleiding tot Veelwijverij gaven. Deeze gissing ontleent sterkte uit eenige plaatzen bij homerus, en voorvallen, in de Joodsche Geschiedenis vermeld. Vrouwlijke gevangenen strekten tot belooning van beleid en dapperheid. Zonder des verwijt te ondergaan, of met schande overdekt te worden, genooten zij de omhelzingen van Veldheeren en Krijgshelden, ondanks haare vroegere en egte huwelijksverbintenissen. Een hooge trap van schoonheid en andere aanvalligheden konden strekken om deeze allengskens meer en meer aan te prijzen, en te geregtigen tot alle de voordeelen des Huwelijks. Onvrugtbaarheid, strijdigheid van aart en neigingen, alsmede ongetrouwheid, kunnen ook, met den tijd, aangemerkt zijn geworden als rechtmaatige redenen van Veelwijverij en Egtscheiding.
Uit hoofde der boven aangevoerde redenen, ontmoet men weinig voorbeelden van Veelwijverij bij wilde en woeste Volken. Waar de bijzondere Persoonen, ten naasten bij, allen op een en denzelfden voet staan; waar de leevensmiddelen schaars en onwis zijn, of met groote moeite en veel arbeids verkreegen worden, - is geen groote overvloed van dierlijke aanprikkelende leevensgeesten; de invloed en heerschappij van liefdesgenot is

{==499==} {>>pagina-aanduiding<<}
zwak en bij vlaagen, en in een engen kring beslooten; de gesteltenis wordt koel en onverschillig; en de Sexe zelve heeft noch gelaatstrekken, noch aanloklijkheden, om de begeerlijkheid kragtdaadig te ontvonken en op te wekken. - Maar in Landen, waar beschaafdheid en weelde ingang en de overhand gekreegen hebben; waar de lugtsgesteltenis het bloed met kragt door de aderen drijft en omvoert; waar deeze natuurlijke warmte vermeerdert door het dagelijksch gebruik van de voedzaamste spijzen en prikkelendste dranken; waar de natuurlijke bekoorelijkheden der schoonheid meer kragts ontleenen van eene dartelheidwekkende kleedij, beweeging en aantokkelende uitdrukking; waar de zinnen aangevuurd worden door de verbeelding; waar het eene gedeelte der maatschappije zich in weelde en wellust baadt, terwijl het andere zugt onder den drukkenden last van armoede en veragting, - doet zich een geheel ander tooneel aan ons oog op. Het botvieren aan elke begeerte, hoe ongeregeld en redenloos ook, wordt door de eerstgemelden aangemerkt als hun regt en eene onderscheiding ten hunnen voordeele; terwijl de laatstgenoemden, in de daad, gezegd mogen worden adem te haalen, te leeven, maar naauwlijks een denkend bestaan te hebben.
Zodanig, nogthans, is de staat des Menschdoms in een groot gedeelte des wijduitgestrekten Lands van Asia; en daar is het ook, dat men de Veelwijverij in alle derzelver trappen en verscheidenheden aantreft. De ongemakken, daaraan verknogt, zijn verligt, in zo verre zij voor verligting vatbaar waren; doch het algemeen gebruik vindt men gewettigd door Burgerlijke en Godsdienstige bepaalingen.
Eene andere algemeen werkende oorzaak der Veelwijverij in warme lugtstreeken is de overvloed en goedkoopheid der leevensnoodwendigheden voor de Grooten en Rijken. De eigendom in de handen van weinigen zich bevindende, wordt het onderhouden eens aantals van Vrouwen, en derzelver Kroost, niet gevoeld als eene drukkende zwaarte, welke anderzins drukt met een dagelijks kwellenden last.
Mahometh, die zeker de menschlijke natuur wel kende, stondt, om de leer, door hem gepredikt, te spoediger uit te breiden en vastigheid te schenken, en tevens die uitgebreidheid en kragt aan zijne heerschappij te geeven, de Veelwijverij toe, of liever beval eene onbegrensde voldoening aan liefdesvermaaken, - lief-
{==500==} {>>pagina-aanduiding<<}
desvermaaken, van zulk een sterkwerkenden invloed op bijkans alle menschen, maar een dubbele kragt oefenende in warme en tot wellust prikkelende lugtstreeken. - Van hier de vergunning om vier Vrouwen te hebben, en zo veele Bijzitten als iemands staat en inkomsten gedoogen. Eén, nogthans, onder die alle heeft eene soort van meerderheid boven alle de andere. De Kinderen, voortgesprooten uit alle die andere verbintenissen, worden aangemerkt als de haare; zij is, als 't ware, de medegenoote, de leevensgezellinne des Mans, en de overige zijn slegts werktuigen tot zijn vermaak. - Een staat, zo onnatuurlijk, heeft inrichtingen van verscheidenerlei aart noodig gemaakt. Elke der Vrouwen heeft den nagt, voor haar bestemd; 'er is geene gemeenschap geduurende den staat der zwangerheid, en op eenige andere stonden.
Veelligt zou men veronderstellen, dat de Veelwijverij, dus gewijzigd, bevorderlijk zou weezen tot het voortbrengen van een grooter aantal Kinderen, en dus de Bevolking bevoordeelen: dan het tegendeel wordt op de proeve bevonden. Staa mij toe om dit te toonen, en teffens dat de Veelwijverij strijdt met de natuurlijke geneigdheid.
Het blijkt niet, dat de Man, die veele Vrouwen heeft, eene talrijker naakomelingschap telt, dan de Egtgenoot van ééne. Schoon, waarschijnlijk, des eerstgemelden driften dikmaaler opgewekt en ontstooken worden, zijn nogthans zijne vermogens ter geslachtsvermeerdering niet naar evenredigheid verdubbeld. Zijn lichaam wordt zwak en uitgeput; zijne zielsvermogens lijden wederkeerig, en zijne teleurgestelde en onverzaadbaare begeerte eindigt ten laatsten (wie zou het kunnen gelooven?) in het pleegen van misdrijven tegen de Natuur! - Ja, zo weinig gunstig is de Veelwijverij voor de bevolking en den aanwas van het Menschdom, dat wij met verbaazing en afschrik vermeld vinden, hoe, bij de omwenteling in Constantinopole, toen Sultan achmet van den throon gebonsd en het huis van de Chiaya geplunderd werd, geen ééne Vrouw daarin was. Logier de tassis vermeldt, dat men te Algiers, ten deezen aanziene, tot zulk eene maate van uitspoorigheid was opgeklommen, dat in het meerendeel der Serails geen enkele Vrouw werd onderhouden. Zo beschaamend, zo verschriklijk zijn de gevolgen van eene leevenswijze,

{==501==} {>>pagina-aanduiding<<}
strijdig met de eenvoudigste aanmaaningen der Natuure!
De Geschiedenis onderricht ons, dat het in Asia zeer algemeen is, een talrijk Serail bijkans zonder Kinderen aan te treffen; en zelfs zijn die weinige Kinderen zwak en zieklijk, draagende, maar al te duidelijk, de tastlijkste kenmerken van den kwijnenden staat en zwakheid der Ouderen. - Welk een verlies desgelijks lijdt de Bevolking, in de enkele opoffering van zo veele Vrouwen aan éénen Man; aan de Slavinnen, noodig om dien Vrouwenstoet op te passen; aan Gesneedenen, vereischt om deezen te bewaaken?
Daarenboven wordt de kring van natuurlijke genegenheid tot de Kinderen zeer vernaauwd en beperkt. Even gelijk plutarchus, door eene menigte van tegenovergestelde en onderhoudende bewijzen, getoond heeft, dat wij geen groot belang kunnen stellen in een groot aantal Vrienden, of hun met ons geheele hart liefhebben; even min kunnen wij liefde voeden voor eene verscheidenheid van Vrouwen, en derzelver Kroost. Geen Vader kan die maate van bezorgdheid hebben voor de gezondheid, het belang en het geluk van twintig Kinderen, als voor de helft van dat getal. Ja, kon hij aan eenigen uit dit aantal tederlijk verknogt weezen, de Veelwijverij zou misschien zo gansch haatlijk niet weezen: doch de waarheid der zaake is, dat, wanneer eene talrijke naakomelingschap ('t geen, om bovengemelde redenen, zeldzaam het geval is) uit die onnatuurlijke veelheid der Vrouwen ontstaat, alle de Kinderen den Vader even onverschilig zijn; eene onverschilligheid, welke een bijkans ongelooflijken trap beklimt. Het schijnt, dat de som van natuurlijke toegenegenheid, onder zo veele verdeeld, alle kragt verliest; niet ongelijk aan een glas met sterken drank, gegooten in een grooten beker met eenvoudig vogt.
Mij schiet hier te binnen een gepast en zeer tastlijk voorbeeld. Prevost verschaft het, in zijne Algemeene Historie der Reizen; het komt hier op neder. Het is bij de Chineezen gebruiklijk, zomtijds na het Eiland Java te trekken, en daar eene geruime wijle te blijven, tot het drijven en voortzetten des Koophandels. Volgens eene daar heerschende Landswet, - eene Landswet, waardig plaats te grijpen onder een willekeurig Rijksbewind, - ondergaan alle goederen en eigendommen

{==502==} {>>pagina-aanduiding<<}
eens aldaar stervenden Vreemdelings verbeurtverklaaring, en vervaslen aan de Kroon; doch, gezond en in leeven blijvende, mag hij vertrekken en het Eiland verlaaten met alle goederen, door hem gewonnen. Een Chinees hadt eenige jaaren op Java gewoond, verscheide Vrouwen getrouwd, en bij dezelve een aantal Kinderen gewonnen. Door eenen voordeelig gedreeven Koophandel veel schats verzameld hebbende, besloot hij, na zijn Vaderland terug te keeren. Natuurlijk wekten zijne groote rijkdommen en bekende toeleg de aandagt van de Tolbedienden en van den Koning; men ging zijne gangen na. Zulks ontdekte, dat deezes Mans gierigheid en gebrek aan natuurlijke genegenheid, en zelfs aan menschlijkheid, zo groot was, dat hij, om nog meer schats mede te voeren, en misschien met oogmerk om nieuwe Egtverbintenissen bij zijne wederkomst in 't Vaderland aan te gaan, de meesten zijner Vrouwen en alle zijne Kinderen verkogt hadt. Het Hof van Java bediende zich van de opgedaane kundschap, en wendde een regt voor, om de handelingen van deezen overrijk geworden Chinees na te gaan. Hij werd in de gevangenis gezet; onder veelerlei voorwendzelen rekte men dien gevangen staat, tot dat de man, in 't einde, door onzekerheid, kwelling en misschien zelfbeschuldiging afgemarteld, zijne dagen in den kerker eindigde. - Deeze onnatuurlijke Egtgenoot en Vader werd regtmaatig, hoewel onwettig, gestraft. Het Hof van Java nam zijne bezittingen en goederen in beslag, waarom het eigenlijk te doen was; het gaf voor, acht te slaan op de regten der Natuur en der Menschlijkheid, en gaf des eenigzins blijk, door de Vrouwen en Kinderen vrij te koopen, en uit de groote nagelaatene schatten daarenboven een geschenk te geeven.
Veele voorbeelden van soortgelijken aart ontmoet men in de Werken, die berigt geeven van de Zeden en Gewoonten der Oosterlingen, bij welken de Veelwijverij eene algemeene en wettige verbintenis is bij de Rijken en Vermogenden. - Wat het gebrek betreft aan verknogtheid in de Prinsen deezes Lands, ten opzigte van hunne Broeders en Kinderen, het is openbaar, dat, schoon zulks deels hervoortkome uit agterdogt en jalouzij om den Rijkszetel te beklimmen, zulks ook, voor een gedeelte, moet toegeschreeven worden aan een onnatuurlijk getal van Zoonen of van Broeders.

{==503==} {>>pagina-aanduiding<<}

Mijne Leezeressen zullen, voor het overige, gaarne toestemmen, dat geen Man een twaalf-, vijftig- of honderdtal Vrouwen en Bijzitten kan beminnen met die drift, welke hij betoont voor ééne schoone Leevensgezellinne, het éénig voorwerp zijner genegenheid en tederheid. - Met zulk een vermengden hoop van verschillende geaartheden en zeden, kan men geen verstandig onderhoud, geene eenstemmige overeenkomst, allengskens in hoogachting en vriendschap veranderende, hebben. Hoe kunnen wij, in ziekte of ouderdom, onze zwakheid en kwijning, en die van zo veele, draagen? Waarlijk onze harten zijn te eng en te bepaald, om eene zo uitgebreide genegenheid te omvatten.
Noodloos keur ik het, staan te blijven op de jalouzijen, de benijdingen, de gestaage twisten van zo veele mededingsters na voorkeuze en verknogtheid. - Wat de Kinderen betreft, als Broeders en Zusters aangemerkt, welk eene overeenstemming, welk eene onderlinge achting, welk eene liefde kan men verwagten bij die mededingers na alles, waartoe derzelver begeerte strekt, onder den invloed der grilligheden en de onderscheidene verwagtingen der verschillend belang hebbende Moeders!
Met één woord, de Veelwijverij is onteerende en vernederende voor de Schoone Sexe, zedebedervende voor de Mannen, in alle opzigten nadeelig voor de Bevolking, voor Natuurlijke Neiging en Huislijk Geluk.

Herinnering aan de middelen, die, in plaats van den gewoonen koortsbast, tegen de tusschenpoozende koortzen kunnen gebruikt worden. Door den Geheimraad Hufeland.

De, geduurende het jaar 1804, zo algemeen heerschende Tusschenpoozende Koortzen spooren mij aan, om, met opzet, over die Middelen te spreeken, welke voor den Koortsbast, in deeze ziekte, in de plaats kunnen gesteld worden. De ondervinding heeft hier op nieuw de meermaalen bestreedene stelling bevestigd, dat, tot eene zekere geneezing deezer ziekte, het gebruik van den Koortsbast, in poeder, het best en

{==504==} {>>pagina-aanduiding<<}
zekerst middel is, en dat de vlugtige prikkelende middelen deszelfs gemis niet kunnen vergoeden. Het komt 'er dus op aan, om een Inlandsch, vast, steeds prikkelend Middel uit te vinden, 't geen denzelven in deezen het naast komt. Onder alle, die hierop eenige aanspraak kunnen maaken, komen, volgens mijne bevinding, de twee volgende hem het naast bij: de Bast van den wilden Kastanjeboom, (Cort. Hippocastani) en, in een minderen graad, de Broze Wilgenbast (Cort. Salicis fragilis). Men laate den wilden Castanjebast, frisch, tot een zeer fijn poeder stampen, en hetzelve door de fijnste hairzeef loopen, om daarvan in kleine giften te gebruiken, bij voorbeeld alle uuren tien greinen, met drie greinen welriekend poeder, of, om het nog goedkooper te maaken, met daarvoor in de plaats genomen Gemberpoeder. Wanneer men het Middel zo inricht, dat men geduurende de Tusschenpoozing ten minsten eene halve once van deezen Bast inneemt, zal men doorgaans zijn oogmerk met den eersten, of ten minsten met den volgenden aanval, bereiken. Is de kwaal hardnekkig, dan vermeerdere men de gifte van het Middel, met eene evenredige vermeerdering van het Aromatisch poeder, tot op eene once, geduurende de Tusschenpoozing, en geeve daarenboven, een uur vóór den tijd des aanvals, een grein Opium; dan zal men zelfs al eene zeer hardnekkige Koorts kunnen dempen. Bezwaart het Middel de Maag, dan geeve men, op ieder gifte daarvan, wat Wijngeest, of wat Tinctuur van Alst, en bij vermogenden kragtigen Wijn. Verwekt het Middel braaken of purgeeren, dan voege men bij ieder gifte een of meer druppen Laudanum Liquidum. Wordt de Koorts nu nog niet verdreeven (in ondersterlling, dat er geene afgelegene oorzaaken van Koorts bestaan, als daar zijn, bedorven stoffen in de eerste wegen, Wormen, verstoppingen der ingewanden, Organische gebreken, of algemeene ziekten, bij voorbeeld Venusziekte, teruggedreevene
Huidziekte, Jicht enz.) dan kan men het Middel nog buitengewoon versterken, door een ander, insgelijks Inlandsch Middel, te weeten de Flor. Sal. Ammon. Martial. tot een halve drachma, of twee scrupels, bij ieder once Bast. Is zulks nog niet toereikende, dan verhooge men de werkzaamheid des Middels, door het bijvoegzel van een derde deel besten Koortsbast, Augustura-schors, of Koninglijke Kina; waardoor men ten

{==505==} {>>pagina-aanduiding<<}
minsten het voordeel heeft, van genoegzaam twee derde deelen der kosten te bespaaren.
Behalven deeze Middelen verdienen nog genoemd te worden de Eiken- en Esschen - bast, de wortels en bloemen van Arnica, de wortels van Gentiaan, Tormentilla, Bistorta, Calamus, Caryophyllata, Helenium, de bloemen van Roomsche Camille in poeder, het uittrekzel van Waterdrieblad, Millefoly en Alst, het Aluin, het Vitrioolzuur, het Salmiak, de Spiesglaszwavel, en de Kastemaakers Lijm, volgens de manier van gautier; welke Middelen alle Inheemsch zijn, en veel lofs, in het geneezen van de Tusschenpoozende Koorts, verdienen. Een of ander dier Middelen zal hulpe aanbrengen, wanneer alle andere te kort schieten. Want in deeze Koortzen heeft dikwijls eene eigendommelijke afwijking plaats, welke op het individueele betrekking heeft, en bewerkt, dat Middelen, die in der daad zwakker zijn, meer uitvoeren dan andere sterkere. Hierdoor wordt ook de werking deezer Middelen, door eene afwisselende verbinding van meerdere, in hardnekkige gevallen, aanmerkelijk verhoogd.
Vooral moet men ook, tot voorkoming van wederinstortingen, het nagebruik deezer Middelen niet verwaarloozen. Hieromtrent blijft steeds de regel: dat, hoe hardnekkiger de gevallen zijn, men ook zo veel langer tijd noodig hebbe, om een aanval van Koorts te onderdrukken. In deeze evenredigheid moeten derhalven deeze Middelen ook worden nagebruikt: bij voorbeeld, bij eene Koorts, die acht dagen geduurd heeft, geduurende acht dagen; bij eene van veertien dagen, geduurende veertien dagen. Eindelijk moet zulks steeds in een verminderenden graad geschieden.

Spoedige verdwijning van een kwaadaartigen uitslag, gevolgd op de inenting met de koepokstof. Door M. den Beer Lijklama á Nijeholt, Med. Doct. en Vroedmeester te Vlaardingen.

In de maand October des voorleden Jaars vervoegde zich bij mij de Huisvrouw van *** met haar Dochtertje, oud omtrend 4 jaren, hetwelk ik reeds te voren over eene verstopping in den onderbuik met goed gevolg behandeld had, en welke geheel verdwenen was, zoo

{==506==} {>>pagina-aanduiding<<}
dat het Kind volmaakt gezond begon te worden; doch, misschien door het te vroeg uitscheiden met het gebruik van geneesmiddelen en een bepaald diëet, ontdekte zich over het geheele lichaam een uitslag, welke langzamerhand verergerde, tot dat het lijf met eene etterkorst als overdekt was; de reuk, welken men bespeurde, was stinkend, en wanneer de doeken wierden opgeligt onverdraaglijk. Deze was de staat diens uitslags, toen het Kind bij mij wierd gebragt, het welk voor het overige gezond en vrolijk was, at en dronk met smaak, en genoegzaam geregelde ontlasting had. Ik liet uitwendig het Oleum Oxygenatum, op de wijze van den Hr. deiman bereid, aanwenden, en gaf inwendig de nodige bloedzuiverende middelen, als ook de Sulphur auratum Antimonii, Calomel, doch zonder vrucht; alleen wierden de zweren (en dit schrijf ik aan de verzuurde Olie toe) zuiverder en zonder eenigen kwaden reuk; het striktst diëet wierd intusschen zoo veel mogelijk in acht genomen. Vermoedende dat de zweren mogelijk van een venerisch Herpetischen aart mogten wezen, liet ik uitwendig (daar ik mij met het gevoelen van fourcroy niet kan vereenigen, en alleen de anti-venerische kragt van de Kwikzilverbereidingen, voor zoo verre zij met de Zuurstof verbonden zijn, uitleggen) de met versche Reuzel verdunde unguent. citrinum toedienen, en gaf inwendig het Oxyd. Mercurii Cineritium, volgens de wijze van hahneman bereid, ten einde eene ligte Mercuriaal-koorts te verwekken; edoch zonder de minste voordelige uitwerking. Ik zoude nimmer hiertoe zijn overgegaan, indien niet eenige verouderde ongesteldheid van den Vader mij hiertoe aanleiding hadde gegeven. - De Ouders, ziende dat alle pogingen vruchtloos wierden in 't werk gesteld, en nog meer de onkosten vrezende, bleven weg, en verkozen
niet voort te gaan.
In de maand April 1.1. entte ik dit Kind, hoewel 'er de Ouders niet voor waren, met de Vaccine-stof in. De pok op den arm was zeer schoon. Tusschen den 9 en 11den dag had het Kind twee zware koortzen. De uitslag, welke, om de korsten week te houden en het aandrogen der doeken te beletten, nog steeds met een mengzel van een deel Ung. Citrin. en vier delen Reuzel wierd gesmeerd, veranderde geheel van gedaante, en, na verloop van veertien dagen, waren de meeste zweren reeds half toe, en vijf weeken later geheel genezen. - In hoe verre nu en hoe de Vaccine de geneezing heeft bevorderd, laat ik aan verlichter en kundiger Geneesheren over.


{==507==} {>>pagina-aanduiding<<}

Leevensbijzonderiieden en karakter van Immanuel Kant.

(Vervolg en siot van bl. 468.)

Geen karakter is 'er, veelligt, waarop wij met meer vermaak, dan op dat van kant, het oog kunnen slaan. Zoo wel in het openbaar als huislijk leeven was zijn gedrag van dien aart, dat het algemeene liefde en bewondering wekte. Indien de verdienste eens Schrijvers mag berekend worden naar de maate van toejuichinge, welke zijne Werken erlangen, moet kant op de lijst van groote Schrijvers in den eersten rang geplaatst worden. Om niet te spreeken van de ongezogte eergetuigenissen, welke hij van de Grooten ontving, welke dikmaals ten middel, ter verkrijginge van voor geld gekogte toejuichinge, kunnen dienen; van de Geleerden in Duitschland, en in andere Landen, ondervondt hij blijken van hoogachtinge, die aan eerbied grensden.
Zijne grondbeginzels wierden het onderwerp van algemeen onderzoek, en wonnen veele aanhangers. Aan de Universiteiten van Jena, Halle, Göttingen, Erlangen, enz. wierden voorleezingen over zijn stelzel gehouden, veele boeken ook door zijne voorstanders geschreeven, om zijne leerstellingen op te helderen en te verdeedigen. Ten verzoeke en op kosten van onderscheidene Vorsten wierden Hoogleeraars afgevaardigd, om, door persoonlijken omgang met hem, nader onderrigt te bekomen omtrent hetgeen in zijne Schriften met geene genoegzaame klaarheid was voorgesteld. Zijne voorleezingen wierden altijd bijgewoond door talrijke schaaren van jonge bewonderaars, en niet zelden door mannen, in jaaren en kennis verre gevorderd. Zelfs in de Roomsch-Katholijke Universiteiten vonden zijne grondbeginzels toegang. Professor reuss, te Wurzburg, dorch en blau, te Mentz, en eenige anderen, bouwden hunne voorleezingen op de Kantiaansche Wijsbegeerte. Daarenboven vondt men 'er onder de Jooden, welke zijne leerstellingen beoeffenden en omhelsden. Intusschen ontbrak het hem niet aan tegenspreekers, onder de verstandigste van welke herder, eberhard en andere geachte

{==508==} {>>pagina-aanduiding<<}
Schrijvers mogen geteld worden. Wel mag het ondersteld worden, dat het getal van onverstandigen, bekrompen denkenden, schroomachtigen en bijgeloovigen, die uit nijd, onkunde en bekrompenheid van ziel zich tegen hem verzetteden, nog grooter was.
Het karakter zijner schriften en gevoelens, over 't geheel genomen, hadt veel overeenkomst met die van Dr. priestley. Waarheid was het doel van zijn onderzoek, en onbekrompenheid van gevoelens het gevolg daarvan. Hij wenschte alle menschelijke kennis op den vasten grondslag der Rede te bouwen, en verwierp daarom alle beginzels als harssenschimmig, die voor geene grondige verklaaring vatbaar waren. Den Godsdienst, egter, beschouwde hij als eene inkleevende hoedanigheid onzer zielen, die na eenig hooger doel streeft dan de ras voorbijsnellende aanweezigheid. Dezelve vorderde geen bewijs van buiten; van zelf vloeide hij uit onszelven voort. Het onderwerp uit dit oogpunt beschouwende, wierdt hij door zommigen van Mystikerij beschuldigd, terwijl anderen in zijne leere iet vijandigs tegen de Goddelijke waarheden meenden op te merken. Zoo veel, evenwel, is zeker, uit het getuigenis zijner beste Vrienden en den doorgaanden inhoud zijner Schriften, dat hij vast geloofde in God, een Toekomenden Staat en den Christelijken Godsdienst. Indien hij van het plegtig gedeelte van den Godsdienst geen werk maakte, veel meer hadt dit zijnen grond in zijn bijzonder inzigt omtrent deeze dingen, dan in eenige minachting voor gewijde instellingen. Hij was van gevoelen, door een deugdzaam leeven den Almagtigen meer te vereeren, dan door bloote waarneeming van menschelijke inzettingen.
Aan nog meer berispings stelde hem zijn staatkundig geloof dan zijne overnatuurkundige gevoelens bloot, hoewel, misschien, met even weinig regts. Hij was een waereldburger, maar te gelijk een vriend des vredes en van orde. Hij erkende de gelijkheid van regten van alle menschen, als oorspronkelijk vrij geboren; maar hij keurde alle geweldige poogingen af, ter verkrijginge van die vrijheid aangewend; en in zijn eigen bijzonder gedrag betoonde hij altijd behoorlijken eerbied en onderwerping aan de aangestelde magten.
Kant's verstandelijke vermogens waren geenzins van den gewoonen stempel. Hij bezat eene ongewoone begaafdheid om woorden te onthouden, en afweezige zaa-
{==509==} {>>pagina-aanduiding<<}
ken zich te vertegenwoordigen. Dikmaals deedt hij uitvoerige aanhaalingen uit oude en hedendaagsche Schrijvers, bijzonder uit zijne geliefde Dichters virgilius en horatius, hagedorn en bürger. Voorwerpen, waarvan hij in boeken hadt geleezen, kon hij beter beschrijven, dan menig een, die ze gezien hadt. Zoo deedt hij, bij voorbeeld, op zekeren tijd, in 't bijzijn van eenen Londenaar, eene beschrijving van de Westmunsterbrug, ten aanzien van derzelver gedaante en bouworde, lengte, breedte, hoogte, en de afmeetingen van alle haare deelen: zoodat de Engelschman vraagde, hoe veele jaaren hij te Londen hadt gewoond, en of hij in de bouwkunde zich hadt geoeffend? waarop hem verzekerd wierdt, dat kant nooit buiten Pruissen, en nooit een bouwkundige geweest was. Dergelijk eene vraag wierdt hem door brijdone gedaan, wien hij, in een gesprek, alle de bijzondere liggingen van Italie ontvouwde. Door behulp van zijne spoedige opmerking en duidelijke bevatting wierdt hij in staat gesteld, om met eene verwonderlijke naauwkeurigheid over scheidkundige proeven te spreeken, hoewel hij nooit scheidkundige lessen hadt bijgewoond, en eerst naa zijn zestigste jaar van de bespiegelende beoeffening dier weetenschap eenen aanvang maakte. Dr. hagen, een groot Scheidkundige, kon zijne hoogste verwondering niet genoeg uitdrukken, dat hij, in een gesprek onder den maaltijd, over het onderwerp met kant gehouden, iemant aantrof, die, door enkel leezen, met eene zoo moeijelijke weetenschap zoo grondig was bekend geworden. Deeze gelukkige begaafdheid, gepaard met eene algemeene
beleezenheid, deedt hem van alles kennis bekomen: zoodat 'er in 't einde geene weetenschap was, in welke hij geene vorderingen hadt gemaakt. Het gevolg van het bezitten van zulk een gelukkig geheugen was, dat hij in eene uitgebreide boekerij geen belang stelde. De inhoud der boeken was het eenig voorwerp zijns verlangens, en door eens en andermaal leezens maakte hij zich dien eigen. Thans waren hem de boeken eenigzins tot een last. Hierom maakte hij een verdrag met den Boekverkooper nicolovius, in zijne stad, om hem alle nieuwe boeken oningenaaid te zenden, welke hij in die gedaante las, en gemeenlijk teruggaf.
Doch de meest uitkomende trek van kant's verstandelijk karakter was de naauwkeurigheid, met welke hij de meest zamengestelde denkbeelden ontleedde. Niets

{==510==} {>>pagina-aanduiding<<}
ontdook de scherpzigtigheid van zijn verstandelijk oog, Alwat door anderen in de zedelijke en natuurlijke waereld kon worden opgemerkt, zag hij in een helder licht. Van hier dat hij de onbestaanbaarheden der gevoelens van andere menschen zoo gemakkelijk doorzag, en, met onuitspreekelijke naauwkeurigheid, hunne dwaalingen tot derzelver waaren oorsprong terugbragt. - Eene verbaazende begaafdheid bezat hij, daarenboven, om de afgetrokkenste beginzels te kunnen ontvouwen, en enkelvoudige en op zich zelve staande gevoelens onder eene systematische orde te vereenigen. Hierin bestondt de oorspronkelijkheid van zijnen geest. Alle zijne wijsgeerige begrippen vloeiden uit de onuitputbaare bron zijner Rede. De geringe moeite, waarmede hij alles uit zijne eigen overdenking afleidde, verschafte hem eindelijk zulk eene hebbelijke gemeenzaamheid met zich zelven, dat hij, in een eigenlijken zin, geene gevoelens van andere menschen kon omhelzen. Alles vondt hij in zijnen eigen geest, 't welk aan zijn doel beantwoordde; tot vreemde hulpmiddelen hadt hij diensvolgens geene gelegenheid. Geene taak was voor hem zoo moeijelijk, dat hij den stroom zijner eigen gedagten moest verlaaten, ten einde de keten der redekavelinge van anderen te volgen; en wanneer hij genoodzaakt was, de bewijzen zijner tegenspreekeren te onderzoeken, verzogt hij dikmaals zijne vrienden, de gevoelens der eersten met de zijne te vergelijken, en hem den uitslag te melden, of ook wel, in zijne plaats, de verdeediging van zijne leere op zich te neemen.
Met alle deeze diepdenkendheid, was, evenwel, kant een fraai vernuft. Veelvuldige en spoedige geestige slagen hadt hij ten zijnen dienste, die aan zijnen omgang, schriften en voorleezingen bevalligheid gaven, en ze belangrijker maakten. Hij was een algemeen bewonderaar van alwat de ernstiger onderwerpen beschaafde en veraangenaamde; en in zijne voorleezingen bevlijtigde hij zich, om zich een aangenaame voordragt eigen te maaken, nevens een gemakkelijken vloed van woorden. Zijne wijze van voorstellen was, egter, naar den aart der onderwerpen bijzonderlijk berekend. In zijne zedekundige lessen kon hij zijnen toehoorderen traanen uit de oogen persen. Aan de drooge onderwerpen van Redeneer- en Zielkunde wist hij eene ongedwongene wending te geeven, die dezelve veraangenaamde; doch in

{==511==} {>>pagina-aanduiding<<}
het vak der Overnatuurkunde was hij afgetrokken, en, voor eerstbeginnenden, niet volkomen verstaanbaar. Door te veel nederdaalens tot kleinigheden week hij zomtijds af van zijn hoofdonderwerp, waartoe hij dan genoodzaakt was, plotseling terug te keeren. Daarenboven kon hij zomtijds door de geringste beuzelingen bedremmeld worden. Op zekeren dag, onder andere, vertoonde hij eene meer dan gemeene verlegenheid, en beleedt naderhand, dat een zijner toehoorderen, die een knoop aan zijnen rok miste, daarvan de oorzaak was geweest, en dat hij zijn oog en aandagt van die plek niet hadt kunnen aftrekken.
Indien kant om zijne verstandelijke vermogens een voorwerp van verwonderinge was, hoe veel meer dan verdient hij bewondering en liefde om zijne zedelijke hoedanigheden! De neigingen van zijn hart noopten hem van zelf tot daaden van goedwilligheid, menschlievendheid en gedienstigheid; doch deeze neigingen wierden gestevigd en geschraagd door vaste grondbeginzels, ten zelfden oogmerke uitloopende. Zijne standvastigheid in het goede was van de verhevenste soort. 't Was niet de aandrang van een oogenblik, die van gebrek van naadenken kragt ontleende, maar 't was de eenpaarige verkleefdheid aan één onveranderlijk beginzel van goed en kwaad. Hij wist niet van tijd en omstandigheden, die de afwijking konden regtvaardigen van 't geen hij zich als eenen regel van welvoegelijkheid hadt voorgeschreeven. Wegneeming van smarte, of vermeerdering van vermaak, kwamen op de lijst der pligten bij hem in geene aanmerking.
't Was bij hem een beginzel van zijn verstand en hart, dat weldaadigheid zijn onvermijdelijke pligt was. Diensvolgens betragtte hij dien pligt zoo veel hij konde, en overschreedde zelfs zomtijds in den beginne de grenzen van zijn bekrompen vermogen. De armen van zijne stad wierden met de ruimste jaarlijksche giften door hem beweldaadigd; hij deedt dezelve onder verschillende gedaanten. Zijne eigen familie, eene zuster in 't bijzonder, die, met haare kinderen, dikmaals in bekrompene omstandigheden zich bevondt, ondervonden de gedienstigheid en edelmoedigheid eens broeders, ten bekwaamsten tijde. Aan zijne bedienden gaf hij insgelijks een jaargeld voor hun leeven, wanneer zij, om lichaamszwakheid of andere oorzaaken, genoodzaakt waren, zij-
{==512==} {>>pagina-aanduiding<<}
nen dienst te verlaaten. Zijne weldaaden bepaalden zich niet binnen den kring zijner bekenden. Altijd stondt zijne beurs open voor alle lieden van verdienste. Welke diensten zijne leerlingen en geleerde vrienden van hem ontvingen, zal immer in alles bekend worden. Zeker is het, egter, dat hij nooit zijne hulp weigerde, 't zij met geld, goeden raad of voorspraak, aan elk, die 'er hem om verzogt; en de zulken, welke hij kende, hieldt hij niet op aan zich te verpligten.
Hij was een verklaard vijand van allerlei valsheid. Nooit, zelfs niet in scherts, wilde hij eene onwaarheid hooren, en in zijn eigen spreeken was hij zeer naauwgezet om alles te vermijden, 't geen aangaande hem zelven een valsch denkbeeld kon inboezemen. Niets was in staat om hem tot eene zich naar den tijd schikkende verzaaking of wijziging van zijne gevoelens te beweegen; doch overal, waar eene rondborstige verklaaring van zijne begrippen niet welvoegzaam wierdt geoordeeld, droeg hij zorge om niet openlijk voor den dag te komen. In alle zijne daaden verlangde hij zich aan de waereld te vertoonen enkel zoo als hij was, onopgesmukt door eenige valsche kunstenarij; zelfs keurde hij de pooging af, dat iemant zijne verdienste onder eene verzaakende houding verborg. Een hoog gevoelen hadt hij van zijne eigen waardigheid, als een bijzondere schakel in de keten der aanweezigheid. Dit maakte hem gevoelig voor al wat bij anderen de gedaante van minachtinge vertoonde, 't welk hij met voegzaame ingetogenheid, en zich op eenen afstand te houden, behandelde. Niet minder eerbieds hadt hij voor elk eenen, als een onafhankelijk en denkend weezen, en gaf blijk van die gevoelens door zijn gedrag omtrent allen. Voor verdienste, onder allerlei gedaante, en in eenen iegelijk, 't zij hij in zijne of in andere gevoelens stondt, betoonde hij de opregtste hoogachting.
Elk leezer van kant's schriften, die hem niet persoonlijk kende, zou op eene aangenaame wijze zijn verrast geworden, bij het verneemen van het kontrast tusschen den diepen en afgetrokken denker en den gezelligen en vrolijken man. Zijn geest was uit den aart blijmoedig, en tot gezelligheid genegen. De waereld zag hij door de middelstoffe van zijne eigen gelukkige geaartheid, en vondt al wat hem omringde aangenaam en uitlokkende. De gezelligheid zijner natuure, de ge-
{==513==} {>>pagina-aanduiding<<}
lijkmoedigheid van zijn humeur, zedigheid van houdinge, en beschaafdheid van karakter, maakten de zamenleeving voor hem, en hem voor de zamenleeving berekend. In den gelukkigsten graad vereenigde hij twee hoedanigheden, welke men zelden te zamen in één mensch ontmoet: de grootste scherpzinnigheid van redeneeringe, en de beschaafdheid van den welopgevoeden man. Hij bezat het gelukkig talent, om alles, waarover hij sprak, belangrijk te maaken, en in staat te zijn om over alles te kunnen spreeken. Hij bezat een gelukkigen vloed van woorden, en bragt dezelve met zoo veel kieschheids en leevendigheids uit, dat iedereen hem over elk onderwerp, hoe weinig belangrijk ook, gaarne hoorde spreeken. Hij was het leeven van elk gezelschap, waarin hij zich bevondt: vrolijkheid en gesprek stonden in zijne tegenwoordigheid nooit stil. Hij opperde, wanneer het noodig was, onderwerpen, en liet het voor anderen over, om daarover uit te weiden; doch nooit maakte hij zich meester van het gesprek. Hij volgde den algemeenen stroom des gezelschaps, en hielp, naar den wensch van hetzelve, de vrolijkheid bevorderen; en indien hij, door stil te zwijgen, anderen gelegenheid konde geeven om hunne gevoelens te opperen, gaf hij daaraan de voorkeuze boven eigen deelneeming in het gesprek. Hoe zeer hij ook verlangde over wijsgeerige onderwerpen te redekavelen, zorgvuldig vermijdde hij dezelve in gemengde gezelschappen. Hier vergat hij den wijsgeer in den man naar de waereld, en sprak
ongedwongen over kleeding, staatkunde, het nieuws van den dag, of de huishouding, naar gelange der wendinge, welke de mannen of vrouwen aan het gesprek gaven.
Wij moeten niet vergeeten, kant in eene andere betrekking te beschouwen, welke eere aan zijn hart doet; deeze was zijne warme en standvastige verknogtheid als Vriend. De Hoogleeraar ruhnkenius was de boezemvriend zijner jeugd. Deeze vriendschap was de vrugt van overeenstemmende gevoelens, en duurde tot aan den dood des eerstgenoemden. Theodorus gottlob von hippel, Sekretaris van Oorlog bij zijne Pruissische Majesteit te Koningsbergen, een man, wel bekend door zijne geleerde schriften, leefde veele jaaren in de naauwste gemeenschap met kant, gelijk ook de Generaals brunet, von maijer en von losson. Met lambert, sulzer en garve hieldt hij eene zeer belangrijke briefwis-
{==514==} {>>pagina-aanduiding<<}
seling. Zijn waardste en beste vriend was, egter, zekere green, een Engelsch Koopman, te Koningsbergen woonagtig. Tot hunne vriendschap gaf aanleiding de volgende zonderlinge ontmoeting. Als kant, op zekeren dag, geduurende den Amerikaanschen Oorlog, in een Koffijhuis zich met eenigen ijver voor de Amerikaanen en tegen de Engelschen verklaarde, kwam 'er spoedig iemant uit den hoek, en verklaarde zich beleedigd over de aanmerkingen, tegen zijn land uitgeschooten, eischende voorts eene vergoeding. Kant, door deeze wijze van aanval niet verzet, ging voort met het geeven van eene bedaarde, doch treffende verklaaring van zijne gevoelens, met betrekking inzonderheid tot den Engelschman. Zijne nadrukkelijke manier van redekavelen, gepaard met zijne goedaartigheid, maakte zulk eenen indruk op den Heer green (want dus was die Heer genaamd) dat hij de onvoegzaamheid van zijn eigen gedrag beleedt, en kant om vergiffenis verzogt, die hem straks geschonken wierdt.
Green verzelde kant na zijn huis; en zints dien tijd wierdt de grond eener vriendschap gelegd, die alleen met den dood des eerstgemelden eindigde. De Heer green was een zonderling, doch kundig mensch, bezittende veele uitmuntende hoedanigheden van verstand en hart. Kant vondt in hem zoo veel gezond verstand, dat hij nooit iets in 't licht gaf, zonder alvoorens zijn oordeel te hebben ingenomen. Geen dag verliep 'er, zints zij met elkander kennis gemaakt hadden, dat zij niet eenige uuren te zamen sleeten.
Kant is nooit gehuwd geweest. Meer, egter, hadt zijn ongehuwde staat zijnen grondslag in eene overmaate van voorzigtigheid, dan in eenigen afkeer van het huwelijk.
Kant was van een ongemeen schraal en teder gestel; met zoo weinig vleesch was zijn lichaam overdekt, dat het eene kunst was, hem zijne kleederen behoorlijk van pas te maaken. Niet minder teder waren zijne zenuwen en spieren. Hij was vijf voeten hoog, doch zijn hoofd groot naar evenredigheid van zijn geheele lichaam. Hij was plat van borst, die eenigzins binnenwaarts neigde; zijn rechter schouder stak een weinig uit. Voor 't overige was zijne gestalte welgemaakt. Zijn gelaat moet in zijne jeugd schoon geweest zijn; hij hadt eene frissche kleur, en schoone groote blaauwe oogen, die zoo wel goedheid als schranderheid uitdrukten.


{==515==} {>>pagina-aanduiding<<}

De voornaamste bijzonderheden, betreffende de Flibustiers, Bucaniers, of Broeders van de Kust.

(Ontleend uit archenholtz.)

Een Volk, bij de Franschen onder den naam van Flibustiers, bij de Engelschen onder dien van Freebooters, zo veel als Vrijbuiters bij ons, bekend, ook Bucaniers of Zeeroovers geheeten, terwijl de bij hun meest geliefde naam geen andere was dan die van Broeders van de Kust, verdient, in veele opzigten, onze opmerking.
De stam, uit welken deeze Broederschap voortsproot, vindt men in de Jaagers van wild gedierte op Hispaniola, thans zo wel bekend onder den naam van St. Domingo. Hunne leevenswijze was in den hoogsten graad ruw. Meestal bestonden zij uit Normannen. Een onderneemzieke geest bezielde steeds dit Volk. Voorheen hadt het Staaten vermeesterd, doch hieldt zich thans te vrede met in woeste en wijduitgestrekte bosschen te heerschen, en overwinningen op de boschbewooners te behaalen: dan welhaast zullen wij hun een hooger vlugt zien neemen, de Spanjaarden aanvallende, Steden en Sterkten inneemende, de Gouverneurs krijgsgevangenen maakende, en de plans van eene groote en magtige Monarchie verijdelende.
Der Spanjaarden jaloezij gedoogde niet, dat zij hunne veevangst in de bosschen voortzetteden; en zij waren op niets minder bedagt, dan om dit geheele geslacht van Jaagers uit te rooijen: dan, faalende in dit oogmerk, en veel geleden hebbende in dit te bestaan, bragten zij hunne vijanden in den uitersten nood, door eene algemeene uitdelging van de voorwerpen der jagt. In deezen nood vonden de Jaagers zich genoodzaakt, na een nieuw middel van bestaan om te zien: zij koozen het vrijbuiten, en voerden den naam van Broeders van de Kust. Zij maakten eene Broederschap uit, en vonden, als de zodanigen, middelen in overvloed, om zich op de Spanjaarden te wreeken, wegens de stoorenis, welke deezen hun hadden doen ondervinden in hunne vroegere leevenswijze.
De kusten, welke deeze Broeders in hunne vroegste uittochten bezogten, waren die van Cumana, Cartha-
{==516==} {>>pagina-aanduiding<<}
gena, Porto Bello, Cuba en Nieuw Spanje, alsmede die grensden aan de Meiren van Maracaibo en Nicaragua. Zij bepaalden hunne Zeerooverijen tot Schepen, die van de Spaansche Volkplantingen na Europa stevenden, dewijl deeze bevragt waren met goederen van weinig omslags en van groote waarde. Zij bemoeiden zich niet met de veel plaats beslaande goederen, uit Europa na America gevoerd; Schepen, daarmede bevragt, lieten zij ongemoeid zeilen. Het geluk, 't welk hunne vroegste uittochten bekroonde, deedt welhaast hun getal aangroeijen. Gelukzoekers van allerlei soort vervoegden zich onder de vlag deezer Zeerooveren. Allen waren welkom en werden aangenomen, zonder onderscheid van Volk, Taal of Godsdienst - de Spanjaarden alleen vonden zich uitgeslooten.
Tortuga, een klein Eiland, niet lang te vooren eene Volkplanting der Franschen geworden, was de plaats der zamenkomst deezer Vrijbuiteren. Hier waren zij verzekerd bescherming te zullen vinden, alsmede de verkrijging van alle noodwendigheden, en het genot van allen vermaak, geschikt voor hunne ruwe zeden. Onmiddelijk na het landen op Tortuga stonden de tafels gedekt met lekkere spijzen en sterke dranken; in spel, zang en dans bragten zij den tijd door. Slegte ongebondene vrouwlieden van alle volken en kleur, door geldzugt en ongebondenheid gedreeven, verzamelden op dit Eiland, uit alle de Americaansche Eilanden, en maakten het bekoorelijkste, doch tevens het gevaarlijkste gedeelte uit van deeze uitbundige zwelg- en dartelheids-partijen. In deezer voege verspilden zij, in weinig weeken, schatten, welker verkrijging hun te staan gekomen was op het lijden van gebrek in veelerlei gedaanten, op veel bloeds en veeler leeven, om niet te reppen van de rampen en verschriklijkheden, die de geplunderden waren ten deel gevallen, wier minste ramp (over 't algemeen gesproken) bestondt in het verlies van alle eenigzins waardige bezittingen, die de prooi hunner genalooze rooveren geworden waren.
Dien vroegen voorspoed, welke de Bucaniers bejegende, hadden zij dank te weeten aan de bescherming, hun door de Groot-Brittannische en Fransche Rijksbestuuren verleend. In elken Oorlog met Spanje verleende ieder deezer Mogenheden hun gereedlijk Lettres de marque. De bloeijende staat van Jamaica en St. Domingo ontstondt

{==517==} {>>pagina-aanduiding<<}
eerst uit de Zeerooverijen deezer Vrijbuiteren; en zonder dier hulpe zouden de Fransche Vastigheden in de West-Indiën, kort naa derzelver oprichting, haaren ondergang gevonden hebben. Hadde Frankrijk zich bediend van hunnen bijstand, en den raad gevolgd van d'ogeron, Gouverneur der Fransche Volkplanting op St. Domingo, dat geheele Eiland en de Carolinas zouden onder diens beheer gevallen zijn: doch de bekrompe inzigten van colbert deeden de weldoordagte plans van den schranderen en staatkundigen d'ogeron mislukken. Indien, egter, het Hof van lodewijk den XIV weigerde gebruik te maaken van de Vrijbuiters, om aan de wijduitgestrekte inzigten van den Franschen Gouverneur te beantwoorden, het hadt geen wederzin om hunne zeeschuimerij te wettigen, door een tiende gedeelte daarvan betaalbaar te maaken aan het Gouvernement van Tortuga of van St. Domingo.
Alleszins bewaarheidt de Geschiedenis van deeze zonderlinge Broederschap het spreekwoord van Trouw onder de Dieven. Hun gevoel van Onafhangelijkheid was ten uitersten sterk. Het was een zetregel in hunne Orde, dat elk, hoofd voor hoofd, zijne neiging en grilligheid zou opvolgen, zonder agt te slaan op 't geen zijne medegenooten goldt. Hadt iemand der Broederschap rust en slaap noodig, hij moest, zonder morren, de poogingen verdraagen zijner makkeren om hem daarvan te ontzetten. Alles wat strekken kon om moed hervoort te brengen, om geduld op de proeve te zetten, aan het lijden van gebrek bloot te stellen en kragtbetoon te oefenen, moest elk met geduld verdraagen en des niet morren. - Hunne getrouwheid in het volbrengen der met elkander aangegaane verbintenissen was voorbeeldlijk. Wanneer iemand deeze schondt, of zijne makkers van het aandeel des buits beroofde, moest hij eene gestrenge strafoefening ondergaan. Hij werd ontzet van zijn lidmaatschap, zonder kleederen of leeftogt op eenig onbewoond eiland gezet, en aan zijn hoogst elendig lot overgelaaten. Het geduld der Bucaniers was onafmatbaar. Zij verdroegen honger, dorst, en de uiterste vermoeienissen, met eene bedaardheid, door niets aan 't waggelen te brengen; nimmer hoorde men hun klaagen of morren.
De besluitneemingen deezer zonderlinge lieden waren schielijk en onveranderlijk teffens. Zo ras zij hun woord gaven, rekenden zij zich onlosmaaklijk verbonden; en

{==518==} {>>pagina-aanduiding<<}
zij gaven 't zelve dikmaals op het enkel voorstel van een tocht. Het was alleen wanneer zij daartoe een besluit genomen hadden, dat zij raadpleegden, geenzins of het plan volvoerbaar ware dan niet, maar over de beste wijze om het oogmerk te bereiken.
In hunne eerste onderneemingen hadden zij geene andere dan kleine vaartuigen, zonder dek - Sloepen en Canoes, waarin zij opeengehoopt lagen. Naauwlijks hadden zij plaats om zich neder te leggen tot het neemen van rust of slaap. Nagt en dag vonden zij zich blootgesteld aan wind en weer en de zeegevaaren. Zij hadden een zeer schraal leevensonderhoud. Deeze elendige staat diende hun tot een bijkomenden prikkel, om, door het bemagtigen van een rijken buit, hunnen staat te verbeteren. Door honger gepraamd, braveerden zij den Oceaan op hunne zwakke kielen. Op het zien eens schips telden zij het getal niet van het geschut of van de manschap; zij berekenden het gevaar niet, waaraan zij zich blootstelden. Zij hadden het besluit om te overwinnen. Zij hadden de overwinning noodig, en behaalden die altoos, door het vijandlijk schip aan boord te klampen. Zij staken uit in deeze wijze van aanvallen. Met de snelheid van den blixem klommen zij aan de zijde van het vijandlijk schip op, 't welk, slegts een open boot ziende, geen gevaar vermoedde. Zo ras zij voet op het dek gezet hadden, was het schip in hunne magt. Indien de partij, welke zij voorhadden aan te vallen, bleek gereed te zijn tot wederstand, wanneer een enkel schot hun in de diepte zou hebben doen verzinken, ontweeken zij het gevaar door schielijk wenden en snel zeilen. Nimmer kwamen zij zijdelings den vijand aan boord, maar voeren met den voorsteven 'er op aan, terwijl eenigen van hunne beste scherpschutters op de kanonniers mikten en deezen troffen, 't welk groote ontsteltenis en verwarring baarde op het dek des vijands. De schrik van hunnen naam, egter, deedt gewoonlijk allen wederstand agterblijven. De overgaaf geschiedde oogenbliklijk. Men verzogt de vermeesteraars om genade; en het was eene bekende zaak, dat zij, door tegenstand verbitterd, ongetwijfeld de vermeesterden over boord zouden geworpen hebben.
Zal het geloof vinden, dat deeze Zeeroovers zeer gezet waren op het waarneemen der uitwendigheden van den Godsdienst? Vóór het aangaan eener vermeesterin-
{==519==} {>>pagina-aanduiding<<}
ge, sloegen zij op hunne borst, baden met vuurigheid, boezemden boetbetuigingen uit, vereffenden de geschillen, welke zij onderling mogten hebben, vroegen elkander vergiffenis, en omhelsden de een den ander ten teken van hartlijke verzoening. Men wil ook, dat deeze Roovers nimmer bij het eeten verzuimden te bidden, en dit met veel vuurs deeden. De Catholijken zongen het Lied van zacharias, het Magnificat, of het Miserere; terwijl de Protestanten een Hoofdstuk uit den Bijbel of een Psalm lazen.
Deeze Broederschap hadt geen geschreeven Wetboek, dewijl zij over 't algemeen in de schrijfkunst onbedreeven waren. Het onderhouden der Wetten bezwoer ieder lid bij de aanneeming. De grootste gelijkheid heerschte in deeze op zee dobberende gemeenschappen. Het was een misdrijf, waarop de dood stondt, eene Vrouw of Jongen aan boord te brengen. In den strijd een post te verlaaten, hadt dezelfde straf te wagten. Dieverij werd bij zommigen gestraft met het afsnijden van neus en ooren, bij anderen met het aanzetten op een onbewoond eiland. Was de misdaad twijfelagtig, dan werd 'er een regtspleeging gehouden. De Engelschen en de Hollanders deeden den Eed op den Bijbel, de Franschen op een Kruis. Geringe overtreedingen werden gestraft volgens de bepaaling van lieden, die een lichaam uitmaakten, de Zee-societeit geheeten, die tot de strafoefening van geesselen of stokslagen verwees. Bij meerderheid van stemmen werden de Wetten vastgesteld, en dikmaals besloot men tot inrichtingen voor eenen tijd.
Onder deezen hoop trof men Persoonen aan, die, door enkele geestdrift vervoerd, zich tot vrijbuiten begaven, om op de Spanjaarden wraak te neemen, wegens de onvergelijklijk groote wreedheden, door deezen ten aanziene van de Indiaanen gepleegd. Een zonderling voorbeeld van deezen aart verschaft mombars, een Jongheer van aanzienlijke herkomst in Languedoc. Nog een schoolknaap zijnde, hadden de wreedheden der Spanjaarden op zijnen geest eenen onuitwischbaar diepen indruk gemaakt, en zijne verbeelding tot den hoogsten graad verhit. Naauwlijks was hij meerderjaarig geworden, of hij besteedde zijne middelen geheel tot het uitrusten van een schip, om met hetzelve wegens de wreedheden, den Indiaanen aangedaan, wraak te neemen. Met dit inzigt maakte hij eene gemeene zaak met

{==520==} {>>pagina-aanduiding<<}
de Broeders van de Kust. Hij onderscheidde zich welhaast, zo ter zee als te land, als een hunner kundigste en stoutmoedigste aanvoerderen. Roof en ongebondenheid hadden voor hem niets aanlokkends; wraak alleen bezielde hem. Hij spaarde ongewapenden; maar een gewapend Spanjaard ontkwam zijn zwaard nimmer: deeze onverzoenbaarheid deedt hem den naam van Uitdelger verkrijgen.
Veelen der Bucaniers gaven voor, door dezelfde beginzelen als mombars gedreeven te worden. Zij ontkenden, dat begeerte na buit het hoofdroerzel was van hunne woede tegen de Spanjaarden. Zij grondden hun regt van beoorlogen op de weigering deezes Volks, om hun op de Eilanden te laaten jaagen, en te visschen langs de onmeetelijk wijd uitgestrekte kusten. Zij zogten hunne zugt tot roof onder dien mantel te bedekken. Hunne zeetochten werden aangemoedigd door andere Volken, op andere gronden, nu eens openlijk, dan eens meer bedekt.
De gesteldheid der West-Indiën was zeer geschikt voor, en bevorderlijk tot die invallen der Zeerooveren. De ontelbaare natuurlijke havenplaatzen, golven, kreeken en kleine eilanden, in dien oord voorhanden, de overvloed van spijze en goed water, begunstigden zeer hun poogen. Plaatzen van veiligheid waren ligt toeganglijk voor hunne kleine vaartuigen; grootere schepen konden 'er niet naderen. Deeze gedeelten maakten dus het tooneel uit van hunne rooverijen, en zij bepaalden dezelve tot de Americaansche Zeeën. St. Christoffel, Tortuga, St. Domingo en Jamaica waren hunne voornaamste wijk- en verblijfplaatzen. Een vaste verblijfplaats was onbekend aan zulke omzwervende weezens.
Onder hun stak bijzonder uit een inbooreling van Dieppe, pierre le grand geheeten. Hij zeilde met een vaartuig, 't welk niet meer dan achtëntwintig man voerde. Op de westkust van St. Domingo ontmoette hij een groot gewapend Spaansch Schip, met tweehonderd man aan boord. Zo ras de Zeeroovers 't zelve ontdekten, deeden zij den onderlingen eed om het aan te vallen en te bemagtigen, of in dit bestaan te sneuvelen. Zij naderden 't zelve bij zonne-ondergang. Zwaarden en pistoolen waren hunne éénige wapenen. Zij hadden gaten in hun eigen vaartuig geboord, en naauwlijks tijd om 't zelve te verlaaten vóór het zonk. Overge-
{==521==} {>>pagina-aanduiding<<}
klommen, sloegen zij allen, die wederstand booden, dood, maakten zich meester van de wapenplaats, verrasten de Officiers (die met de grootste gerustheid een kaartje zaten te speelen) en bemagtigden binnen korten tijd het schip. De Spanjaarden, zo geheel onverwagt overvallen, en geen vaartuig altoos omtrent hun schip ziende, hielden de Zeeroovers voor Duivels, uit de wolken op het schip nedergedaald, en maakten dit elkander in goeden ernst diets.
Alle de Spaansche Schepen, die zich in deeze Zeeën vertoonden, werden op zulk eene wijze aangevallen en genomen, 't zij dezelve groot of klein, gewapend of ongewapend waren. Welhaast zag men de kleine vaartuigen der Vrijbuiteren niet meer. Zij bevoeren die eigenste wateren met de genomene schepen, en zetten hunne zeerooverijen op een grooter maatstaf voort. De Spanjaarden werden, voor een tijd, genoodzaakt, den zeehandel in die streeken te staaken. Zij vleiden zich met het denkbeeld, dat de Zeeroovers, dus geen buit langer kunnende behaalen, werkloos zouden worden, en dit de ontbinding dier zamenspanning ten gevolge hebben; doch zij vonden zich in die berekening bedroogen. Moede van vrugtloos te kruissen, beslooten de Bucaniers, invallen te land te doen: zij marden niet met dit te volvoeren, ten koste hunner op nieuw in verlegenheid gedompelde vijanden.
De tochten van d' olonois, van horn en morgan vloeijen over van krijgslisten en bedrijven, welke geen wedergade vinden, bezoedeld met wreedheden, waartoe menschen van deezen stempel alleen in staat zijn. De rampen, welke, door hun bedrijf, de Eilanden en de Vastekust beliepen, staande het zegepraalend tijdperk der Bucaniers, gingen die, welke de zuidlijkste Rijken van Europa door de horden uit het Noorden troffen, verre te boven.
Het leed, door de Spanjaarden verduurd, verwekt in den geest des beschouwers dier akelige treurtooneelen het denkbeeld van eene regtmaatig vergeldende Voorzienigheid. De afstammelingen van hun, die geen medelijden hadden of gevoelden ten opzigte van de Wilden, die hun in handen vielen naa de te onderbrenging, hadden te lijden van menschen, die meestal het uitschot waren van beschaafde Volken: zij leeden bezoeken, die alleen konden geschieden door persoonen van boven beschree-
{==522==} {>>pagina-aanduiding<<}
vene gesteltenisse. De onkunde der Wilden, de zagte zeden van beschaafde Volken, scheenen, als 't ware, de Spanjaarden strafloos te zullen stellen wegens de mishandelingen, aan de te ondergebragte Indiaanen gepleegd, zo wreed, dat menscheneeters deswegen met medelijden zouden worden aangedaan. Uitvoerders der wraake toefden niet te verschijnen. Kunde, stoutmoedigheid en onderneemzugt vereenigden zich. Sterkte van verdeediging, verafgelegenheid verleenden geene beschutting. De bespringers waren vreemd van allen gevoel van menschlijkheid, van alle handelwijze, bij beschaafde Volken in zwang. Zodanig waren de bezoekers der Steden aan de Spaansche vastekust, en de werktuigen der elenden voor derzelver bewoonderen: alleen werden deeze geëvenaard door het wreed bedrijf, 't welk hunne Voorvaders pleegden ten opzigte van de onverdeedigde Indiaanen. Wanneer zij eene Stad of Plaats hadden uitgeplunderd, staken zij 'er den brand in, en het vuur verteerde het overschot. De pijnigingen, welke zij de inwoonders aandeeden, om hun te dwingen tot het ontdekken van de plaatzen, in welke zij hunne schatten verborgen hadden, waren veelvuldig, en van zulk een aart, dat de pen bijkans weigert, dezelve te boek te stellen. In de Stad Puerto Cavallo werden de tongen van een groot aantal Inwoonderen ten wortel toe afgesneeden, en eindelijk alle de Stedelingen vermoord, op twee na, die zij tot
leidslieden en ontdekkers spaarden. Met korte woorden, de bedrijven deezer Vrijbuiteren kwamen hier op neder, dat zij groote schepen met veel kleinder vaartuigen aanvielen en vermeesterden, landingen deeden, geregelde krijgsbenden op de vlugt dreeven of versloegen, sterkten stormenderhand innamen, steden uitplunderden, wreedheden van den afzigtigsten aart pleegden, en zelden tegenspoed leeden.
Onder de Bucanier-Opperhoofden stak in schrikbaarlijkheid uit morgan, de Zoon van een rijken Landeigenaar in Wales. Hij ging alle andere Aanvoerders te boven in de stoutheid van zijne plans, in de bekwaamheid, met welke hij dezelve volvoerde, en de behendigheid, waarmede hij zich uit ongelegenheden wist te redden, zo wel als in de wreedheden, door hem gepleegd. Puerto del Principe op het Eiland Cuba, Porto Bello, de schatkamer des gouds en zilvers van Mexico en Peru, en Panama bukten voor deezen stouten gelukzoeker. De

{==523==} {>>pagina-aanduiding<<}
verschriklijkheden, welke hij te Gibraltar aanrichtte, vullen de bloedigste bladzijden der Jaarboeken deezer Rooveren. Men wil, dat dit monster, 't welk zijne schatkist met honderdduizend ponden vulde, zijne laatste dagen in vrede en gerustheid sleet, zijn verblijf gevestigd hebbende op Jamaica, waar hij de aanzienlijkste posten bekleedde, en in het genot der rijkdommen, die zo veel bloeds en traanen gekost hadden aan de slagtoffers van zijne gierigheid.
Het zeldzaamst bedrijf van deeze zo geheel zonderlinge Broederschap is het laatste, waarin de echte Bucaniers deel hadden; naamlijk hun overtocht over het Vasteland van America, van Nicaragua tot Kaap Gracios a Dios.
Voldaan wegens den rijken buit, behaald op gelukkige kruistochten in den Zuider Oceaan, beslooten de Bucaniers, na hun oorspronglijk verblijf terug te keeren: om dit ten spoedigsten te doen, werden zij te raade, te land na de Noord-zee te trekken. Zij maakten, op de verzamelplaats gekomen, niet meer uit dan tweehonderdvijfëntachtig man. Zij moesten Landen doortrekken, bewoond door een Volk, aan 't welk zij veele reden gegeeven hadden om op hun wraak te neemen, en aan 't welk hun oogmerk geenzins onbekend was. Zij vonden het land, bij het doortrekken, van alles ontbloot: alle de veldgewassen waren in brand gestooken, ten einde hun alle middelen van bestaan af te snijden: de nog opgaande rook verstikte hun bijkans; terwijl die brandstichtingen hunnen optocht met de daad vertraagden, en de ontwerpen hunner vijanden in de hand werkten. Den weg vonden zij overal met hinderlaagen bezet, die hun gestadig ontrustten. Nergens konden zij iets ten leevensonderhoud vinden. Als zij bij een doortocht kwamen, beschut door eene breede en snelstroomende rivier aan den eenen, en door een digt bosch aan den anderen kant, zagen zij voor zich groote sterkten, verdeedigd door eene krijgsmagt, tien maalen hun getal te boven gaande. Deeze Legerplaats was aan alle kanten versterkt, uitgenomen aan eenen, dien men genoeg beveiligd rekende door vreeslijke rotzen en onbeklimbaar geoordeelde steilten. Onder begunstiging, egter, van een donkeren nagt en nevelig weer, wisten de Bucaniers zich over die veilig gekeurde plaats eenen weg te baanen. Zij werden niet ontdekt voor dat zij zich in de linien des vijands bevonden. Gemaklijk behaalden zij daarop

{==524==} {>>pagina-aanduiding<<}
de overwinning. De slachting nam alleen door de vermoeienis der overwinnaaren een einde. Geduurende dien tijd hieldt een derde gedeelte van hun geheel getal de wagt over de reisnoodwendigheden, en weerde tevens af een zwervenden hoop Spanjaarden, die hun van achteren dreigde te overvallen.
De Bucaniers, deezen hinderpaal te boven gekomen zijnde, ontmoetten geene verdere hindernissen, dan die uit den aart des lands en het gebrek aan leevensmiddelen hervoortkwamen: dan deeze waren voor hun van ernstiger gevolgen, dan die zij ter oorzaake des vijands ontmoet hadden. - Op den zestienden dag huns uittochts bereikten zij de Rivier, welke hun na de Zee der Antilles zou brengen, welke men veronderstelt Magdalena-Rivier geweest te zijn, schoon geen naam daarvan in hunne verhaalen voorkomt. De rampen, tot hiertoe beproefd, waren gering, in vergelijking met die hun thans beschooren scheenen, en die, naar het berigt der stoutmoedigsten onder hun, alle beschrijving overtroffen.
Zij hadden geen vlot altoos om de rivier over te steeken. Geschikte middelen, om 'er een te vervaardigen, scheenen hun te ontbreeken; doch van het hout, 't welk zij uit een niet wijd afgelegen bosch haalden, en met behulp van bindzels, welke zij te zelfder plaats vonden, stelden zij eene soort van drijftuigen te zamen, waarmede zij hoopten zich zelven, en 't geen zij met zich voerden, over de rivier te brengen. In deeze, die ieder twee of drie man konden houden, begaven zij zich met hunne goederen. Geen gevaarlijker en moeilijker overvaart dan deeze kan men zich verbeelden. Het bedde der rivier was vol van gevaarlijke rotzen; schriklijke watervallen kwamen hun veelvuldig voor; dikwijls vielen hunne voertuigen om; hunne leevensmiddelen werden welhaast doorweekt, hun voorraad van kruid nat, en hun geweer bedorven; veelen verlooren hun leeven, en een nog grooter aantal hunne goederen: zwaare drijvende en ontwortelde boomstammen waren voor hunne slegt zamengestelde voertuigen bij den mond der riviere zo hinderlijk en heilloos, als de rotzen en watervallen in het bovenste gedeelte. Steeds doornat, en met de vermoeiendste bezigheid, leefden zij dagen lang van niets anders dan van de raauwe vrugten des Bananasbooms. Op den achtënzestigsten dag deezer hoogst hachlijke reize bereikten zij den mond der Riviere niet verre

{==525==} {>>pagina-aanduiding<<}
van Kaap Gracios a Dios. - Onbeschrijf baar is de elendige figuur, welke deeze overgebleevene tochtgenooten maakten. Gelukkig werden zij welhaast aan boord van Engelsche Schepen opgenomen, die hun na de West-Indische Eilanden overvoerden.
De Geschiedenis levert bezwaarlijk iets, na deezen tocht gelijkende, op; de beruchte hertocht der Tienduizend valt 'er bij af, als men de Persoonen daarin met de Bucaniers vergelijkt, en let op het stout bestaan, - als men den tijd, daarin besteed, overweegt, den tegenstand, door hun overwonnen, en den moed, waarmede zij dit alles braveerden.
Dit was het laatste bedrijf deezer Broederen van de Kust, 't welk de aandagt der naakomelingschap verdient. De echte Bucaniers verdwijnen naa dit tijdperk van het tooneel. Zij, aan welken men dien naam vervolgens gaf, waren enkele Zeeschuimers. Deeze lieden ontrustten, voor een lang tijdsbestek naa den aanvang der jongstverstreeken Eeuwe, de Americaansche Zeeën; de voornaamste verzamelplaats was het Eiland Providence, een van de Bahama-Eilanden. Van daar werden zij door de Engelschen verdreeven. De haven van Trinidado, op het Eiland Cuba, diende hun tot wijk, waar zij heul vonden bij de Spanjaarden, door hunne voorzaaten zo deerlijk geteisterd. Dan de werkzaamheid des Gouverneurs van Jamaica, geholpen door den Admiraal vernon, dreef hun uit deezen schuilhoek, en bevrijdde de Zee geheelenal van hunne rooverijen. Veelen eindigden hunne dagen in de gevangenissen op de Americaansche Eilanden; eenigen werden na Groot-Brittanje overgevoerd, waar zij de doodstraffe der Zeeschuimeren leeden.
Dusdanig was het einde van deeze beruchte drijvende Republiek van Vrijbuiters in de Westersche Zeeën, aan welke, geduurende de laatste veertig jaaren der Zeventiende Eeuwe, alleen een Hoofd ontbrak van genoegzaam doorzigt, om geheel America van het zuiden tot het noorden te onder te brengen, en aan onzen aardkloot eene geheel andere gedaante te geeven, dan die zij bekomen heeft ingevolge van den aanleg der Volkplantingen, de uitbreiding des Koophandels en der Zeevaardije. Deeze lieden, egter, vormden, door hun ongestuimig en ongeregeld gedrag, door hunnen afkeer van allen bedwang, door hun mangel aan vaste regelen tot het bereiken van een bepaald oogmerk, daar zij alle zugt voor

{==526==} {>>pagina-aanduiding<<}
agting misten, vreemdelingen waren ten opzigte van roem, en alleen gedreeven werden door voldoening van wraak en verzadiging van ongebonden lust, een Lichaam, waarvan de Jaarboeken der Volken geen wedergade opleveren. Zij spreidden zulk een kragt van lichaams- en zielsvermogens ten toon, als noodig is tot het volvoeren van groote bedrijven. Hunne zonderlinge tochten verdienen de verbaazing, zo niet de bewondering, der Naakomelingschap.




Uitvoerige beschrijving van de vermaarde basar, of markt, te Constantinopole; volgens een hedendaagsch' reiziger.

Een Hes, frederik murhard, heeft, in den jaare 1804, een Werk in 't licht gegeeven, in drie Deelen, onder den titel van Tafereelen van Constantinopole. Over 't algemeen zijn de Duitschers naauwkeurige waarneemers, doch zomtijds lastig, door hunne uitvoerigheid. - Voorwerpen zijn 'er, egter, ten aanzien van welke die omslagtigheid niet onaangenaam is. 't Zijn de zodanige, die ons niet zeer bekend zijn, die eene verzameling van in 't oneindige onderscheidene omstandigheden voorstellen, en eene ruwe schets van welke, al ware zij door eene bekwaame hand ontworpen, slegts een onvolkomen denkbeeld zou geeven. Van dien aart is, misschien, de beschrijving van de Basar te Constantinopole. Alle de Reizigers in het Oosten hebben van deeze altijdduurende Kermissen gesproken, die, in 't algemeen, bij den naam van Basar bekend zijn. Niemant hunner, geloof ik, heeft van die van Constantinopole eene zoo volledige, men zou zelfs kunnen zeggen luisterrijke, beschrijving gegeeven, als die wij, uit gemelden Schrijver, doch merkelijk bekort, zullen overneemen.
De Basar van Constantinopole is, ongetwijfeld, eene der rijkste van geheel Oosten. Geen vreemdeling verlaat Pera (*), zonder die gezien te hebben; maar, volgens den Heer murhard, moet men 'er honderdmaalen geweest zijn, om 'er alle de grootheerlijkheid van te kunnen op prijs schatten, en van het geheel een denkbeeld te vormen.
De Basar van Constantinopole bestaat uit lange steenen gebouwen, in de gedaante van gallerijen of kolonnaden. Deeze gebouwen, die slegts ééne verdieping hebben, zijn met steen,

{==527==} {>>pagina-aanduiding<<}
of met hout, overdekt, of ook wel met een gewelf van bladeren. Deeze gallerijen ontvangen het licht door vensters, in het bovenste gedeelte uitgehold. Aan twee zijden zijn de rijen winkels, zommigen in den muur inspringende, anderen daar buiten uitsteekende. Vier evengelijke straaten, van onmeetelijke lengte, munten inzonderheid uit door de sterkte der gebouwen, en door de kostbaarheid der goederen, die aldaar gevent worden. In alle rigtingen worden zij doorsneeden van eene menigte korter en naauwer straaten, de meeste van welke zamengesteld zijn uit Arkaden, magazijnen en werkplaatzen, ter regter en ter slinker zijde geplaatst, zonder een gemeen dak te hebben.
De reden, welke veel volks zich in de Basar doet verzamelen, is, omdat men 'er, ten allen tijde, eene schuilplaats vindt tegen de ongemaatigdheid der lucht, en vooral tegen de hette. In de uuren, in welke de zon, al wat zij in deeze klimaaten verlicht, doet versmagten, geniet men althans het vermaak van 'er in de schaduw te kunnen wandelen; doch dit vermaak is van korten duur, en wordt niet omniet genooten; voor meer dan een ongemak moet het gekogt worden.
De Basar van Constantinopole is op zich zelve een klein heelal. De handel, onder allerlei gedaanten, houdt 'er alle handen en hoosden onledig. Laaten wij ons in dien kring van werkzaamheid begeeven. De zon begint te branden; in 't eerst bevindt men zich in de koelte, onder de boogen, ondoordringbaar voor haare straalen, van wegen de steenen gewelfzels; maar wanneer men zich in het gedrang der menigte bevindt, die van alle zijden toevloeit, wordt de lucht verdikt; eene verstikkende hette vervangt de koele lucht, welke men in 't eerst hadt ingeädemd. Men wordt doof van het verward geraas van zoo veele stemmen. Ter regter en ter linker zijde lokken de verkoopers de voorbijgaanden; men dingt, men koopt. Een eenig gevoel, de laage winzucht, brengt alle handen in beweeging, bezielt alle gelaatstrekken.
Aan welk eene menigte bekooringen is die menigte van koopers blootgesteld, die in de Basar zamenschoolen. Geene natuurlijke of kunstbehoefte is 'er, die aldaar niet kan vervuld, - geen smaak, geene grilligheid, aan welke aldaar niet kan voldaan worden. Al wat de verbeeldingskragt der Oosterlingen heeft kunnen verzinnen, om de vermaaken te vermenigvuldigen en te verwisselen, om de begeerten te doen ontwaaken, om van het leeven een betoverenden en aanhoudenden droom te maaken, vindt men, onder deeze ontelbaare Boogen, bijeenverzameld.
De Basar is voor de Oosterlingen, 't geen de Schouwburgen voor de groote Hoofdsteden van Europa zijn. Het is een zeer leevendig vermaak, waarvan de herhaaling geene zatheid

{==528==} {>>pagina-aanduiding<<}
baart; en eene der zaligheden, welke zij zich in het Paradijs belooven, is het gezigt van een nog luisterrijker Basar, dan die zij ooit op de Aarde gezien hebben.
In het Oosten zijn alle de winkels, welke gelijksoortige koopwaaren bevatten, naast elkander geplaatst. Van hier dat men op de Basar straaten aantreft, voor zulk of zulk eenen tak van koophandel of nijverheid bij uitsluiting bestemd. Die der Kleinoodien, bij voorbeeld, vertoont, op een reeks van twintig richelen of planken, verscheiden millioenen schats: robijnen, smaragden, topaazen, enz. De oogen scheemeren van zoo veel prachts; men zou zich verbeelden, in een paleis van tovergodinnen te weezen. Hier hangen ringen van onschatbaare waarde, oorsieraaden, armringen, die om glans en fraaiheid wedijveren. Daar gordels, caftans, vrouwentulbanden, pluimen, hoofdsieraaden, allen met kostbaare gesteenten bezet. Elders sabels, pistoolen, toomen, harnassen, met diamanten en rosetten versierd. In de opene vakken tusschen deeze zoo schitterende, in gedaante en bewerking zoo zeer verschillende voorwerpen, ziet men duizenden kleinoodien, van kleiner bestek, allen met edelgesteenten versierd, allen van waardije om den rijkdom en de fraaiheid der bewerkinge. - Niet minder wordt de verbeelding getroffen in het kwartier der Goudsmeden. De bekwaamheid der Oosterlingen, in deezen tak van vernuft, kan men niet genoeg bewonderen. Indien de Europeaanen, in de kunst van polijsten en in het zetten van diamanten, hen overtreffen, in het bewerken van de kostbaare metaalen kunnen zij bezwaarlijk hun evenaaren. Die meesterstukken, wel is waar, zijn in den Oosterschen smaak; doch de fijnheid hunner versierzelen, de volkomenheid van hun gedreeven werk, de fraaiheid der omtrekken, de bekoorlijke teekening der figuuren, naamen en zinnebeelden, die dezelve versieren, kunnen niet nalaaten, zelfs aan de Westerlingen, zeer te behaagen. Inzonderheid staat men verbaasd over die menigte van gouden en zilveren wapenrustingen, die voldoende zouden kunnen schijnen voor de krijgstooijing van batailjons en eskadrons van lijfwagten, ter dekkinge van alle de Hoven van Europa bestemd; van
dien stapel van onverdelgbaare klingen van Damascus en Cairo; van alle die fraaie stukken van staal en brons, in gedaante en voorwerp tot in 't oneindige verschillende.
Eene andere soort van vertooning levert een nabuurige gang op; het is een lange reeks van Komptoiren, alwaar de geldmunten van alle oorden der handeldrijvende waereld verwisseld worden; 't is de algemeene loopplaats van Armeniers en Grieken, die den wisselhandel inzonderheid in handen hebben. Daar 'er alle maatregelen zijn genomen, om de Basar tegen dieven en brand te beveiligen, worden hier onnoemelijke sommen in allerlei geldmunten opeengestapeld; zelfs

{==529==} {>>pagina-aanduiding<<}
de rijke Turken brengen hier hunne schatten, onder het toezigt der Bankiers, in veilige bewaaring.
In een ander gedeelte van de Basar zijn, onder uitgebreide kolonnaden, de kostbaarste en nieuwste Lakens en Stoffen, zoo uit Asia als Europa, ten toon gehangen. Hier gouden en zilveren stoffen van Aleppo en Cairo; daar Schawls uit Persie en den Indostan, met paerlen en zijde geborduurd, gebloemde zijden stoffen van Lions, Engelsch neteldoek, fijne katoenen mantels van Tunis, Hollandsche lijwaaten; nog verder stoffen van Brusa, van zijde en katoen in den Oosterschen smaak gewerkt, damasten van Venetie, Europische fluweelen, Egyptische en Mesopotamische tapijten, gouden en zilveren galonnen uit Provence, Angorasche stoffen, Marokkaansche borduurzels, voortbrengzels van het nijver vernuft van Turken en Grieken: in één woord, al wat de meest onderscheidene weelde het uitgeleezenst tot kleedij en opschik kan verschaffen.
Het kwartier der kooplieden in Felterijen schijnt alles bijeengebragt te hebben, wat Rusland en Siberie opleveren. Begrijpelijk wordt de onmeetelijkheid deezer magazijnen, wanneer men weet, dat alle Oosterlingen meer of min van pelterijen gebruik maaken, en dat een groot gedeelte van Asia en Afrika op deeze markt zijne behoefte komt vervullen. Men vindt 'er mantels voor de beide sexen en voor alle leevensstanden, vellen van Wezels, zwarte Vossen, Hermelijnen, Konijnen, geele Vossen, van dood geborene Lammeren: in één woord, bontwerken, op allerlei wijze toebereid, en met alle kleuren geteekend.
De zelfde verscheidenheid, de zelfde overdaad ziet men in de gallerij der Konfituuren en Konfituriers. Nergens vertoonen de meesterstukken der spijskamer zulk eene verscheidenheid van gedaanten en smaak. Men roemt het vernuftig talent der Fransche en Italiaansche Konfituriers; doch men gaa na Constantinopole, en men zal aan die van het Oosten den voorrang toekennen. Hier vindt men eene ontelbaare menigte van ingelegde vrugten, van suikergebak, mengzelen, sijne wateren en aftrekzels, 't zij gebakken, 't zij vogt, waarvan het grootste gedeelte in Europa zelfs niet bij naame bekend is; alles in zulk eene orde en zoo bevallig gerangschikt, dat men bezwaarlijk 'er niet door in verzoeking wordt gebragt; en daar men 'er van alle prijzen vindt, komt 'er niemant, zelfs van het gemeene volk, die in 't voorbijgaan aan de snoeperij niet eenigen tol betaalt.
In een ander gedeelte van de Basar meldt zich het kwartier der Specerijen van verre bij den reuk aan, door de welriekende dampen, die dezelve uitwaassemen. Hier is de stapel van alle de schatten van het groeijend rijk uit Indie, Arabie en Amerika.

{==530==} {>>pagina-aanduiding<<}

Wanneer men de haven nadert, schijnt de Basar in de straaten der benedenstad te verdwijnen. De steenen Boogen eindigen hier; de grond is niet bestraat, en men ontmoet hier en daar houten bruggen. Een nieuw vertoon doet zich op, doch niet streelende voor het gezigt, vooral niet voor den reuk; de Slagers hebben hun verblijf in deeze straaten. Een weinig verder is de Vischmarkt. De besmettende uitwaassemingen van dit kwartier kunnen de kiesche zintuigen het hier niet lang doen uithouden. Van hier dat men kleinen lust heeft om de lange lijst van zee- en riviervisch te hooren, die op deeze markt verkogt worden, en welke het gemeene volk, van 't welk het hier krielt, op de plaats zelve kookt en ten lijve slaat. Liever begeeft men zich na de Schoenenwinkels, niet verre van dit walgelijk tooneel gelegen. Al aanstonds baaren zij verwondering door hunne uitgestrektheid, en door de werkzaamheid, die aldaar plaats heeft. Men begrijpt niet, hoe zoo veele werklieden van het zelfde beroep werk kunnen vinden, zelfs in eene groote stad; doch dit wordt klaar, wanneer men weet, dat de Oostersche schoenmaakers een talrijk gild uitmaaken, - een gild, 't welk in veel meer aanzien dan dat zelfde gild in Europa is; ongetwijfeld, omdat hunne nijverheid omtrent fijner en beter bereide grondstoffen werkzaam is, en hun werk tot zulk eenen trap van volkomenheid is gebragt, dat het meer den naam van eene kunst dan van een handwerk verdient. Niets, daarenboven, evenaart in verscheidenheid en netheid de schoeizels der Oosterlingen; het is een weezenlijk gedeelte hunner weelde. Blijkbaar wordt het hieruit, hoe zij een onnoemelijk getal handen kunnen bezig houden.
Met een bijzonder genoegen, bovenal, bepaalt men zijne aandagt bij de schoeizels, voor de vrouwen geschikt, veele van welke met paerlen en edelgesteenten, en nog meer met goud en zilver, geborduurd zijn. Men vindt ze in alle kleuren, behalven groen, 't welk bij de Musulmannen heilig is, en ontheiligd zou worden, indien de voeten het aanraakten. De Persiaanen, die van eene andere fekte zijn, veroorloven zich dikmaals het draagen van groen schoeizel; en deeze geringe omstandigheid vermeerdert de verwijdering, die tusschen de beide Volken plaats heeft. Meer dan eenmaal hebben de Turken, bij het sluiten van een Vredesverdrag, van de Persiaanen, als eene der voornaamste voorwaarden, willen bedingen, dat zij het draagen van schoeizels en muilen van die kleur zouden nalaaten. Bekend is in het Oosten de schimpscheut eens Konings van Persie, die aan den Divan te Constantinopole vraagen deedt, hoe de Turken het gras in hunne velden met voeten durfden treeden, daar het van de geëerbiedigde kleur was. Intusschen hebben de Perliaanen, wanneer zij te

{==531==} {>>pagina-aanduiding<<}
Constantinopole zijn, den moed niet, om het bij de Turken geheiligd gebruik te trotseeren; en men ontmoet 'er niemant, die een groen schoeizel draagt.
De schoenmaakers in het Oosten zijn veeleer fabrikeurs dan bloote handwerkslieden. In hunne magazijnen hebben zij altijd een grooten voorraad hunner werkstukken in gereedheid; dikmaals winnen zij 'er groot geld mede. De Constantinopolitaansche in 't bijzonder zijn zoo vermaard, dat men uit verren lande bij hen voorraad komt opdoen. Het werk der Turksche schoenmaakers verschilt zoo veel van dat der Europische, dat zij beiden een afzonderlijk beroep uitmaaken, en de Europeaanen, die op zijn Fransch geschoeid zijn, genoodzaakt zijn, zich van die der voorstad Pera te bedienen.
Dit mag ook gezegd worden van de Kleermaakers, die insgelijks op de Basar hun bijzonder kwartier hebben, en niet minder werkzaam noch minder voorzien zijn van voorraad van Oostersche klederen.
De Zijde- en Katoen-spinnerijen, die, in bijzondere straaten, voor het oog der voorbijgangeren openstaan, verdienen insgelijks opmerking. Meestal zijn de gereedschappen zoo eenvoudig en zoo plomp van maakzel, dat een Europeaan bezwaarlijk kan begrijpen, hoe van dezelve zulke fijne en tedere stukken kunnen voortkomen. Door kunst en oplettendheid moeten de werklieden de onvolmaaktheid hunner werktuigen vergoeden: want in een Land, alwaar niemant zijner bezittingen, noch zijner persoonlijke vrijheid zeker is, wie zou aldaar kosten willen doen, ter volmaakinge der nijverheid strekkende? Uitermaate is men 'er aan de oude wijze van doen verknogt, en heeft 'er grooten afkeer van nieuwigheden. Hierom kan men zich niet genoeg verwonderen, wanneer men, ondanks dusdanige belemmeringen, een oneindig getal werklieden ziet arbeiden, met eene aanhoudendheid, door niets af te trekken, en die geene andere verpoozing kent, dan de korte rust, welke de feesten van de Bairam gebieden.
Geen einde zoude 'er zijn aan het optellen der winkels in den omtrek van de Basar. Die van onze Europische Galanteriekraamers hebben niets te beduiden in vergelijking van de Oostersche. Welk eene oneindige verscheidenheid in de kleine stukken huisgeraad, in allerlei gedaanten, zoo tot nut als vermaak dienende! Welk eene orde, welk eene netheid, welk een luister! Behalven eene verbaazende menigte van Klederstukken voor allerlei gestalten, voor allerlei smaaken, voor allerlei rangen, ziet men 'er bergen Horologiën, meestal met Arabische cijferletters versierd; glazen en kristallijne Vaazen van Venetie en uit Bohemen, allen bijkans in goud gevat; eene menigte kleinigheden van rood en geel Ma-
{==532==} {>>pagina-aanduiding<<}
rokijn, voor welke men bezwaarlijk naamen zou kunnen vinden. Alles, 't geen tot het Reukwerk behoort, is 'er niet minder overvloedig: hier versterkende oliën; daar stukken taf, op welke, met gomwater, gouden en zilveren bloemen zijn geschilderd, en van welke hembden en broeken voor de vrouwen gemaakt worden; ginds stukken linnen, met zijde van onderscheidene kleuren beschilderd en geborduurd, die tot tafelkleeden dienen; kleine ringen, kleine gouden kettingen voor de gemeene boerinnen, ten toon hangende naast Aigretten, van paerlen en briljanten, waardig om met het tooizel van Konmginnen te wedijveren; alsmede gouden en zilveren kokertjes, pijpen van geel amber, met diamanten en paerlen bezet, enz.
Andere Boogen bevatten volkomene stellen Klederen, zoo in den smaak der Turken, Arabieren en Persiaanen, als voor de aanhangers van een anderen Eerdienst; huisgeraaden, geheel gereed om in de Oostersche vertrekken geplaatst te worden; kleine ronde tafels, matrassen en kussens voor de Divans; spiegels, zelfs keukengereedschappen.
Alwat tot de behoefte des lichaams en de genietingen der zinnen behoort, wordt, derhalven, alhier in de grootste overdaad gevonden; zelfs mangelt het hier niet zoo zeer aan voedzel voor den geest, als men zich zou verbeelden; doch dat alles is, bij uitsluiting, naar den smaak der Oosterlingen berekend. Eene der naauwe straaten van de Basar is, in haare geheele lengte, met Boekwinkels bezet. Turksche, Persiaansche, Tartaarsche en Arabische Werken, in folio, quarto en octavo, worden 'er in menigte op tafels uitgestald. Meestal zijn het zeer wel uitgevoerde geschreevene boeken, met kleuren, met goud en zilver doormengd, versierd. Allen zijn gebonden, maar in den Oosterschen smaak. Allen zijn ontzettend duur. 'Er zijn boekdeelen, voor welke van tachtig tot honderd piasters gevraagd worden.
De meeste Boekverkopers schijnen zeer kundig te weezen; althans zij kennen vrij wel den inhoud der boeken, welke zij verkoopen, en leezen zeer vlug het Turksch, Arabisch en Persisch. Veelen onder hen zijn tevens afschrijvers en teekenaars der boeken. Bij hen vindt men alles wat tot het schrijfwerk behoort, potlooden, penseelen om de letters te kleuren, papier, 't welk gemeenlijk van Venetie en Marseille komt, maar 't welk moet glad gemaakt worden, om tot het Turksche schrift te kunnen dienen, en de kleuren en andere versierzels te ontvangen.
Met het naderen van den nacht verandert het gelaat der Basar; in den Oosterschen smaak, maar met een verblindenden luister, wordt zij verlicht; duizenden lantaarnen en lampen flikkeren allerwegen. Niet alleen de straaten zijn verlicht, maar onder elken Boog, in ieder magazijn, is elk

{==533==} {>>pagina-aanduiding<<}
'er op uit, om door kunstlichten het aanzien der koopwaaren te vermeerderen, welke hij uitstalt. De Basar, nu nog leevendiger dan over dag, wordt de verzamelplaats van allen, die om hunne bezigheden, of om de warmte, waren t'huis gebleeven; doch deeze verpoozing is van korten duur. Zoo dra de nacht is ingevallen, worden de winkels geslooten, de winkeliers gaan na hunne huizen, die meestal in de nabuurschap zijn, en de Basar wordt tot 's anderendaags aan duisternisse en stilte overgelaaten. Thans heeft 'er een waakzaam toezigt plaats, 't welk men van een Land niet zou verwagten, alwaar alle wanordes als genaturaliseerd zijn. Gelastigden, Basar-Bachis genaamd, met dit toezigt belast, laaten 'er, geduurende den nacht, gestadige ronden doen. Alles is 'er volmaakt veilig. Dieverijen en andere wandaaden vallen 'er even zeldzaam voor, als onder de best ingerigte regeeringen. Hiervan, egter, moet het geval worden uitgezonderd, waarin het Constantinopolitaansche graauw, aan het muiten geslagen, zich na de plaatzen begeeft, alwaar zijne schraapzucht hoopt gelukkigst te zullen slaagen. Ligt kan men denken, dat, in dusdanige omstandigheden, de vermaarde Basar 't eerst aan de beurt ligt.

Middel om het afloopen der kaarzen te beletten.

Smelt acht ponden wit wasch in een langwerpig en naauw vat; doe 'er twee ponden van het zuiverste smeer bij. Wanneer alles wel gesmolten en gemengd is, doop 'er kaarzen in van acht in het pond, en neem ze, naa verloop van eenige oogenblikken, 'er wederom uit; thans zijn zij met een korst was overtrokken, die de dikte van ongeveer een lijn heeft. Herhaal de bewerking, indien deeze dikte niet genoeg zij. Hang vervolgens deeze kaarzen aan het lemmet op, om ze te laaten droogen.
Wanneer de kaars aangestoken is, maakt het wasch, 't welk niet zoo spoedig als het smeer smelt, eene soort van rand uit, die het afloopen belet; en het smeer, welk men onder het wasch mengt, bevordert de vereeniging van de laag wasch met de kaars, die, van buiten, volmaakt naar een waschkaars gelijkt.


{==534==} {>>pagina-aanduiding<<}

Eenvoudig middel tegen de egheid der tanden.

Al te zuure spijzen eggen dikmaals zodanig de tanden, dat men geenen vasten kost meer kan eeten; iets, 't welk zeer ongemakkelijk is. Ter voorkominge van dit gering ongemak, heeft men slegts, geduurende eenige minuten, de raauwe bladeren van Porcelein wel te kaauwen, wier laf en eenigzins lijmerig zap deeze aandoenlijkheid der tanden verdrijft. Het Zout kan ook de egheid wegneemen; doch de smaak daarvan is te onaangenaam, indien het niet met spijzen vermengd zij. Het menigvuldig eggen der tanden doet ze week worden, en maakt ze aan verrotting meer onderhevig. De zulken, die op zich zelve staande en weinige tanden hebben, zijn daaraan meest onderhevig, omdat hun eenige brokjes spijze tusschen de tanden blijven vastzitten, en aldaar eene soort van verrottinge veroorzaaken, indien men daartegen geen behoedmiddel aanwende. Men wil, daarenboven, dat zulke lieden, veelal, niet lang leeven.

Geschiedenis van een' beschroomd' man (*), door hemzelven beschreeven.

Ik leef onder den invloed eener ongelukkige planeet, die mij nog eens geheel buiten de zamenleeving zal sluiten, waarin ik, egter, wel gaarne vertooning zou willen maaken. Wanneer gij een denkbeeld hebt van mijne afkomst en van mijnen tegenwoordigen toestand, zult gij in staat zijn om te oordeelen over de wederwaardigheden, die mij overkomen. Mijn vader gebruikte in huur een klein landgoed, en bezat geene andere kundigheden, dan die hij op een Armenschool hadt opgedaan. Naa mijn moeders overlijden, besloot hij aan zijnen éénigen zoon eene opvoeding te geeven, welke hij tot zijn geluk dienstig oordeelde, onderwijs naamelijk. Ik wierd bij een Schoolmeester ten platten lande besteed, vanwaar ik na de Universiteit vertrok, met oogmerk om 'er tot het Leeraarampt te worden opgeleid. Van natuure schaamagtig en beschroomd, konde ik aldaar, met den schraalen onderstand, dien ik van mijnen vader trok, die heillooze onhandigheid niet te boven komen, die al mijn onheil veroorzaakt, en, dit voorzie ik, mij nooit zal verlaaten. Gij moet weeten dat

{==535==} {>>pagina-aanduiding<<}
ik lang en mager van postuur ben, van een bevallig voorkomen, en dat mijn hair eenigzins blond is; doch van de schaamte word ik zoo ligt bevangen, dat bij de geringste redewisseling het bloed mij na de wangen vliegt, en ik op een stel en sprong na eene ontluikende roos gelijk. De bewustheid van deeze verwenschte zwakheid verwijdert mij uit de zamenleeving. Het verblijf in het Collegie hadt alleen voor mij iet bekoorelijks, vooral wanneer ik bedagt, dat de boersche zeden van mijn vaders gezin niets minder dan berekend waren om de mijne te vormen. Ik nam dan het besluit om mijnen leeftijd aan de Universiteit te slijten, alwaar ik voornam, kweekelingen op te leiden; wanneer twee onverwagte voorvallen, mijns vaders overlijden en de wederkomst van eenen mijner oomen uit de Oostindiën, mij in een geheel nieuwen toestand bragten.
Deeze oom, van welken mijn vader zelden hadt gesproken, en dien men al voorlang voor dood hadt gehouden, kwam eene week te laat in Engeland om zijns broeders oogen te sluiten. Ik schaam mij te bekennen, 't geen allen beleeden hebben, die eene opvoeding boven die hunner ouderen genooten hebben: te weeten, dat ik mij dikwijls geschaamd heb, de zoon eens vaders te zijn, die niets opmerkelijks bezat dan zijne onkunde en zijne lompe taal. Van hier dat ik bij zijn overlijden niet onvertroostbaar konde weezen, daar ik met hem zoo veele redenen van beteuterdheid verloor. Mijn oom was maar zeer maatig bedroefd: want, zints dertig jaaren, leefde hij verre van zijnen broeder verwijderd; en in dat tijdverloop hadt hij een kapitaal overgewonnen, welks inkomsten hem gelukkige dagen scheenen te voorspellen; hij bragt uit de Indiën dertigduizend ponden sterlings mede.
Terwijl hij met het beraamen van fraaie ontwerpen van een luisterrijken staat en aangenaame genietingen onledig was, 't zij verandering van klimaat, of wat 'er ook de oorzaak van ware, aan zijne schitterende droomen wierdt hij spoedig ontrukt door eene korte ziekte, aan welke hij overleedt, en mij eensklaps eenigen erfgenaam van alle zijne schatten liet. Zoo zag ik mij dan, op den ouderdom van vijfëntwintig jaaren, wel voorzien van Grieksch en Latijn, een goed wiskunstenaar, en eigenaar van een fraai kapitaal; maar zoo onhandig, zoo lomp, zoo weinig berekend voor de gewoonten der groote waereld, dat elk mij met den vinger naawees, zeggende: ‘Zie daar den geleerden, den rijken boerenkinkel.’
Onlangs had ik een landgoed gekogt, in een fraaien oord, van lieden van den ton bewoond. Ondanks mijner afkomste en mijner onervarenheid, wierdt mijn gezelschap door alle de buuren gezogt, vooral de zulken, die huwbaare dochters hadden. Ik ontving vriendelijke, zelfs dringende nodigingen; en, hoewel met hunne aanbiedingen mij vleiende, bedankte

{==536==} {>>pagina-aanduiding<<}
ik dikmaals, onder voorgeeven dat mijne huislijke schikkingen nog op geen vasten voet beraamd waren. Intusschen moet ik bekennen, dat, wanneer ik te voet of te paard hier of daar een bezoek ging afleggen, bij het naderen aan de huizen de moed mij ontzonk, en ik alsdan na huis keerde, eene tweede proef tot 's anderendaags uitstellende. Nogtans gelukte het mij, mijne blooheid te overwinnen, en, drie dagen daarnaa, nam ik eene nodiging ten middagmaale aan, bij een man, wiens ongedwongene zeden mij aangaande eene hartelijke bejegening geenen twijfel overlieten. De goede Sir thomas friendlij, twee mijlen van mij woonende, is een Baronet, die een jaarlijksch inkomen van omtrent tweeduizend ponden sterlings van een landgoed heeft, aan het mijne grenzende. Hij heeft twee zoonen en vijf dochters, allen volwassen, woonende gedeeltelijk bij hunne moei, de zuster van Heere thomas, op een landgoed, van den vader des laatstgenoemden afkomstig. Overtuigd van de belachelijkheid mijner houdinge, had ik onlangs eenen Dansmeester aangenomen; en hoewel ik in den beginne groote zwaarigheden in die kunst had gevonden, kwamen mij, egter, mijne wiskunstige kundigheden wonder wel te stade, en leerden mij eindelijk het evenwigt van mijn lichaam vinden, zoo wel als het waare middelpunt der zwaartekragt der vijf positien.
Aldus de kunst geleerd hebbende om met een vasten tred te gaan, en kunstmaatig te groeten, trok ik de stoute schoenen aan, om mij op een Familiemaal van den Baronet te laaten vinden, overtuigd dat mijne nieuwe kundigheden mij bij de Juffrouwen friendlij in een gunstig licht zouden doen voorkomen. ô IJdele verwagtingen van eene Theorie, die niet door de Praktijk geholpen wordt! Zoo als ik de wooning naderde, vernieuwde de klok, die den eetenstijd aankondigde, mijnen angst. Ik dagt dat mijne onnaauwkeurigheid mij omtrent het tijdstip van middagmaalen hadt doen in gebreke blijven. Door dit denkbeeld ontsteld, bloosde ik, wierd rood als bloed, toen mijn naam verscheiden reizen wierdt aangekondigd door knegts in livrei, die mij na de Bibliotheek geleidden; ik kon door angst de voorwerpen niet van elkander onderscheiden. Binnen treedende, verzamelde ik mijne kragten, en groette de Dames volgens de beginzels, in welke ik onlangs onderweezen was. Maar vermits ik mijn linkerbeen bij de derde positie terug trok, trapte ik bij ongeluk op den jigtigen teen van den armen Heere thomas, die mij stilletjes volgde, om mij de naamen der jonge Juffrouwen aan te duiden. Bloode menschen kunnen alleen over mijne verlegenheid oordeelen; onuitspreekelijk was mijne bedremmeling. Intusschen deedt des Baronets beschaafdheid mijnen angst ongevoelig verdwijnen, en met verbaasdheid zag ik, van hoe veel kragts eene goede opvoeding is, om nijpende smart te leenigen.

{==537==} {>>pagina-aanduiding<<}
De vrolijkheid mijner onthaalster en het luidrustig gesnap haarer dochteren moedigden mij weldra aan om mijne beschroomdheid en verregaand bedwang te verjaagen. Ik waagde het, deel te neemen aan de verkeering; ik vervrolijkte zelfs het gesprek. De Bibliotheek bevatte eene menigte fraai gebondene boeken. Ik hield Heer thomas voor een groot liefhebber der letterkunde; ik durfde mijn gevoelen melden over verscheiden uitgaven van eenige Classische Grieksche Schrijvers. Des Baronets gevoelen stemde met het mijne volmaakt overeen. Eene uitgave van xenophon, in zestien Deelen, gaf aanleiding tot mijne aanmerkingen; nooit had ik zulk eene uitgave gezien. Deeze wekte met kragt mijne nieuwsgierigheid, en ik stond op om haar van nabij te bezien. Heer thomas begreep mijn oogmerk, en ik verbeeldde mij, dat hij mij de moeite wilde bespaaren om het te bereiken; ik haastte mij om hem te voorkomen, en in allerijl mijne hand aan het eerste Deel slaande, haalde ik het 'er met eenig geweld uit. Maar helaas! in plaats van een boek, ging een plankje, met leder overtrokken en verguld, hoedanig, veelligt, alle de zestien Deelen waren, aan 't rollen, en sleepte een grooten houten inktkoker mede, die op de tafel beneden aan de boekenkast stondt. Vergeefs beschouwde Heer thomas dit nieuw voorval als eene beuzeling; den inkt ziende, die van de bevlekte tafel op een Indisch tapijt droop, tragtte ik het asloopen met mijnen witten zakdoek te beletten. Onbeschrijflijk was mijne beteuterdheid, toen men ons kwam aanzeggen, dat het eeten was opgedischt; en ik zag met blijdschap, dat de klok, in 't oogenblik toen ik zoo zeer schrikte, slegts het halfuur voor het middagmaal hadt geslagen. Onder het gaan door de zaal en eene lange reeks vertrekken, die na de eetzaal liepen, zogt ik mijne zinnen bijeen te zamelen. Ik wierd tusschen Ladij friendlij en haare oudste dochter
geplaatst. Zints het vallen van den houten xenophon, stond ik als in vuur. Naauwlijks begon ik wat te bedaaren, mijne brandende hette bekoelde, wanneer een onverwagt voorval mijn gelaat van nieuws in vuur zette en mijne schaamte verdubbelde.
Juffrouw dinels prees met veel beschaafdheids het borduurzel van mijn kamizool, wanneer ik, ten blijke van dankbaarheid, mij buigende, een bord met kookend-heete soep, 't welk te na aan mij stondt, omwierp. Vergeefs leide ik mijn servet op mijne kleêren; mijn zwarte zijden broek kon mij niet beveiligen tegen de onverdraagelijke uitwerkzels van een spoedig branden, en geduurende eenige oogenblikken was 't eveneens, als of mijne kuiten en beenen in kookend water lagen. Nogtans herdagt ik aan den moed, waarmede Heer thomas zijne pijn hadt ontveinsd, toen ik hem op zijnen jigtigen teen trad, en, even als hij, leed ik zwijgende mijnen

{==538==} {>>pagina-aanduiding<<}
ramp. Ik bleef dan zitten, half verbrand, te midden der gesmoorde lachen der jonge Juffrouwen en der bedienden.
Ik zal niet spreeken van veele andere misslagen, welke ik onder het eerste geregt beging; van mijne onhandigheid in het voorsnijden van een vogel, mij voorgezet, in het doen rondgaan van schotels, het storten van sausen en omverrewerpen van zoutvaten. Haasten wij ons tot het tweede Geregt, bij 't welk ik van nieuwe ongelukken wierd bestormd. Aan 't einde van mijn vork had ik een schoon en zappig stuk pudding, wanneer Juffrouw louisa friendlij, zekerlijk om mij te kwellen, mij om den vleugel van een duif verzogt, die naast mij stondt. In allerijl, en zonder de gevolgen mijner vlugheid te voorzien, stak ik het stuk pudding in mijnen mond, toen nog heeter dan gloeijend ijzer. Niet zoo spoedig konde ik mijnen angst verbergen; mijne brandende oogen scheenen mij uit het hoofd te vallen; ik wist niet langer wat ik deed; ik braveerde de schaamte, en liet de oorzaak van mijn lijden op mijn bord vallen. Heer thomas en de Dames hadden medelijden met mij; elk was op een hulpmiddel bedagt; de eene riedt mij water, de andere olie; eindelijk wierden het allen eens, dat wijn een zeker middel was om den brand te verdrijven; men gaf mij een glas wijn, welk ik in éénen teug uitdronk. Maar helaas! hoe zal ik het gevolg daar van beschrijven? 't Zij de bottelier zich verzonnen, of ten oogmerke hadt gehad mijn lijden te verzwaaren, hij hadt mij een glas met den sterksten brandewijn gegeeven, die eensklaps mijnen mond verscheurde en vaneen reet. Geheel geen gebruik maakende van eenigen sterken drank, was mijn tong, mijn gehemelte, mijn keel welhaast met blaaren bedekt. Wat zou ik doen? Den brandewijn kon ik niet doorslikken; ik sloeg met de handen tegen mijnen mond, en het verwenschte vogt sprong, als een fontein, uit mijnen neus, tusschen mijne vingers door, op de schotels en op mijne kleêren. Onmogelijk konden mijne tafelgenooten zich van schaterend lachen onthouden, en zij bragten mij in de uiterste verlegenheid. Vergeefs
keef Heer thomas met zijne bedienden; vergeefs bestrafte Ladij friendlij haare dochters; de maate mijner verlegenheid en die van haar vermaak waren nog niet vol. Ik wilde mij uit een zoo harden toestand redden; ik zweette groote droppelen; zonder 'er aan te denken, droogde ik mijn aangezigt af met dien ongelukkigen zakdoek, nog nat van de gevolgen van xenophons vallen, en ik bedekte alle de trekken van mijn gelaat met inkt. Bij deeze laatste zotternij kon de Baronet zich van lachen niet onthouden, en hij deedt mede met zijne Dames. Wanhoopig sprong ik op van mijnen stoel; ik vloog ten huize uit; ik ging na mijn huis, overdekt van

{==539==} {>>pagina-aanduiding<<}
eene beteuterdheid en schaamte, welke de zwaarste misdaad alleen bij iemant anders zou hebben kunnen doen ontstaan.
Dus was het, dat ik, zonder van het pad der eere te zijn afgeweeken, folteringen heb geleeden, gelijk aan die der helsche geesten. De uiterste deelen mijns lichaams zijn ten minste gekookt, mijn mond en mijne tong geschroeid; en, als een andere kain, draag ik op mijn voorhoofd de teekens mijner verwerpinge. Beuzelingen, egter, zijn dit, in vergelijking van den eeuwigen blaam, die op mij wordt geworpen, overal daar het verhaal van dit voorval wordt vernieuwd.

Eene anecdote, betreffende den beroemden d'Alembert.

D'almbert's Moeder was Madame de tencin, eerst eene Non, vervolgens Canonesse, en eindelijk Hofdame, die door haare Schriften naam maakte; in alle die betrekkingen was zij eene Vrouw van eenen galanten en geenzins den besten aart. Een der vrugten haarer minnarijen was d'alembert, dien zij verzaakte, en, zo het gerugt wil, ten Vondeling deedt leggen op de trappen der Kerk van St. Roche, te Parijs. - Eene arme Glazenmaakers Vrouw nam het Kind tot zich, en voedde het op als haar eigen. Welhaast ontdekte hij, opgegroeid, zonderlinge bekwaamheden te bezitten; nog jong stak hij in de Wiskunde uit, en verwierf in dat vak eenen uitsteekenden naam. - Madame de tencin bekroop toen de trots, om hem voor haaren Zoon te erkennen. ‘Ik heb,’ antwoordde d'alembert, ‘maar ééne Moeder, en deeze is de Vrouw des Glazenmaakers!’ - In verder gevorderde jaaren zelfs, toen hij briefwisseling hieldt met verscheide Vorsten van Europa, leefde hij zeer eenvoudig bij deeze hupsche lieden, die hem ten Vader en Moeder verstrekt hadden, en betoonde hun steeds de tederste blijken van kinderlijke genegenheid en hoogagting.


{==540==} {>>pagina-aanduiding<<}

Belooning voor een onbescheiden antwoord.

Philippus de II, Koning van Spanje, op zekeren tijd op de jagt zijnde, verdwaalde door den invallenden nacht. Eindelijk bereikte hij, met al zijn gevolg, eene hut, alwaar hij al den voorraad verslondt, welken de behoeftige bewooner konde verschaffen. Daarenboven morde het Koninklijk gevolg telkens over 's armen mans ontkennende lijst van mondbehoeften en gerieflijkheden. Bij zijn vertrek begeerde de Koning, dat hij iets van hem zou verzoeken, als zullende hetzelve straks worden ingewilligd. Zonder zich te bedenken, gaf de man straks tot antwoord: ‘'t Eenige, dat ik van uwe Majesteit verzoek, is, dat gij nooit wederom bij mij uw avondmaal en uw nachtverblijs wilt komen houden.’ De Koning, met de eenvoudigheid en onbeschaafdheid van dit antwoord lachende, schonk een goede beurs met pistoolen aan den verbaasden hutbewooner.






Bijschrift op de afbeelding van zijne excellenitie den heere R.J. Schimmelpenninck, raadpensionaris der Bataafsche Republiek.


Gij, die deez' beeltenis met aandagt gadeslaat, 
Zult minzaamheid en ernst, in fiksche weezenstrekken, 
Zult een verheven ziel, op 't mannelijk gelaat 
Van schimmelpenninck's beeld, hier duidelijk ontdekken. 
Hij is 't, die als een Star aan Neêrlands Hemel rees, 
Toen Tweedragt dien omtoog met hevige onweêrsbuijen; 
Door hem ontluikt de hoop; voor hem verdwijnt de vrees, 
Gelijk de nevel zwicht in 't onbewolkte zuiën. 
De Kunst heeft hem geprent; nu blijft zijn beeltenis, 
Voor 't laatste nageslagt, all' de eeuwen overleeven; 
Zoo zal ook, als zijn ziel bij God reeds zalig is, 
Zijn naam in zegening op dankb're lippen zweeven. 

c. sepp, Jansz.
Amsterdam,
Sept. 1805.


{==541==} {>>pagina-aanduiding<<}

Mengelwerk, tot fraaije letteren, konsten en weetenschappen, betrekkelijk.

Ophelderende aanmerkingen over den canon der Schriften des Ouden Verbonds.

(Ontleend uit thomas robinson's, A.M. Rector of Ruan Minor, Cornwall, Enquiry into the Necessity, Nature and Evidences of Revealed Religion.)

Het woord Canon is oorspronglijk Grieksch, en duidt aan, een zekeren Regel of Maatstaf, volgens welken andere dingen afgemeeten en bepaald worden. Aangezien de Heilige Schrijvers ons getrouwlijk den geopenbaarden Wil van god mededeelen en ontvouwen, zijn hunne Werken de Regelmaat des Geloofs voor allen, die dezelve als zodanig aanneemen.
Dan dit eigenste woord Canon wordt ook zomtijds gebezigd om niets meer te betekenen dan de Lijst of Catalogus, in welke deeze Boeken gerangschikt zijn. Geen vastgaand berigt van de vaststelling des Canons der Schriften des Ouden Verbonds kan heden ten dage gegeeven worden; naardemaal 'er thans geene Schrijvers voorhanden zijn, die deswegen met een gezet oogmerk handelen: doch de zamenstemmende getuigenissen van oude Schrijveren, zo Jooden als Christenen, hebben de voltooijing van dit werk aan ezra toegeschreeven (*), die, naa zijne wederkomste uit de Babijlonische Gevangenisse, de schikking der onderscheidene Boeken op zich nam, ze in orde bragt, en den Canon ten zijnen tijde vaststelde.

{==542==} {>>pagina-aanduiding<<}

Nogthans hebbe men in 't oog te houden, dat, schoon ezra den Joodschen Canon bepaalde, 'er naderhand verscheide veranderingen in kwamen. Het Voorzegboek van malachias heeft 'er met geene mogelijkheid door ezra in kunnen geplaatst worden; dewijl het van allen erkend wordt, dat deeze Propheet in laateren tijde bloeide. Ezra kon in dien Canon desgelijks geene plaats geeven aan het Boek nehemiah; naardemaal 'er in gewaagd wordt van jaddus den Hoogepriester en darius Codomannus, Koning van Persie, die beiden ten minsten honderd jaaren laater dan ezra bloeiden. - Men mag 'er bijvoegen, dat de Geslachtlijst in de Boeken der Chronijken voortgezet is door zo veele Geslachten, dat dezelve noodwendig voortloopt tot den tijd van alexander den grooten: gevolglijk konden deeze Boeken in die algemeene in ordeschikking niet komen. Het is, overzulks, hoogst waarschijnlijk, dat de beide Boeken der Chronijken, ezra, nehemiah, esther en malachias, 'er naderhand aan toegevoegd zijn door simon den regtvaardigen (*), en dat het niet vóór dien tijd was, dat der Jooden Canon van de Heilige Schriften ten vollen voltooid was.
Dan het blijkt, dat ezra het geenzins genoeg rekende, eene enkele Bijeenzameling van de Boeken der Heilige Schrift te maaken, maar ook zeer bezorgd was, om, door eene naauwkeurige vergelijking van de onderscheidene Afschriften, de veelvuldige misstellingen der Overschrijveren te verbeteren. Hij veranderde de Naamen van verscheide Plaatzen, die verouderd waren, en zette andere, den Volke beter bekend, in plaats. - In deezer voege wordt abraham gezegd, de Koningen, die loth wegvoerden, tot Dan vervolgd te hebben; terwijl dat Land, ten tijde van moses, den naam van Laish droeg: de naakomelingschap van dan bezat het nimmer, dan langen tijd naa den dood

{==543==} {>>pagina-aanduiding<<}
van moses. - Op verscheide plaatzen in het Boek Genesis en Numeri treffen wij den naam van Hebron aan; terwijl die Stad Kiriath Arba geheeten was, tot dat caleb dezelve Hebron noemde, naar een' zijner Zoonen. Het is, overzulks, blijkbaar, dat deeze invoegzels en veranderingen in laateren tijde moeten gemaakt zijn; en het is teffens hoogwaarschijnlijk, dat dit geschiedde bij de algemeene herziening van den oorspronglijken Text.
Vreemd kan men het niet vinden, dat ezra niet alleen dien Text veranderde, maar ook, indien het noodig ware, 'er het een en ander aan toevoegde, wanneer het tot opheldering en beter zamenhang van het geheel diende. Onder dusdanige Bijvoegzelen hebbe men te rangschikken het laatste Hoofdstuk in het Boek Deuteronomium, waarin moses voorkomt als eene beschrijving geevende van zijn eigen afsterven, en josua's opvolging van hem als Leidsman des Volks. - Bij abraham's komst in het Land van Canaan wordt aangemerkt, dat de Canaaniten toen in het Land waren: eene aanmerking, die waarschijnlijk niet gemaakt is dan naa den tijd van moses, wanneer de Canaaniten, door josua uitgedelgd, toen niet meer in het Land waren. In het 14 vs. van het XXII H. in het Boek Genesis vinden wij vermeld: ‘heden ten dage wordt gezegd, op den Berg des heeren zal het voorzien worden:’ dan de Berg Moria, de Berg, van welken aldaar gesproken wordt, droeg den naam van den Berg des heeren niet, voor dat de Tempel, veele honderden van jaaren laater, daar op gebouwd was. - Iets van den zelfden aart doet zich op in het XXXVI H. van Genesis, bij de optelling der Koningen, ‘die in het Land van Edom regeerden, eer 'er eenig Koning over het Land van Israël heerschte.’ Dit heeft niet kunnen gezegd worden, dan naa dat 'er een Koning over Israël was: moses heeft, overzulks, die woorden met geene mogelijkheid kunnen schrijven. - In het XXV II. van het Spreukenboek, doorgaans voor het Werk van salomo gehouden, vinden
wij met den aanvange opgetekend: ‘Dit zijn ook salomo's Spreuken, die de Mannen van hiskia, des Konings van Juda, uitgeschreeven hebben.’ Dit is tastbaar een bijvoegzel van verscheide eeuwen laater: want hiskia was in het twaalsde Geslacht, van salomo af gerekend.
Veele andere Invoegzelen zouden deeze lijst kunnen

{==544==} {>>pagina-aanduiding<<}
verbreeden; en houdt men ezra voor den Steller. Die toevoegzels, zo wel als de veranderingen, van welke wij boven spraken, werden gemaakt om het gebrekkige aan te vullen, of duisterheden in den Text der Heilige Boeken op te klaaren; en schijnen dezelve daarin niet gemaakt te zijn, dan als de noodzaaklijkheid zulks vorderde.
De Boeken des Ouden Verbonds werden geschreeven met Chaldeeuwsche Letteren, die het Volk, naa de wederkomst uit de Babijlonische Gevangenisse, beter verstondt dan het oorspronglijk Hebreeuwsch. De Afdeelingen, welke men op den Sabbath in de Sijnagogen las, waren in Verzen verdeeld, ten dienste van de Targumisten of Chaldeeuwsche Uitleggeren: een gedeelte daarvan eerst in het oorspronglijk Hebreeuwsch geleezen zijnde, werd daarop in de Chaldeeuwsche spraake vertolkt.
In deezer voege werd de Canon des Ouden Verbonds vastgesteld en voltooid, op een tijd, wanneer de Joodsche Geschiedenis afliep, en de Geest der Prophetie geheel ophieldt. Naardemaal het voorige Geslacht der Schrijveren was uitgestorven, en alle Prophetien en Gezigten verzegeld waren, kon 'er geen geschikter tijdperk gekoozen worden, om de onderscheidene Afschriften te verzamelen, en de Lijst der Heilige Schriften op te maaken.
Zodanig was de oorsprong van die Verzameling, welke wij voor de Schriften des Ouden Verbonds houden; en dit waren de beweegredenen, welke de Jooden aanspoorden om dezelve in Verzen te verdeelen, ten dienste van de openbaare Voorleezing. Dan de tegenwoordige afdeeling in Hoofdstukken en Verzen is egter, met uitzondering der Psalmen, van eene veel laater dagtekening; en men geeft deswegen het volgend berigt. - Hugo de sancto caro, een Dominicaner Monnik, (algemeen bekend onder den naam van hugo cardinalis) die omtrent den Jaare 1240 bloeide, vervaardigde eene Verklaaring van de Boeken des Ouden Verbonds. Onder het voortzetten deezes arbeids vondt hij eene overeenstemming (Concordantie) uit. Het oogmerk daarmede was, om de overwijzing tot eenige bijzondere Plaats of Uitdrukking gemaklijker te maaken. Ten dien einde was het noodig, het Boek in Afdeelingen te splitzen, en in de Afdeelingen Onder-afdeelingen te maaken. Deeze Afdeelingen zijn onze tegenwoordige Hoofd-
{==545==} {>>pagina-aanduiding<<}
stukken; maar de Onder-afdeelingen waren niet (gelijk onze Verzen) met onderscheidene tekens gemerkt, maar door Capitaale Letters op den kant, op evenwijdige afstanden geplaatst. - In deezen staat verbleeven de Heilige Schriften tot den Jaare 1445, wanneer mordechai nathan, een Joodsche Rabbi, eene Concordantie op den Hebreeuwschen Bijbel, ten dienste der Jooden, vervaardigde. Deeze Schrijver, schoon hij hugo volgde met de Boeken in onderscheidene Hoofddeelen te schiften, verwierp het gebruik der Capitaale Letteren, en volgde den ouden trant van Volzinnen of Verzen. Deeze Verzen tekende hij met Getallen: eene handelwijze, die zo veel gemaks baarde, dat zij in alle volgende uitgaven der Heilige Schrift, zo in geleerde als in landtaalen, steeds gevolgd is (*). Van hier de verdeeling des Bijbels in Hoofdstukken en Verzen. Dus blijkt, dat Jooden en Christenen onderling het hunne toegebragt hebben tot dien staat, waarin de Heilige Boeken zich thans, ten algemeenen gemakke, voordoen.





{==546==} {>>pagina-aanduiding<<}

Waarneming wegens eene vrouw, overleden na het gebruik van twee lood rottenkruid; het nut der zeep-ontbinding in dergelijke gevallen aangetoond; benevens de staat der ingewanden na den dood. Door J. Reynders, Med. Doct. te Groningen.

Den 12 Junij des vorigen Jaars 1804, des avonds ten half 6, wierd ik verzogt te komen ten huize van den Joodschen Koopman N.N., wiens Vrouw, volgens de boodschap, zich van een verdagt poeder had bediend. Bij nader onderzoek verhaalde mij de meid, dat hare Vrouw, onder het eeten van gort met karnemelk, een wit poeder had gemengd, en kort daar op was benauwd geworden; dat men dus op kwade vermoedens was gekomen, haar terstond bij de Apothekers had rond gezonden, en eindelijk had opgespoord, dat hare Vrouw 2 lood gewoon Rottenkruid had gekogt. De Apotheker had haar dit eerst geweigerd, doch op sterk aanstaan, met voorgeven dat haar volk het hebben moest om rotten en muizen te doden, eindelijk gegeven.
Op deze verklaring der meid vroeg ik de Patiente, die in de dodelijkste angsten lag, maar haar volle bewustheid nog had, of zij die 2 lood Rottenkruid met haar middagspijs genuttigd had? en zij antwoordde mij: ja, ik heb het gedaan!
Daar nu het gif, in die hoeveelheid, reeds 5 uuren in de maag gewoed had, was 'er zeker gene verwagting van redding; doch het kwam mij voor, eene proef te moeten nemen van de middelen, tot ontruiming en verdere verstoring van dit gif, aangeprezen door Dr. s. hahneman, in zijne Verhandeling, uber die Arsenik-vergiftung, ihre Hulfe und gerichtliche Ausmittelung.
Ik spoedde mij dus naar den naasten Apotheker, en diet mengen een half pond witte Zeep met 2 ponden water; dit mengsel was binnen weinige minuten gereed, en ik diende de Patiente alle 5 tot 10 minuten, zo geregeld men konde, een theekopje vol toe, en hier

{==547==} {>>pagina-aanduiding<<}
tusschen gebruiken water en melk met zuiker, om het braken gemakkelijk te maken.
De Patiente deed dit vlijtig, (als nog wenschende behouden te worden) en op het gebruik van ieder kopje volgde braking met Rottenkruid; ten 7 uuren was het mengsel op gebruikt, benevens eene grote hoeveelheid water en melk; de Patiente wierd bezeffeloos, en stierf ten half agt. Voor het overige had ik niet verzuimd, zulke middelen aan te wenden, als de Kunst aan de hand geeft; ook had ik reeds eene genoegzame hoeveelheid van het zogenoemde met Zwavelleverlugt verzadigde water in gereedheid, door Dr. hahneman alsdan aangeprezen, wanneer de maag, zo veel doenlijk, van het Rottenkruid gezuiverd is.
Des anderen daags had de Heer van wartum, Stads Fiscaal, de vriendlijkheid, mij te nodigen bij de schouwing van het Lijk, het welk door den Heer m. busch, als Stads Physicus, verrigt wierd.
De maag dan onderzoekende met alle nauwkeurigheid, vond men in dezelve ongeveer 3 greinen Rottenkruid; in het duodenum, of den twaalfvingerigen darm, was geen spoor van Rottenkruid te vinden, noch verwoesting door hetzelve in den binnensten darmrok; het gif scheen zig geplaatst te hebben tusschen den binnensten darmrok; 't welk de Heer busch meende meermalen het geval te zijn, dat, namelijk, het Rottenkruid, in vele gevallen, als het ware aankleeft tusschen den binnensten maagrok, en het duodenum vrij laat; terwijl voor het overige de maag alle verwoesting ondergaan had, die het gebruik van Rottenkruid na zig sleept.
Wanneer men nu de grote hoeveelheid Rottenkruid in aanmerking neemt, had zeker de Zeep-ontbinding alles gedaan, in dit geval, wat men van een hulpmiddel kon verwagten; en ware men hier tijdig geroepen, misschien zou de Patiente behouden zijn gebleven.
Dewijl men nu enkele keren in ons Vaderland dergelijke gevallen ziet gebeuren, zomtijds opzettelijk, zo als in dit geval, ook zoms bij ongeluk, zo is het zeker van groot nut, zodanige middelen te kennen, die overal te vinden of bij de hand zijn, en in weinige minuten kunnen bereid worden. Men vindt toch overal Jerusalemsche, Venetiaansche of Bostonner Zeep; men schrapt ze fijn, en in weinige minuten is dezelve ontbonden, en geschikt om aangewend te worden.

{==548==} {>>pagina-aanduiding<<}

Dit is nog het geval alleen niet, maar zij maakt het Rottenkruid reeds min schadelijk, gelijk blijkt uit Dr. hahneman's proeven § 55 in het boven aangehaald Werk: ‘Bij of door de warmte des menschelijken lichaams laten zig binnen 10 minuten 50 grein matig fijn gepulveriseerd Rottenkruid, in 8 oneen water behoorlijk omgeroerd, ontbinden, waar bij gemengd zijn 150 grein droge Zeep.’ - Ook de proeven, door denzelven genomen, bewijzen derzelver voordeel boven alle andere middelen.
Hij liet, namelijk, vervaardigen ronde houten bollen van Ruig, om zo veel mogelijk den binnensten maagrok voor te stellen; bevogtigde dezelve met water; strooide 'er Rottenkruid tusschen; en bevond, dat eene brijagtige vogtigheid het Rottenkruid met zig voerde, na alvorens dit door velerhande vogten te vergeefs beproefd te hebben, § 186, 187 en 188.
Ik acht het niet ondienstig, kortelijk hier bij te voegen de manier, op welke hij zulke Patienten wil behandeld hebben, § 223. Men lost (bij dergelijken Patient geroepen zijnde) zonder tijdverzuim 1 pond beste witte Zeep op in 4 ponden water; de Zeep wordt op een Rijfijzer klein gemaakt, of met een mes geschrapt; men doet ze in een pot, die, wegens het overlopen, 8 ponden kan bevatten; men giet het gemelde water op de fijn gemaakte Zeep, schudt het onder elkanderen, en laat het 2 minuten lang koken; schudt het nog eens onder elkanderen; en zo is dit kragtig hulpmiddel in gereedheid, en moet warm worden gehouden, opdat het niet stijf worde.
Dit mengsel geeft men den Kranken kopjes-wijze in. Is de Zieke een persoon van rijpen ouderdom, als tusschen de 20 en 60 jaren, zo kan men hem een kopje geven, waarin 5 of 6 lood water gaat, alle 3 of 4 minuten; dus wordt ongeveer in 2 uuren dit mengsel van 5 ponden gebruikt.
Een persoon van 16 tot 20 jaren kan 4 ponden, van 12 tot 16 jaar 3 ponden; een kind van 8 tot 12 jaar 2 ponden, en een van 6 tot 8 jaar één pond van dit mengsel gegeven worden, doch in de bepaalde dosis en tijd.
Wanneer na een kwartier uurs gene braking ontstaat, kan men den vinger in de keel brengen, of met eene met olie besmeerde ganzenveder de keel prikkelen, om

{==549==} {>>pagina-aanduiding<<}
alzo braking te verwekken. Het spreekt intusschen van zelf, dat verder zulke middelen bij de hand moeten genomen worden, die de omstandigheden mogten vereischen.
Is de opgegeven tijd voorbij, en de nodige hoeveelheid sterke Zeep-oplossing gebruikt, zo is het voornaamste geschied, wat mogelijk was; en zo door deze behandeling het vergif niet door den mond uitgebraakt is, zal men zig te vergeefs vleien, op eene andere wijze door braken in form van poeder hetzelve te ontlasten; ook is deze behandeling niet alleen met betrekking tot Rottenkruid heilzaam, maar ook voor alle zoorten van schadelijke zaken, die eene rassche hulp vorderen.
Ter verdere verstoring van het Rottenkruid prijst hahneman, en wel vooral aan die genen, welke in Steden wonen, het met Zwavelleverlugt verzadigde water aan; en om dit water zo ras mogelijk bij de hand te hebben, wordt de bereiding dus opgegeven, § 223.
Men neemt eene glazen flesch met 2 ponden zuiver lauw Water, tot aan den hals gevuld; gepulveriseerde Kalklever (*) 4 dragm.; gezuiverden Wijnsteen (Cremor Tartari) 5 dragm.; sluit de flesch met een goede kurk, en schudt dit mengsel 10 minuten lang; men laat het grove poeder zinken, en giet de bereide stinkende melkkleurige vogtigheid van zijn zetsel af, in eene andere flesch, waarin gedaan zijn 3 of 4 theekopjes Melkroom, of 3 of 4 lood Senegal, of een lood Tragacantgom (gepulveriseerd); men sluit de flesch, schudt het mengsel eenige minuten, tot het is opgelost; men geeft den Zieken hiervan te drinken, zo echter, dat de flesch telkens goed gesloten worde.
Van dit water geeft hahneman het volgende getuigenis, § 226. Het met Zwavelleverlugt verzadigd, met Melkroom (of Olie met versche Eidoiren samen ge-
{==550==} {>>pagina-aanduiding<<}
roerd) aangemengd water is het grootste en onvergelijkelijkste hulpmiddel, waardoor alle agtergeblevene Arsenikdelen geheel onschadelijk gemaakt, en, om zo te spreken, vernietigd worden. Dit water met de te gebruikene dranken moeten zo lang gegeven worden, tot dat men zeker is, dat 'er geen Gifdelen meer overig zijn.
De nakuur, ofschoon het Gif uit het lichaam is, behoort aangewend te worden, en is in geen beter geneesmiddel te vinden, dan in het gebruik van frisch gemolken Melk, b.v. Koemelk; doch het beste is van niet herkauwende Dieren, als Menschen-, Ezelinne- of Paardenmelk: ook moet de Patient, in de eerste 14 dagen, geen ander voedsel gebruiken dan de gezegde melk; doch door het lang gebruik der melk volgen wel eens verstoppingen, welke door het gebruik van Selzerwater, of ook door een Clijsteer van melk met lauw water, moeten weggenomen worden.
Volgt 'er stoelgang van wateragtige stoffe, met onverduwde brokken van eene grauwe of zwarte kleur, met neiging tot stoelgang, zo doet men clijsteeren van melk, met slijm van Arabische gom vermengd; doch wanneer dit een gevolg is van verzwering der eerste wegen, is het een voorbode des doods; maar dan is 'er een schrikkelijke stank bij, een onwillige afgang, en eene dubbele derdendaagsche koorts.
Bij Chronischen Loop kan men Melk, doch afgekookt, laten gebruiken, Bronkuren, Plaizierreisjes, als het de Patient kan verdagen, een Infusum van Lign. quass., enz. enz.
Na het gebruik van de Melk, gedurende 14 dagen, zonder verdere symptomata, kan men beginnen met soepen van runder-, kalver- of hoendervleesch, na voormiddags eene goede hoeveelheid melk gebruikt te hebben; men neemt verder, als 'er geen koorts meer is, weder vaste spijzen, bittere artzenijen, en besluit de kuur met sterkere bewegingen, vrije lugt, Pijrmontswater, enz.
Na dus kortelijk Dr. hahneman's behandeling in dergelijke gevallen opgegeven te hebben, komt het hier te pas, nog een geval op te geven, 't welk mij in het voorleden jaar is voorgekomen, en de nuttigheid der Zeep-oplossing klaar zal aantonen.
De Schipper N.N. liet mij verzoeken, spoedig ten

{==551==} {>>pagina-aanduiding<<}
zijnen huize te komen. Ik vond Man, Vrouw en Kind dodelijk benauwd; en, na alles opgespoord te hebben, kwam het 'er op uit, dat zij veel Schapenmelk hadden gebruikt: deze Schapen waren daags te voren gewasschen met een mengsel van Rottenkruid en water, om hen van het Schurft te zuiveren. (Eene manier, in onze Departementen onder de Boeren zeer in zwang.) Men kon dus gene andere reden vinden, dan dat het Rottenkruid zig vermengd had met de Schapenmelk.
Ik liet terstond een pond witte Zeep en vier ponden water samen mengen; de Patienten, alle 5 a 6 minuten, zo veel doenlijk was, een theekopje daarvan gebruiken, en nu en dan tusschen beiden een kopje of 2 water en melk drinken, om het braken gemakkelijk te maken. Dit mengsel was in 2 uuren gebruikt en uitgebraakt, en zij bevonden zig na dien tijd volmaakt wel; zo dat ik geen reden vond, om vervolgens iets meer te doen gebruiken, dan in de eerste dagen ligte melkkost, enz.

Waarneemingen op eenige minbekende molluscas.

Door J.B.G.M. Bory de St. Vincent.

(Ontleend uit diens Voyage dans les quatre principales Isles dans la Mer Africaine.)

Van Teneriffe na Isle de France zeilende, zagen wij, bij een stillen morgenstond, langs de zijde van het Schip heenen drijven dat Zeeschepzel, 't welk de Matroozen de Galei-visch noemen, door linnaeus zeer oneigen Holoturia physalis geheeten. Dit schepzel bestaat uit eene doorzigtbaare blaas, van eene verbaazende grootte en eene fraaije roozenkleur, na het purper trekkende, met een kiel (als ik het zo mag noemen) festonswijze gevormd, en boven op gevouwen als een vrouwen-rok. Door dit gedeelte boven het water op te heffen, dient het tot een zeil. Eene menigte van voelers steeken ter zijde uit, en dienen dit Zeeschepzel om den prooi ten leevensonderhoud te grijpen en te verslinden, of om als voor anker te liggen, en zich op

{==552==} {>>pagina-aanduiding<<}
de oppervlakte des waters als vast te hegten. Dit Dier wordt voor zeer vergiftig gehouden.
Het gelukte ons op deezen tijd niet, een enkele van die soort te vangen. Dan het magtig worden van eene andere Mollusca vergoedde deeze teleurstelling. De zeer groote fijnheid van de grijpers deezes schepzels is, buiten twijfel, de oorzaak van de gebrekkigheid der kennisse daaraan, alsmede van de onvolkomenheid der afbeeldingen, welke men 'er van gegeeven heeft. Linnaeus beschreef een gedeelte van eene soort van het zelfde geslacht onder de benaaming van Medusa porpites.
Over het algemeen is, bij stil weêr, de effe, en tot eene verbaazende diepte doorschijnende, Zee met ontelbaare Diertjes opgevuld, welke zigtbaar zijn voor 't oog der geenen, die zich gewend hebben om 'er na te zoeken, doch die in 't eerst niet gemaklijk onderkend worden, uit hoofde van de doorschijnendheid der lichaamen. De meeste dier Zeeschepzelen zijn schaars aan de Natuurkundigen bekend. Bosc heeft, op zijne Reis van Bourdeaux na Noord-America, een groot getal waargenomen, desgelijks door mij gezien.
Weinige dagen naa het vangen van evengemelde Medusa porpites, vielen ons verscheide Molluscas, die wij nieuwe mogten heeten, in handen. Derzelver lichaam is cijlindervormig, vrij vast, aan 't eene einde dun, doorschijnend en eenigzins geelagtig. Het geheele lichaam is vol kleine stippen, donkerder geel van kleur; de oppervlakte is voorts bedekt met ongelijke verhevenheden, van dezelfde natuur als de rest des lichaams. Het éénig bewijs van leeven, 't welk deeze Zeeschepzels geeven, is eene geringe opzwelling bij het aanraaken. De lengte is zeldzaam meer dan vijf duimen; de dikte één duim, en alles is, als 't ware, in een kooker of scheede beslooten. In het uiterlijk voorkomen gelijkt dit Diertje zeer veel op muller's Holoturia elegans. Het geeft geduurendee den nagt zeer helder licht van zich, waarom ik 'er den naam van Monophora nocticula aan gegeeven heb. Dit geslacht brengt zeker zeer veel toe tot het lichtgeeven des Zeewaters.
Tusschen de Linie en Isle de France deeden zich veele tot nog toe onbeschreevene Molluscas op. Wij zagen op die zelfde Breedte eene nieuwe Hyalaea, die op het water zwemt, op dezelfde wijze als een kapelletje in de

{==553==} {>>pagina-aanduiding<<}
lugt vliegt: wij noemden dezelve Hyalaea papilionacea. - Het zeldzaamste van alle Zeeschepzelen, welke wij hier aantroffen, was eene Mollusca, van welke ik nimmer een ander voorwerp heb aangetroffen. Langen tijd hadden wij dit Diertje waargenomen, eer wij ontdekten, dat het omgeeven was met een bekleedzel, zo doorzigtbaar als het helderst glas. Onbewust van dit overtrekzel, hadden wij het in 't behandelen gebroken. - Wij beklaagden ons hierover te meer, dewijl deeze Mollusca ee e nieuwe soort uitmaakt in het schoone geslacht der Carinaria, 't welk, tot heden toe, slegts uit ééne soort bestaan heeft: ik gaf 'er den naam aan van Carinaria fragilis.

Manier, om de bevruchting van zommige boomgewassen, door middel van eene inenting door leiders, (Greffe par aproche) te bevorderen.

Men vindt in de Reis van den Heer borij, door Africa, eene waarneeming van gewigt, betrekkelijk tot de Nootmuscaatboomen, die men thans met groot voordeel plant, op het Fransch Oostindisch Eiland Reunion; welke uitvinding men verschuldigd is aan de zorgen en ijver van den Heer hubert, een beroemd Landbouwer in deeze Colonie.
De Myristica Officinalis, of Nootmuscaatboom, door linnaeus gerangschikt onder de Veelmaunige eenwijvige Gewassen (Polyandria Monogynia) en dus beschouwd als een tweeslagtige Boom, wierd bevonden te behooren onder de Tweehuizige (Dioecia). Om denzelven vruchten te doen draagen, bleek het, dat men de maanelijke boomen bij de vrouwelijke moest plaatzen; eene zwaarigheid, die den bouw van dien boom in het groot geweldig bezwaarde. Buitendien was 'er nog eene zwaarigheid te overwinnen, te weeten, het groot verlies van grond, in eene Muscaatnooteboom-plantagie, veroorzaakt door de mannelijke boomen, die, behalven de bevruchting der vrouwelijke bloemen, van geenerlei nut zijn. De Heer hubert nam deeze zwaarigheid weg, door vrouwelijke Nootmuscaatboomen op de mannelijke in te enten, 't geen hij volbragt door mid-
{==554==} {>>pagina-aanduiding<<}
del van leiders, waardoor hij de onnutte mannelijke boomen in vruchtbaare vrouwelijke veranderde: zijnde hij, door overtuigende proeven, verzekerd, dat men, door maar één mannelijken tak aan ieder boom te laaten, van de bevruchting zekerder was, dan op de gewoone wijze; dewijl dus de beide Sexen te zamen bloeiden.

Leevensberigt van Dr. Sims.

(Uit het Engelsch.)

Om wijze reden is den Mensch een trek ingeschaapen, welke hem aandrijft om bekend te worden met de Leevensgeschiedenis van uitsteekende Characters. De Leevensbeschrijvingen van Staatslieden en Krijgshelden zijn voor ons bijzonder belangrijk, dewijl van hun somtijds het lot van Volken en Staaten afhangt; terwijl de zagte loop der bedrijven van andere menschen slegts eene geringe maate van belangneeming verwekt, uitgenomen in een bijzonderen kring, die het genoegen gesmaakt hebben van der zodanigen belangrijkheid te kennen, of in hunne vriendschap te deelen. 'Er zijn. nogthans, openbaare Stichtingen, die tot een bijzonderen roem strekken van de Landen, waarin zij plaats grijpen; - geen Stichtingen van Vorsten, maar van bijzondere Persoonen, en welker duur afhangt van deezer poogingen tot instandhouding. Wanneer zodanige Stichtingen ingeweeven worden in de Leevensberigten van zulk een Persoon, zijn dezelve bekwaam om de leevendigste deelneeming te verwekken. Tot staaving van deeze laatste aanmerking, kan het Leevensberigt van Dr. sims, 't geen wij hier onzen Leezeren aanbieden, dienen.
Dr. sims werd in 't jaar 1741 gebooren, in het Landschap Down, in het Noorden van Ierland. Zijn Vader was 'er Leeraar onder de Dissenters. Gelijk de zodanigen, die eene bestemming hebben, om vervolgens, in hun leeven, met bijzonderen glans uit te schitteren, niet zelden, in hunnen vroegen leeftijd, op de laagere Schoolen, reeds blijk geeven van 't geen men van hun in rij-
{==555==} {>>pagina-aanduiding<<}
per jaaren te wagten heeft, zo was het met den jongen sims gelegen.
Groote vorderingen in de taalen en voorbereidende geleerdheid gemaakt hebbende, werd de Heer sims na Edinburg gezonden, waar hij, geduurende vier jaaren, zich met veel ernsts op de Geneeskunde toelag. Hij stondt daar bekend als bij uitstek vlijtig. Door het afsterven van nabestaanden, hadt hij eenig geld te zijner beschikking. In stede van te Edinburg zich tot Doctor te laaten bevorderen, gelijk hij, met grooten lof voor zichzelven, zou hebben kunnen doen, besloot hij, de Hoogeschool te Leijden te bezoeken, en op dezelve de Lessen van de toen in de Geneeskunde beroemde Hoogleeraaren te hooren. Hier voltrok hij zijne opleiding tot Arts, en werd tot Doctor bevorderd.
Met den jaare 1765 zette hij zich te Dungannon, in het Noorden van Ierland, neder, nabij welke Stad zijn Vader zijne standplaats hadt. Hier stelde hij zijne opgedaane kundigheden, in het vak der Geneeskunde, te werk, en maakte zulk eenen opgang, dat hij welhaast in die Landstreeke de geheele practijk aan zich trok.
Schoon hij steeds in zijne practijk zo veel te doen hadt, dat zes Artsen naderhand onder elkander zulks gaarne deelden, was, naa zijns Vaders overlijden, zijne zugt tot uitbreiding zijner kundigheden zo groot, dat hij Ierland verliet, en na Londen ging, met oogmerk om de Lessen, te dier Stede gegeeven, te hooren. Vreezende dat hij te bekrompene begrippen, ten opzigte van de Geneeskunde, dusverre mogt hebben opgedaan, trok hij verder na Parijs, en deedt eene reis op 't Vasteland, om den kring zijner Geneeskundige Weetenschap wijder en wijder uit te breiden.
Londen is het eigenlijk tooneel in Engeland, om groote talenten en bekwaamheden ten toon te spreiden; maar Dr. sims hadt 'er geen vrienden of bekenden, die hem dienst konden doen; en, schoon in Ierland zo zeer gezogt en bewonderd, was hij te Londen slegts bekend aan eenige weinigen zijner Mededoctoren. En, 't zij met oogmerk om zich bekend te maaken, of haakende, om, bij zijne wederkomst in Engeland, zich te Londen neder te zetten, gaf hij, ten jaare 1778, een Werk uit over de Koortzen, 't welk hem onmiddelijk als een oordeelkundig en ervaaren Arts deedt kennen. Dit zijn Werk

{==556==} {>>pagina-aanduiding<<}
genoot naderhand de eer van in 't Fransch en Hoogduitsch vertaald te worden.
Binnen Londen hadden, ten dien tijde, eenige gezette Vergaderingen van Geneesheeren plaats; doch deeze waren zo slegt ingericht, en werden zo gebrekkig gaande gehouden, dat zij, door oneenigheid der Leden, vervielen.
Thans deedt 'er zich eene gunstige gelegenheid op, om eene Stichting te doen gebooren worden, der Hoofdstad van het Britsche Rijk waardig, en welke een bestendigen bloei beloofde. Maar deeze taak vorderde de onderneeming van eenen in de kragt zijns leevens, met de bedaardheid en invloed van hoogere jaaren, alsmede het verzamelen van de verstrooide Leden der voorige verbrokene inrichtingen in Londen; deeze moesten tot één gebragt, en aan dezelve de heilzaamste en bestendigste wetten gegeeven worden; - dit vorderde, met één woord, een Man, bekleed met die bekwaamheden en dat vermogen, 't geen Dr. sims bezat. Hij was het, die, in den jaare 1773, uit deeze wrakken van Geneeskundige Societeiten, de Geneeskundige Societeit van Londen schiep en inrichtte, voor welke hij eene Redenvoering deedt, die met zeer groote toejuiching aangehoord, en, op ernstig verzoek der Leden, gedrukt werd. Het aantal dier Leden klom welhaast tot meer dan negentig, allen in de Geneeskunde beroemde Mannen. Het oogmerk deezer Societeit strekt enkel ter mededeeling en verspreiding van Geneeskundige Weetenschap. Het was de eerste Societeit in Londen, waarin Eerbelooningen werden aangeboden voor de beste Stukken, daaraan medegedeeld; en de inged ende Schriften der Leden werden van tijd tot tijd uitgegeeven.
Uitdeelingen van Geneesmiddelen, en het voor niet bedienen der Armen in Londen, waren reeds, in de voorgaande Eeuwe, den oorsprong verschuldigd aan het Kon nglijk Collegie van Geneesheeren. Dan de Burgerij van Londen, niet met genoegen ziende, dat de Geneesheeren, behalven dat zij hunnen tijd aan het bezoeken der Zieken besteedden, zelve de kosten der Geneesmiddelen betaalden, maakte, uit eigen beurs, inrichtingen van denzelfden aart als die van het Koninglijk Collegie. De oudste Stichting van dien aart was, naastdenkelijk, de algemeene Uitdeelplaats (Dispensary) in Aldergate Street,

{==557==} {>>pagina-aanduiding<<}
ondersteund door vrijwillige giften en jaarlijksche toelagen. Het ontbrak deezer liefderijke Stichting, in den jaare 1774, aan een Geneesheer. Dr. sims werd met eenpaarige stemmen daartoe verkoozen: dit opende hem een ruim veld, om zijne uitsteekende bedreevenheid in de Geneeskunde ten toon te spreiden.
Het gerugt deezer Inrichting verwekte, door de wijze, op welke dezelve werkte, een algemeen verlangen om dergelijke daar te stellen, waardoor men zo veel goeds kan doen met eene geringe uitgave. Eenige groote en edelmoedige Menschenvrienden hadden des alleen een voorstel te doen, en de oprichting werd ras algemeen: en mogen wij Dr. sims tellen onder de eerste Voorstellers en Stichters van de Westminster general Dispensary, van de Surrey Dispensary, van de Middlesex Dispensary, alsmede die voor de Inenting is opgericht. Stichtingen, die veele andere van gelijken aart tot aanmoedigende voorbeelden gestrekt hebben.
Dr. sims was ook werkzaam in het vormen van het Margate Ziekenhuis, alsmede een allerijverigst voorstander en bevorderaar van de Societeit, bekend onder den naam van de Humane Society, gegrond door de Menschenvrienden Dr. hawes en Dr. lettsom.
De onvermoeide Dr. sims hadt ten dien tijde het groote plan gevormd om Dispensaries door de geheele Stad aan te leggen, alsmede een Centraal Hospitaal. Onderscheide Hoogleeraars moesten 'er verkoozen worden, die in alle de takken van Geneeskunde onderwijs gaven; en misschien koesterde hij de wijdstrekkende hoope, dat de wijsheid der Wetgeevinge dit zou bevestigen, en een Genees- en Heelkundig Collegie daarstellen, 't welk Diplomas in Genees- en Heelkunde verleende; dewijl Londen de beste gelegenheid oplevert om lijken ter ontleeding te krijgen, en den loop van onderscheide Ziekten na te gaan.
Plans, ter bereiking van dit wijdstrekkend oogmerk, werden uitgegeeven, en Inschrijvingen geopend; wanneer Dr. sims vernam, dat het oogmerk der Leden te Londen geen ander was, dan om die Inrichting te ontbinden, van welke hij gezegd mogt worden de Vader te weezen. Door het missen van zijne tegenwoordigheid, was oneensgezindheid bij de Leden ingesloopen, en de bijeenkomsten bestonden uit niets anders dan twisten en schelden: het was zelfs niet zonder leevensgevaar, dat

{==558==} {>>pagina-aanduiding<<}
hij zich aankantte tegen de woelende en luidschreeuwende partij, die ter ontbinding beslooten hadt, en dezelve wilde doorzetten. De Societeit was, in het verloop van dertien jaaren, tot achttien Leden verminderd. In 't einde won de rede veld, de goede orde werd herbooren, en Dr. sims tot Voorzitter benoemd.
In deezer voege mag hij gezegd worden de Geneeskundige Societeit te Londen herschaapen te hebben. Het verder gelukkig slaagen was geëvenredigd aan zijne poogingen. - Dr. lettsom, wiens onderscheide groote en verdienstvolle werkzaamheden, bij deeze en andere gelegenheden betoond, eene dank baare Naakomelingschap, door geen nijd van het schatten der waare verdienste verwijderd, beter zal erkennen, kwam Dr. sims te hulpe, en, bij eene gifte zo groot als edelmoedig, deedt hij der Societeit ten geschenke een vrij Huis in Bolt-Court, 't geen hij kogt en voor altoos ten gebruike gaf.
Door de poogingen deezer twee Voorstanderen van Weetenschap en Vrienden van het Menschdom, kwam 'er welhaast een groote toevloed van nieuwe Leden; en in 't volgend jaar zag het eerste Stuk van de Londensche Geneeskundige Societeit het licht. - In dit Deel vindt men van Dr. sims twee belangrijke Verhandelingen: de eene prijst eene nieuwe behandeling aan tegen de Doofheid, ontstaande uit verhinderingen in de buis van Eustachius; de andere prijst een voldoend middel aan, ter geneezing van de Scharlakenkoorts; naamlijk het Vitrioolzuur: deeze ziekte sleepte 'er duizenden 's jaarlijks weg, en was tot hiertoe niet gelukkig behandeld, door mangel van de inagtneeming dier allerbelangrijkste ontdekking, en door de hardnekkige vooroordeelen der Geneesheeren, om in die kwaal Kina en Wijn toe te dienen. - Het tweede Deel kwam ten jaare 1789 uit. In 't zelve was van Dr. sims hand eene vertaaling van een Grieksch Handschrift, over het in- en uitwendig gebruik van Olie, ter geneezing van de Watervrees; alsmede over de geneezing der Geelzugt, door eene nieuwe wijze van baaden in water, waarin erten gekookt waren. - In het derde Deel, ten jaare 1792 uitgegeeven, was van Dr. sims een stuk over eene nieuwe wijze van de Paracentesis, naamlijk aan den Navel. - In het vierde Deel, 't geen in den jaare 1795 het licht aanschouwde, is van hem een belangrijk stuk over het inwendig gebruik van het Salpeterzuure Zilver, in Valiende Ziekten. -
{==559==} {>>pagina-aanduiding<<}
In het vijfde Deel ontmoeten wij van hem een zeer vernuftig stuk over de onderscheide soorten van Krankzinnigheid; alsmede een ge nadere aanmerkingen over de Scharlakenkoorts; en, eindelijk, een stuk, behelzende verscheide Geneeskundige wenken en vraagen.
Alles scheen thans zamen te loopen om deeze Inrichting der Engelsche Natie waardig te maaken: Een genoegzaam aantal van Leden; overvloed van nuttige ingeleverde Stukken; eene groote en standhoudende eensgezindheid; een Voorzitter, geheel tot dien post gevormd; een fraai Huis, en eene redelijk goede Boekerij, meest uit hedendaagsche Werken bestaande; dan, verre was die Boekverzameling van alles te behelzen, wat tot de Geneeskunde behoorde. - Bekend was het, dat Dr. sims, door den arbeid van verscheide jaaren, eene Verzameling bezat van meer dan zesduizend Boekdeelen over de Geneeskunde, behalven ontelbaare losse Verhandelingen; en, om een onsterflijken naam aan deeze Societeit te geeven, scheen 'er zulk een Boekenschat aan te ontbreeken. Men deedt, diensvolgens, door Dr. lettsom en de andere medebestuurders der Societeit, een voorstel aan Dr. sims, om deezen onwaardeerbaaren schat te verkrijgen: en, tot 's Doctors eere, deedt hij afstand van zijne, met zo veel moeite en kosten verzamelde, Boekerij, voor eenen prijs, die de helft niet kon haalen van 't geen dezelve gekost hadt. Een Boekenlijst daarvan is gedrukt voor de Leden, en maakt een dik octavo Boekdeel uit.
Uit eene bijzondere hoogagting voor zommige Leden, deedt Dr. sims voor zich zelven schilderen en voor het algemeen in plaat brengen de Pourtraiten van tweeëntwintig der Leden. Het ware te wenschen geweest, dat die van veele andere Leden teffens waren geschilderd en in plaat gebragt: zodanig eene keuze is een kiesch en teder stuk. Maar zulks zou de kosten der Plaaten zo zeer verhoogd hebben, dat het oogmerk der Uitgeeveren niet bereikt werd; de Heeren medleij, de Schilder, en de Heer brawhite, de Graveerder, eenigermaate daarvoor beloond zijnde. De Titel is: The principal Institutors of the Bolt-Court Medical Society. Regtmaatigheid zou iemand veelligt doen vraagen, of de Persoonen van Dr. thornton, die slegts een nieuw Lid was, en ook Dr. jenner, eigenlijk geen plaats hadden moeten ruimen voor oudere Leden? - Ter gelegenheid

{==560==} {>>pagina-aanduiding<<}
van de uitgave dier Beeldtenissen verloor Dr. sims iets van dat gemeenzaame, hem voortijds zo eigen; doch zijne oogmerken waren goed, en wij mogen met genoegen vermelden, dat 'er geen openbaar misnoegen uit ontstaan is.
In het jaar 1788 werd hij tot Voorzitter gekoozen in de Philanthropische Societeit, van welke hij onder de eerste oprichters geteld werd: dit Voorzitterschap stondt hij vervolgens af aan den Hertog van leeds, die tot dien tijd toe hun eerste Vice-president geweest was. De moeilijkheden, waarmede hij in dit geval te worstelen hadt, waren groot, en herkomstig van den eersten Thesaurier, Mr. joung, die tusschen de twee- en drieduizend Ponden St. der kasse ontstal, daarbij belediging bij belediging voegende, in de dagpapieren en anderzins alle zijne voorige vrienden, en bovenal Dr. sims, mishandelende. Deeze, tot Voorzitter verkoozen, bezorgde van de Corporatie van Londen een inkomen, dat tienduizend Ponden St. waardig geschat wordt, en in de daad onschatbaar is voor deeze liefderijke Stichting.
Weinige Stichtingen, tot menschlievende oogmerken strekkende, worden, zo verre ik weet, in Londen aangetroffen, of zij mogen roemen op Dr. sims, als Oprichter of Deelgenoot. In stede van de voordeelen zijns beroeps in de kostbaarheid eener welvoorziene tafel te besteeden, zoekt hij altoos voorwerpen van bijzondere of openlijke weldaadigheid op: niet dat hij ten deezen opzigte de rol van een Gierigaart speelt: want hij onthaalt menigmaal zijne vrienden op eene ruime en gastvrije wijze: maar 'er is niets buitengemeens, niets prachtigs; en, schoon in de Stad blijvende, is het onthaal zijner vrienden, niet het overdaadige, zijn bestendig poogen. Hij bezit, in de daad, de zeldzaame kunst, om de rechte scheidlinie te trekken in alle omstandigheden des leevens.
Schoon bedreeven in den geheelen kring der menschlijke weetenschappen, maakt hij geene vertooning altoos van geleerdheid. Meer dan iemand tot heil des Menschdoms gearbeid hebbende, is hij daarop niet trotsch. Een opregt geloover in den Almagtigen, is hij zeer godsdienstig, schoon hij tot geen Kerkgenootschap behoore. In zijne daaden en in zijn geloof is hij een waar Christen. Ten opzigte van de Grooten speelt hij nooit den vleijer. De Armen beschouwt hij als zijne Medemenschen. In

{==561==} {>>pagina-aanduiding<<}
het Staatkundige omhelst hij de begrippen, die tot algemeen welzijn strekken, zonder aan eene Partij verkleefd te zijn.
De post van Voorzitter in de Geneeskundige Societeit te Londen duurt één jaar en is verkieslijk. Dr. sims heeft nu die eere negentien jaaren genooten. Niemand heeft ooit, in dit vak, zich met meer waardigheids, en tevens met grooter minzaamheid, gedraagen. Geagt en bemind, boezemt hij steeds aandagt in. Zijn gedrag is tevens kloek en beleefd. Wanneer hij van het Voorzitters gestoelte zijn gevoelen openbaart, heerscht 'er de diepste stilte; in zijne voordragt schijnen bondigheid en welspreekenheid te wedijveren voor de luisterende aandagt. Gelijk de Romeinen hunne Oudsten Patriciers noemden, van den naam van Vader afgeleid, zo vertoont Dr. sims zich steeds in dat eerwaardig en beminnelijk character; steeds neemt hij ter harte, steeds ijvert hij voor het welvaaren der Bolt-Court Medical Society.
De Oudheidkundige Societeit in Londen, alsmede de Koninglijke Iersche Academie, roemt op hem als Medelid. Hij is Lid van Eer bij verscheide geleerde Genootschappen op het Vasteland van Europa en in America.
Grootmoedig goed, en waarlijk wijs, is hij den opgang, dien hij in zijn leeven gemaakt heeft, geheel aan zichzelven verschuldigd. Wanneer eens het gordijn voor het tooneel zijner werkzaamheden zal vallen; wanneer duizenden, die zijne kunst behouden heeft, op een droevig deelneemenden toon zeggen: ‘Dr. sims is niet meer!’ - wanneer een andere Leevensbeschrijver zal opstaan, en in 't breede zijne loflijke en deugdzaame daaden vermelden: dan zal de Hemel zijne opregte ziel zegenen, en een dankbaar Land uitroepen: ‘Dr. sims heeft, door eigen bijzondere waarde, nooit dorrende laurieren zich op 't hoofd gezet!’ en de Naam van sims zal vooraan staan op de lijst der groote Geneesheeren, en op dien van howard volgen op de rolle der waardigsten onder de Menschenkinderen.





{==562==} {>>pagina-aanduiding<<}

Bijzonderheden van de mela, of kermis, op de oevers van de Ganges.

(Ontleend uit de Asiatic Researches.)

De Capitein thomas hardwicke, die, in het opgemelde Engelsche Werk, een Reisverhaal geeft van zijnen tocht na Sirinagur, deelt ons, wegens de Mela, aan de oevers van de Ganges, de volgende bijzonderheden mede.
Aan de oevers der gemelde Riviere vervoegt zich, 's jaarlijks, een verbaazend aantal menschen, ten einde aldaar hunne Wasschingen te volbrengen. Een Mela (zo veel als bij ons een Kermis) is 'er het gevolg van. 's Jaarlijks komen eene menigte van Hindus aan die geheiligde Rivier, en verblijven 'er eenige dagen. De tijd dier Godsdienstige Baading is, wanneer de Zon in het Teken van den Ram treedt; 't welk, volgens de berekening der Hindus, van een vast punt begonnen, thans omtrent twintig dagen laater komt, dan de Lentenagtevening. Dit viel, toen ik mij daar bevond, op den achtsten van Grasmaand voor.
Dan, om de twaalf jaaren, wanneer Jupiter in Waterman is, op den tijd dat de Zon in het Teken van den Ram treedt, is de volkszamenvloed allergrootst. Ik trof juist zodanig een tijdperk; en de menigte menschen, aan den oever van de Ganges toen verzameld, mag, mijns oordeels, bij eene maatige begrooting, op twee en een halve millioen zielen gesteld worden. (*)

{==563==} {>>pagina-aanduiding<<}

Hoewel de volbrenging van eenen Godsdienstpligt het hoofdoogmerk zijn moge, bedienen zich veelen van deeze gelegenheid tot het verrigten van zaaken en het drijven van eenen wijduitgestrekten handel. In deeze zamenvloeijing van Natien is het voor een weetgierig waarneemer eene stoffe van geen gering vermaak, de kleeding, de gelaatstrekken, de zeden enz. te beschouwen, welke de onderscheidene charactertekenen opleveren der Inwoonderen van Cabal, Cashmir, Lahore, Butaan, Sirinagur, Cummou, en de vlakten van Hindostan. Uit eenige deezer op een zeer grooten afstand gelegene plaatzen neemen geheele Gezinnen, Mannen, Vrouwen en Kinderen, de reis aan. Eenigen doen dezelve te voet, anderen te paard, en veelen, inzonderheid de Vrouwen en de Kinderen, in lange zwaare karren, met latwerk en schuins afloopende bedekzels, om tegen zonneschijn en regen bedekt te weezen: deeze zelfde rijdtuigen dienen hun, geduurende de Mela, tot huisvesting.
Onder de Inboorelingen van Landen, op zo groot eenen afstand verwijderd van alle gemeenschap met Blanken, was het eigenaartig te wagten, dat het gelaat, de kleeding en de verdere toestel der Heeren, die zich thans te Hurdwar bevonden, voorwerpen waren van de algemeene nieuwsgierigheid. Dan deeze ging alle mijne voorheen deswegen gemaakte denkbeelden te boven. Zo dikwijls wij in onze draagstoelen door de menigte heen gingen, volgden ons, in grooten getale, Mannen en Vrouwen, allen even zeer 'er op gesteld om ons te zien. Zij deeden door alle tekens en gebaaren hunne verwondering blijken. De oude Vrouwen inzonderheid begroetten ons met den diepsten eerbied: veele toonden 'er zeer op gesteld te zijn om eenig gedeelte onzer kleeding aan te raaken. Dit aan dezelve toegestaan zijnde, keerden zij terug met eene groete en zigtbaare blijken van voldoening.
Tusschen onderscheidene Secten van de Hindus, te deezer feestlijke gelegenheid zamengekomen, rees welhaast geschil over den voorrang; en, even als andere Secten, werden zij door Godsvrugt of Bijgeloof niet wederhouden, om zich op het zwaard, ter geschilbeslissing, te beroepen, en den heilig gekeurden grond met bloed te bezoedelen. Zo ziet men, dat de zugt na oppermagt en voorrang, zelfs onder Bedevaartgangers, de overhand heeft op Godsdienstig Eerbetoon!





{==564==} {>>pagina-aanduiding<<}

Bijzonderheden van de broeder- en Zusterschap van Belli, aan de Goudkust.

De benedenste deelen van de Goudkust worden bewoond door de Quojans, onderworpen aan het veel magtiger Volk, de Fosgians. Deeze beide Volken erkennen de Opperheerschappij des Keizers van Monou. Dit Koningrijk is tot nog toe weinig bekend; men zou het kunnen houden voor een gedeelte des zeer wijduitgestrekten Rijks van Molomugi. Het stelzel van Geestlijke Overheersching, 't welk plaats grijpt in de verschillende Staaten van dat Rijk, heeft, hoe zeer dezelve veelerwegen den schepter zwaaije, geen gelijk in de Geschiedenisse.
Twee Instellingen grijpen 'er plaats in dit Rijk, die, wat derzelver Verborgenheden betreft, zeer veel gelijkvormigheids hebben met onze Vrijmetzelaars Logies.
De Koning is het zigtbaar Opperhoofd van de Broederschap, die den naam voert van belli: dezelve staat onder de bescherming van een ontzaglijk en geheimzinnig Weezen, welks gedaante verandert naar de willekeur des Opperpriesters. De zamenkomsten deezer Broederen hebben slegts om de twintig dagen plaats. Men heeft, ten dien einde, eene ruimte van acht of negen mijlen in den omtrek afgezonderd in een Bosch van Palmboomen, waar hutten opgeslaagen, en perken, bij wijze van beplanting, gemaakt zijn. Daar is het, dat Jongelingen, onder het beheer van Oudelieden, hunne Leermeesters, den tijd van hun Leerlingschap, welke vijf jaaren duurt, doorbrengen. Zij leeren aldaar worstelen, visschen, planten, jaagen, dansen, en de lofzangen ter eere van belli zingen. Het is hun strikt verboden, eenige kleederen hoegenaamd te draagen, en buiten den omtrek, hun voorgeschreeven, te gaan, of met iemand, dan met een ingewijden Broeder, staande dien tijd, te verkeeren. Men geeft geene verschooning altoos, wegens inbreuken, op die bepaalingen gemaakt. Het staat aan de Vrouwen niet vrij, dit geheiligd Bosch te naderen. Zij zouden, in zulk een geval, overgeleverd worden aan belli, die hun onder de ijslijkste folteringen zou doen omkomen. Deeze Jongelingen ontvangen, ten teken van Wedergeboorte, een nienwen naam, op den tijd der Inwijdinge; en men stelt op hun, met een

{==565==} {>>pagina-aanduiding<<}
heet ijzer, het Teken van belli, 't welk van het oor tot de schouder gaat: het gelijkt op eene wonde, door krabben met de nagelen gemaakt. Den tijd van Leerlingschap verstreeken zijnde, geeven de Onderwijzers de Kinderen aan de Ouders weder, en zij worden toegelaaten deel te neemen in de openbaare zaaken.
Eene tweede Instelling gelijkt zeer op de evengemelde. Zij bestaat alleen uit Vrouwen, zamenkomende in een afgeslooten perk, welks toegang den Mannen ontzegd is. Huwbaare Dogters worden daar heen gebragt, in den nagt, door bedaagde Vrouwen, aan welker zorg en opzigt zij zijn toevertrouwd. Naa de Inwijding worden zij gebaad, het hair afgesneeden, en, zo ras zij de proeve der opsluiting ondergaan hebben, gaan zij geheel naakt. Haare lichaamen worden gewend aan het doorstaan van allerlei vermoeienissen. Men boezemt haaren geest geene zagte indrukken in. Dit maakt die verblijfplaats zeer somber en stil; zij leeren de Godsdienstgewoonten des lands, of liever de daar heerschende bijgeloovigheden.
Wanneer zij na haare ouderlijke huizen zullen terugkeeren, worden zij te gemoet gegaan door Oudevrouwen en andere ingewijde Dogters, die zich geheel naakt tot haar vervoegen, haare Inwijding vereeren met zang en dans in den nagt, tot het aanbreeken van den dag. Mannen, wien de nieuwsgierigheid mogt bekruipen om getuigen te weezen van die plegtigheid, zouden, bij de ontdekking, met den dood gestraft worden, of verpligt zijn, een Slaaf, in hunne plaats, ter doodstraffe over te leveren.
Het Genootschap van belli maakt een diepen indruk op aller geest, en oefent in den Staat een verbaazenden invloed. In elke Landsafdeeling is 'er een Opperhoofd dier Orde, gevolmagtigd om de bevelen van belli bekend te maaken.
De Broederschap oordeelt over moord, toverkunst en overspel, en doemt de schuldig bevondenen ter doodstraffe. Zij worden in een ontzettend digt Bosch gevoerd, waaruit zij nooit wederkeeren. Men is van denkbeeld, dat de Leden des Genootschaps van belli de magt des Duivels hebben, en dat zij allen kwaad, 't welk hun behaagt, kunnen doen, zonder vreeze dat hun deswegen lets zal overkomen. Zij worden ook nimmer, wegens eene hunner verrigtingen, ondervraagd.





{==566==} {>>pagina-aanduiding<<}

Tafereel van den tegenwoordigen staat der maatschappije en zeden van het hedendaagsche Rome.

Door C.A. Böttiger.

Zoo verre deeze Stad de Europische Hoofdsteden van den eersten rang, ten aanzien van historische belangrijkheid, overtreft, zoo verre is zij beneden dezelve, met opzigt tot het belang, 't welk door de werkzaamheid en de genietingen des gezelligen leevens in dezelve wordt verwekt. Hieromtrent duldt Rome geene vergelijking met Londen en Parijs, zelfs niet met Petersburg, Weenen of Berlijn, alwaar of een bloeiende Koophandel alle de voortbrengzels en schatten van alle waereldoorden zamenvoert, of de majesteit van den throon door een luisterrijk Hof en een rijken Adel wordt verhoogd; alwaar allerlei talenten voorwaarts streeven na het aantrekkend doel van eere en geluk; alwaar, door den prijswaardigen naijver des vernufts, de kunsten en weetenschappen bloeien, terwijl nijverheid en weelde, onder den scepter der steeds afwisselende Mode, den kring der menschelijke genietingen door duizenden nieuwe uitvindingen uitbreiden; alwaar de edelste gedaanten der menschelijkheid zich ontwikkelen naast de walgelijkste beelden der diepste natuurlijke en zedelijke verdorvenheid. Te midden van zulk eene rijke verscheidenheid vertoonen zich telkens aan den waarneemer nieuwe tooneelen; en de zedelijke teekenaar ontmoet aldaar rijke bouwstoffen voor eene belangrijke schilderij.
Wat ontmoeten wij van deezen aart, wanneer wij het oog slaan op deeze oude meesteresse der waereld, op haare zeven heuvelen ten throon gezeten? Geen bloeiende koophandel, geen geest van nutte nijverheid, bezielt de kwijnende leden van dit onlustig lichaam, in de slaapzucht van algemeene gevoelloosheid gedompeld. Roms's straaten krielen van straatslijpers, bedelaars en priesters, en haare markten van havelooze uitventers; rondsomme verkondigt de verschrikkelijke woestheid van een vrugtbaar, maar verwaarloosd land, de diepe sluimering der nijverheid te Rome. Haare havens, van Galeislaaven meer dan van Kooplieden bewoond, worden slegts van de weinige schepen bezogt, aan uitlandsche Natien behoorende, die de bewooners der Pauslijke Staaten van gezouten visch voor hunne feestdagen voorzien, en artikelen van weelde van buitenlands invoeren. Zints de priesterlijke waaren, voor 't meerendeel, in andere landen haare waarde hebben verloren, is de koophandel van Rome geheel lijdelijk geworden. De stroomen goud en zilver, welke, eenige eeuwen geleeden, in zulk eenen overvloed, uit alle landen, in den schoot der

{==567==} {>>pagina-aanduiding<<}
Kerke vloeiden, zijn nu afgeleid, en vlieten in eene schraale beek, uit eenige donkere oorden in het westen en het noorden; ligtgeloovige Pellegrimmen komen zelden, uit afgelegene gewesten, bij de Reliekkas van den H. petrus hunnen godsdienstigen eerbied betoonen. De aloude luister van het Roomsche Hof is uitgebluscht, zoo wel als de banbliksems van het Vatikaan. De vroegere losbandigheid zijner zeden heeft een einde genomen, met de magt om te zondigen. De vermaaklijkheden en feesten, die over de verblijven van waereldlijke Vorsten luister verspreiden, na derzelver Hoven den rijken Adel uit de Provincien lokken, de bloem der jeugd van beide sexen zamenbrengen, nevens een aantal aanzienlijke reizigers uit vreemde landen: alle deezen zijn, diensvolgens, van een Hof verbannen, zamengesteld uit afgeleefde en ongehuwde priesters en monniken, wier feesten eene eenzelvige herhaaling zijn van ijdele praalerij en godsdienstige plegtigheden, op het gezigt van welke alle de bekooringen der nieuwheid en praal onbekwaam zijn de drukkende gewaarwording van verveelinge te verdrijven, met welke zij gepaard gaan. Even slegt berekend is de leevenswijze van den Romeinschen Adel, om het aanweezen te veraangenaamen. Van de menigvuldige treffende verschijnzels, welke de aanhoudende strijd van tegengestelde belangen en driften in groote volkrijke Steden doet ontstaan, door nijverheid en weelde aangezet, vertoont Rome naauwelijks eenige spooren. Naar gelange van Rome's uitgebreidheid, is de bevolking zeer gering. Meer dan twee derde deelen der ruimte, binnen de muuren der Stad beslooten, zijn onbewoond; en rijkelijk een derde gedeelte van het bewoonde Rome wordt door Kerken, uitgestrekte Kloosters en half vervallene Paleizen beslagen. De afkeerigheid van werken, en de vadzigheid van de laagere klasse van inwooners, die in godsdienstige ledigheid hun leeven slijten, bepaalen hunne werkzaamheden tot de
schraale taak, welke ter vervullinge van hunne dagelijksche noodwendigheden maar even toereikende is. Van hier dat het gemeene volk in deeze Stad niet zoo muitzuchtig is, noch zoo ligt tot uitspoorigheden kan vervoerd worden, als in andere groote Hoofdsteden. - Het Romeinsche graauw, hoewel even ruw en onbeschaafd, is minder onbeschoft; en indien, in gevolge der groote losbandigheid en verdorvenheid van zeden, der ellendige regtsoeffeninge, des verzuims van het burgerlijk bestuur, en der onbeschrijflijke behoefte, welke van een groot gedeelte der laagere volksklassen het rampzalig lot is, dieverijen en moorden hier menigvuldig zijn, vindt men, egter, te Rome zulke verzamelplaatzen van schreeuwende euveldaaden, zulke zinkpoelen der diepste verdorvenheid niet, in welke het schuim en de vuiligheden der zamenleevinge uit alle gewesten zich ontlasten, als te Londen en Parijs. De algemeene

{==568==} {>>pagina-aanduiding<<}
staat van vernederinge, losbandigheid en werkeloosheid, die de overhand heeft genomen, is de reden, waarom Rome noch het tooneel van schitterende deugden, noch van in 't oog vallende dwaasheden is; dat zelfs ondeugd en misdaad door iet groots en aanmerkelijks niet onderscheiden zijn: want zij worden alleenlijk ter bereikinge van gewoone oogmerken, ter voldoeninge van laage driften, dienstbaar gemaakt; van hier, zelfs wanneer zij met de meeste woede losbreeken, dat zij den stempel van niet meer dan gewoone woestheid en misdaad draagen.
Deeze weinige vlugtige schetzen zullen voor den Leezer de redenen openleggen, waarom de tegenwoordige schilderij van het hedendaagsche Rome, van het betoverend hulzel der aloudheid ontdaan, geene dier blinkende kleuren vertoont, geene dier uitkomende trekken, dier schitterende afdeelingen, en dier oorspronkelijke karikaturen, die zoo ligt kunnen vertoond worden in soortgelijke beschrijvingen van andere groote Steden, alwaar men eene meer verfijnde beschaafdheid aantreft, grooter nijverheid, rijkdom en weelde, doch tevens verhevener deugden, meer uitmiddelpuntige dwaasheden, en buitenspooriger gebreken. Doch in het bijzonder karakter van het volk van Rome, en diens zeden, onder den invloed van het klimaat, godsdienst en regeeringsform, ontbreekt het aan oorspronkelijke en belangrijke trekken niet. De tegenwerping, tegen Italiaansche teekeningen gemeenlijk ingebragt, dat het dezelve aan koloriet mangelt, en zij meer schaduw dan licht vertoonen, zal, misschien, op onze schilderij passen; doch wij hoopen, dat de onpartijdige beschouwer den schilder niet als een misslag zal aantijgen, 't geen niets meer dan de bijzondere hoedanigheid van zijn onderwerp is.

Ligging en Plaatzelijke Bijzonderheden van Rome.

Geene Stad is meermaalen en omstandiger door in- en uitlanders beschreeven, dan Rome. Haare aloude gedenkstukken, haare hedendaagsche gebouwen, en haare vermaardste kunststukken, zijn tot in het oneindige vermenigvuldigd, en door alle landen verspreid; en de toverkragt van den blooten naam van Rome doet alles, wat daarmede in verband staat, met de leevendigste belangstelling aanneemen. Wij zullen, derhalven, beginnen met den Leezer een denkbeeld te geeven van de merkwaardigste voorwerpen, welke deeze Stad bevat; eene omstandige beschrijving van welke anders niet in ons plan zou vallen.
De ligging van Rome, in eene uitgestrekte vlakte, op eene groep van verscheiden heuvelen, tusschen welke de geele stroom des Tibers kronkelt met zagte bogten, levert eene groote menigte bekoorlijke gezigten uit, zoo van de stad als van het omliggende land; stootende, ten noorden, tegen de afgelegene hoogten van de boschrijke Cyminus en Soracte; ten westen, tegen eene vlakte, die tot aan de zee strekt;

{==569==} {>>pagina-aanduiding<<}
ten oosten, tegen de majestuenze keten der Apennijnen; en ten zuiden, tegen den Albaanschen berg, met fraaie dorpen en bekoorlijke lusthuizen gekroond. Geene andere groote Stad, behalven Napels, bevat zulk eene rijke verscheidenheid van schilderagtige gezigten, als Rome van haare onderscheidene heuvels. De zulken, die Rome bezogt hebben, behoeft men, onder veele andere, slegts de uitzigten te herinneren van den toren van het Capitool, van de San Pietro in Montorio, van de Villa Corsini, van de koepel der St. Pieterskerk, van de Villa Medici, van de puinhoopen van het keizerlijk paleis op den Palatijnschen berg, en op Monte Mario. Met haare tegenwoordige schoonheden paart zich het gewigt van klassieke oudheid en geschiedenisse, welke, op elke schrede, het genot van het tegenwoordige met dat van het voorleedene vereenigt, en ieder deel van dit rijk Panorama grooter gewigt geeft.
Meer verdient Rome den naam van eene grootheerlijke dan fraaie Stad. Het groot getal prachtige kerken en paleizen, met alle de sieraaden der hedendaagsche bouwkunde rijkelijk voorzien; de menigte openbaare fonteinen; de gedenkteekens en obelisken, welke de pleinen en markten versieren; de menigvuldige en eerwaardige overblijfzels der aloude Romeinsche bouwkunde, door de Stad verspreid, even als de afgescheurde overblijfzels van een reusagtig lichaam; en zelfs de uitgebreide opene ruimten in de onbewoonde gedeelten der Stad, alwaar de eenzaame wandelaar op de graven der verscheiden grootheid treedt, - verwekken eenen indruk van grootheid en heerlijkheid, welke geene andere groote Stad bekwaam is in gelijke maate te verwekken, en zelfs de tegenstelling van tegenwoordige ellende en vernederinge niet in staat is uit te wisschen. Om den naam van eene fraaie Stad te verdienen, moesten de gebouwen van Rome eenpaariger, en derzelver stand meer regelmaatig zijn. Een groot gedeelte van het hedendaagsche Rome bestaat uit kleine, kromme en morzige straaten; en de prachtige tempels en paleizen maaken een te treffend kontrast uit met de belendende hutten der armoede en ellende. 'Er ontbreekt eene vereeniging van de twee uitersten, door middel van gebouwen van de middelklasse, die, zonder zich door praal of bekrompenheid te doen kennen, door hunne reinheid, en door de netheid van bouworde, een naauwkeurig denkbeeld van de omstandigheden van derzelver bewooners zouden geeven. Van deeze klasse van huizen bevan Rome, naar evenredigheid, veel te weinig; en kerken, paleizen, en wooningen der armoede, heeft zij veel te veel. Aldus is het uitwendig aanzien van Rome eene getrouwe afbeelding van de omstandigheden der onderscheidene klassen haarer inwooners. Overvloed en armoede, weelde en berooid-
{==570==} {>>pagina-aanduiding<<}
heid, pracht en morzigheid, zonder eenige tusschenrangen, maaken het treffendste kontrast
uit.
Het klimaat deezer Stad wordt gemeenlijk niet als het gezondste beschouwd; doch deeze algemeene tegenwerping is aan merkelijke uitzonderingen onderhevig. Rome bevat oorden, zoo gezond, als de gezondste Steden van Italie; maar het geheel is aan zich zelf niet gelijk. Alle de hooge plekken, inzonderheid de Pliniaansche en Quirinaalsche heuvels, hebben eene zuivere lucht en gezonde ligging. De aria cattiva, aan welke de inwooners van Rome alle ongesteldheden toeschrijven, is een loutere harssenschim, voor welke zij zonder de minste reden bang zijn. De koortzen, welke in den zomer te Rome menigvuldig zijn, mogen, met veel meer regt, worden toegeschreeven aan gebrek aan genoegzaam en gezond voedzel, en de daaruit ontstaande verzwakking, dan aan de ongezondheid der lucht. Eene andere oorzaak dier koortzen, minder algemeen bekend, en niet zeer gereed toegestemd, zijn ongetwijfeld de kerken, die in den zomer zeer koel zijn, en met de verpestende uitwaassemingen der lichaamen besmet worden, in de onderaardsche gewelven nedergezet. Op deeze plaatzen wordt de uitwaasseming, door de hitte van het weêr op de straaten veroorzaakt, ligtelijk gestremd; het lichaam slorpt de verrotte miasmata uit den omringenden dampkring op; en aldus brengen veelen de zaaden van kwaadaartige koortzen na huis, die welhaast hen ter zelfde plaatze brengen als de zulken, door welke zij besinet wierden; waarnaa zij insgelijks nieuwe bronnen van besmettinge voor anderen worden. In de dagen der Republiek wierdt eens in beraad gelegd, de heillooze gewoonte van het begraaven in de kerken te verbieden; doch ingeworteld vooroordeel, bijgeloof en priesterlist, die alle nieuwigheden haaten, zullen tegen zulk eene weldaadige en wenschelijke verandering zich nog lang verzetten.
Ongetwijfeld zijn veele wijken van Rome ongezond in den zomer. De nabuurschap van het Vatikaan was, zoo wel in het aloude Rome, als nog heden, om de ongezondheid der lucht vermaard. Met even veel regts mag het zelfde gezegd worden van andere laage oorden nabij den Tiber, en van andere min bewoonde oorden der Stad; zoodat de inwooners, en de Monniken, behoorende tot de Kloosters, in die oorden gelegen, genoodzaakt zijn, hunne wooningen te verlaaten, geduurende de heete maanden, dat is, van 't laatst van Junij tot het laatst van September, en na gezonder streeken te verhuizen. Die erkende ongezondheid van veele wijken te Rome gaf aanleiding tot eene wet, verbiedende aan een huisheer, geduurende het heete saisoen, de zulken, die bij hem gehuisvest zijn, te doen verhuizen; als hebbende de ondervin-
{==571==} {>>pagina-aanduiding<<}
ding geleerd, dat verandering van wooninge, in dat saisoen, zeer dikmaals nadeelig voor de gezondheid is. In het Campagna di Roma, 't welk, voor 't grootste gedeelte, woest ligt, en door de schadelijke uitwaassemingen van stilstaande wateren en rottende planten wordt besmet, is de lucht in nog veel hooger graad ongezond. Onmogelijk kan men aldaar den nacht in de open lucht zonder gevaar doorbrengen. Geduurende de dagen der jongste Republiek, wierden eenige honderden uit het Poolsche Legioen afgezonden, om, ter zaake des gebreks aan werklieden ten platten lande, den oogst te helpen inzamelen. Naar gewoonte sliepen zij in de open lucht; doch de meesten keerden met kwaadaartige koortzen te Rome terug, aan welke zeer veelen stierven. Naar het gevoelen van kundige lieden, zon het kwaad niet slegts verzagt, maar welhaast geheel weggenomen, en het Campagna di Roma niet alleen bewoonbaar kunnen gemaakt, maar zelfs in een der vrugtbaarste en aangenaamste streeken veranderd worden, door het bearbeiden van den grond en het
aanleggen van dorpen, door het opdroogen der stilstaande wateren, en het planten van boomen rondsom de huizen en tusschen de velden. Maar hoe kan aan zulk eene verandering gedagt worden, onder eene regeering als die van den Paus? En indien zij al bewogen wierdt, door het allengskens toeneemend kwaad, om in goeden ernst aan zulk eene onderneeming de hand te slaan, om middelen, ter bereikinge van haar doel, zou zij welhaast verlegen zijn.
Uit vreeze voor de ongezondheid der lucht, verlaaten gemeenlijk de reizigers Rome met het begin van het heete saisoen; vooral, omdat de groote feestdagen, die gewoonlijk hun verblijf tot aan St. Pietersdag rekken, alsdan voorbij zijn. Nogtans heeft het klimaat van Rome geenen nadeeligen invloed op vreemdelingen; vooral moeten zij zich in eeten en drinken maatigen, inzonderheid geduurende het heete saisoen, en allerlei ongeregeldheden vermijden, in 't heetst van den dag weinig uitgaan, van alle moeijelijke zielsoeffeningen naa de maaltijden zich onthouden, en nooit met opene raamen slaapen. Ongeregeldheden zijn overal schadelijk voor de gezondheid; doch hier dubbeld heilloos, uit hoofde der groote verslappinge des lichaams geduurende het lang zomersaisoen, en vooral ter zaake van den Sirocco-wind, die dikmaals lang agtereen waait, en wiens werking bijzonder schadelijk is voor de werktuigen der verteeringe. Door het in agt neemen van deeze behoedmiddelen, en door zijne leevenswijze naar het klimaat te regelen, kan een vreemdeling veele jaaren te Rome vertoeven, zonder het geringste letzel aan zijne gezondheid te lijden.


{==572==} {>>pagina-aanduiding<<}

Volkskarakter.

Hoewel het ligt moge vallen, het bijzonder karakter eener Natie uit het gedrag der individus (afzonderlijke persoonen) op te maaken, hoogst bezwaarlijk valt het egter, deszelfs weezenlijke trekken uit te kippen, en van dezelve eene naauwkeurige afbeelding tot een geheel te vormen. Eene veel moeijelijker taak, nogtans, schijnt het te weezen, de zamenstellende deelen van zulk een karakter te ontleeden, op een groote schaal geteekend, en eene afbeelding te geeven van het bijzonder karakter, en van de onderscheidende trekken der verschillende standen, uit welke eene Natie is zamengesteld, met die naauwkeurigheid, dat, uit de onderscheidende trekken van het algemeen nationaal karakter, elks bijzonder karakter worde voorgesteld. De meest in 't oog loopende voorwerpen, de gelaatstrekken, de tongval en de kleeding, zijn daar toe niet toereikende. Het karakter kan alleen geteekend worden met opzigt tot de gewoonten; en deeze hebben wederom haaren grond in de plaatzelijke ligging, in den godsdienst, in de burgerlijke regeering, in de leevenswijze des volks, 't zij deeze natuurlijk of volgens kunstmiddelen van bestaan gewijzigd zij, en in nog afgelegener oorzaaken. Tot dat alles wordt langduurige en gezette beoeffening en waarneeming vereischt. Bij eene naauwkeurige kennis aan de Italiaansche Natie laat het zich ligt bespeuren, dat eene grooter spanning en prikkelbaarheid van het zinnelijk stelzel, eene fijner bezintuiging (organisatie), eene leevendiger en dieper gaande aandoenlijkheid, een vuuriger temperament, eene vrugtbaarer en meer verhitte verbeeldingskragt, en, in gevolge dier natuurlijke geaartheid, eene meerdere buigzaamheid van lichaam en geest, eene vaardiger bevatting, eene leevendiger uitdrukking door woorden, toon en gebaaren, een verhevener verstand, eene fijner aandoenlijkheid voor het schoone, een meerdere smaak voor muzijk en dichtkunde, en meer natuurlijke welleevendheid; maar tevens eene sterker geneigdheid tot wellustigheid, jaloersheid, wraakzucht,
bijgeloof en vadzigheid; van den anderen kant, minder gezond verstand, minder gezetheid en kragt tot bedaard, diep denken en naaspooren, dan de noordelijke Volken van Europa bezitten, - de onderscheidende karaktertrekken eens Italiaans zijn: want die hoedanigheden ontmoet men in elke provincie van dat land. Niet zoo gemakkelijk ware het, de bijzondere karakters van den Venetiaan, den Genuees, den Lombardijër, den Toskaan, den Romein, den Napolitaan, in zulker voege te teekenen, dat ieder van deeze onderscheidene smaldeelen der Italiaansche Natie uit de beschrijving konde herkend worden. Gaarne laaten wij, derhalven, het vervaardigen van zulk een meesterstuk aan een bekwaamer kunstenaar over, met verhevener talenten en eene grondiger kennis van het onderwerp

{==573==} {>>pagina-aanduiding<<}
toegerust; wij zullen ons vergenoegen met eene teekening van het karakter van het volk van Rome, ten aanzien van deszelfs zeden, zoo als het, naa eene langduurige waarneeming, ons is gebleeken. Vooraf verzoeken wij, voor eenige oogenblikken, het geduld des Leezers tot eene schets van het uitwendig voorkomen des Romeins en van zijne natuurlijke hoedanigheden.
Een veelbeteekenend gelaat, regelmaatige trekken, een groot, fraai, zwart oog, waarin een vuur van aandoenlijkheid gloeit, zijn karaktertrekken der Italiaansche Natie in 't algemeen. Te Rome ontmoet men deeze uitwendige hoedanigheden meer algemeen, en in een hooger graad van volkomenheid, dan in eenige andere groote Stad van Italie. Die edele gestalten, die fraaie profilen, die bekoorlijke ovaalen, welke men hier dikmaals, zelfs onder de laagste standen, aantreft, zijn spreekende betoogen, dat het volk van Rome eens een zeer hoogen trap van beschaafdheid moet bereikt hebben, om de zintuiglijke begaafdheden tot eene zoo hooge volkomenheid te hebben doen klimmen. Rome was het, alwaar de grootste Kunstenaars in laatere tijden, raphael en dominichino, hunne Origineelen vonden; en 't is blijkbaar, dat zij hen niet met denkbeeldige bevalligheden tooiden. Fraaie vrouwelijke gestalten vindt men 't meest onder de middelstanden der inwooneren; en de schoone sexe is hier, in vergelijking, fraaier dan de mannen, die gemeenlijk te mager en schraal zijn, en wien het aan die kragt van gestalte mangelt, welke een schoon manspersoon kenmerkt. De vrouwen, daarentegen, paaren met die betoverende rondheid, welke een weezenlijk vereischte der schoonheid is, eene edele gedaante, en de hoogste zagtheid van gestalte; jammer is 't alleen, dat de gedaante der Romeinsche vrouwen dikmaals, naa haaren bloei, in gevolge van te groote lijvigheid, van de evenredigheid der schoonheid verbastert. Aan haare werkelooze leevenswijze moet dit worden toegeschreeven: want, volgens landsgebruik, bemoeien zich de vrouwen weinig met huislijke bezigheden, en, bij mangel aan opvoeding, weeten zij niet, hoe zij haaren geest zullen bezig houden. De Romeinsche Dames vertoonen eene bevalligheid in haaren gang en gebaaren, en loopen langs de straaten met eene deftigheid, die u aan de Matroonen van het
oude Rome doet gedenken, en een treffend kontrast uitmaakt met de korte trippelende schreden der Fransche schoone vrouwen; zodat eene overbergsche vrouw hier gemakkelijk alleen aan haaren tred zou kunnen onderkend worden. De deftigheid van houdinge, welke met de natuurlijke leevendigheid der sexe te Rome zoo kwaalijk schijnt te strooken, moet enkel als de sluier van het welvoegelijke worden aangezien, met welken elke Donna Romana

{==574==} {>>pagina-aanduiding<<}
zich bedekt, wanneer zij in het openbaar verschijnt, doch aflegt, zoo dra zij van de straat is.
Van hier dat gij menigmaalen eene vrouw kunt zien, de deftigheid en afgepastheid van wier houdinge eene Vestaalsche Maagd aankondigt, eenige oogenblikken daarnaa, in de ijdeltuitigste Bacchante veranderd. Roozenwangen en een bloozend gelaat zijn even zeldzaam als blank hair; doch deeze ontbeeringen benadeelen de schoonheid niet. Eene edele gedaante, spreekende gelaatstrekken, en oogen vol vuur, vergoeden het gebrek deezer bekoorlijkheden door eene meerdere belangrijkheid.
De Natuur heeft den Romein met de gelukkigste hoedanigheden begiftigd. Hij bezit eene groote aandoenlijkheid, welke hem voor de hoogste geestdrift vatbaar maakt; eene vrugtbaare en sterke verbeeldingskragt; een helder en snedig verstand. Hij is opstuivende en driftig, spottende en luimig in een ongemeenen graad; hij bezit een kieschen smaak voor 't geen groot en schoon is, en een verwonderlijk talent voor de muzijk. Zijn buigzaam lichaam is een gewillig werktuig eener werkzaame ziel. Zelfs onder de laagere klassen, ondanks alle hunne ruwheid en onkunde, ontmoet gij geene spooren van die kinkelagtige lompheid, die den bewooner van meer noordelijke landen aankleeft, en van welke hij zich zoo moeielijk kan ontdoen, om dat zijne minder tedere zenuwen en sterker spieren de werking beide van lichaam en van geest even zeer belemmeren. Van de gelukkigsten is insgelijks het temperament des Romeins, vrolijk en helder als zijn firmament, gelijk de Natuur, die hem omringt, en allerwege tot vermaak en genieting noodigt. Maatig in het voldoen aan de grovere lusten, viert hij alleen ongedwongen bot aan die vermaaken, in welke de ziel en de verbeelding nevens de zinnen kunnen deel neemen.
Nog voordeeliger komen deeze hoedanigheden bij de jonge vrouwen uit. Gelijk haare huislijke opvoeding zoo goed als geene is, en aan de kweeking van haar verstand en hart geene moeite wordt te kost gelegd, worden zij gemeenlijk geheel aan zich zelve overgelaaten; doch dit ontbreekende wordt, zoo veel mogelijk is, vergoed door haaren goeden smaak, haar uitmuntend verstand en bondig oordeel. En indien, onder zulke nadeelen, de ziel der schoonheid, vrouwelijke bevalligheid, slegts onvolkomen zich ontwikkele, vertoonen zij nogtans eene vaardigheid van bevattinge, eene leevendigheid en beminnelijke openhartigheid, en eene opregtheid, te behaagelijker, om dat zij enkel de uitdrukking der ongekunstelde Natuure is. Die aangenaame hoedanigheden spreiden een gedienstigen sluier over het gebrek aan verstandelijke beschaaving, en over de onkunde, die gemeenlijk omtrent de sexe

{==575==} {>>pagina-aanduiding<<}
te ligter vergeeving vindt. Gelijk de opvoeding der vrouwen van den hoogsten rang even zeer als die der laagere klassen verwaarloosd wordt, kunt gij geen onderscheid bespeuren tusschen de verkeering met eene Romeinsche principessa (Prinses) en de dogter van een ambagtsman. Indien de Romeinsche vrouwen, bij haare natuurlijke begaafdheden en groote vatbaarheid, het geluk hadden van zulk eene opvoeding te genieten, als aan het meerendeel der sexe, in meer noordelijke landen, wordt gegeeven, zouden zij niet slegts in staat zijn, den palm der schoonheid, maar ook van alle vrouwelijke begaafdheden, alle haare Europische Zusters te betwisten.




Nader berigt wegens de opdelvingen uit Pompeia.

De opdelvingen uit Pompeia, die zints eenigen tijd hervat zijn, geeven bij aanhoudendheid dierbaare gedenkstukken voor de Oudheid. Onlangs heeft men een huis ontdekt, naast de straat, die na de stads-poort loopt. De vloeren der kamers zijn allen in Mozaïk; maar zij zijn niet van de fraaisten. In den aanvang deezes jaars (1805) heeft men eene fraaie groep van brons opgegraaven, verbeeldende hercules, geknield op eene hinde, welke hij bij de hoorns vasthoudt, met oogmerk om haar te dooden. Hercules is twee palmen hoog, Napelsche maat; de randen der lippen zijn gekleurd, alsof zij van een ander metaal gemaakt waren, en de oogen zijn van zilver. De volkomenheid en de kunstmaatigheid der bewerkinge van deeze groep bewijzen, dat zij een voortbrengzel van den besten tijd der beeldhouwkunde zijn. De kenners houden het voor de schoonste brons, die men, tot heden toe, uit Herculanum en Pompeia heeft opgedolven. De mond der hinde, die, door de pooging, welke hercules aanwendt om het dier te dooden, moet openstaan, bevat een kleinen havik, blijk vertoonende dat 'er water uitsprong.
Ter zelfde plaatze wierdt een beker gevonden van het fraaiste marmer, rustende op vier voeten, insgelijks van marmer, en met beeldwerk versierd, met veel vernuft en in de hoogste volkomenheid vervaardigd. Insgelijks vondt men 'er een klein marmeren beeld, een momaangezigt in zijne hand houdende. Het beeld is gemeen werk; het momaangezigt beter uitgevoerd.
Men vondt 'er een marmeren tafel, op vier voeten rustende, insgelijks van marmer, doch in een verhevenen smaak gewerkt, van sieraaden voorzien, van de voortreffelijkheid der oude beitels ten bewijze dienende.

{==576==} {>>pagina-aanduiding<<}

Men vondt 'er verscheiden vaten en andere voorwerpen van mindere waarde, alsmede eenige geldstukken van brons, onder andere een van goud, van vespasianus.
Op den 14 Februarij 1805, de opdelvingen, in tegenwoordigheid van haare Majesteit de Koninginne en de geheele Koninklijke familie voortzettende, opende men, in het zelfde huis, eene kamer, in welke een hoop vaten, dienende om 'er meel in te bewaaren, gevonden wierdt. Een dier vaten was geheel, het ander half vol meel. Zoo zorgvuldig was het meel bewaard, dat men het goed genoeg gekeurd heeft om 'er zeer goed brood van te bakken. Het was zeer stijf in het vat gestampt, en van de zemelen afgescheiden. De muur der kamer was in verscheiden perken verdeeld, met tusschenruimten, van kleine bevallige kroonlijsten gedekt, gedeeltelijk van echt marmer gemaakt, gedeeltelijk van pleister, als marmer geschilderd. Het boveneinde loopt uit in uitsnijzels van kolommen.
Op eenen der muuren ziet men eene uitsteekend fraaie schilderij. Zij verbeeldt op eene hoogte acteon, die, met eenen medgezel, diana in het bad verrast. De Godin verbergt zich in eene soort van hol; de afbeeldingen zijn leevensgroot; de omtrekken zijn van de volmaaktste vindinge. Het koloriet van acteon is zeer donker. De Godin vertoont eene afbeelding, die het zoo wel in koloriet als in teekening wint. Het is eene der fraaiste schilderijen, welke tot heden toe ontdekt zijn. Aan haare eene zijde ziet men eene Bacchante, en aan de andere eenen Faunus, van verwonderlijke schoonheid, zoo wel ten aanzien van teekeninge en houdinge, als koloriet. Bovenaan ziet men europa, door den Stier geschaakt, en leda; doch de hoofden en het grootste gedeelte der lichaamen zijn verdweenen. Zij vertoonen eene stoutheid van penceel, gelijk aan die van diana.
Men ontdekte 'er eene schilderij, vertoonende verscheiden momaangezigten, nevens andere minder belangrijke voorwerpen; ook vondt men 'er verscheiden kleine vaten van brons, en andere stukken van mindere waarde.
De ontrolling der Handschriften wordt voortgezet. De twee laatste, die men ontrold heeft, zijn van philomedes, het een de Diis, het ander de Morte. Die van epicurus zijn reeds overgeschreeven, en zullen, nevens twee andere, gedrukt worden; handelende het een de naturâ Deorum, het ander de Irâ.


{==577==} {>>pagina-aanduiding<<}

Middel tegen de jigt.

Dr. stenhouse, van Edinburg, heeft een nieuw middel tegen de Jigt uitgevonden, 't welk onder lieden van de kunst en onder de zieken veel gerugts maakt. Deeze Arts, de Jigt beschouwende als een uitwerkzel van de verstopping der huidporiën, is op de gedagte gevallen, dat een dampbad, de vezels verslappende, ter geneezinge zou kunnen dienen. Diensvolgens heeft hij op zich zelven daarvan de eerste proeve genomen. Van de Jigt in de hand aangevallen, wagtte hij tot dat het kwaad zijnen hoogsten trap zou bereikt hebben, zoo wel ten aanzien der zwellinge als der pijn; en in dien toestand hieldt hij het lijdende deel in den damp van kookend water. Naa verloop van eenige minuten verminderde de pijn, en verdween geheel binnen 't uur. Indien de zwelling, die eigenaartig niet zoo spoedig als de pijn kon verdwijnen, niet gebleeven ware, zoude hij in 't zelfde oogenblik van de hand hebben kunnen gebruik maaken. Eenigen tijd daarnaa van de Jigt in de voeten wordende aangetast, liet stenhouse dezelve 24 uuren lang woeden; vervolgens hieldt hij de voeten boven een vat, met kookend water gevuld, en dekte ze met flanel. Naa verloop van een uur was de pijn verdweenen, en konde hij onbelemmerd door het vertrek gaan. Hij is voorneemens, ingevalle de Jigt zich na de Maag of na de Ingewanden verplaatze, zijn geheel lichaam in een dampbad te dompelen. De Heer stenhouse is zeventig jaaren oud, en zints hij van het gemelde geneesmiddel zich bediend heeft, kan hij zich als gezond aanmerken. Om eene volkomene geneezing daar te stellen, moet het gebruik van het dampbad verscheiden reizen herhaald worden, naadat de pijn heeft opgehouden, zich te doen gevoelen.

Middel om de boomen voor de uitwerkzels der vorst te bewaaren.

Het zekerst en voegzaamst middel, om de boomen tegen de doodelijke gevolgen der koude te beveiligen, wordt door de Natuur zelve aangeweezen, en behoeft door de Kunst slegts een weinig geholpen te worden; dat wil zeggen, de planten, die men wil bewaaren, moeten van haare bladeren beroofd worden, een weinig vóór het tijdstip, welk dezelve moet doen afvallen. Haar zap, daardoor minder overvloedig wordende, traager in zijnen omloop en dikker, zal alsdan niet zoo ligt bevriezen, of, indien het al bevrieze, in omtrek niet vermeer-
{==578==} {>>pagina-aanduiding<<}
deren. De Heer straemer heeft daaromtrent eene proef genomen: een weinig vóór den gewoonen tijd beroofde hij eenige dunne takken eens booms van de bladeren. 't Gevolg was, dat de ontbladerde takken eene aanmerkelijke koude wederstonden, terwijl de niet ontbladerde stierven. De Heer laurence herinnert ons, dat in Engeland, in den jaare 1709, alle de boomen, wier bladeren afvallen, niet stierven, uitgezonderd alleen de Moerbeziënboom. Dit moest ongetwijfeld gebeuren, omdat zijne bladeren niet waren afgeplukt vóór den tijd dat ze natuurlijk afvielen, om voor het tweede broedzel der Zijdewormen ter spijze te dienen.
Noodig is het, de geenen, welke dit heilzaam middel zouden willen te werk stellen, te herinneren, dat zij den boom niet op eenmaal moeten ontblooten, maar in drie of vier reizen, met eene tusschenpoozing van eenige weeken. Intusschen dient men aan te merken, dat alle de bladeren, vóór den tijd dat zij van zelf afvallen, moeten geplukt worden. Indien ze in ééns geplukt wierden, zou men gevaar loopen van in de planten eene soort van spoedige vloeijing of bloeding te veroorzaaken, die een langzaam en onvermijdelijk sterven zou ten gevolge hebben.

Gelijkheid.

In die dagen, waarin dit woord, onder andere, in ieders mond lag, en langs de straten klonk, geraakte ik hierover in 't bijzonder aan het denken, en wel, of, en in hoeverre, het mogelijk ware, te voldoen aan de betekenis van dat woord.
Dan, het bleek mij wel ras, dat de Gelijkheid te willen zoeken, in alle waardigheden, bedieningen en goederen gemeen te maken, een herssenschim der Dwazen was, geschikt, om, opgevolgd wordende, alle goede orde, zoo hoogst nodig in eene maatschappij van menschen als op deze wereld leven, te vernietigen, en wanorde, werkeloosheid, armoede en onveiligheid in derzelver plaats te stellen; als eene zaak, die, bij de eerste beschouwing, zichtbaar aanloopt tegen den klaren wil en de wijze schikkingen der altoos wijze en goede Voorzienigheid, ten aanzien der zoo zeer nodige onderscheidene standen der menschen, in dit leven; overeenkomstig het zeggen van den wijzen Koning salomo, Spr. XXII:2. Rijken en Armen ontmoeten elkander: de Heere heeft die beiden gemaakt.
Dan, ofschoon dit stuk bij mij afgedaan was, begon ik, in een vrolijken luim, en op een vrolijken trant, den staat van den Rijken en Armen eens met elkander te vergelijken,

{==579==} {>>pagina-aanduiding<<}
en vond, tot mijne grote verbazing, dat, hoe zeer die twee standen uiterlijk van elkander verschillende zijn, zij, in hare uitwerkselen, echter eene verbazende gelijkheid van bedrijven voortbrengen.
Zie hier eenige van deze mijne invallen en vergelijkingen, die, schoon in veele gevallen aan eenige uitzonderingen onderhevig zijnde, over 't geheel genomen nochtans waarheid zullen bevonden worden.
Hoe veele rijke en zoogenaamde edele Heeren zijn niet voortgebragt van Ouders, die ook al vroeg, door weelde, overdaad en werkeloosheid, - en hoe veele Armen, die, door gebrek aan nodig en verkwikkend voedsel, kleeding en gemak, Kinderen hebben voortgebragt, mismaakt, ongezond, en zonder geest of leven.
De Opvoeding, ten aanzien van beschaafdheid en nutte kundigheden, is bij veelen in beide klassen even gebrekkig: bij den Armen, omdat hij daartoe geen geld, geen tijd, of omgang genoeg in de wereld, heeft; - bij den Rijken, omdat hij het niet nodig oordeelt tot een vrolijk en overdadig leven, waartoe hij geld en gelegenheid in overvloed reeds heeft. Van hier vindt men onder beiden veelen, die zeer slegt schrijven, leezen en rekenen, en die, ten aanzien van de nodige orde in hunne zaken en huishoudingen, onbedacht en zorgeloos heen leven; waarvan bij beiden de gevolgen zijn, verwarring en schulden, somtijds reeds bij hun leven, maar zeker na hunnen dood.
Beider beoordelingen over personen en zaken zijn onbedacht en onveranderlijk: de Rijke uit onkunde en verwaandheid, en, in veele gevallen, om geen andere reden, dan omdat hij een man van aanzien en zeer rijk is, en waardoor hij alles voor zich doet buigen, alles van hem verdragen, en zijn zin doet verkrijgen; - de Arme uit onkunde, gebrek aan opvoeding en ondervinding, of uit enkele stijfhoofdigheid.
Rijken en Armen kunnen beiden niet vrolijk zijn, zonder zeer luidrugtig te wezen, en de wereld te doen zien en horen, dat het seestdag bij hun is: zij moeten de viool hebben, speelen, zingen en dansen, lustig eeten en drinken. De Rijke doet dit alles in een pragtig huis en zaal; de Arme op een kleine bovenkamer, in een kelder, of ook wel op de open straat; en hierdoor worden zij beiden wel eens lastige buren.
Zij beiden zijn veelal zeer lomp in hun voorkomen, houding, spreeken, zitten, eeten en drinken: de rijke en edele Heer, om te doen zien, dat hij een man van rang en middelen is, die zich aan niemand behoeft of wil storen; - de Arme, omdat hij niet beter geleerd of gezien heeft.
Men ziet hun beiden ook, zonder den minsten schroom, dikwijls in het openbaar eeten en drinken: de aanzienlijke man aan de open tafels van 't Hof, op lustplaatsen, of in

{==580==} {>>pagina-aanduiding<<}
aanzienlijke herbergen; - de Armen doen zulks zittende op het gras, op den stam van een liggenden boom, aan den gemeenen weg, alwaar hij van ieder voorbijganger gezien wordt.
Vloeken, ligtvaardig zweeren, bij de minste gelegenheid, en onbeschofte taal te voeren, vindt men in beide klassen zeer gemeenzaam.
Beiden niet geleerd hebbende, zich in hunne huizen, onder hun gezin, met iets nuttigs of aangenaams bezig te houden, zoo vindt men beiden veel op de straten en openbare wegen, te voet en te paard, bij alle openbare vermaken, of in huizen, waar men kan speelen, vrij vloeken en eeten en drinken; waarvan niet zelden de gevolgen zijn, nagtbraken, grof speelen, geld verliezen, kijf- en vegt-partijen, wanorde en ongenoegens in de huishoudingen, tot nadeel en verdriet van familie en huisgenoten.
De Aanzienlijken en de Armen wordt men beiden ligt op eenen afstand gewaar: de Rijke door zijn opschik, parfums en odeurs; - de Arme door de sterke dranken, morzigheid en haveloze kleeding.
Onder beide deze klassen vindt men in overvloed de beste kenners van Honden en Paarden, de bekwaamste Paardenmenners, Jagers, ook Stuurlieden van Boeiers en Jachtschepen: de Rijke uit vermaak, tijdverveeling, en gevoelloosheid voor verhevener bezigheden; - de Arme, omdat het een of ander van deze bedrijven zijne broodwinning is.
Zij beiden, uitgaande, zijn doorgaans vergezeld van een of meer Honden. Bij den rijken, edelen Heer zijn het fraaie Patrijzen of Brakken, of lange Honden, om de wereld te doen zien, (en daardoor eerbied te verwekken) dat hij en zijne Honden tot de vrije Jacht behoren. - De arme man loopt ook met zijn Hond, maar die is van de gemeene soort; echter verzelt hem zijn Hond ook op straat en in huis, en hij voert, zoo wel als de edele Heer, over hem een onbepaald gezag. Zij hebben beiden voor hunne Honden veelmalen meer over, dan voor Vrouw en Kinderen; ja zij begaan daar bij wijlen zotheden mede.
Zij beiden bekreunen zich zelden over het geen men van hun denkt of zegt; - zij bemoeien zich ook zelden met iemand anders, dan met zich zelven. Van hier hun luidrugtig en veelmalen lomp gedrag in openbare plaatsen. Men hoort hun in de Schouwburgen enz. hardop praten, lachen, vloeken, roepen en stommelen; en de oppassers hebben doorgaans met niemand meer te stellen, dan met de rijke Wel Ed. Heeren en - het Gemeen.
Niemand bekommert zich minder over de veelheid van Kinderen, dan de Rijken en Armen. Zij dragen beiden die veelal op aan de Maatschappij, waarin zij leven: de eersten, door hun voordelige Bedieningen en Waardigheden in Stad

{==581==} {>>pagina-aanduiding<<}
of Land te bezorgen; terwijl de Armen hunne Kinderen opdragen aan Vondelings-, Stads- of Armhuizen.
Uit hoofde van hun beider veelal verwaarloosde opvoeding, hebben zij ook lust noch smaak in iets goeds of verstandigs te leezen of te denken of te horen spreken. Te kerkgaan doen zij nooit; - zij denken of bekommeren zich zoo weinig mogelijk over het toekomende, en leven, elk in zijnen kring, in ledigheid, of vermaken, zoo maar slordig voort.
Men vindt onder deze twee verschillende klassen, nu en dan, de zedenlooste karakters, met betrekking tot wellust, overdaad en dronkenschap; met dit onderscheid, dat, het geen de aanzienlijke rijke Heer een Matres noemt, bij den Gemeenen Man een Hoer genoemd wordt. Door dezen worden zij in ongeoorlofde driften ontstoken, en niet zelden, in hunne dronkenschap, ingewikkeld in hevige kijf- en vegtpartijen, die wel eens gevolgd worden van doodslag; alleen met dit onderscheid, dat de edele Jonker, verhit en dronken door Champagne- of Bourgonje-wijn, zich in Duël begeeft, en zijne partij met een Degen kwetst of overhoop steekt; terwijl de Gemeene Man dat zelfde doet, maar verhit door oud Bier, Genever of Brandewijn, en met zijn gewone Zakmes.
Dieverijen van allerlei soort vinden bij hun beiden plaats: de Rijke, om zijne weelde en verkwistingen te vermeerderen, of zich in zijne sinantien te herstellen; ontduikende, in veele gevallen, de welverdiende straf, door zijne bedekte wijze van steelen, of door zijn aanzien, familie of voorspraak; - de Arme steelt ook, uit gebrek, maar zoo veelmalen en zoo lomp, dat de Galg zijn deel wordt.
Onder beide klassen vindt men veelen, die slordig en slegt zijn in hunne betalingen, en daardoor dagelijks lastig gevallen worden van hunne schuldeischers: de Rijke, omdat hij geen orde in zijne zaken houdt, of zijn geld op eene andere wijze doorbrengt; - de Arme eenvoudig om deze reden: omdat hij het niet heeft.
De Rijke en Arme laten zich het gereedst en meest zien bij alle openbare gebeurtenissen en omwentelingen in Kerk of Staat. Zij zijn beiden vatbaar voor omkoping: de Rijke, om zijn verkregen gezag te handhaven, of zijne voordeelige Ambten te behouden of te vermeerderen; - de Arme, om geld te trekken van de Groten, vrijheid van plunderen, of ook wel om een Ambtje te verkrijgen.
Stervende, zijn beider boedels niet zelden in wanorde, met schulden of kinderen, of wel met dit alles te gelijk, bezwaard.
Daar nu de Middenstand, dat is, die staat in het leven, die tusschen Rijkdom en Armoede in ligt, voor alle de voorgemelde uitersten, uit eigen aart, schoon niet geheel, echter

{==582==} {>>pagina-aanduiding<<}
meest beveiligd is; zoo hebben zij allen, die zich in den Middenstand geplaatst vinden, grote en altoos durende reden, om zich daarin te verheugen, en de Voorzienigheid daarvoor te danken, als bevindende zich in die gesteldheid, welke de wijze en godsdienstige agur voor zich niet alleen wenschte, maar daarvoor gebeden heeft in de volgende bewoordingen:
IJdelheid en leugentaal doe verre van mij: Armoede of Rijkdom geef mij niet: voed mij met het brood mijns bescheiden deels: opdat ik, zat zijnde, U dan niet verloochene, en zegge, Wie is de heere? - of dat ik, verarmd zijnde, dan niet steele, en den naam mijnes gods aantaste.

Spreuken van Salomo, H. XXX:8, 9.

N.v.G.

Uitspraak van Het hof der Liefde over een gestoolen kus.

(Uit f. d'olivet's Troubadour.)

In het Hof der Liefde rees, met alle tekenen van geraaktheid en onverduldigheid, eene Jonge-juffrouw op. Zij sprak: ‘Gij allergunstrijkste Souverain en die van uwen Raade, gij stemt buiten twijsel toe, dat geweld en overmeestering moeten geweerd blijven uit het Rijk der Liefde, waar zagtaartigheid en beleefdheid behooren te heerschen. Gij zult niet gedoogen, dat eene belediging, waarover ik mij beklaag, ongestraft blijve. Maar welk eene genoegzaam zwaare straffe kunt gij Hem aandoen, die, de inagtneeming van het welvoeglijke, aan de Jufferschap verschuldigd, vergeetende, eene Juffrouw in zijne armen drukt, op een oogenblik dat zij op niets zodanigs verdagt is, en, ondanks alle haare poogingen om haare lippen af te wenden, een Kus daarop drukt? Is zulk een Minnaar den naam van Minnaar waardig? Behoort hij niet veeleer veroordeeld te worden om altoos onkundig te blijven van een verleenden Kus en de zoetigheden daaraan vast? Behoort hij niet slegts de bitterheid te kennen van de weggeraapte en gestoolene Kussen?’
Deeze woorden spreekende, verraadden de toon der stemme en de gebaaren ten duidlijkste, hoe zeer gevoeligheid en geraaktheid haar hart vermeesterden. - De beschuldigde Minnaar, op zijne beurt voor den regterstoel verschijnende, verklaarde, op een veel gemaatigder toon, dat hij beken-
{==583==} {>>pagina-aanduiding<<}
nen moest, den Kus gestoolen te hebben; maar dat hij gedaan hadt, 't geen elk Jongeling in zijn geval zou doen.
‘Meer dan een Jaar geleden,’ sprak hij, ‘was mij deeze Kus beloofd, als eene belooning mijner opregte liefde en betoonde trouwe. Geduurende dien langen tusschentijd heb ik niet afgelaaten om dien geknield af te smeeken: doch aanhoudend is mij die gunst geweigerd, onder de beuzelagtigste voorwendzels. - Op zekeren dag, 't is waar, kon ik het ongeduld, door zo veele weigeringen veroorzaakt, niet langer verdraagen, en ik nam met geweld, 't geen ik langs zagter wegen niet kon krijgen. - Ik erken mijn misslag, en de regtmaatigheid der straffe, welke daarop zal volgen. Nogthans vertrouw ik, dat het Hof der Liefde volgens de beginzelen van Billijkheid zal oordeelen; en indien het mij veroordeelt, wegens het steelen van een Kus, die mij niet toebehoorde, dan behoort de Schoone genoodzaakt te worden tot eene openlijke teruggave van 't geen mijn wettig eigendom is.’
In gramschap ontstak de Aanklaagster, van wegen die onverwagte verdeediging, en beweerde eerst, dat zij nooit zodanig eene Belofte gedaan hadt. Dan, gedrongen om het tegendeel te erkennen, bragt zij in 't midden, dat die voorwaardelijk geschied was. ‘Ik hield,’ verklaarde zij, ‘den tijd der volbrenging aan mijzelve. De belediging is derhalven blijkbaar. Eene eenvoudige en onbepaalde Belofte sluit altoos uitstel van de volvoering in; en het is de pligt eens Minnaars, geduldig te wagten.’
‘Volgens die wijze van redeneeren,’ hervatte daarop de Minnaar, ‘zouden de Juffrouwen altoos het regt op haare zijde hebben, en de tijd des uitstels in het oneindige loopen. Daarenboven, kan het gelochend worden, dat, onafhangelijk van eenige Belofte, hoegenaamd, een rond Jaar oppassens wel een Kus verdient? en dat, daar dit loon mij steeds onthouden werd, ik geregtigd was om toevlugt tot geweld te neemen, en het mijne te neemen waar ik het vond?’
De Juffrouw toonde zich gereed om andermaal het woord te neemen. Maar het Hof der Liefde, oordeelende dat de zaak tot eene genoegzaame klaarheid gebragt was om vonnis te strijken, bragt hetzelve in deeze bewoordingen uit: De Juffrouw, door haare langduurige weigering, het geduld van haaren Minnaar misbruikt hebbende, heeft zijne stoutmoedigheid getergd; en, daar zij de waarde van een gestoolen Kus wraakt, en zelfs bekent haare lippen afgewend te hebben, is zij van haare Belofte niet ontslaagen. Weshalven zij veroordeeld wordt om haaren beminnenswaardigen Vriend gul weg een Kus te geeven.


{==584==} {>>pagina-aanduiding<<}

Gemengde aanmerkingen.

Minder dwaasheden zouden de menschen begaan, ter verkrijginge van dingen, die zij begeeren, indien zij voorshands de gevoelens kenden, welke zij zullen koesteren, wanneer zij het begeerde zijn magtig geworden.
't Zij de vrouwen van natuure zagter en meer beschaafde zeden bezitten dan de mannen, of dat de begeerte om haar te behaagen onzen geest en gevoelens verhoogt; zeker is het, dat de verkeering met haar een voortreffelijk school is voor de andere sexe, niet alleen om dezelve beschaafdheid en goeden smaak te leeren, maar ook om eere en opregtheid in te boezemen.
Wanneer wij gedagtig zijn aan de wijze, op welke raad gegeeven wordt, moet het ons niet vreemd dunken, dat dezelve zoo kwalijk wordt opgenomen. In de daad, door een vreemden wisselkeer van de orde der dingen, is het voordeel geheel op de zijde des raadgeevers. Dikmaals is, hetgeen raadgeeven wordt genoemd, niets anders, dan het waarneemen van de gelegenheid, om een vertoon te maaken met onze kunde, ten koste van eenen anderen; en dien te ontvangen is, gemeenlijk, zoo veel als het genoegen te hebben om aan eenen anderen eenige van onze zwakheden te vertoonen, en hem het vermaak te verschaffen om zijne meerderheid ten toon te spreiden.
De vreedzaame genietingen van stille gelukzaligheid leveren zoo weinige voorvallen op, der vermeldinge waardig, dat, indien wij uit de Geschiedenis van 't Menschdom het verhaal van deszelfs elenden moesten weglaaten, dezelve bijkans tot niets zou gebragt worden.
De vleugels der hoope verligten het leeven.
De tedere gewaarwordingen en aandoeningen der jeugd behoorden grondbeginzels in den ouderdom te worden.
Koude zielen bezitten slegts geheugen; tedere zielen eene leevendige herinnering; voor haar is het voorleedene niet dood, maar slegts afweezig.
Geluk, welk heimelijk wordt genooten en verborgen is, beschouwt het meerendeel der menschen niet als geluk - even alsof de Amandel minder zoet ware, omdat het een kern is.
'Er zijn opslagen van 't oog, die woorden zijn, en woorden, die muzijk zijn.
Zij, die aan hunne eigen driften weêrstand kunnen bieden, worden dikmaals door de driften van anderen weggesleept.
‘De fortuin,’ zegt diogenes, ‘moest door veragting, de driften door de reden te keer gegaan worden.’
‘Alles,’ zeide die zelfde Wijsgeer, ‘kan door oeffening verkreegen worden, de deugd zelfs niet uitgezonderd.’
De gewoonte maakt alles aangenaam, zelfs de veragting van het vermaak.






{==585==} {>>pagina-aanduiding<<}

Mengelwerk, tot fraaije letteren, konsten en weetenschappen, betrekkelijk.

Gedachten over sommige vuurige verhevelingen in 't algemeen, en over die in 't bijzonder, welke op woensdag, den 23sten van wijnmaand dezes jaars, te Amsterdam en elders is waargenomen.

(Medegedeeld door a. fokke, simonsz., te Amsterdam.)

Daaglijks zien wij de Zon, de Maan en de Sterren; en slechts zeer weinigen uit de millioenen menschen beschouwen die prachtige, en voor onze beperkte bevatting te uitgebreide, voorwerpen met eenige bijzondere aandacht; veelen zijn 'er, die 'er nooit over nagedacht hebben; ja zelfs sommigen, die het nadenken over iets van dien aart met eene soort van spottenden glimlach smooren, even als wilden zij daarmede zeggen: quod supra nos, non ad nos (*); anderen weder, door eene ophooping van duizenden mijmeringen en zorgen, welken het leven oplevert, afgetrokken, komt het even weinig voor den geest, terwijl ze, op den helderen dag, door de straalen der gouden Zon bescheenen, of, in den prachtigen nacht, door de zilverblanke Maan toegelachen, en door het tintelend Sterrenheir aangeflonkerd worden, om aan de verhevenheid van de wonderen der Scheppinge gedachtig te zijn, alsof dezelve niet bestonden; ja zelfs veelen, die zo even door den mond des Leeraars met de woorden van den Koninglijken Dichter toegeroepen werden: de Hemelen vertellen Gods eere en het Uitspansel zijner handen werk, blijven, zo dra ze ter kerkdeure uittreeden, doof voor die hemeltaal, en rich-
{==586==} {>>pagina-aanduiding<<}
ten naauw het, door beuzelachtige bemoeijingen naar de aarde gebukt, hoofd even op, om de wonderen des grooten Scheppers te beschouwen en derzelver inspraak te hooren. Zo groot en albeheerschend is de kracht der gewoonte, dat ze zelfs onze gewaarwording, tegen de roering van die onbegrijpelijkste en allesoverstijgende schoonheeden, met een schild van onverschilligheid en onaandoenlijkheid bedekt.
De Natuur, of beter derzelver ondoorgrondelijke Oorzaak, schijnt dus somtijds, door min gewoone verschijnselen, de door gewoonte verstompte aandacht der redenlijke schepselen te willen opwekken. Te midden van hunne drukke bezigheeden, te midden van hun beuzelig heen en weder dwaalen, ontstaat 'er, in den duisteren avond, plotslings een allerhelderste glans, die geheel hunnen mierenhoop overschijnt; elk hunner wordt daardoor getroffen, verschrikt, verbaasd! het altijd naar de aarde gewend oog wordt door den weêrglans, die van derzelver oppervlakte afschijnt, als verblind; nog denkt men niet om het hoofd op te richten en de hooge gewesten des hemels te aanschouwen; neen, men wendt eerst het hoofd om, of ook die glans door eenig onverwagt achter zich ontstoken fakkellicht veroorzaakt wierde! en eerst na dat men te vergeefs de oorzaak op aarde gezocht heeft, wendt men het oog, dat geschikt is om den hemel te bewonderen, naar het uitspansel, en ontdekt de bron van den zo onverwagten als oogtreffenden glans. Eensslags wordt de tot denken geschikte mensch, als door een vreemde kracht, uit zijne verdooving opgewekt; eenslags vervliegen alle zijne beuzelachtige denkbeelden, en hij wordt als met een geweldigen arm in zijnen slaap gestoord, om voor een oogenblik het verheven schoon der Natuure te bewonderen.
Zodanig eene krachtige opwekking van den ingesluimerden geest had ook onlangs onder ons plaats, bij het onverwagt verschijnen eener hier te lande niet gewoone vuurige Verheveling, welke zij, die in staat waren, dezelve, van heuren eersten aanblik, tot op den allengs afneemenden glans en eindelijk geheele verdwijning, opmerkzaam waar te neemen, ons aldus beschreeven hebben:
Het was op Woensdag, den 23sten van Wijnmaand, dat 'er zich te Amsterdam, des avonds omtrend zeven

{==587==} {>>pagina-aanduiding<<}
uuren, bij een heldere en zuivere lucht, in het Oosten, een vuurige bol opdeed, hebbende nagenoeg de schijnbaare grootte der Maan, wanneer ze vol is; dezelve gaf een zo helderen en vuurigen glans van zich, dat hij, even als het sterkste fakkellicht, alle voorwerpen een scherpe schaduw van zich deed werpen, en de geheele Stad eenslags met een glansrijk licht overscheen. Dit verschijnsel richtte zich, met een ongemeen snellen voortgang, van het Oosten naar het Westen; doch veranderde, geduurende deszelfs vaart, in een horizontaal langwerpig vierkant, of zeer lange dikke glanzige streep, ter schijnbaare dikte van een mans arm, uit welker achterste of oostelijke einde vlammen stroomden. Van deze streep scheidde zich, geduurende derzelver voortgang, een stuk af, dat in een kleinen gekrulden en snel beweegenden staart, welke de gedaante van een kwast had, eindigde: dit afgescheiden deel scheen, als met eene wormswijze beweeging, weder naar de langste streep te naderen; terwijl zich ook tevens een regtstandige of perpendiculaire lichtstreep uit den in gedaante veranderenden bol verhief, welke, in dat oogenblik van uitbarsting, een aantal heldere vonken uitschoot, en, met een spiralen boog zich naar de aarde wendende, langzamerhand flaauwer van glans en dunner scheen te worden, tot zij eene slangswijze kronkeling en S trek aannam, en zich eindelijk als eene massa van duizende kleine vonken vertoonde, en verdween.
Men heeft bereids vier onderscheidene berichten van de waarneeming van dit verschijnsel, dat waarschijnlijk over het geheele Land, en zelfs in een nog wijderen omtrek, gezien is, ontfangen, en in het geleerde Dagblad: Algemeene Konst- en Letter-bode, No. 44 enz., medegedeeld; in welke men echter eene van elkander verschillende omschrijving dezer Verheveling opmerkt. Uit Sneek, naamlijk, meldt men, dat zich aldaar, des avonds ten 7¼ uuren, bij een helderen en volkomen onbewolkten hemel, genoegzaam in het toppunt of Zenith, twee vuurig-roode streepen, ongeveer ter schijnbaare breedte van een voet ieder, en lang, naar gissing, 18 à 20 voeten, op een evenwijdigen afstand van ten naasten bij een voet van elkander verwijderd, aan de lucht vertoonden, en met half-slingerende bogten eene beweeging vormden, welker strekking van het Oosten naar het Westen gericht was; welke balken een zeer helder schijnend licht van zich gaven, en zich bijna een

{==588==} {>>pagina-aanduiding<<}
half uur lang in dezelfde gedaante, niet ongelijk aan twee Slangen, vertoonden, welker vuurige glans allengs verminderde, en eindelijk, tot een nevelachtig licht verzwakt zijnde, geheel verdween.
Een ander bericht uit Monnickendam bepaalt den tijd der verschijning op drie minuuten vóór 7 uuren, en geeft dezelve, met weinig verschil, even zo op, gelijk wij het hier boven, als tot onzent waargenomen, gemeld hebben; met dit onderscheid echter, dat men aldaar, geduurende den loop der Verheveling, en onder het uit schieten der vuurvlammen, een zeer hoorbaar gesis en geblaas bespeurde.
Eindelijk verneemen wij, dat dit Luchtverschijnsel, op denzelfden avond, te Keulen, en ook te Hamburg, is waargenomen; doch in laatstgenoemde Stad in een laageren stand, beneden aan den Horizon, in de gedaante van een grooten vuurbol, die, met een sterken slag, uiteenbarstte, en vervolgens een zeer langen slangswijzen vuurigen staart vormde; blijvende in die gedaante ongeveer 10 minuuten zigtbaar.
Dit zeldzaam, echter niet geheel onbekend, Verschijnsel verbaasde, bij deszelfs aanblik, alle de zich buitenshuis bevindende persoonen; onder welken 'er sommige waren, die, uit een beginsel van vrees voor de onrustige tijden, in dit Verschijnsel de dreigende gedaante van een zwaard meenden te zien; terwijl genen 'er weder een manshoofd, en anderen een draak of gevleugelde slang, in ontdekten. De meesten voorzeiden elkander oorlog en duure tijden. En deze zijn het, welker gevoelens wij voornaamlijk in dit Bericht meenden te moeten onderzoeken.
Over het algemeen moeten wij, bij dit geval, opmerken de geringheid van het gene hier ons oog oogenbliklijk getroffen heeft, bij het onmeetelijk en ondenkbaar groot lichaam der Vaste Sterren, die ons slechts uit hoofde van derzelver grooten afstand zo gering en klein, en door daaglijksche gewoonte zo onverschillig voorkomen. Een gering lichtvlekjen in onzen dampkring, en dus, in betrekking tot den onmeetelijken Sterrenhemel, nabij de aarde, komt, in het oog der weinig redeneerende menigte, als een dreigend manshoofd, draak en zwaard voor; en wordt, in plaats van in hetzelve de schoonheid der groote Natuur te bewonderen, als een voorteken van aanstaande rampen gehouden. Van waar toch ontstaat zulk eene gedachte? Waarom zoude men

{==589==} {>>pagina-aanduiding<<}
toch niet even zeer kunnen meenen, dat zulk een glansrijk en schoon Verschijnsel, zo men al toegave dat de Schepper der Natuur dergelijke voortekens in den dampkring aan het menschdom toonde, eer een heilspellend dan een kwaaddreigend teken ware? Glans en licht zijn immers der ziele aangenaam; duisternis en nevelen, daarentegen, verwekken droefgeestige gedachten, en verdrijven de vrolijkheid uit het menschelijk gemoed. - Laat ons hier een weinig bij stilstaan, alvoorens wij de zaak zelve meer van nabij onderzoeken; immers het komt ons voor, dat het niet geheel vruchteloos zal zijn, bij deze gelegenheid, over het nog bij lange na niet algemeen verworpen gevoelen, betreffende kwaaddreigende voortekenen in de lucht, eenige bedenkingen op te geeven; te meer, daar 'er nog zeer veele lieden zijn, welke, slechts in navolging van zaakkundige persoonen, geen geloof aan dergelijke voortekenen zeggen te slaan; doch, even zo min grond tot het ontkennend als bevestigend gevoelen hebbende, door een gevolg van gebrek aan wijsgeerig nadenken en ervarenheid in natuurlijke verschijnselen van dezen aart, nog voor hunzelven tot het tegengesteld gevoelen overhellen, en bij dergelijke ongewoone verschijnselen een heimelijke vrees voor kwaade gevolgen blijven voeden; en ook anderen, die, uit eene soort van beredeneerd nadenken, en volgens een bij hunzelven ontworpen begrip van het Godlijk wezen, dergelijke verschijnselen geene voorspellende kracht durven ontzeggen.
Onder de eerstgenoemde soort zijn dezulken te rangschikken, wier opvoeding en beroepsbezigheeden hun nooit toegelaten hebben, op eene wijsgeerige en afgetrokkene wijze, over den Schepper der Natuur en deszelfs wezen na te denken; doch die, in kringen van meer ervarene lieden verkeerende, gaarne blindelings derzelver gevoelens omhelzen en als hunne eigene schijnen aan te neemen. Deze, echter, zijn in staat om allerleije gissingen aan te neemen, zonder van eene enkele voor zichzelven volkomen overtuigd te zijn. - De tweede soort zijn zij, die, door een al te zinnelijk begrip der Godheid, alle driften en gemoedsbeweegingen, welken zij in hunzelven en bij de menschen in het algemeen waarneemen, ook op de Godheid toepassen, en, door al te zinnelijke opvatting der gewijde Schriften, telkens plaatsen in dezelven meenen te ontdekken, die voedsel

{==590==} {>>pagina-aanduiding<<}
aan deze hunne gevoelens schijnen te verschaffen; daar de gewijde Schrijvers, de taal der menschen moetende bezigen, om tot de menschen te kunnen spreeken, dikwijls zulke zinnelijke uitdrukkingen voor geestelijke begrippen hebben moeten gebruiken. In dezen zin dan stellen zij zich den eeuwigen en onbegrijpelijken Schepper en Heer der Natuur als een wijs en liefderijk Vader voor, die zijne kinderen, door middel van voortekenen, tegen eenig naderend kwaad schijnt te willen waarschuwen of voorbereiden. Maar als wij van die zijde dergelijke ongewoone verschijnselen in het luchtgewest beschouwen, dan rijst 'er terstond de vraag: Zoude een wijs en liefderijk vader, die zijne kinderen tegen aannaderende rampen, door tekenen, wilde waarschuwen of voorbereiden, daartoe zulke wenken bezigen, welke twijffelachtig en aan allerleije uitleggingen onderhevig zijn, zonder hun te vooren met derzelver waare bedoeling bekend te maaken? Zoude een zwaard, een draak, een slang, of wat het ook zij, voldoen, om hun tegen eenigen ramp te waarschuwen? daar een zwaard ook overwinning, een draak verdeediging van hunnen eigendom, en een slang redding uit allerleije gevaaren, zoude kunnen betekenen; wijl het zwaard ook door den verdeediger gevoerd wordt, de allegorisch verdichte draak van ouds, om deszelfs scherp gezicht, de bewaarer der schatten geweest is, en de slang door de engste holen en naauwste openingen dringt, en tevens, wegens het jaarlijks verjongen, of verwisselen van heure huid, een beeld der duurzaamheid en bestendigheid zijn kan. Is het dan niet te denken, dat een wijs vader zulke dubbelzinnige tekenen zoude uitkiezen, om zijne kinderen tegen naderende rampen te waarschuwen; hoe veel te minder is zulks van de hoogste Wijsheid te vermoeden!
Hier komt nog bij, dat het geeven van tekenen en wenken onder de menschen dient om elkander uit eenig dreigend gevaar te redden, en dat de wijze mensch alle tekens ter waarschuwing overbodig acht, waar het gevaar onvermijdbaar en de ramp niet te ontwijken is. Wie, onder de menschen, die slechts eenig gezond oordeel bezit, zal zijnen vriend, die reeds sterft, met een wenk of teken zijn gevaar trachten te verkondigen? of iemand, die reeds lang van zijnen gevaarlijken toestand bewust is, nog met een teken van denzelven trachten te verwittigen? Ondertusschen zoude deze noodelooze waarschuwing

{==591==} {>>pagina-aanduiding<<}
altijd plaats gehad hebben, in die omstandigheeden, waarbij men in sommige Schrijvers leest, dat 'er tekenen aan de lucht gezien zijn. Men zal overal, waar men die tekenen verhaald vindt, bevinden, dat ze niets onbekends, niets ongevreesds zouden voorspeld hebben, maar juist te midden van woedende oorlogen, te midden van reeds plaats hebbende volksrampen, en dus zonder eenig doel of nut voor het menschdom, verscheenen zijn (*). Daar nu een wijs vader zijne kinderen niet te laat, en niet voorweetens vruchteloos, tegen onvermijdelijke of reeds plaats hebbende rampen waarschuwen of voorbereiden zal, kan men zulk een ondoeltreffend gedrag veel minder aan den wijsten Vader toeschrijven.
De plaats laat ons hier niet toe, het gezegde op de min of meer beuzelachtige en onzeekere berichten van onde of laatere Geschiedschrijvers toe te passen; doch bij allen zoude men vinden, dat de goede of kwaade verwachting der menschen altijd het goed of kwaad teken voorafgegaan zij, zo dat de wenk altijd nakwam, daar ze, uit derzelver aart, en zoude ze eenig nuttig doel treffen, de verwachting voorafgegaan en geregeld behoorde te hebben. Daar, waar reeds eene goede of kwaade verwachting, eene hoop of vrees bij de menschen opgevat is, vormen zij alwat gebeurt, hoe onverschillig ook, naar dezelve; en waar geen verwachting, het zij ten goede of ten kwaade, plaats heeft, wordt elk dubbelzinnig teken volstrekt onverstaanbaar, en zoude dus deszelfs waarschuwend doel even zeer missen. Neem eens, dat zich over een Land, dat een gewenschten Vrede smaakte, en in alles de voordeelen van Koophandel en de vruchten van een rijken overvloed genoot, in den dampkring eene zekere luchtverheveling vertoonde, die, door den wind voortgedreeven wordende, verscheidene gedaanten aannam, welke naar die van een zwaard, menschenhoofd, slang, of wel naar een geharnasten held, of een heir van strijdende benden, zweemde; wat toch zouden de inwooners van zo een vreedzaam en welvaarend Land, uit dit voorteken, ter hunner waarschuwing of voorbereiding, kunnen opmaaken? Zeekerlijk, daar zij in een staat van rust en Vrede

{==592==} {>>pagina-aanduiding<<}
leefden, een naderenden Oorlog. Maar welk eenen? Een voor hen nadeeligen of voordeeligen? Deze aanduiding zouden zij te vergeefs in dit onbepaald teken zoeken, en zeeker een veel bepaalder in de omstandigheeden hunner nabuurige Rijken kunnen vinden. Een wijs vader, die zijne kinderen in de gelegenheid gesteld heeft om derzelver naderende gevaaren bepaald en zeeker te kunnen kennen, zal met recht alle onbepaalde en onzeekere tekenen en wenken, als overtollig en onnut, nalaaten; hoe veel te meer de wijste Vader, die zijne kinderen met de gave van gevolgtrekkende redeneering tegen wel te voorziene rampen gewapend heeft!
Maar, zal men mogelijk zeggen, 'er zijn toch zulke tekenen in den dampkring voorhanden, welke deszelfs tegenwoordige gesteldheid aanduiden; en deze hebben weleer, en nog heden, op sommige plaatsen, Pest, besmettelijke Ziekte, Sterfte onder het Vee, en dergelijke rampen, vóór dezelve nog aanwezig waren, voorspeld. - Wij kunnen hierop aanmerken, dat deze soort van voortekens van een geheel anderen aart zijn, en gelijk staan met de voorzeggingen, welken men omtrend het weder uit de aanwijzingen der weerglazen ontleent, en allen echter geen toekomende, maar juist tegenwoordige gesteldheeden aanduiden, waaruit men slechts eenige natuurlijke gevolgen voor het toekomende afleidt, die echter nog niet volkomen zeeker uit dezelve te besluiten zijn, schoon de ondervinding ze dikwijls 'er uit heeft zien voortvloeijen. Op dezelfde wijze voorspelt de bouwvalligheid van een oud gebouw, dat het, niet hersteld wordende, instorten, - de aanwezigheid eener ziekte, dat ze, niet geneezen wordende, den dood ten gevolge hebben zal.
Wat eindelijk de Verheveling zelve betreft, zij is niet onbekend of ongewoon; ofschoon ze hier te lande niet dikwijls waargenomen werd. Reeds de oudste Natuurkenners, die zich met het betrachten der Verhevelingen bezig hielden, en wier Geschriften ons nagebleeven zijn, spreeken 'er van. Aristoteles noemt een dergelijk Verschijnsel, 't welk zich als een Vuurbol opdoet, en waaruit vonken flikkeren, terwijl het zich als in lichtkwastjens verliest, enz., αιξ, of de Geit (*). Se-
{==593==} {>>pagina-aanduiding<<}
neca, ondertusschen, zegt, niet te weeten, waarom hij die benaaming aan dit. Verschijnsel geeft (*). Doch als men nagaat, dat niet aristoteles, maar de Grieksche Natuurkenners, of ook wel het Volk vóór hem, deze Verheveling bereids kenden, en met dien naam benoemden, waarschijnlijk wegens de daarvan afhangende lichtkwasten en vlokken, die zich somtijds als de baard en vlokken van een Geit pleegen te vertoonen; dan zal men geene duisterheid in de benaaming vinden (†); alhoewel seneca deze zelfde Verheveling, die zich, na dat de vuurbol uitgeborsten is, in allerleije gedaanten kan vertoonen, mogelijk nooit, als vlokken en lichtkwasten van zich werpende, gezien heeft. De verschillende gedaante, waarin deze Verheveling zich van ouds pleeg te vertoonen, gaf ook gelegenheid, dat men ze onder verscheidene naamen bij de Natuurkenners der Ouden aangetekend vindt. Immers, wanneer ze zich enkel als een vuurbol deed zien, werd ze Lamp, - zo ze daarop heure ronde gedaante verloor, en glanzige vlokken en kwasten uitschoot, Geit, - en zo dit vuur in snelle en huppelende beweeging gezien werd, huppelende Geit geheeten; liet ze een horizontaale lichtstreek na, dan gaf men die den naam van Balk (Trabs); stond deze lichtstreek in eene regtstandige richting, dan noemde men ze Pyramis, of Puntzuil; deed ze zich als een kleine door het zwerk schietende vuurbol op, dan gaf men ze den naam van Fakkel (Fax), of ook, naar derzelver stervormige gedaante, verschietende of vallende Ster (Stella cadens); wanneer de lichtstreek zich een eindweegs in de lengte uitstrekte, gaf men ze den naam van Pijl (Sagitta); en zo het vuurig verschijnsel in het midden dikker en breeder was dan aan de einden, werd het ook wel Draak (Draco) geheeten; kwam het in de gedaante van een glanzige kroon voor, dan droeg het den naam van Corona, en bij de Grieken Bothynoë; vertoonde het zich als een helder licht geevend vat, dan werd het Pithiae bij de Ouden genoemd.
Met alle deze bekende en afzonderlijk benoemde Ver-
{==594==} {>>pagina-aanduiding<<}
schijnselen had de Verheveling, waarvan wij thands spreeken, eenige overeenkomst; zijnde in derzelver eerste voorkomen, als lichtende Vuurbol, gelijk aan de Lamp, en veranderende, bij derzelver uitbarsting en verspreiding in de breedte, in de zogenoemde Draak; voorts, lichtkwasten en vlokken van zich afwerpende, als de huppelende Geit; en zich in eene regtstandige en gezichtëinderlijke richting vertoonende, als de Vuurkolom, Balk en Pijl; en vonken uitschietende, als de Fakkels en verschietende Sterren: alle welke onderscheidene schijngestalten aan de verplaatsing der snel beweegende lichtstoffe moeten toegeschreven worden. - Juist een dergelijk Verschijnsel, zegt seneca, gezien te zijn, in de gedaante der zogenoemde Geit, ter grootte van de volle Maan, terwijl paulus emilius tegen perseus, Koning van Macedonien, te veld trok; en voegt 'er bij, dergelijk Verschijnsel zelf meer dan eens gezien te hebben (*). - Plinius verdeelt deze Verheveling in twee soorten, welker eene hij Lampas, of Lamp, en de andere Bolis, Werpschicht, noemt. De Lamp, zegt hij, vormt een langwerpig spoor, welks voorste einde vlamt; de Werpschicht vlamt geduurig en geheel, en sleept een langer streek achter zich (†).
    Dat de Heidenen, welker Godsdienst enkel zinlijk was, en die zich hunne Goden slechts als opperbestuurers der aarde, en tevens onderhevig aan de zwakheeden en driften der menschelijke natuure, voorstelden, deze niet gewoone luchtverschijnselen voor waarschuwende voortekens hielden, is geen wonder. Zelfs hunne Wijsgeeren waren niet vreemd van deze meening. Seneca voegt nog bij de hier boven aangehaalde plaats: Wij hebben bij de dood van augustus een dergelijk verschijnsel gezien; gelijk ook, toen sejanus door den Raad ter dood veroordeeld was; en de dood van germanicus werd ook door een dergelijk voorteken aangeduid (‡). Dio cas-
{==595==} {>>pagina-aanduiding<<}
sius verhaalt ook, dat 'er, bij de dood van augustus, vuurige stukken hout uit den Hemel scheenen te vallen (*); en plutarchus meldt, dat, geduurende de overwinning, welke lucullus op mithridates behaalde, de lucht zich plotslings van een scheurde, en 'er een vlam, in de gedaante van een rond zilverglanzig vat, uit de lucht op de aarde nederschoot (†). Wanneer nu zulke Verhevelingen zich gevallig voordeeden, kort voor of geduurende 'er eenig gewigtig voorval gebeurde, dan namen de trotsche
Romeinen, die zich verbeeldden dat hunne Goden een bijzonder belang in hunne heerschzuchtige woelingen stelden, zulks terstond als een bewijs daarvan op. Gelijk dan ook de Dichter lucanus verscheiden dezer Verhevelingen, en onder andere het Noorderlicht, de Lamp, Fakkel, en de, in laateren tijde, als een waar en een geregelden loop hebbende Hemellicht erkend geworden, Staartster, in dit vers als voortekens bij elkander plaatst:

Ignota obscurae viderunt sidera noctes 
Ardentemque polum flammis, coeloque volantes 
Obliquas per inane faces, crinemque tremendi 
Sideris & terram mutantem regna cometam (§). 

Doch de uitleggingen van dien aart zijn, met de geheele Wigchelaarij der Heidenen, thands lange in het vergeetboek geraakt.
Wanneer men echter vraagt, wat eigentlijk deze Verhevelingen in derzelver natuurlijk wezen zijn, is niemand in staat om deze vraag eigentlijk en voldoende te kunnen beandwoorden; wijl 'er geene proeven op genomen kunnen worden, en de werking der stoffen, die zich in den dampkring ophouden, ons volstrekt onbekend is. Zo veel, echter, heeft men bij gissing van dezelve kunnen vermoeden, dat het Phosphorisch Salpeterige (Nitreuse Phosphorique) samenvloeijende dampen of uitwaassemingen der aarde zijn, welke, uit hoofde van derzelver ligtheid, somtijds tot 18 à 20 Duitsche mijlen, en zelfs hooger, in den dampkring opstij-
{==596==} {>>pagina-aanduiding<<}
gen, en, aldaar een kouder gewest aantreffende, tot eene zichtbaare gestalte verdikt worden, voorts, uit hoofde van derzelver Chemische affiniteit, zichzelven ontvlammen; of dat zij ook wel ontstaan uit eene samenvloeijing van Waterstof en Zuurstof, dat is ontvlambaare en zuivere lucht, met elkander verbonden en door eene electrieke vonk ontstoken. - Deze massa van verdikte dampen wordt door derzelver middenpunt rondom gelijkelijk aangetrokken; waardoor zij, even als alle lichaamen, die in het heelal zweeven, eene bolronde gedaante verkrijgen. Somtijds verdikt de kern van dezen bol tot een steenachtigen klomp, welke, bij de uitbarsting van het vuur, op de aarde nedervalt. Bij wijlen is deze uitbarsting, door de perssing, welke ze in de dampkringslucht veroorzaakt, met zeker hoorbaar geluid vermengd. De meer- of mindere hoeveelheid dezer uitwaassemingen, en derzelver verschillende richtingen, doet het verschijnsel in de reeds opgenoemde onderscheidene gedaanten voorkomen (*).




Berigt wegens eenen wolksteen.

Aan den Redakteur der Vaderlandsche Letteroefeningen.

mijn heer!

‘Maansteenen waren onlangs aan de orde van den dag. Aan zulk een verschijnzel, egter, kan of mag geen geoeffend Natuurkenner geloof slaan. Dat,

{==597==} {>>pagina-aanduiding<<}
evenwel, harde lichaamen, Steenen, indien gij wilt, in de hooge gewesten onzes dampkrings zich vormen, en van daar op onzen aardbol kunnen vallen, bevat niets ongerijmds, en is, daarenboven, door de ondervinding bevestigd. Van zodanig een verschijnzel ontmoetten wij onlangs een berigt, zoo goed als eenig ander, door het getuigenis van geloofwaardige lieden gestaafd. Het viel voor in April des voorgaanden jaars, in Engeland, niet verre van Glasgow. Gij moogt, indien gij wilt, aan dat berigt in uw nuttig Mengelwerk plaats geeven. Ik ben, enz.

physicus.
1 Nov. 1805.

Drie mannen, terwijl zij te Possil, omtrent drie mijlen ten Noorden van Glasgow, in een stuk lands hun werk verrigtten, wierden zeer verschrikt door een zonderling gedruis, 't welk ongeveer twee minuten duurde, en uit het Zuidoost na het Noordwest scheen voort te loopen. In 't eerst hoorde men, als 't ware, vier kanonschooten; vervolgens nam het gedruis eenigermaate den klank van klokluiden aan, of liever van een Gong, verzeld van sterke sissingen. Eindelijk dagt men den val van een hard lichaam te hooren, 't welk met groote kragt de oppervlakte des gronds aanraakte.
Op den zelfden dag, 't was de 5 April, 's voormiddags, werkten zestien menschen in de Steengroeve van Possil, dertig voeten beneden de oppervlakte van den grond; hier wierdt insgelijks een buitengewoon gedruis gehoord, gelijkende in 't eerst naar een kanonschoot, en vervolgens naar den klank, door harde lichaamen veroorzaakt, die op steenen vallen. Alles duurde omtrent een minuut.
Twee andere lieden, die nabij de Steengroeve waren, te weeten, de Opziener en een man, die in eenen boom was geklommen, en aan wien de eerste eenige bevelen gaf, beschreeven dit gedruis als twee minuten geduurd hebbende, en voortgekomen uit het Westen, door het Zuiden na het Oosten voortgeloopen, gelijkende in 't eerst naar het gevolg van drie of vier kanonschooten, gedaan aan den kant van de groote brug, geleidende het kanaal van Forth en Clyde boven de rivier Kelvin, op den afstand van anderhalve (Engelsche)

{==598==} {>>pagina-aanduiding<<}
mijl ten Westen der Steengroeve. Vervolgens veranderde het gedruis in eene geweldige sissing. Bij de twee laatstgenoemde lieden waren twee kinderen, het een van tien, het ander van vier jaaren, benevens een hond. Op het hooren van het gedruis vlugtte het beest in het huis, met alle de kenmerken van groote beangstheid. Geduurende het gedruis sloeg de Opziener zijne oogen omhoog, en zag in de lucht iets als een beweegenden nevel; dit maakte hem zeer verschrikt, en zich tot den man, dit in den boom zat, wendende: ‘Kom af,’ riep hij hem toe: ‘zie daar een Goddelijk oordeel, 't welk ons over 't hoofd hangt!’ Naauwelijks was de man omlaag gekomen, of men hoorde iets met groot geweld in eene drooge graft vallen, op den afstand van negentig roeden, of omtrent 270 voeten, en men zag ter zelfde plaatze den modder tot op den afstand van twintig voeten zich in 't rond verspreiden. Het oudste der twee kinderen, op het hooren van het gedruis omhoog ziende, verhaalde, iets, dat naar rook geleek, in de lucht gezien te hebben, met iet roods, 't welk eene snelle beweeging hadt, komende uit het Westen, en eindelijk op den grond viel. Een oogenblik voordat de verheveling den grond raakte, hoorde men het kind roepen: O! welk een rook! en het zeide, op dat oogenblik iets, 't welk de gedaante van rook hadt, ter plaatze, daar het was gevallen, gezien te hebben. Onmiddelijk liep de Opziener na de plaats, alwaar het slijk was opgeworpen, en zag een gat midden in de sloot. Allengskens liep 'er water in dit gat, uit een spruit beneden in de sloot, en het liep vol tot op zes duimen na beneden den rand. De zelfde man, zijnen arm ontbloot hebbende, stak dien in deeze holligheid, welke hij eenigzins schuin vondt, van het Westen na het Oosten afloopende; op den bodem voelde hij iet hards,'t welk hij niet kon beweegen. Men maakte vervolgens de holligheid schoon, in de onderstelling van 'er een kanonkogel te zullen vinden;
doch men vondt 'er niets behalven den natuurlijken bodem van den grond, eindigende in eene soort van zagten steen, in welken eenige brokken steen eenige duimen diep waren ingedrongen. Deeze steenen geleeken naar Wijnsteen. Volgens zijne gissing waren zij ongeveer achttien duimen beneden den bodem der graft gezonken; de holligheid was bij de vijftien duimen wijd. Hij

{==599==} {>>pagina-aanduiding<<}
kon niet bemerken, dat het water bijzonder warm was, zoo min als de steenen, aan welke hij ook geen bijzonderen reuk bespeurde. Een der brokken, zeide hij, was omtrent twee duimen lang, het ander omtrent zes duimen, vier breed en dik, en stomp op de hoeken en aan de einden. De twee brokken, zamengevoegd, slooten volmaakt in elkander. Ik weet niet, of de steen bij het vallen was gebroken, dan door een stoot met de spade, bij 't reinigen van de sloot. Hij voegt 'er nevens, nooit zulk eenen steen gezien te hebben, in of omtrent de Steengroeve.
Eenige dagen daarnaa, en toen de verhaalde bijzonderheden in de nabuurschap waren bekend geworden, ging men de steenbrokken opzoeken, welke men, als dingen van geen belang, daar hadt gelaaten: men vondt den kleinsten; doch den anderen, in het gruis der Steengroeve vermengd, konde men toen niet wedervinden. Eenige dagen daarnaa ontdekte men een brok van den laatsten. De twee wedergevondene brokken maaken de twee uiteinden van den steen uit; van buiten zijn ze zwart, en de oppervlakte is tamelijk glad; van binnen zijn ze grijsagtig van kleur. Het middenste gedeelte, welk het grootste is, heeft men nog niet kunnen wedervinden.
In het Dorp High Possil, een vierendeel mijls van de plaats, alwaar de steen viel, veroorzaakte het gedruis, welk in de lucht gehoord wierdt, groote ontsteltenis: het geluid kwam als uit het Zenith, en het geleek naar een kanonschoot, met ongelijke tusschenpoozen zesmaalen herhaald; het ging verzeld van een ander verward en buitengewoon geluid, 't welk tien minuten duurde. Het geraas scheen in 't Noorden te beginnen, en zich vervolgens door het West, Zuid en Oost na het Noorden te wenden, alwaar het scheen terug te keeren.
Het was een koude en betrokkene dag; in het Noordoost was de lucht meer bewolkt dan elders.
Het verdient opmerking, dat de zelfde steenen, welke de Opziener meende dat ze geen reuk hadden, toen hij ze opraapte, een stinkenden reuk hadden, toen de Heer crawfurd, de eigenaar van het land, waarin ze nedervielen, het eerste der twee brokken ontving, en dat hij het zelfde, hoewel in een minderen graad, omtrent het tweede bespeurde. Nog eene andere omstandigheid is 'er, die opmerking verdient, omdat zij door

{==600==} {>>pagina-aanduiding<<}
kinderen zijnde waargenomen, deeze hun berigt naar geene der onderstelde omstandigheden van het verschijnzel hebben kunnen wijzigen, en zij dus te meer vertrouwen verdienen. Het oudste zeide, dat het den rook zich zeer snel na de plaats hadt zien beweegen, alwaar de steen was gevallen; in 't midden van den rook, voegde het 'er nevens, was iet roods, en het rood was helderder aan de zijde, alwaar dezelve naderde, dan aan de andere zijde: letterlijk moest dit gebeuren, indien het vallend lichaam in eenen staat van gloeijinge ware. Het eenige zonderlinge in dit geval, indien het kind niet verkeerd gezien hebbe, is, dat de steen spoedig genoeg is koud geworden, zelfs in het water, om niet warm te schijnen, toen de Opziener dien aanraakte, kort naa zijnen val op den grond des kuils, welken hij gemaakt hadt.
Ten tijde als dit verschijnzel gebeurde, wierdt een ongewoon gedruis in de lucht gehoord, op verscheiden plaatzen, van de plek, alwaar de steen viel, merkelijk verwijderd. Iemant, die in zijnen tuin wandelde te Barnhill Blantyre, negen (Engelsche) mijlen ten Zuidoosten van Glasgow, hoorde vijf of zes slagen als van een musket, gevolgd van een gerommel, als van een verre afgelegenen donder; en hij zag eenige flikkeringen van weerlicht. Op het zelfde oogenblik hoorde men soortgelijk gedruis nabij Airdrie, elf mijlen ten Oosten van Glasgow; te Falkirk, eens zoo verre van daar; te Hamilton, elf mijlen ten Zuiden, en op veele andere plaatzen.




Toevallige genezing ener hevige braking, door het bier.

Medegedeeld door Pr. van der Hoeven Abz., Med. Doct. te Schiedam.

Den 30sten Augustus dezes jaars werd ik, des avonds ten half acht uren, verzocht, terstond te komen bij zekeren cornelis voorwal. Intusschen zeide men mij, dat men, des middags, bij mijne afwezigheid, om een mijner Collega's gezonden had, dewijl men niet durfde wagten tot dat ik weder in de Stad zou gekomen zijn; welke Collega, den Patient gevisiteerd heb-
{==601==} {>>pagina-aanduiding<<}
bende, voor hem een geneesmiddel had doen gereed maken.
Bij den Lijder komende, vond ik hem hevig brakende, bijna zonder enige tusschenpozing; hij gevoelde daarbij ene drukkende pijn omtrent de hartkolk; de tong was wit beslagen, de pols klein en rad; de ogen waren flauw. Ik ondervroeg hem nauwkeurig, om, ware 't mogelijk, de oorzaak van het braken te ontdekken, ten einde hem gepaste geneesmiddelen toe te dienen. Dan, hoewel de Lijder, door het bijna onophoudelijk braken, niet in staat was, mij naar behoren te antwoorden, vernam ik echter, dat hij, warm en in het zweet gewerkt zijnde, des morgens vroeg, koude gekarnde melk gedronken had; waarop hij, kort daarna, aan 't afgaan en braken (ἄυῶ κάι κατῶ) geraakt was; welk eerste toeval ras was opgehouden, terwijl het twede bij aanhoudenheid was blijven voortduren; zo dat hij, des avonds, toen ik bij hem kwam, zich in den reeds hiervoren gemelden toestand bevond. - Het geneeskundig Voorschrift, door mijn Collega hem verordend, was 't volgend:

℞. Tinct. Opii Vinos gtt. XXIV.

Spir. Nitr. dulc. dr. ijβ

Succ. Citri rec. ℥j.

Ol. tart. p. deliq. q.s.

ad Saturat.

Aq. st. Menth. Piper. ℥vij.

M.

S. alle ½ uur een lepel vol, omgeschud.


En wijl ik gene tekenen van inflammatie, tot mijne verwondering, hoewel 'er aanleidende oorzaken geweest waren, ontdekte, en 'er niets tegennatuurlijks werd uitgeworpen, oordeelde ik het best, met het voorgeschrevene middel te blijven voortvaren, en ordonneerde hem daarbij een Cataplasma Emolliens et Antispasmodicum ex Flor. Chamom. et Sambuc. op den omtrek van de maag te leggen.
Den daaraanvolgenden morgen was mijn Lijder nog in denzelfden kommerlijken toestand; had dien nacht niets gerust, steeds onophoudelijk gebraakt, en dit scheen zelfs in hevigheid nog te zijn toegenomen; waarom ik ook oordeelde hem symptomatisch te moeten blijven behandelen. - Ik liet dan, bij het mixtuur van den vo-
{==602==} {>>pagina-aanduiding<<}
rigen dag, waarvan de helft nog wel overig was, dewijl de Patient somtijds weigerde in te nemen, het volgende voegen:

℞. Magnes. Anglic. dr. j.

Laud. liq. Sydenh. gtt. XXX.

Syrup. alth. Fern. ℥j.

M. et add.

Mixtur. adlat.

S. als 't vorige.


En liet hem, van tijd tot tijd, in cordis scrobiculum wrijven met het volgend Unguentum Emoll. et Antispasmod.

℞. Ung. de Althea

- alb. Camph. 
{== afbeelding 	==} {>>afbeelding<<}
    
 ℥β.

Spir. Vini Camph.

Tinct. Opii 
{== afbeelding 	==} {>>afbeelding<<}
    
 dr. ij.

M.


Dien dag, zo als ook de volgende dagen, bezocht ik mijnen Lijder herhaalde reizen; doch hij bleef in dezelfde omstandigheid.
Den 1sten September de toevallen niet verminderende, liet ik dien dag twee à drie Clysmata ex infusione saturata Flor. Chamom. cum oleo et melle appliceren, om, ware 't mogelijk, de motus intestinorum antiperistalticus te sederen, en, daar ik, door de langdurigheid van het braken, voor inflammatie bevreesd was, een emplastrum vesicatorium Camphoratum op de maag leggen, met het inwendig gebruik van het volgend mixtuur:

℞. Pulv. Gum. Arab. ℥β.

Solv. aq. ferv. ℥vij.

Tinct. Opii Vinos gtt. xc.

Aq. st. Cort. Ciaoi dr. vj.

Liq. Anod. Min. Hoffm. dr. ij.

Syr. papav. alb. ℥j.

M.

S. omgeschud, alle ½ uren een spijslepel.


Naar welke aangewende middelen de toevallen in 't minst niet luisterden.

{==603==} {>>pagina-aanduiding<<}

Den 2den, 's morgens bij tijds, bij mijnen Lijder komende, vernam ik, dat hij, des nachts, ene vermis teres was kwijt geraakt; waarop ik nu terstond dacht, dat alle toevallen e vermibus ontstaan waren, en vleide mij, dat alles weldra een einde zoude nemen, zo het 'er maar één geweest ware. Edoch daar het braken bleef aanhouden niet alleen, maar 'er nu en dan singultus bij kwam, en de pols intermitteerde, (alle welke toevallen ik nu toeschreef aan de vermes) liet ik mijn Lijder 't volgende gereed maken:

℞ Rad. Valer. Sylv. ℥j.

- Rhabarb. el. dr. ij.

Inf. l.a.s.q.a. Colat. ℥viij.

adde

Aq. st. Cort. Ciaoi ℥β

Laud. liq. Sydenh. gtt. XL.

Spir. Nitr. dulc. dr. ij.

Syr. Altheae Fern. ℥j.

M.

S. om hiervan alle uren een kopje te nemen.




benevens twee Clysmata ex infusione saturata Radic. Valer. Sylv. et Flor. Chamom. cum melle appliceren, een geruimen tijd na elkander; dan ik zag 'er gene meer te voorschijn komen, en de toevallen verminderden ook geenszins: wat meer is, den volgenden dag, den 3den Sept., waren de toevallen verergerd, als, bij het nog aanhoudend braken, hevige singultus, onwillige ontlasting der excrementen komende; de uiterste ledematen waren op 't gevoel koud; 'er was een zinkende pols en een facies Hippocratica; daarbij kwam een afkeer, niet alleen van alle geneesmiddelen, welke hij niet bij zich had kunnen houden, maar zelfs ook van al 't geen hem tot drinken, op mijnen raad, was aangeboden geworden; als b.v. Citroenwater, rode Aalbessensap, met water verlengd, Thee, enz.
Terwijl ik nu mijnen Lijder als zeer gevaarlijk beschouwde, en hem, als 't ware, met den dood zag worstelen, vroeg hij mij, met ene flauwe stem, of hij Bier mogt drinken. Ik stond hem zulks toe, (daar ik toch zag, dat al het toegediende hem van het braken niet konde bevrijden) onder die voorwaarde, dat hij weinig te gelijk, en dan lauw, zoude gebruiken, en, dit kun-
{==604==} {>>pagina-aanduiding<<}
nende verdragen, dan van tijd tot tijd meerder. (Het Bier, 't welk hij gebruikte, was niet zwaar, en noemt men hier ter plaatse Princesse-Bier.)
Daarop verliet ik hem, niet anders denkende, of hij zoude dien avond niet beleefd hebben; doch gene tijding van hem krijgende, bezocht ik hem dien avond nog, en zag, tot mijne grootste verwondering, dat al het hem toegediende Bier 'er was binnen gebleven, zo dat hij bijna anderhalve wijnflesch vol daarvan gebruikt had. Alle toevallen werden daarop beter; hij rustte dien nacht, voor 't eerst in vier dagen en nachten, een weinig, en ik vond mijnen Lijder den volgenden morgen als herschapen; de ogen stonden helderer; de pols wakkerde op; de tong werd vogtiger en separeerde; hij kreeg etenslust, gebruikte dien dag ook voor 't eerst enige lepels rijst, en bleef voortvaren met het drinken van Bier.
Zijne gezondheid nam van dag tot dag toe, echter zonder verder gebruik van Geneesmiddelen te maken; zo dat hij thans ene volkomene gezondheid geniet.
Ziedaar ene toevallige genezing ener hevige Braking, door het Bier, welke ik niet onnut geoordeeld heb, door middel van dit Maandwerk, mede te delen; opdat daardoor mijne Mede-artzen, wanneer zij, in soortgelijk geval, alles vruchteloos, gelijk ik, aangewend mogten hebben, hunne toevlugt zouden kunnen nemen tot dit eenvoudig middel.




Uittrekzel uit twee brieven, geschreeven te Portici en Napels, behelzende eenige bijzonderheden van de aardbeevinge te Napels van 26 juli 1805.




Portici, 30 Juli 1805.

Eer gij deezen brief ontvangt, zult gij reeds, bij gerugt, den geduchten ramp vernomen hebben, die ons hier heeft getroffen, in den nacht van Vrijdag 26 op Saturdag 27 deezer maand. Ik schrijf u uit het platte land, werwaarts ik gelukkiglijk, zonder eenig toeval, ben geweeken.
't Was des avonds omtrent tien uuren, toen ik van mijn Kantoor ging, en na de eerste verdieping klom, om 'er

{==605==} {>>pagina-aanduiding<<}
met eenen van onze Heeren te avondeeten. Naauwelijks zaten wij aan tafel, of wij hoorden een sterk gedruis, welk wij aan snel rijdende koetzen toeschreeven; en dewijl wij niet gelijkvloers zaten, is het niet vreemd, dat wij aan gewaande koetzen de terugstootende beweeging toeschreeven, die wij gevoelden, hoewel dezelve zeer sterk was, dewijl zij onze voeten boven den vloer deedt opspringen. Maar vermits die beweeging voortduurde, hoewel de oorzaak, aan welke wij dezelve toeschreeven, hadt opgehouden, begonnen wij elkander aan te kijken, en mijn tafelgenoot vraagde mij, wat dit mogt beduiden? Ik zeide hem, dat ik geloofde dat het eene Aardbeeving was. Toen bleeven wij in stil gepeins op onze stoelen zitten, tot dat de golvende beweeging zich deedt gevoelen, en wij vervolgens de plaats tragtten te verlaaten. Mijn tafelgenoot ging op een balkon, welk hij met moeite verliet, naadat het hem mislukt was, vandaar op straat te komen. Wat mij belangt, ik plaatste mij tegen eene deur, alwaar ik onderscheidenlijk driemaal eene golvende beweeging gevoelde, ieder van welke vrij lang duurde. De eerste deedt kleine werking op de huizen; de tweede, van welke de schudding veel sterker was, wierdt van geweldige kraakingen gevolgd; en in ons Kantoor scheurden de muuren, hoewel een el dik, hier en daar. In dit verschrikkelijk oogenblik vlugtte de Heer piatti, met eenen anderen van onze Heeren, en een knegt, uit mijn huis, in de verwagting dat wij allen onder de puinhoopen van hetzelve zouden begraaven worden. Even als ik, namen zij post in de deuren. Thans volgde de derde schudding; zij was de hevigste en de verschrikkelijkste, dewijl zij van terugstootende en golvende beweegingen ging verzeld, zoodat wij alle kragten moesten inspannen om op de been te blijven. Den dood hadden wij voor oogen, en dezelve zou onvermijdelijk geweest zijn, indien deeze toestand nog eenige sekonden hadt geduurd. Het huis kraakte aan alle zijden, en 'er verspreidde zich door
het vertrek een stof, welk ons het ademhaalen belette. De beweeging hieldt eindelijk op, en wij waren nu op niets anders bedagt, dan op de straat te vlugten, alwaar een zeer dik stof ons belette, eenige schreden van ons te zien. Het huilen, kermen en krijten van mannen, vrouwen en kinderen, die allerwege vlugtten, begonnen mij te vervaaren. Tot mijzelven gekomen zijnde, bevond ik

{==606==} {>>pagina-aanduiding<<}
mij in de onmogelijkheid, om op mijne muilen, in mijn borstrok en zonder das, den nacht in de open lucht door te brengen. Ik ging in mijn huis, met eenen knegt, die mij gevolgd was; ik kleedde mij, sloot mijne kamer overal, gelijk ook ons Kantoor, en ging den nacht doorbrengen op het plein van het Kasteel, dat vol koetzen stondt, alsmede van verlegene inwooners.
Met het aanbreeken van den dag keerde ik na mijne wooning terug; toen wierd ik van een geweldigen schrik bevangen, op het zien van het dreigend gevaar, welk ons boven 't hoofd hadt gehangen. In het woonhuis van den Heere reymond en in het mijne, gelijk mede in ons Kantoor, is geen stuk, 't welk niet hier en daar beschadigd is, van beneden af tot aan het dak, hoewel verscheiden binnenmuuren een el dik en de kleine benedenvertrekken overwelfd zijn. Ik durfde geen vijf minuten meer op dezelfde plaats blijven staan. Thans zijn wij gerust gesteld door Ingenieurs en bouwkundigen, verzekerende, dat 'er, van wegen den toestand der gebouwen, geen dreigend gevaar te vreezen is; evenwel druf ik nog niet in de Stad slaapen. Bij een voorval van deezen aart, 't welk, indien het nog eenige sekonden hadt geduurd, Napels in een graf van eene bevolking van vijfmaal honderd duizend menschen in een oogenblik hadt kunnen doen veranderen, is 't een geluk, dat zeer weinige menschen daarbij zijn omgekomen. Tot nog toe spreekt men slegts van één; doch een zeer groot getal huizen is onbewoonbaar geworden, en allen moeten meer of min hersteld worden, voordat men ze veilig kan gaan bewoonen (*).




Napels, 9 Aug. 1805.

....... 'Er zijn verscheiden jaaren noodig, om de schade in de Hoofdstad te herstellen; men mag dezelve op 45 millioenen franken, voor 't minst, rekenen. Tot nog toe bezitten wij geene echte berigten wegens de rampen in het Graafschap Molisse, 't welk het middelpunt der Aardbeevinge is geweest. Bekend is het egter, dat Isernia

{==607==} {>>pagina-aanduiding<<}
niets meer dan een puinhoop is, onder welken een groot getal menschen het leeven heeft verloren.
P.S. Portici, vanwaar ik mijnen eersten brief heb geschreeven, hoewel zes mijlen van Napels gelegen, en aan den voet van den Vesuvius, heeft niets geleeden; 't geen zou kunnen schijnen te bewijzen, dat deeze Volkaan geen onmiddelijk deel aan onze rampen heeft.

f. de siebenthal.




Uittrekzel uit een' brief uit Napels, over eene uitbarsting van den Vesuvius.

Den 12 Aug. 1805, 's avonds ten tien uuren, gebeurde de uitbarsting van den Vesuvius, waarvan de Aardbeeving een voorbode scheen te zijn. Wij stonden op ons vertrek om den krater te bezigtigen, toen het geschreeuw des volks en eene wolk van vuur ons aankondigden, dat de Volkaan zich hadt geopend. In drie sekonden hadt de Lava van de laatste piek zich op den berg neergestort, en zij nam haaren loop na de valei, tusschen Torre del Greco en Torre del l' Annunziata gelegen; twee vlekken aan den oever der zee, aan gene zijde van Portici, zeven of acht mijlen van Napels.
Wij gingen terstond op weg, om dit schrikwekkend en verwonderlijk verschijnzel van nabij te zien. Sints het oogenblik van ons vertrek zagen wij den geheelen loop der Lava, die zich reeds twee mijlen uitstrekte, van den krater tot aan de huizen, die de twee vlekken aaneenhegten. Ik heb het schoonste schouwspel gezien, welk de Natuur kan vertoonen, den verschrikkelijksten geessel, met welken zij de menschen kan teisteren. Ik heb de brandende watervallen bewonderd, zich boven van den berg nederwerpende; ik heb gebeefd, ziende een onmeetelijken vuurvloed het schoonste veld verwoesten, de huizen medesleepen, in weinige oogenblikken al het leevensonderhoud van honderd huisgezinnen verdelgen. Eene lijn van roodagtig vuur schetste het profiel des bergs; eene wolk van rook, die, van tijd tottijd, heldere bliksemstraalen scheen uit te schieten, zweefde over den grond van het tooneel; de Maan scheen te verbleeken; niets kan de fraaiheid van dit wonderwerk schilderen; niets kan een denkbeeld geeven van de ijsselijkheid des schouwspels, bij het naderen tot de

{==608==} {>>pagina-aanduiding<<}
plaatzen, welke deeze helsche vloed verwoestte; vervaarde opgezetenen, hunne reeds verraste woonplaats verlaatende; berooide gezinnen, hunne eenvoudige huisgeraaden, hunnen schraalen leevensvoorraad, hun gering en eenig redmiddel, tragtende te bergen; eene ontelbaare menigte nieuwsgierigen, stap voor stap voor de Lava wijkende, en door ongewoon gedruis haare verwondering, haaren angst en haar medelijden uitdrukkende; de akelige zuchten des bergs, de veelvuldige uitbarstingen, die uit den boezem des strooms voortkwamen, het kraaken van boomen, door de vlam verslonden, het herhaald gerugt van instortende muuren, het treurig brommen eener klok, welke de Geestelijken van Camaldules, op eenen heuvel op zich zelf staande, en van twee stroomen vuurs omringd, in hunne benaauwdheid luidden: zie daar de bijzonderheden van het schrikwekkend tooneel, waarvan ik getuige geweest ben.
In 't oogenblik onzer aankomste, stroomde de Lava dwars over den grooten weg beneden Torre del Greco. Om te beter te zien, klommen wij op een zeer fraai huis, 't welk aan den weg stondt. Boven van het terras vernamen wij, dat het vuur niet verder dan vijftien schreden van ons was. In allerijl klommen wij na beneden; twintig minuten daarna was 'er niets meer dan drie ruwe muuren van het huis overgebleeven. Ik naderde zoo dicht, als de hitte en de snelheid des vloeds gedoogden. Verscheiden maalen tragtte ik eenen hoek van mijnen zakdoek in brand te steeken; dit gelukte mij niet, dan door denzelven aan eenen rotting te binden. De Lava stroomde niet in gesmoltene golven; vrij veel geleek dezelve naar eene onmeetelijke hoeveelheid van gloeiende steenkool, die door eene onweerstaanbaare kragt was opeengestapeld en met geweld wierdt voortgestuwd. Wanneer zij eenen muur aantrof, klom zij ter hoogte van zes of zeven voeten, verbrandde en deedt dien instorten. Dakpannen heb ik zien gloeiende worden, en, om zoo te spreeken, in de Lava smelten. In haare grootste snelheid, en op eenen nagenoeg horizontaalen weg, heb ik geteld, dat de stroom, in een minuut, achttien duimen asleide. Wanneer de grond rees, stapelde zich de stosse op elkander, en indien zij, aan een anderen kant, eenige opening vondt, verloor zij aldaar haare werking, en wierdt allengskens zwart. Geene andere reuk, dan die van gloeiend ijzer, heb ik 'er aan bespeurd.





{==609==} {>>pagina-aanduiding<<}

Iets over de rivier de Rhijn en de verstopping bij Katwijk.

De Rhijn ontspringt uit de Rhetische of Zwitsersche Alpen, doorloopt verscheiden gewesten, strekt zich eindelijk westwaards, en verdeelde zich eertijds, niet verre van zijnen uitloop in den Noorder Oceaan, in twee armen, met welke hij een maatig Eiland omving, welks lengte op 27, en welks grootste breedte op 7 uuren gaans berekend wordt. De regter arm, die den naam van Rhijn behield, pleeg oudtijds bij Katwijk in zee te loopen. De linker arm, die den naam van Waal voert, stort, na alvoorens de Maas ontvangen en derzelver naam aangenomen te hebben, door eenen zeer breeden mond in de Noordzee. De uitwatering bij Katwijk, of middenste Rhijn-mond, is reeds verscheiden Eeuwen verstopt geweest.
De eerste en voornaame oorzaak tot die verstopping schijnt claudius civilis gegeven te hebben: namelijk in het jaar 78 der Christen-jaartelling door den Romeinschen bevelhebber petilius cerialis geslagen en ten naasten bij met zijn gansche leger uitgeroeid zijnde, durfde hij zich in de Stad der Batavieren (welke Stad door 's Lands voornaamste Historieschrijvers gerekend wordt Batenburg geweest te zijn) niet verdedigen; waarom hij dan, die Stad verbrand hebbende, op het Eiland, als op eene plaats, waar hij zich tegen de vervolgingen der Romeinen veilig rekende, de wijk nam. Hier brak hij den dijk of dam af, die door drusus germanikus langs den linker oever van den middelkil des Rhijns begonnen was gelegd te worden, en welke drie-en-zestig jaaren daarna (volgens het getuigenis van tacitus, in zijn dertiende Jaarboek) door paulinus pompejus, Onderlandvoogd van Germanien, onder de regeering van Keizer nero, voltooid werd. De Rivier, welke reeds naar Gallie helde, werd, door de wegneeming van het geen haar stuitte, nog meer daar heenen afgeleid, en het natuurlijk gevolg was, dat de middelste Rhijn-kil, van Wijk te Duurstede af tot aan Katwijk toe, hoe langer hoe meer van water beroofd moest worden.

{==610==} {>>pagina-aanduiding<<}

Doch eene tweede oorzaak komt hier ook in aanmerking, en wordt door het gemeen gevoelen opgegeven als de eenigste dier verstopping. Men meent, namelijk, dezelve alleen te vinden in den hevigen storm en geweldigen zeevloed, die, op den 26 December des jaars 839, bijna gansch Friesland overstroomde, veele menschen en beesten het leven kostte, en, volgens eene naauwkeurige opneeming, 2437 huizen om verre spoelde. De mond des Rhijns, die, tot dezen tijd toe, ter plaatze daar nu Katwijk is, in zee gelopen had, werd bij deze gelegenheid, door het ingewoelde zand, eensklaps verstopt.
Wagenaar, echter, en anderen, komt het waarschijnelijker voor, en het is ook uit het hier boven gemelde te denken, dat de verstopping van den Rhijnmond bij Katwijk niet op éénen tijd, maar allengskens, geschied zal zijn, en dat de beide opgegeven oorzaaken daartoe medegewerkt zullen hebben.
Zeker gaat het, dat in het jaar 1165, toen 'er een Verdrag gesloten werd tusschen Utrecht, Holland, Gelder en Kleef, over het beletten van de overstroomingen des Rhijns, de uitloop des Rhijns bij Katwijk bijna of geheel verstopt geweest is, vermits bij dat Verdrag onder anderen door het plaatzen van een Dam bij Zwadenburg (Zwammerdam) gezorgd werd, om Holland te bevrijden voor de overstrooming van 't Rhijn-water, 't welk geenen, of geenen behoorlijken, uitloop meer had.
Men is thans reeds eenen geruimen tijd bezig geweest, om deze verstopping, door middel van eene opening door de Duinen, weg te neemen; door welke opening het Rhijn-water, als oudtijds, in de zee kan geleid worden. Zeker niet dan met groote kosten wordt dit werk voortgezet; doch het voordeel, dat hier ook van te wagten is, kan eens ruim alle deze kosten overweegen.
In het jaar 1571 en 1572 heeft men ook wel alle moeite aangewend om deze verstopping weg te neemen, wanneer men, namelijk, een Kanaal, van den Rhijn, tot Katwijk aan Zee toe, liet graaven, om daardoor de Rivier haaren ouden uitloop weder te doen krijgen; maar hetzelve is door zand en slijk eerlang weder verstopt, van waar men deze uitwatering het Mallegat gewoon is te noemen.
Men heeft naderhand verscheide meetingen en waterpassingen gedaan, om deze onderneeming te hervatten:

{==611==} {>>pagina-aanduiding<<}
maar de vrees voor een ongelukkigen uitslag, of de tegenstrijdige belangen der Steden en Dijkgraafschappen, hebben het tot heden toe tegengehouden.
Het scheen voor onzen tijd bewaard, dit groote werk tot stand te brengen!




Een tochtje door de belangrijkste gedeelten van Noord-Wales. Door J.N. Brewer, Esq.

(Vervolg van bl. 478.)

Op een kleinen afstand van het zuidlijkst uiteinde der Valei van Festiniog ziet men den Waterval van Rhaidt Du of Dwy. Het pad loopt, op eenigen afstand, langs den gevaarlijken weg na Harlech: wanneer wij van daar gingen, plaatsten wij ons onder het geleide van twee meisjes, wier moeder den hals dier kinderen waagde voor een beloofde geringe gift. Van stap tot stap werd de weg oneffener, en bragt ons in 't einde aan den kant van een tusschenbeiden komenden berg, langs welks steilste en hobbeligste gedeelte onze blootvoetsche geleidsters ons verkoozen te brengen. Eindelijk kwamen wij op eene afhelling, die bijkans loodrecht nederliep, en van welke wij zeker afgerold zouden hebben, indien de heide, welke aan de kanten stondt, den aldaar ongewoonen reiziger niet te baate was gekomen. Met onze geleidsters te twisten over den bijkans ontoeganglijken weg, welken zij verkoozen hadden, was ons onmogelijk, dewijl zij geen Engelsch en wij geen Welsch spraken. Al wijzende en door tekenen onze meening aan die meisjes willende doen begrijpen, gingen zij, met veel bedaardheids, nederzitten, buiten twijfel zich verbeeldende, dat wij verlangden, op ons gemak, het schoone gezigt, 't geen zich daar vertoonde, op te neemen. Haar een denkbeeld te doen vormen van de moeilijkheden, welke wij ondervonden, was niet gemaklijk: van kindsbeen af gewoon, bergen te beklauteren, klommen en sprongen zij van rots op rots, met de vlugheid en onbeschroomdheid van eene geit.
Een gunstige plaats bereikt hebbende, vertoonde de waterstroom zijnen val op de schilderagtigste wijze. De waterval is zeer schoon. De stroom, welken men overgaat zes mijlen beneden Tan-y-bwich, op den Dolgelly-weg, vindt zijn boschagtig kanaal door de bergen van Merionethshire; hier ziet men denzelven schielijk nederstorten, langs eene begroeide bedding, tot op een zeer grooten afstand; dan, eene diepte aantreffende, valt dezelve schuimende nederwaards, ter laagte van omtrent veertig voeten, en wordt ontvangen in eene kom,

{==612==} {>>pagina-aanduiding<<}
omzoomd en bijkans overdekt door berg-geboomte. Hier den loop herneemende, over eene bedding, met steenen bezet, vereenigt de stroom zich met de Drwydd, en glijdt over het zand na den Oceaan: een tak der zamenloopinge is bevaarbaar, en kan zwaare vragtschepen draagen.
Dan, toen ik mij te Rhaidt Du bevond, strekte het schoone weêr, 't welk mij duslang tot eene bron van veel genots gediend hadt, mij tot eene ongunstige omstandigheid, dewijl het den stroom ondiep maakte, en daardoor, mag ik mij dus uitdrukken, het mechanismus van den Waterval ontdekte. Dezelve stroomde omtrent vijf-en-twintig voeten nederwaards, en viel dan vijftien voeten rechtstandig neder; het laatste alleen maakte de vertooning van een waterval. Met dit alles moet ik dit punt aanmerken als in staat om den vreemdeling een recht denkbeeld te geeven van het Alpisch tooneel in Wales. Berg op berg gestapeld, heffen zich aan alle zijden op; de stroom vloeit, langs een met houtgewas begroeid kanaal, op eenen afstand; waarover de Kiekendief, in de lugt drijvende, heen zweeft: alles spant zamen om dien niet onaangenaamen schrik in te boezemen, welken de beschouwing der Natuur, in haare wildste vertooningen, niet kan nalaaten in te boezemen.
Dr. johnson merkt, met de koelheid van een donkerziend Wijsgeer, op, ‘dat alle groene velden 'er eveneens uitzien;’ met deeze uitdrukking aanduidende, dat het eigenlijk voorwerp van den reiziger veeleer gezogt moet worden in de Zeden der Inwoonderen, dan in de gesteldheid des Lands; misschien vergeetende, dat de beschrijving van het eene dikwijls ter aanwijzing van het andere strekt. Met genoegen merk ik op, dat, zo verre het eenvoudigheid van zeden, beleefdheid en goede geaartheid betreft, de bewoonders deezer Valeije niet behoeven te wijken voor eene waardeering, die reikt tot den hoogen graad van het land, door hun bewoond. Gevoeligheid om overeen te stemmen met de bekoorelijkheid hunner ligging kan men niet wel verwagten; en van die ontheisterende driften, welke beletten om meer te doen, dan ons eene volmaaktheid van geluk te verbeelden, welk wij nimmer kunnen bezitten, welke plek gronds is daar vrij van? 'Er valt egter geen twijfel aan, dat de weelige ranken des onkruids sterkst opschieten in de broeikas, en dat, gevolglijk, de bewoonders van een nederige stulp, verre verwijderd van de woelige wijken der zamenleeving, redelijkerwijze verondersteld mogen worden, minder kennis te hebben aan de onrustbaarende geesten, die het gros des menschdoms beroeren, dan de benijde en benijdende stadbewoonders.
Het verpligtend gedrag der Boeren in deezen afgezonderden oord zet agting bij aan het character van hun Opperhoofd: want de Afhangelingen zullen zelden inschiklijk gevonden worden, wanneer het den Heer aan regtvaardigheid, beleefd-
{==613==} {>>pagina-aanduiding<<}
heid en herbergzaamheid mangelt. Zo veel is 'er gezegd van de algemeenheid deezer laatstgemelde hoedanigheid onder de Inwoonders van dien oord, dat het eene bijzondere aandagt verdient. Mr. skrine merkt in zijne Reis door Wales op, ‘dat den Reizigeren, die in dit land komen met voeglijke aanbeveeling, alle de bijzonderheden vertoond worden, met al het betoon van bevlijtigende oplettenheid om daaraan te voldoen, en onthaald met die soort van nadruklijke verwelkoming, welke men te vergeefs in meer beschaafde streeken verwagt.’ - Dan voorzeker is dit eene zeer onbepaalde aftekening van Nationaale Deugd. Wanneer een Ierschman in Londen komt, of een Londenaar te Dublin, voorzien van eene voeglijke aanbeveeling, valt 'er niet aan te twijfelen, of hij zal met allen betoon van gastvrijheid ontvangen worden. Lettende op een aanprijzend ingeleide, heeft die persoon een vooruitzigt op het genot van goede dienstbetooningen: maar hij alleen is den naam van gastvrij waardig, in de volle betekenis diens woords, die gereed is, om de voordeelen, hem bijzonder eigen, mede te deelen aan den Vreemdeling, van alle aanbeveeling verstooken. - Mr. pratt verhaalt ons de geschiedenis van een persoon, die van het huis des eenen Heers tot dat eens anderen ging, het geheele land door, zonder dat hij ergens na eene verblijfplaats hadt om te zien. 't Geen hij vermeldt, mag ten vollen waar weezen, en nogthans het tegenwoordig geslacht van Welsche Heeren niet geregtigen tot het character van algemeene Herbergzaamheid.
De zaak is eigenlijk hier in gelegen, dat de noodzaaklijkheid van het uitoefenen der deugd van Herbergzaamheid heeft opgehouden. Vóór dat 'er geregelde en gemaklijke Herbergen door de geheele Landstreeke waren opgerigt, hing elk, die 'er kwam, af van de naaste wooning, welke hij op zijne reis aantrof, om 'er rust en verblijf in te neemen: in wedervergelding voor dit onthaal, moest zijn huis openstaan voor alle reizigers; en deeze kwamen niet in zo grooten getale, dat hem het ontvangen en onthaalen verveelde. - Ik ken een Heer in het zuidlijk gedeelte van Wales, wiens wooning, schoon niet verre van de grenssteden af gelegen, nog zo open staat, dat 'er altoos een bed of twee gereed ligt, om 'er den vermoeiden reiziger in te laaten rusten; en nogthans staat die Heer niet bekend voor een gastvrij man, of gereed om gunstbewijzen te betoonen aan de zodanigen, van welken hij geene wedervergelding hoopt. De verbetering der wegen en de gemaklijkheid van te reizen hebben, zints lange, dit betoon van gastvrijheid, in de meeste oorden van Wales, onnoodig gemaakt.
Wanneer dus de slagboom tusschen twee landen opgeheven wordt, houden ook alle weezenlijke of vermeende Volksbijzonderheden van zelve op. Van de gesteldheid der Inwoon-
{==614==} {>>pagina-aanduiding<<}
deren van Wales op Geslachtrekeningen van hooge afkomst heeft men veel gesproken, en deeze dikwijls stoffe tot lachen gegeeven. De trots op oude herkomst is een zo natuurlijk genoegen voor menschen in eenen beschaafden staat, dat het bijkans overboodig schijne, dit stuk te ontwikkelen: dan van deezen trots bij de Inwoonders van Wales kan men den onmiddelijken oorsprong nagaan. - In een tijdperk, toen krijgsdaaden alleen de voorwerpen waren van openbaare toejuiching, als hoogstnoodzaaklijk voor Nationaale veiligheid, baande de Bard den weg; en, terwijl hij de daaden hunner doorlugtige Voorvaderen opzong, kreegen zijne toehoorders smaak in de op hun afdaalende beroemdheid, en telden met genoegen op, alle de Helden van vroegeren tijde, met welken zij konden rekenen in bloedverwantschap te staan.
Een onbeschaafd en hier en daar verstrooid volk, verdeeld door plaatslijke oneenigheden, hadt noodig, de banden van bloedverwantschap naauw toe te haalen, en de zekerheid te bevestigen van bijzondere familien, door elken mogelijken band. Van hier werden van geslacht op geslacht naauwkeurig opgetekend alle de Huwelijksverbintenissen. Maar, even als in het boven gemelde geval van de Gastvrijheid, heeft, daar de beweegreden ophoudt, ook het gevolg geen plaats meer; behalven in zodanige bijzondere gevallen, als ten allen tijde eene uitzondering op algemeene waarneemingen maaken. - De werkzaamheden, thans in Wales in zwang, zijn te algemeen, om te gedoogen, dat de trots op Geslachtrekeningen veele vereerders kan aantreffen. Indien men 'er nog iets van aantreft, is het mogelijk in de Familien van die weinige hier oorspronglijke Heeren, die zich te vrede hielden met op het voorouderlijk Landgoed te leeven, en die gezegd mogen worden een zegen te zijn, dewijl zij alle de voordeelen van het leenstelzel in hunnen kring verspreiden, zonder eenige van deszelfs nadeelen te doen gevoelen.
Men heeft de Valei van Festiniog niet doorreisd, of men ontwaart, dat deeze vrugtbaare bodem slegts eene uitzondering uitmaakt in 't midden eener wildernisse. De Reiziger komt, op 't onverwagtst, in een onmeetlijke bergketen, langs welke men te Snowdon komt. De weg is, ondanks alle heden daaraan gemaakte verbeteringen, vol steile opgangen en even steile nederdaalingen, zo dat dezelve de poogingen van den stoutmoedigsten Reiziger schijnen te bespotten: dikwijls heeft men geen bekwaam pad op de rotzen voor een paard, op de gewoone wijze beslaagen: een misstap dreigt den dood. De Landbouw is geheel verbannen uit de woeste streeken, welke men dan doorreist: nu en dan, egter, ziet men een elendige hut, omringd door nog elendiger veldgewassen, letterlijk gesproken groeiende in de spleeten der rotzen.
Langs zodanig een weg komt men tot Pont Aberglaslijn;

{==615==} {>>pagina-aanduiding<<}
een doortocht, waar het schoone en het verschriklijke allergelukkigst vereenigd is. De donkere en ongestuime waterstroom, die de twee landen Merioneth en Caernarvon van elkander scheidt, schuimt hier over verward liggende rotsbrokken; klompen, welke nedergestort zijn van de hooge en ontzettende rotsgevaarten, die over deezen stroom hangen, en den trotschen kruin door de wolken steeken. Langs de zijden van deeze verbaazende bergen ziet men veelvuldige watervallen, door de spleeten heen stortende, die den stroom aanvullen, en, met een steeds meer spoeds neemende vaart, na den Oceaan loopen, en met een zeer stuitenden val nederstorten onder de brug, welke ten overtocht strekt, en met een enkelen boog van rots op rots gemaakt is. Voortgaande langs deezen ontzettenden weg, wijkt deeze bruischende stroom allengskens tot een grooter diepte beneden u; in 't einde wordt dezelve bijkans geheel bedolven door de digte schaduwen der hoogten rondsomme: nieuwe schriktooneelen openen zich in deeze schemeragtige donkerheid, en de rommelende donders van de echo paaren zich met het gekras der bergvogelen.
In de nabuurschap van deeze brug zagen wij de eerste Geiten, in een staat, die aan den wilden staat grensde. Die wij eerst ontdekten, waren geheel wit. En daar zij van bergtop op bergtop springen, om het schaars staande voedzel op te zoeken, bragten zij niet weinig toe om het tooneel te charactermaatiger te maaken. Hij, die volksbegrippen omhelst, zonder naa te denken, zal zo veele van deeze Geiten hier niet aantreffen, als hij zich verbeeldde te zullen ontmoeten. Dan, in de nog woester oorden van het gebergte, die geen leevensonderhoud aan eenig ander wild Dier verschaffen, is een veel grooter aantal voorhanden, die zo zeer in den natuurstaat leeven, dat het voor de onderscheide eigenaars zeer onverschillig wordt, dat ieder zijne eigene kenne. Het vleesch der jonge Bokskens wordt bij vierendeelen verkogt op de Markten in de Steden, en smaakt heerlijk.
Te Berthkelert, zo als men de weinige hier en daar verspreide huizen noemt, gelegen aan den voet des bergs Snowdon, is onlangs eene nieuwe herberg gebouwd, onder het opzigt en volgens den raad, zo ik geloof, van Mr. oakley, die zeker, indien dit het geval is, den dank der Reizigeren verdient. De ligging van dit kleine Dorp nabij Snowdon prijst zich aan. Van hier begint de te voet gaande Reiziger door dit vervaarlijk gebergte doorgaans zijn tocht, en een man, lloyd genaamd, is de algemeene gids. - Het onthaal in de herberg is redelijk goed: een kreupele speeler behandelt de Harp met eene meesterlijke hand. Dan wij konden niet nalaaten den smaak te wraaken zijner toehoorderen, die hem aanspoorden om thans bekende Engelsche

{==616==} {>>pagina-aanduiding<<}
deuntjes te speelen, welke zeker voor de harp niet geschikt zijn.
Nevens meer Reizigers door deeze zelfde oorden moet ik mij beklaagen, dat ik buiten staat was om den hoogsten bergtop onder de veelvuldige in Wales te beklimmen. Men kan in dit bergagtig land geen staat altoos op het weêr maaken. De dampkring is 'er zeer stormagtig, en men heeft eene bijkans geduurige opvolging van damp en regen. Op een schoonen morgen uitgaande, ontmoet men vaak, een klein gedeelte van den tocht gedaan hebbende, geweldige stormwinden en regenbuijen. In mijne eerste onderneeming te leur gesteld, nam ik voor, het op een anderen dag te hervatten; doch deeze liep, als de voorgaande, in nevel en storm voorbij. - Ik vervolgde daarom mijnen weg, mijzelven poogende te overreeden, dat dit onbereikbaar voorwerp het gevaar en de moeite niet waardig was. In de daad, de hoogste toppen van den berg Snowdon mag men veronderstellen dat eer voorwerpen van ontzetting dan van verwondering opleveren. Die verschriklijke hoogte, van waar het Eiland Anglesea als eene kaart aanschouwd wordt, en het oog de wijdafgelegene kusten van Ierland kan zien, moet zekerlijk al te groot en te wijduitgestrekt zijn, om eenigen trek van schilderagtig schoon op te leveren. De vreemdheid van het gezigt, nogthans, gepaard met zo veele de nieuwsgierigheid wekkende omstandigheden, veroorzaaken bij den teleurgestelden Reiziger stoffe van klagten.
Ontzet van het beklimmen des tops van Snowdon, zal het den Reiziger egter niet aan bewonderenswaardige voorwerpen ontbreeken, als hij langs den voet deezes bergs wandelt, op zijnen weg na Caernarvon. Wanneer de wolken en nevels, waarin alles bedolven ligt, bij toeval eens opklaaren, ziet hij daar onmeetelijk groote rotsklompen, geduurig vervangen door nog ontzettender. Onder deeze steeken boven alle uit Moel-Elean, Castel-Cedwin en Mwnwdd-Vawir. Alles is eenzaamheid en woestheid, behalven dat de Waterraave zijn prooi in schijnbaare gerustheid zoekt, en de Kiekendief als beheerscher van het lugtgewest vliegt, ten zij de Arend, 't geen niet zelden gebeurt, zich vertoont, en hem doet wijken.
Den grooten doortocht van Snowdon doortrekkende, ziet men, met de hoogste verbaazing, ontzettend groote klompen rots over de vlakten verspreid, en dit zomtijds op een zeer grooten asstand van de hoogte, van waar dezelve moeten gekomen zijn. De tijd is lang verstreeken, waarop men de vertellingen des landvolks aannam, dat zij dus daar gebragt waren door de tusschenkomst van hoogere weezens. Wij moeten ons dan grootlijks verwonderen over de kragt van dien storm, welke die steenklompen dus van het gebergte afscheurde, en nedersmeet in een zo wijdafgelegen gedeelte der vlakte. Hier

{==617==} {>>pagina-aanduiding<<}
ook, even als in de meeste andere gedeelten van Wales, ontdekt men, aan de zijden van de steilste uithoeken, groote steenen, in eene verbaazende verscheidenheid van vreemde gedaanten. Men kan zich niet wel verbeelden, dat deeze reusagtige borstweeringen door de Veehoeders, tot tijdverdrijf, gemaakt zijn, daar en de zwaarte der steenklompen, en de steilte der afhelling, dit tot een te zwaar en te gevaarlijk werk maaken, om, ten deezen einde, door hun ondernomen te worden. Aan den anderen kant schijnt de verschillende en onbepaalde gedaante, waaronder deeze steenen voorkomen, het zeer twijfelagtig te maaken, of men daardoor eene bepaalde verdeeling der weidlanden beoogd hebbe. Misschien zal men het voor eenen inval der verbeelding houden, dat zij eenige gemeenschap gehad hebben met de krijgsverrigtingen des lands. Zo veel is zeker, dat zij eeuwen lang in den tegenwoordigen stand daar waren, en dat de persoonen, die ze daar mogten gebragt hebben, een ras van menschen uitmaakten, zeer verschillende van die 'er tegenwoordig leeven.
Nader aan Caernarvon komende, verzagt de gedaante van Snowdon eenigermaate, en begint na een bewoonbaar land te gelijken. Naa de brug van Llyngwennyn overgegaan te zijn, rust het oog op een zeer verrukkend landtooneel. De staatlijkheid van eene rots, welker gedaante door de geduurige stormen en regenvlaagen afgesleeten is tot een tooren van de Gottische bouworde, wordt verleevendigd door het nederstorten van een Alpischen waterval, asdaalende langs eene langzaam nedergaande schuinte: in het voorbijgaan wordt de loop daarvan gestuit door een molen, het water hier en daar verspreidende. Verderop ziet men eene kleine doch lachende valei, en in 't verschiet boven de laagere wolken Snowdon met het daartbe behoorende gebergte.
De Stad Caernarvon, bekend door eenen naam gegeeven te hebben aan edward den II, ligt aan de zeekust, bij den ingang van de Straat Menai, ten westen en ten noorden door de zee bespoeld. Beroosd van alle uitsteekenheid, heeft dezelve eene netheid van voorkomen behouden, en de huizen, schoon slegt gebouwd, staan geregeld en zijn zindelijk. Van hoe veel aangelegenheids men, ten eenigen tijde, deeze plaats gehouden hebbe, ontdekt zich ten klaarsten, door de grootsche bouwvallen van het Kasteel, die niet alleen aan de Stad ten gedenkteken van den voorigen luister strekken, maar nog heden tot het voornaamste cieraad dienen. Dit eerwaardig gebouw is gesticht door edward den I, en in den jaare 1284 door hem voltrokken. Met die staatkunde, welke alle de daaden van dien grooten maar bloeddorstigen Monarch kenmerken, haalde hij zijne Koningin, wier moed en beleid gelijken tred hielden met haars Mans onderneemvollen geest, over, om nier het kraambedde te houden. Zij beviel van eenen

{==618==} {>>pagina-aanduiding<<}
Zoon, 's Vaders Opvolger, naderhand de zwakke en ongelukkige edward de II.
Een standbeeld van den Stichter der Stad staat nog bij de hoofdpoort, en nevens een grooten tooren. Het voorplein van het Kasteel is langwerpig, en omzet met hooge hoekige toorens, uit welke kleinder toorentjes uitsteeken, van dezelfde gedaante. In den grooten of hoektooren laat men eene kleine donkere plaats zien, waarin men zegt dat de eerste Prins van Wales gebooren werd. Schoon de Reiziger in verzoeking moge komen, om te bejammeren, dat een zo slegt en verbasterd Monarch ooit de kamer, in welke hij eerst het leevenslicht aanschouwde, verliet, zal nogthans een reeks van aandoeningen - zwak mogelijk, maar zeker niet geheel te misprijzen - hem aan deeze plaats hegten, en verpligten tot eene wel droeve, maar niet geheel onbehaaglijke opmerking. Hij gaat na, elke gebeurtenis van aanbelang, voorgevallen in een tijdperk, zo lang in de schaduwe geraakt, tot dat zijne verbeelding verleevendigd wordt door 't geen hij rondsom zich aanschouwt.
De gerijflijkheden van deeze vermaaklijke Stad zijn, in de laatste twee of drie jaaren, zeer veel vermeerderd; dewijl het eenigermaate de mode geworden is, dat eenige Familien in het zuiden van Engeland, die smaaks genoeg hebben om de stille en romaneske ligging van deeze en andere Steden van Noord-Wales de voorkeus te geeven boven de luidrugtige en opgepropt volle sterk bezogte zomerverblijven, zich nu voor eenen tijd derwaards begeeven. Een herberg, waarin men alle de aangenaamheden en verkwikkingen des leevens aantreft, is aan den zeekant gebouwd; men heeft 'er onlangs postwagens aangelegd, 't geen zeer goed opneemt. De Stad heeft gestaage gemeenschap met Ierland; 't welk zeer veel voordeels aanbrengt. De kaai, op welke de wandeling zeer aangenaam is, ligt vol kleine schepen, welke de goederen, van binnenslands langs ontelbaare stroomen afgevoerd, van hier na Engeland, Schotland en Ierland brengen. Op de werkdagen vindt men zich hier omringd door Kooplieden, Zeevaarenden en Arbeiders: men herinnert zich vol verwondering de verrukkende stilte van het omringend gebergte, en denkt te verkeeren met weezens van eene andere soort dan de eenvoudige Bergbewoonders.
In de nabuurschap doet zich iets op voor den Oudheidminnaar: digt bij de Stad ziet men nog overblijfzels van het oude Segontium. Op de plaats nabij eene oude Romeinsche Sterkte is een klein Zomerhuis gebouwd, waaruit men aan den eenen kant het gezigt heeft op het Gebergte, en aan de andere zijde over de Straat na Anglesea.
De weg van Caernarvon na Bangor is uitsteekend goed; de landgezigten zijn vol verscheidenheids en vermaaklijk. Het vlak en vrugtbaar Eiland Anglesea ligt voor het naspeurend

{==619==} {>>pagina-aanduiding<<}
oog ter slinker zijde, als men het kanaal van Menai overvaart; terwijl men, aan de regter hand, nu een digt begroeid bosch, dan over een welbebouwd veld ziet, en alle de schoonheden van Snowdon zich aan het oog opdoen. - De dag was zo schoon, dat Y-Wyddfa (Het verste toppunt van Snowdon) zich vertoonde, door geen wolk altoos beneveld: de geheele bergreeks vertoonde zich scherp aan het helder uitspanzel.
Alzins vertoonen de Boerenhutten hier tekens van welvaard en overvloed: in kleine hoeken gelegen, maaken zij een vreemd vertoon bij het grootsch en oud verblijf des Graaven van uxbridge, op de digtbegroeide oevers van Anglesea. Alles is vrolijk en lachend; terwijl de gestadige verandering van voorwerpen alles weert, wat naar verveeling zweemt. - Het oog afwendende van het beschouwen des hoogen Snowdons, rust het op de kronkelingen van de Menai, die aan den eenen kant het vertoon oplevert van eene veilige baai, bedekt door een amphitheaters-wijze rondloopenden kring van land, met houtgewas bezet, en aan de andere zijde de drukke scheepvaard vertoont op eene wijde rivier. Door zulk eene landstreek trekkende, bereikt men de Stad Bangor, in alle opzigten eene der meest opmerklijke plaatzen in deezen oord.

(Het vervolg hiernaa.)

Konlath en Oithona,

gezang, aan Ossiaan toegeschreven.


Hoe! heeft mijn oor een stem vernomen; 
Of is 't het lang ontglipt voorheen 
Dat zich in 't ruischen van de boomen 
Aan 't peinzend hart vernieuwt met schijnbaar rouwgesteen? 
Vaak blikt me een schemering van afgeloopen dagen 
Met zachte flikkring in 't gemoed, 
Der avondzon gelijk, die dwars door onweêrylagen 
Nog soms een' weêrglans schenkt van goud en purpergloed. 
Dan treft my 't Jachtgerucht in de ooren; 
Dan grijpe ik speer en everspriet! 
Maar neen! het was een stem. Zy deed zich werklijk hooren: 
Verbeelding, gy bedroogt my niet! 

{==620==} {>>pagina-aanduiding<<}

Wie zijt gy, Zoon der Nacht, die wandelt door het duister? 
Het zwakke menschlijk kroost verloor zich in de rust. 
Of is 't een lisplend windgefluister, 
Dat door mijn slaapzaal zweeft en muur en welfzel kust? 
't Is mooglijk Fingals schild, dat, hangende aan de wanden, 
Het zachte windgeblaas beandwoordt met een zucht. 
'k Betast het menigmaal met mijn verstijfde handen, 
En 't geeft mijn angstig harte lucht. - 
Wat zeg ik? - Waardste mijner Vrinden, 
ô Neen, 'k herken uw stem, ô Mornis dappre Zoon! 
Wat doet u op uw wolk uw' Halsvriend wedervinden? 
Wat wil die sombre, die van weemoed sombre toon? 
Koomt ge onverzeld, of met de Helden 
Van d' ouden dag omstuwd? - Is Oskar aan uw' zij'? 
Ach! in 't rumoer der Oorlogsvelden 
Was Oskar Konlath steeds naby. 
de geest van konlath. 
Zwijgt Konaas zoete stem⁽*⁾, in diepen slaap gedoken? 
En is met haar de Trouw, de Vriendschap, uitgedoofd? 
Daar wy, aan 't licht ontrukt, om 't stille rustbed spoken, 
Vergeten in den dood, van Krijgsmans eer beroofd! 
De zee omgolft Ithone, en lekt zijn dorre kusten, 
En Mora heeft geen plek waar onze tombe rijst: 
Hoe kunt ge, Zelmaas Bard, hoe kan uw boezem rusten, 
Eer ge uw' verstorven' Vriend den Heldenplicht bewijst? 
ossiaan. 
ô Dat mijn oog u aan mocht staren, 
Mijn Vriend; gy, dien ik in den wind 
Onzichtbaar op een wolk voorby my heen voel waren: 
Wiens stem mijn luistrend oor met gretigheid verslindt! 
Wat zijt ge? Een vormloos luchtgewemel, 
Aan Lanoos mist gelijk, wen ze opstijgt naar den hemel, 

{==621==} {>>pagina-aanduiding<<}

Of half verschoten starrenlicht, 
Dat door den dampkring zweeft, naauw merkbaar voor 't 
Wat hemelglans omboort den zoom van uw gewaden? (gezicht? 
Wat voert ge voor een' boog in de opgeheven hand? - 
Wat wijkt gy achter 't scherm der ritselende bladen? 
Onttrek me uw aanschijn niet, hou stand! 
Mijn Harp! verlaat den wand! Trilt hoorbaar, slappe snaren! 
Der Helden naroem stijge op wind en wolkenboog, 
Verdove 't grommen van de baren, 
En schittere eeuwen lang den Naneef nog in 't oog! 
Brengt my mijn Vrienden weêr te voorschijn, harpgezangen! 
Ik zie hen - dank, ô Harp - ik zie, ik heb hen weêr: 
Geen nevel houdt hen thands omvangen, 
Zy dalen voor mijn oog op 't woest Ithone neêr. 
Ik zie de bergspelonk met haar bemoschte klippen, 
Van 't slingerend geboomte in 't hangen overdekt: 
Ik zie een kabblend vocht voorby haar ingang glippen, 
En Toskar die 't gezicht naar 't vlietend beekjen strekt. 
De wakkre Ferguth staat (zijne oogen neêrgeslagen)! 
Naby hem, met den trek des weemoeds op 't gelaat. 
Oithona zit daar ginds haar boezem uit te klagen. - 
Wat hoor ik? 't dof gegons van grommende onweêrvlagen? 
Of is 't mijns Toskars stem, die door mijne ooren gaat? 
toskar. 
Stormig was de Nacht en treurig. Worstlend met het baldrend weer, 
Tuimelden de krakende eiken van de heuvelhoogtens neêr. 
De afgrond opende aan de winden zijn' verschrikkelijken kuil, 
En het schuim besteeg de rotsen met een dompig noodgehuil. 
't Weerlicht flikkerde aan den hemel, en vertoonde, slag op slag, 
De aakligheden der verwoesting in een' telkens heller dag. 
Ferguth! 'k heb den Geest zien waren, die het woud aan flarden stormt. 
Zwijgend stond hy op dees steenklip, maar in 't aanzicht gants misvormd. 

{==622==} {>>pagina-aanduiding<<}

't Nevelkleed vloot van zijn schouders op den wind. Ik zag hem aan. 
'k Zag het vuur der oogen blinken, maar verduisterd door een' traan! 
't Scheen een Grijzaart. Ach! hy schreide, en zijn boezem was zoo vol! 
'k Zag hem, Ferguth, en versteende, 
'k Voelde, dat, terwijl hy weende, 
Zich mijn hart daarmeê vereende, 
En van de eigen tranen zwol. 
ferguth. 
Gy voelde 't, Toskar? 't Was uw Vader! Wees des zeker! 
Zijn geest voorziet den dood van iemand van zijn bloed: 
Niet anders trad zijn schim, ontzachbre speerverbreker, 
Wanneer uw Broeder viel, hem treurende in 't gemoet. 
ô Erins klaverrijke dalen, 
Hoe lieflijk lacht uw kust, met grazig groen omboord! 
Met wellust schiet de Zon heur stralen 
Op uw gelukkig, zalig oord! 
Verkwiklijk klinkt de harp Selamaas blijde wanden 
En hooge welfsels door, wanneer de feestzaal blinkt; 
Verkwiklijk 't Jachtgeschreeuw van Erins lustwaranden, 
Wanneer het berg en woud doordringt! 
Maar ach! wy staan alleen op dees verlaten stranden, 
Van storm en holle zee omringd. 
toskar. 
Waar is uw strijdbre ziel geweken, 
ô Ferguth? - Grijzaart, hoe! gy ducht? 
'k Zag in 't gevaar u nooit bezweken, 
Maar tintlen op 't gelaat van moed en gloriezucht! 
Waar is uw strijdbre ziel geweken? 
Wat weet een Krijgsman van verbleeken! 
Heeft Erins askomst ooit gevlucht? 

{==623==} {>>pagina-aanduiding<<}

Ga, zie in 't rond: de woeste baren, 
De schrikbre branding wil bedaren; 
De stormvlaag legt zich neêr. De watervlakte beeft 
En schudt slegts van den schrik voor 't geeslen van de winden, 
Dien 't naauwlijks doorgeworsteld heeft, 
En hijgt om van dien schok verademing te vinden. 
Reeds breekt het graauwend licht by gindsche rotsen door; 
Haast rijst de morgenzon in al heur schoonte en gloor! 
Nog eens, de zee bedaart, ô waardste mijner Vrinden! 
 
Maar hoor my. 'k Had nog naauw, aan Konlaths disch vergast, 
De zeilen opgehaald, en weêr in zee geplascht, 
Of 'k streef voorby een klip, gekroond met schrale dennen, 
Waar ik een Jageres de hinden na zag rennen. 
Ik zag haar, 't was Oithone - ach! schooner dan de glans 
Der schoonste morgenzon aan d'onbewolkten trans. 
Het hair zwierde om haar hals in ongebonden vlechten. 
Ik zag ze een nieuwe pees aan d'ijfflen⁽†⁾ jachtboog hechten. 
Nu buigt zy 't slanke lijf en spant het schietgeweer 
Met uitgestrekten arm, en velt een' reebok neêr! 
Ach! de arm was als de sneeuw van Kromlaas heuveltoppen, 
En 'k voelde 't brandend hart my in den boezem kloppen. 
‘Kom, schoone Jageres (dus riep ik), aan dit hart!’ 
Helaas, ik zag haar oog verduistren van de smart. 
Haar tranen vloeien steeds. Zy blaakt van Konlaths liefde! 
Ach! hoe vergelde ik haar, dat haar mijn stoutheid griefde! 
Waar vinde ik haar weêrom! - Oithona, schoonste Maagd! 
Waar is 't gelukkig zand dat uwen voetstap draagt? - 
oithona. 
Een steil en rotsig strand verheft zich uit de golven, 
Omgord met klip aan klip, in bosschen als bedolven. 
De zeebaar beukt den voet van de onomgangbre kust, 
En 't afgejaagde hert vindt in haar strandkloof rust. 
Men noemt het Mora. - Daar, daar rijzen trans en tinnen 
Van dien mijn boezem mint en eeuwig zal beminnen. 

{==624==} {>>pagina-aanduiding<<}

Daar, daar ziet Konlath naar de weêrkomst van zijn Bruid 
Van uit zijn waterburg met heet verlangen uit. 
De Jachtstoet keerde weêr, met de oogen neêrgeslagen! 
Hy vraagt naar Rumars telg. Wat mag de ontroostbre vragen! 
De maagden zwijgen! - Ach! Wat worde ik hier bewaakt! 
Op Mora woont het heil, dat my gelukkig maakt. 
toskar. 
Oithona zal dat heil (zy wenscht het!) weêr genieten, 
En keeren in den arm van die zy teder mint. 
Ja, de eedle Konlath is des dankbren Toskars Vrind! 
'k Heb aan zijn' disch gespijst, en roof, door liefde ontzind, 
Den wellust van zijn hart, en doe heur tranen vlieten? 
Neen, nimmer worde 't waar! Rijs, westerkoeltjen, rijs, 
    Voer op mijn vlotte kiel mijne ongerechte prijs⁽‡⁾ 
Naar Mora, dat haar wacht! Zy zal op Mora rusten, 
En leven voor de liefde en zuivre huwlijksvreugd, 
En Toskars troostelooze jeugd 
Zal vreugd noch leven meer gelusten! 
'k Zal wijken naar een woeste grot, 
En eeuwig treuren om mijn lot, 
Onvatbaar voor alle andre weelde, 
Dan dat ik in het windgezuis 
My soms Oithonaas stem verbeelde. 
Olthonaas stem, helaas! Bruis, windtjen, bruis, ô bruis! 
Ik voer haar Konlath toe. Doorklieven wy de baren! 
De plicht, de Vriendschap roept: zwijg, dwaze minnegloed 
Van 't al te licht ontstoken bloed! 
Vergeten we, ô mijn hart, dat ik haar aan mocht staren! 
oithona. 
Wat wolk verschijnt daar in de lucht! 
Ik zie haar langs de vlakte naderen! 
Zy voert de Geesten mijner Vaderen! 
Ik zie hun blank gewaad daar 't floddert in de vlucht. 

{==625==} {>>pagina-aanduiding<<}

Ja, Rumar! 'k zie u zouder beven: 
Gy kondigt my den dood; en ik, ik ben gereed. 
Maar mocht my Konlaths mond den kus des afscheids geven, 
Het sterven waar my minder wreed! 
ossiaan. 
Hy zal het, droeve Maagd! daar streeft hy door de golven! 
De dood van Toskar blinkt verschriklijk op zijn speer! 
De grafkuil gaapt hem aan, onzichtbaar opgedolven, 
En 't stroomend hartebloed vloeit by zijn zijde neêr.⁽§⁾ 
Hy nadert, doodlijk bleek, en toont zijne open wonde! 
‘Waar zijt gy, mijn Oithone? uw minnaar geeft den geest.’ 
Daar ligt de lieflijkheid der teêrste huwlijkssponde! 
Ach, Moraas dappre Vorst - ach, Konlath is geweest! 
 
Hoe tuimelt het door een voor mijn verwonderde oogen! 
Ik zie geen' Toskar meer, geen' Ferguth! 't is gedaan. 
't Wordt duister, 'k voel mijn hart van vreemden schrik bewogen, 
Mijn voorhoofd met het zweet der doodsangst overtogen; 
Mijn speeltuig weigert zich, den minsten toon te slaan. 
Maar gy, ô Bardenschaar der latere Geslachten, 
Viert Konlaths vroege dood! schenkt tranen aan zijn graf! 
De brave heeft in 't stof der Dichtren roem te wachten; 
De oneedle lafaart valt gelijk de distel af. 
 
Maar wakkre Konlath sueefde. Een dof en aaklig stenen 
Klonk ijlings door zijn' hal. Zijn moeder sloeg aan 't weenen, 
Onkundig, wat haar hart tot zulk een' weemoed dwong. 
Haar oog viel op zijn schild dat in de burgzaal hong. 
‘Ach! riep zy, 't is gedaan!’ (Het was met bloed betogen.) 
Dus spreekt ze, en geeft een' gil, en sluit haar brekende oogen. 
 
Maar gy, Oithona, gy! wat doet gy, droeve Bruid? 
Ach! aan de zij' verbleekt der neêrgeslagen Helden, 
Blaast ge aan uws Minnaars hart den laatsten adem uit! 
De nacht ontplooit haar floers en spreidt het langs de velden, 

{==626==} {>>pagina-aanduiding<<}

De dag vervangt haar, en geen sterfling naakt het strand, 
Die u, die een' van hun een teeken sticht in 't zand. 
De Raven zwieren om de lijken; doch ze ontvlieden, 
En schijnen 't overschot der braven eer te bieden. 
Het kroost van Zelma kwam. Zy vonden 't Heldenpaar 
En de ongelijkbre Maagd. Met zwijgend rouwgebaar 
Verheffen zy de terp. De moederschoot der aarde 
Ontfangt het zielloos stof, herneemt het geen zy baarde, 
En de overschoone rust, in Konlaths arm geklemd. 
 
Rust, Konlath! 'k heb uw schim den zangtoon aangestemd! 
Rust, zweef niet langer om, en stoor door schrikbre droomen 
Uws halsvriends sluimring niet. Uw glorie is volkomen. 
Laat, laat den zoeten slaap met zachtgepluimde hand 
My stroken op het dons van 't zwijgend ledikant.⁽**⁾ 
Laat my mijn Vrienden thands, en hun gemis, vergeten, 
(Mijn plichten zijn voldaan, mijn hart heeft zich gekweten!) 
Tot dat ik 't grijze hoofd in 't zandbed nederbuig', 
En my hun eedle kring het welkom tegenjuich'! 

1805.
B.

{==627==} {>>pagina-aanduiding<<}

Men begrijpt licht waarom ik den kwalijkklinkenden naam van Kuthona in Oithone, woord van verwandschapte beteekenis, verandere. Het eerste beduidt Golfstem; het laatste Golf of Zeemaagd. - Ithona, het eiland waar het tooneel van deze gebeurtenis wordt gesteld, beteekent Golfeiland. Het I, waar mede 't saamgesteld is, is hetzelfde woord met ons ee in Duivenee, Overflakkee enz. en ons ei in eiland. Het oud Schotsch van ossiaan, hoe onverstaanbaar het ieder voorkome, is vol van woordwortelen, die het met onze taal zoo wel als met het Keltisch gemeen heeft.
Nog mag ik hier bijvoegen dat ik wel niet twijfele, of de oorsprong van dit Stuk is by ossiaan te zoeken; doch het heeft meer dan andere door verplaatsingen van oude en oorspronklijke woorden en spreekwijzen door latere, en daar door ontstane afwijkingen en verzwakkingen van den oorspronklijken zin, geleden. Die mijne Navolging, waarin ik getracht heb met Kritisch terugzicht op des Schrijvers trant van denken en uitdrukken te werk te gaan, met macphersons Vertaling vergelijken wil, zal zich hier van overtuigen kunnen.
(*) Konaas stem: ossiaan. Zie de Gezangen van Zelma.

(†) IJfflen. IJf of ijfel is de Taxisboom, nog in 't Fransch If. Hy heeft in onze taal met de eppe, het eiloof, de ijp of ijpenboom en den eik zijnen naam van een zelfde wortelwoord en uit dezelfde oorzake; gelijk men eenmaal, zoo God my krachten geeft, in mijn Etymologisch Woordenboek bewezen zal zien.

(‡) Dat prijs, in de beteekenis van roof, noodwendig vrouwelijk is, zal ik op zijn tijd onwedersprekelijk bewijzen. Iets anders is het met prijs in den zin van lof, dat van 't werkwoord prijzen is. Zie mijne Verhandeling over de Geslachten der Naamwoorden.

(§) Men begrijpe dat beide Toskar en Konlath, in deze ontmoeting, van elkanders hand sterven. Oithona bezwijkt van droefheid.

(**) Dat Ledikant eigenlijk een veld- of legerbed is, merk ik hier aan voor dezulken, die 'er eene prachtige rustkoets onder verstaan: als my wel eens voorgekomen is.


Engelsche kinder-akteur manie.

De dolheid, om Kinder-Akteurs op de voornaamste Schouwburgen te hebben, is, in de drie Koninkrijken van Groot-Britannie, eenigermaate eene landziekte geworden. Het laatste wonder van deeze soort is op den grooten Schouwburg van Dublin verscheenen. Het is eene zekere Miss fribbs, oud zes jaaren, welke men het Verschijnzel-kind (Infant-phoenomenon) heeft genoemd, en die reeds, met den gelukkigsten uitslag, verscheiden Comische rollen heeft gespeeld. Zoo dikmaals zij speelt, is de Schouwburg altijd vol. Eenigen tijd geleeden, wanneer een val haar verhinderde ten Tooneele te verschijnen, verlieten veele aanschouwers de Zaal, hoewel zij, in haare rol, wierdt vervangen door eene Aktrice, die bij het Publiek zeer bemind was. Juffrouw siddons, die dit jaar te Dublin moet speelen, loopt groot gevaar, door een kind van zes jaaren te zullen verdonkerd worden!
Aan de Baden van Margate heeft men een' tweeden jongen roscius, en eene kleine roscia, op het Tooneel zien verschijnen. - De Caricatuur-maakers hebben deeze gelegenheid niet verzuimd, om hunne kunst te vertoonen. Een van hunne Prenten heeft veele liefhebbers gevonden; men ziet 'er eene menigte Dwerg-Akteurs op eene ladder op en neer klimmen, welke zij aan het bekkeneel van garrick hebben vast-
{==628==} {>>pagina-aanduiding<<}
gemaakt; dezelve voert tot opschrift: De kindsche jaaren van het Drama. (The childish age of the Drama.)
Ook eene Miss mudge, oud zeven jaaren, is thans, voor eenige Vertooningen, aan den Schouwburg van Covent-garden verbonden.

Trek van edelmoedigheid in Fransche soldaaten, onder de regeering van Lodewijk den XIV.

Het beleg van Namen, door lodewijk den XIV, in het laatst der zeventiende Eeuwe, levert het edelmoedig bedrijf op, daar wij het oog op hebben. Terwijl de Koning, van den vermaarden vauban verzeld, de Stad verkondschapte, kwam hem een Trompetter Paspoorten verzoeken voor de aanzienlijkste Vrouwen van Namen. Lodewijk, zich van het regt des oorlogs bedienende, en niet gezind om de belegerden van eene belemmering te ontlasten, die het beleg zou kunnen bekorten, wees het verzoek van de hand. Doch eensklaps zag men eene even zonderlinge als aandoenlijke bende de legerplaats naderen. Het waren de Namensche Dames, van haare kinderen verzeld, die van de Fransche soldaaten op hunne armen gedraagen wierden; andere soldaaten droegen de weinige goederen, die zij in allerijl hadden bijeengezameld; nog anderen ondersteunden bejaarde en kranke vrouwen, in haaren gang over een steenagtigen en moeilijken weg. Door den toestel en de aannadering van een beleg verschrikt, en op 's Konings menschlievendheid zich verlaatende, waren zij te raade geworden, de stad te verlaaten, en, zich aan de voorposten vertoond hebbende, hadden de soldaaten, door het schouwspel uitgelokt, door eene onvoorbedagte beweeging hunne hulp aangebooden, en de kinderen nevens de pakkaadje op hunne armen genomen. De Vrouwen, tot schreiens toe aangedaan, naderden, onzeker wat de Koning ten haaren opzigte zoude besluiten. De Monarch aarzelde. Maar zijne onzekerheid jaagde haar vreeze aan, en deedt bovenal de Moeders van angst verbleeken. Daartegen was des Konings hart niet bestand; onder een genoegzaam geleide liet hij haar na de Abtdij van Valogne voeren.

De diep in studie verzonken schrijver.

Bude, een Fransch Schrijver, zat in het diepst zijner Letteroefeningen. Eene Dienstbode kwam hem berigten, dat het Huis in brand stondt. Koeltjes gaf hij deeze te verstaan: Zeg aan mijne Vrouw, dat ik mij met Huislijke zaaken niet bemoei!


{==629==} {>>pagina-aanduiding<<}

Mengelwerk, tot fraaije letteren, konsten en weetenschappen, betrekkelijk.

Behoedzaamheid aangepreezen bij de hooge denkbeelden der ouderen van hunne kinderen.

Door Alb. Conradi, Predikant te Oostwoud.

Geen geschenk, 't welk de Godheid den Mensch ooit geeven konde, is voor hem van zulk eene uitneemende waarde, als het geen rechtschapen Ouderen in hunne Kinderen beschouwen. Wat toch konde den mensch aangenaamer zijn, dan van den Vader der Liefde een wezen van zijne zoort te ontvangen; een mensch, - dien het wel gezet is eenmaal te sterven, doch alleen in zoo verre, als hij langs dien weg het hoogste doel van zijne bestemming bereiken moet. De mensch toch komt wel hulpbehoevende en zwak ter waereld, en brengt de zaaden van verderf en dood mede; doch ook tevens bevat hij in zich de kiem der rijke vrugten, over welke misschien duizenden in tijd en eeuwigheid zich verblijden zullen, en tot welker ontwikkeling de maate van opvoeding en onderwijs, die hij in zijnen jeugdigen leeftijd ontvangt, onder den Goddelijken bijstand en zegen, niet weinig moet medewerken. Hoe onbeschrijflijk veel goeds toch kan de mensch verrigten, en hoe wijduitgestrekt zijn de gevolgen van zijne daaden, welke weder de hunne hebben, die in eenen aangroeijenden stroom voortrollen, tot dat zij eindelijk alle in de zee der eeuwigheid verzwolgen worden, en den onafmeetlijken oceäan van het goede, geschikt ter genieting van de geesten-waereld, helpen vergrooten!
Is de bestemming van den Mensch zoo grootsch en verheven, zien wij in hem zwakheid en kracht met zoo veel wijsheid vereenigd, dan kan het ons niet verwonderen, dat het bezit van zulk eene uitneemende weldaad recht aangenaam in der Ouderen oogen is. Immers naauwlijks is de zwaare arbeid der verlossing doorge-
{==630==} {>>pagina-aanduiding<<}
staan, en het uur van angst en zorg voorbij, of het matte oog der moeder schittert van het zuiverst genoegen, en de zichtbaarste spooren der onschuldigste vreugde zijn op haar gelaat, schoon door de geledene smerten verbleekt, allerduidelijkst kenbaar. Geene blijdschap is den mensch zoo natuurlijk, als die hij gevoelt over zijne Kinderen. Dan, derzelver bezit moge den Ouderen waare vreugde verschaffen; het moge hun recht aangenaam zijn, dagelijks met hun te spreeken, om te gaan, en zich met hunne kinderlijke, en juist daarom eenvoudige, onschuldige en oprechte gezegden te vermaaken; dit genoegen, echter, wordt niet weinig verhoogd en vermeerderd door het denkbeeld, van in dat wezen, tot welk zij in de naauwste betrekking staan, andermaal te zullen leeven, en door de verwachting van 't geen hetzelve eenmaal worden moet, en, wordt die hoop naar de vleijende verbeelding der Ouderen afgemeeten, zekerlijk worden zal.
'Er is zeker niemand, die het Ouders kan kwalijk neemen, dat dezen, wanneer zij groote voorrechten van geest en hart in hunne Kinderen ontdekken, zich daarover verblijden, en derzelver versierende of beminnelijke bekwaamheden naar waarde hoogschatten. Immers, is een goede aanleg, een schrander oordeel, een vaardig geheugen, niet eene groote weldaad, voor welke elk Vader, wanneer hij ze in zijn Kind bespeuren mag, den grooten Schepper den oprechtsten dank verschuldigd is? Of houden die op, uitmuntende hoedanigheden te zijn, omdat de Dweeper, die de menschelijke natuur beneden 't peil verlaagt, dezelve of niet waardeert, of derzelver waarde uit schijnheiligheid verlochent? Ouders van een zwaarmoedig en melancholisch temperament mogen deze voorrechten op geen' den minsten prijs stellen, of, door eene naargeestige vrees, dikwijls zonder den minsten grond, zich van dit genoegen berooven; wederom anderen, die zoms zoo veel in hunne Kinderen vorderen, dat een rijper ouderdom ter naauwer nood in staat is om aan hunne buitenspoorige eischen te voldoen, over de onvatbaarheid van hunne kweekelingen luide klagten aanheffen: de redelijk denkende Christen, die zich dagelijks op eene juiste kennis van de geaartheid zijner Kinderen toelegt, verheugt zich, wanneer hij een schoonen aanleg in zijne kweekelingen ontdekt, en dankt zijnen Hemelschen Vader, even als voor alle geschenken,

{==631==} {>>pagina-aanduiding<<}
die hij uit zijne vaderlijke hand ontvangt, ook voor dit bewijs van zijne goedertierenheid.
Zoo billijk dus voor rechtschapen Ouderen eene rechte waardeering van den schoonen aanleg hunner Kinderen is, zoo zeker is het ook, aan den anderen kant, dat zij, wanneer zich hunne verwachting voor het toekomende hierop grondvest, zeer behoedzaam hieromtrent behooren te verkeeren.
Elk, die gewoon is met de Jeugd om te gaan, zal mij gaarne willen toestemmen, dat het zoo gemakkelijk niet is, als het schijnt, den aanleg der Kinderen wel te kennen, en derzelver geaartheid juist te beoordeelen; en dat zulks voor niemand moeijelijker dan voor de Ouders zelven is. Dezen immers, dagelijks gewoon om met hunne Kinderen om te gaan, worden juist door deze gewoonte maar al te zeer verhinderd om naauwkeurig de onderscheiden eigenschappen hunner Kinderen op te merken. Niemand toch zal de goede of kwaade hoedanigheden der Kinderen zoo naauwkeurig gadeslaan, als hij, die geene Kinderen heeft, of niet gewoon is, hen dagelijks te zien en met hun te spreeken. Van hier dat wij onze beste Geschriften over de Opvoeding aan ongehuwde of kinderlooze Schrijvers (en wel inzonderheid aan dezulken onder de schoone Sexe!) hebben te danken. - Doch allermeest staat de ouderlijke tederheid hun hier in den weg. Hoe gaarne wenschen Ouders den aanleg tot iets groots in hunne Kinderen te ontdekken! en hoe nabij grenst de overtuiging, dat het waarlijk zoo met hunne Kinderen gesteld is, aan dezen zoo geheel onschuldigen wensch? terwijl maar al te dikwijls verkeerde denkbeelden van het groote, waarvan zij al vroeg de voortekenen meenen te zien, verwarde begrippen van dezen aanleg, welken zij hunnen Kinderen toewenschen, zich hunner buitenspoorige verbeeldinge aanbieden, en onzekere vermoedens in het ouderlijk hart de plaats van zekere gronden vervangen.
Daarenboven, schoon men zijne Kinderen wel kent, is 'er niets onzekerder, dan, uit eenen goeden aanleg van het Kind of den Jongeling, iet stelligs omtrent zijne toekomstige bestemming te bepaalen. - ‘De geboorte van den mensch,’ merkt ganganelli aan, ‘is de morgenschemering, zijne kindsheid de dageraad, zijn mannelijke ouderdom de middag, zijn dood de avond.’ Bij het aanbreeken van den dag moge de

{==632==} {>>pagina-aanduiding<<}
gesteldheid van het weêr eenigermaate kenbaar zijn; men ziet zich echter in zijne verwachting niet zelden te leur gesteld. Zoo mogen Ouders waanen, in het kind reeds den man te zien; het voorbeeld van zoo veelen, die in hunnen mannelijken ouderdom niet wierden, het geen men in hunne jeugd van hun voorspelde, wederspreekt echter deze buitenspoorige verbeelding. En konde dit wel anders zijn, wanneer men in aanmerking neemt, dat de mensch, in eene waereld, waarin alles zoo onzeker en onbestendig is, zich zoo menigwerf in zijne waarschijnlijkste verwachtingen en aangenaamste vooruitzichten bedrogen ziet? Wie zal het dus ontkennen, of deze gunstige verwachting staat ook in dit opzicht gelijk met alle menschelijke vooruitzichten op deze aarde? En, om hiervan nog sterker overtuigd te worden, bedenke men, hoe veel, om den Jongeling tot eenen bekwaamen Man op te leiden, afhangt van de wijze van opvoeding, van de maate van onderwijs, van zijne meerdere of mindere vatbaarheid, van den invloed van goede of kwaade voorbeelden, van zijne meerdere of mindere aandoenlijkheid omtrent het goede of het kwaade, van het gezelschap, waarmede hij verkeert en waaronder hij opgroeit, van de omstandigheden, waarin hij geplaatst wordt, en van duizend andere toevallige oorzaaken.
Daarenboven; is de geaartheid eigenlijk de grond, die bebouwd moet worden, dan is het toch onbetwistbaar zeker, dat deze grond zoo wel goede als schadelijke vrugten kan voortbrengen. Van den vrugtbaarsten grond, dien men ledig laat liggen, of niet behoorlijk bewerkt, zijn immers niet dan doornen en distelen te verwachten: en omgekeerd, van den grond, dien wij bewoonen, kunnen wij overtuigend leeren, wat aanhoudende en onvermoeide vlijt kan te weeg brengen, om eenen oorspronglijk weinig beloovenden grond in een Paradijs te veranderen. - Zoo kan ook de beste gemoedsgesteldheid tot de grootste gebreken en ondeugden aanleiding geeven. Immers, de Jongeling, die eenen vaardigen geest en gevoelig hart bezit, is van de Voorzienigheid met groote en uitmuntende voorrechten bedeeld: maar wat is 'er voor het toekomende van te verwachten, indien deze vaardigheid van geest niet tot nuttige weetenschappen aangewend, en het hart, tot 't geen waarlijk schoon is, gevormd worde?

{==633==} {>>pagina-aanduiding<<}


Wat wordt 'er meenig daad, natuur tot schand, bedreven, 
Waartoe eene eedle drift den aanleg had gegeeven, 
Doch die ontaardde, en ondeugd wierd, 
Alleen omdat zij niet behoorlijk was bestierd! (*) 

Het Kind of de Jongeling is nog niet, 't geen hij eenmaal worden moet; elke zijner neigingen en begeerten kan schielijk in een ongeregelden hartstocht ontaarden; de neiging tot het kwaade, welke men in hem bespeurt, kan zeker, omdat zij nog in haaren oorsprong is, gemakkelijk bij hem worden uitgerooid; maar hoe schielijk geeft zij ook, wanneer zij in den beginne niet wordt tegengegaan, eene verkeerde richting aan zijn hart! Zijne goede eigenschappen zijn niet het gevolg van een Character, 't welk zich alreeds gevestigd heeft, maar veel meer nog toevallig. De jonge plant is nog zoo teder, heeft nog zoo veel ter aankweeking noodig, eer men op een goed gewas rekenen kan; en hoe vaak gebeurt het, dat de edelste vrugt afvalt, eer zij tot rijpheid komt, of als men zich gereed maakt om ze te plukken!
Verder bedenke men den invloed, welken het lichaam op de zedelijke volmaaking van den Jongeling heeft. - Heeft de wijze Schepper, op eene ondoorgrondelijke wijze, ziel en lichaam, welke beiden zoo veele spooren van 's Maakers wijsheid en alvermogen draagen, zoo naauw met elkander verbonden, dat de gezonde gesteldheid van het eene dezer twee wezens bijna van het andere volstrekt afhankelijk is; dan zoude het immers zeer dwaas in Ouderen zijn, indien zij, in 't geen hunne Kinderen voor 't toekomende beloofden, de gesteldheid des lichaams geheel voorbij zagen? De Ouden schijnen dit reeds begreepen te hebben; immers een hunner Wijsgeeren lag zijnen tijdgenooten toen al in den mond: orandum, ut sit mens sana in corpore sano. ‘Men moet de Goden bidden, dat zij ons eene gezonde ziel in een gezond lichaam schenken.’ - Hoe onzeker zijn ook, uit dit gezichtpunt beschouwd, deze ouderlijke vooruitzichten! Immers hoe weinig is 'er noodig, om het gezondste lichaamsgestel in wanorde te brengen? waardoor dus de wasdom der ziele niet weinig verhin-
{==634==} {>>pagina-aanduiding<<}
derd wordt. Aan hoe veele aswisselingen is het lichaam blootgesteld? doch welke zij niet ondergaat, zonder dat 'er eene dergelijke in de ziel bespeurd worde. Welk eene verandering in de ziel brengt dikwijls eene ziekte te weeg? hoe voordeelig is derzelver invloed, wanneer men die gelukkig is doorgeworsteld, en het lichaamsgestel zich verbeterd heeft? Het lichaam schijnt dus geene verandering te kunnen ondergaan, of 'er wordt eene dergelijke in de ziel verwekt; ja 'er schijnt eene onafscheidbaare vereeniging tusschen deze twee zoo verschillende werkstukken der Godlijke wijsheid vastgesteld te zijn. ‘Het is zeker,’ zegt villaume, ‘dat wij de denkbeelden, en het gevoel van dat geene, 't welk in ons omgaat, door de zintuigen ontvangen. Niet minder zeker is het, dat onze denkbeelden evenredig zijn aan de sterkte of
zwakheid, scherpte of stompheid onzer zintuigen. Welke moeite een blindgeborene ook aanwende, hoe veel onderrichtings men hem daarover geeven moge, kan hij van licht, duisternis, en van de kleuren, geen begrip vormen.’ (*)
Eindelijk, daar de Opvoeding toch de denkwijze, den smaak en de zeden vormt, hoe zorgvuldig moeten Ouders, zal de uitkomst aan hunne gunstige denkbeelden beantwoorden, de voorschriften en wenken, welke de Natuur bij de beschaaving hunner Kinderen geeft, opmerken, en daarnaar hunne Kinderen bestieren; de hinderpaalen, welke hun worden in den weg gelegd, en die hunne ijverigste poogingen dreigen te verijdelen, met eene aanhoudende en onvermoeide vlijt wegruimen!

Die al te groote dingen wacht, 
Omdat hem, in 't begin, zijn poogingen gelukken, 
Is even dwaas, als die tot wanhoop wordt gebragt, 
Omdat hij, voor een tijd, voor tegenspoed moet bukken. (†) 

was reeds het zeggen van eenen oprechten Kindervriend; en zijne gezegden kunnen zoo wel op de Ouders, als op de Kinderen worden toegepast. Zomtijds toch gebeurt het, dat der Ouderen welmeenende poogingen, om hun kroost wel op te leiden, in den beginne zeer wel gelukken, en dat juist door zulk een aangenaam ge-
{==635==} {>>pagina-aanduiding<<}
volg aan deze voordeelige verwachting niet weinig voedzel wordt verschaft. Dan hoe veele, door menschelijke wijsheid en voorzigtigheid onmogelijk te voorziene, toevallen staan dikwijls hunnen verderen voortgang tegen? Hoe dwaas is het dan, om dit voorspoedig begin, zich veel op den schoonen aanleg zijner Kinderen te laaten voorstaan! Is de bloem, van welker schoonheid men zich zoo veel belooft, nog slechts in den knop; hoe veel kan 'er gebeuren, dat derzelver uitbotting verhindert? Kan het minste windje den schoonsten bloezem niet eensklaps medevoeren? En, aan den anderen kant, verdwijnt niet dikwijls de doodelijke worm terstond, wanneer bij tijds een weldaadige regen de knoppen zuivert?
Zoo zeker het is, dat men de schoone talenten, welke men in de Jeugd bespeurt, niet mag voorbijzien, even zeker is het tevens, dat Ouders, in zulke gevallen, om bovengemelde redenen, met de uiterste behoedzaamheid behooren te werk te gaan; en dat het verzuim hiervan, 't welk bij veele Ouders, door den veelbeloovenden aanleg hunner Kinderen verrukt, plaats heeft, de nadeeligste gevolgen onvermijdelijk moet na zich sleepen; de overweeging van welke ik tot eene volgende gelegenheid bespaare.

Waarneeming, wegens eene vergiftiging, door middel van het zaad des doornappels, (Datura Stramonium.)

Door Dr. Pfenning, van Sorau, in de Nederlausnitz.

In Wijnmaand des Jaars 1801 wierd ik gehaald te Albrechtsdorf, in onze nabuurschap, bij de Echtelieden smieschen, die beiden plotzelijk ziek waren geworden. Bij den Man nam ik de volgende verschijnzelen waar: onophoudelijke beweegingen met de armen en handen, eveneens, alsof hij bezig was met zijn gewoonen arbeid, het linnenweeven; geduurige opheffingen van het hoofd, 't welk rood opgezet was, met stijfstaande oogen, en onbeweeglijke oogappels; geduurig prevelen binnensmonds, met eene volkomene bedwelming der zinnen; een zeer gespannen lichaam, doch zonder be-
{==636==} {>>pagina-aanduiding<<}
speurbaare pijn bij het aanraaken en drukken; eene sterke spierkragt, zodat een zeer sterk man naauwelijks in staat was, zijn arm te houden; met een vollen sterken pols, die ongeveer tachtig slagen deed in ieder minuut. Bij de Vrouw hadden ongeveer dezelfde verschijnzelen plaats, als bij den Man, maar in een minder geweldigen graad; zijnde haare beweegingen ongelijk minder sterk, en haare zinnen ook minder bedwelmd, dewijl zij, sterk aangesprooken wordende, de geslootene oogen opende; waaruit bleek, dat zij nog eenig gehoor had, 't welk bij den Man geheel ontbrak. Ondertusschen kon zij geen antwoord geeven, en prevelde, even als de Man, op eene onverstaanbaare wijze, tusschen de tanden. Voorts was haar bovenbuik sterk opgezet, en haar pols, die negentig maalen in de minuut sloeg, vrij sterk en vol.
Dat hier eene Vergiftiging plaats moest hebben gehad, bleek genoegzaam uit de verschijnzelen, en uit het gelijktijdig ongeluk deezer beide persoonen. Om te ontdekken, wat deeze beide lieden, die alleen ontbeeten hadden, zouden hebben kunnen gebruiken, zocht ik het geheele woonvertrek door, en vond eindelijk een pannetje met meelbrij, waarvan zij des morgens hadden gegeeten, boven op welke spijze ik eenige zwarte korreltjes zag drijven. Om dezelve naauwkeuriger te kunnen onderzoeken, liet ik dien brij in een schotel uitgieten, en vond nog eene groote menigte van zodanige korrels, die ik thans zeer gemakkelijk voor het Zaad van den Dolappel herkende; kunnende ik echter, wegens gebrek aan tijd, niet naauwkeurig de hoeveelheid deezer zaaden bepaalen.
De hoofdäanwijzing was, in dit geval, de nog overgebleevene vergiftige stoffe, zo veel doenlijk, te ontlasten. Had ik het Wit Vitriool bij de hand gehad, zou ik van hetzelve, van wegen zijne spoedige werking, gebruik gemaakt hebben. Doch thans moest ik mij met Braakwijnsteen behelpen, waarvan ik den Man, in eens, eene oplossing van vier greinen gaf; zonder dat die, in drie vierde uur tijds, eenige uitwerking deeden. Hierom gaf ik hem toen nog eene oplossing van twee greinen, en wat laater nogmaals; met dat gevolg, dat hij eindelijk die dingen uitbraakte, welke hij 's morgens genuttigd had. Van wegen de spanning der vaten, liet ik hem vervolgens twaalf oncen bloed aftappen; 't geen

{==637==} {>>pagina-aanduiding<<}
bezwaarlijk toeging: zodat twee mannen den arm, van wegen zijne groote kragten, moesten vasthouden. Na het laaten liet ik hem Klysteeren zetten uit Bierazijn en Water, zonder dat daardoor afgangen volgden, 't geen eerst na herhaalde braakingen gelukte. Thans wierden de beweegingen des Lijders merkelijk leevendiger, doch ook de poogingen zijner spieren nog sterker; zodat hij zich geduurig in het bed ophief, en als naar iets, in het ronde, zocht: blijvende echter zijne zinnen nog volkomen bedwelmd. Inwendig liet ik hem Bier, met Azijn en Karnemelk, overvloedig gebruiken; hoedanige middelen een Geneesheer best op het Land kan bekomen; terwijl dezelve, bij sthenische toevallen, zeer gepast zijn. Uitwendig liet ik in Azijn gedoopte stukken doek op het hoofd leggen: alle welke middelen te wege bragten, dat hij, na overvloedige afgangen gehad te hebben, ten volgenden dage reeds vrije tusschenpoozingen bekwam, in welke hij het gebruik zijner zinnen wederom bezat. Op den derden dag was hij, onder het gebruik der Karnemelk en des Azijns, in zo verre hersteld, dat hij reeds ligt werk in zijn tuin kon doen. Nu gebruikte hij geene middelen meer, en klaagde alleen over eenige duizeligheid; welke ook, binnen acht dagen, van zelve verdween.
De Vrouw behandelde ik op dezelfde manier, behalven de Aderlaating, die, van wegen de mindere hevigheid der toevallen en de zwakheid van haar gestel, niet noodzaakelijk scheen. Daarentegen liet ik bij haar zo lang met het gebruik van den Braakwijnsteen en de Klysteeren aanhouden, tot dat zij, van boven en van beneden, ruime ontlastingen had bekomen. Van den Braakwijnsteen nam zij zes greinen; op welke, na verloop van twee uuren, de werking volgde. Naauwelijks was zulks gebeurd, of zij kwam tot vol bewustzijn, en kon eerlang, ondersteund, door het vertrek wandelen. Door het gebruik van den Azijn en van de Karnemelk, was zij reeds ten volgenden dage, uitgezonderd eenige duizeligheid en vermoeidheid, geheel hersteld.
Na de herstelling deezer lieden vroeg ik hun, hoe het Doläppelzaad in hunne spijs gekomen was? waarop de Man antwoordde, dat hij s' avonds te vooren die zaaden uit hunne zaadhuisjes genomen en in dien kop had gedaan, in welken de Vrouw 's anderendaags den brij

{==638==} {>>pagina-aanduiding<<}
had gekookt, zonder toe te zien, of 'er ook iets in ware. Op mijne verdere vraag, waartoe zij dit zaad wilden gebruiken? verstond ik tot mijne verbaazing, dat zij hetzelve voor een heilzaam middel hielden, om de melkwording, bij de Koeijen, te bevorderen, en dat zij dit zaad Zwartkummel [zwart Cumijnzaad] noemden. - De verwisseling van dit gevaarlijk vergift met het waar Zwartkummel (Nigella sativa, et Arvensis) heeft ook aan andere oorden plaats gegreepen, waardoor veelen, in Duitschland, hun Vee, uit onweetendheid, hebben vermoord; gelijk mij daarvan verscheidene berigten ter ooren zijn gekomen. Het gemeld waar Zwartkummel is anderzins een onschadelijk zaad, 't welk, over het algemeen, door de Duitsche Boeren, beschouwd wordt, als een uitmuntend middel, om de melkwording, bij het Hoornvee, te bevorderen.

Middel, om de inenting der koepoksstoffe het bedoelde nut te doen voortbrengen.

Om de Koepoksinenting ten behoedmiddel tegen de Kinderziekte te doen dienen, moet zij niet slegts eene plaatzelijke werking, maar eene algemeene aandoening voortbrengen, die zich gemeenlijk, door een weinig koorts en lusteloosheid, op den achtsten dag vertoont, en de ontsteeking der puist, het voortkomen van den puistkring (areola), en de daarop volgende opdrooging, merkelijk bespoedigt. Indien deeze algemeene aandoening niet gebeure, hoe regelmaatig voor 't overige ook de puist zij, beschouwen, egter, eenige Engelsche Inenters, Dokter pearson in 't bijzonder, de Vaccinatie niet als toereikende, om voor de Kinderziekte te behoeden. Doch, daar deeze algemeene aandoening gemeenlijk zeer gering is, en de meeste gevaccineerde kinderen hunnen eetlust, hunne kragten, hunne vrolijkheid en hunnen slaap behouden, zonder eenig uitwendig blijk van ziekte te vertoonen, mag men dikmaals omtrent de aanweezigheid der aandoeninge van het lichaamsgestel twijfel voeden; en men heeft het van eenig belang gerekend, daaromtrent verzekerd te zijn. De Heer brijce heeft, om zulks te ontdekken, een

{==639==} {>>pagina-aanduiding<<}
middel aan de hand gegeeven, 't welk door een zeer groot getal proeven, in het Gasthuis te Edinburg genomen, bekragtigd is, en, indien het niet alle de nuttigheid hebbe, welke de uitvinder daaraan toeschrijft, om zijne zonderlingheid althans de opmerking van lieden van de kunst verdient. Het bestaat hierin: men geeft aan het gevaccineerde kind een tweeden prik, vijf of zes dagen naa den eersten, in 't oogenblik als de puist, daardoor ontstaan, smetstoffe bevat, en met een lancet, met die smetstoffe bezwangerd. Indien de puist, door deezen tweeden prik veroorzaakt, zich spoediger vertoone; indien derzelver voortgang zoo ras zij, dat zij ontstoken, en van een puistkring omgeeven worde op den zelfden dag als de eerste, of weinige uuren laater, en genoegzaam gelijktijdig daarmede opdrooge, - dient zulks ten bewijze, dat 'er door de eerste puist eene algemeene aandoening in het gestel is veroorzaakt. Maar indien de tweede puist, tot haare vorming, ontwikkeling en opdrooging, even veel tijds als de eerste noodig hebbe; indien de twee kringen niet vroeger dan vijf of zes dagen naa elkander zich vertoonen, - toont zulks, dat de uitwerking der eerste Inentinge slegts plaatzelijk geweest is; en in dat geval moet 'er eene derde geschieden met de stoffe van de tweede, en vijf dagen daarnaa. Indien de derde niet beter gelukke, en dezelve haaren kring niet voortbrenge bijkans gelijktijdig met de tweede, moet 'er, vijf dagen daarnaa, eene vierde geschieden, en zoo vervolgens van vijf tot vijf dagen, tot dat het begeerde uitwerkzel plaats hebbe, (dat is, de beide puistkringen kort naa elkander ontstaan,) of men overtuigd zij geworden, dat de gevaccineerde niet vatbaar is, om door de Koepoksstoffe door zijn geheel gestel te worden aangedaan.

Een fragment.

(Naar het Engelsch van den Heer john walker, M.D.)

Wanneer iemand, onder een beschaafd Volk, heden ten dage, uit het Land komende, de Hoofdstad eens Rijks, de zetel der Oppermagt, intreedt, is het zeer mogelijk, ja eigenaartig, dat veele voorwerpen,

{==640==} {>>pagina-aanduiding<<}
die zijn oog ontmoeten, zijne verbeelding doen afdwaalen na de uiterste oorden des Lands, ja tot de verst afgelegene deelen des Aardbodems. Zich te St. James of in de Tuilleries bevindende, mag hij bij zichzelven zeggen: Hier zijn de Hoofden, die de Plans ontwerpen van Staatkunde en maatschaplijke geregeldheid binnen 's lands; of die de wereld in Oorlog dompelen, en met alle de rampen, welke deezen geessel vergezellen, overlaaden. - Als hij zich vervoegt in de Pakhuizen der Kooplieden en Handeldrijvende Maatschappijen, bovenal die in de West haare Bezittingen hebben; slaat hij het oog op de baalen, kisten en vaten, ter groote en ontzettende hoogte opeengestapeld; vraagt hij zichzelven: Van waar komt dit alles? Door welke middelen zijn deeze veelvuldige en onderscheide Koopwaaren bijeengebragt? Een volledig antwoord op deeze vraagen zou, voor geen gering gedeelte, de Geschiedenis der hedendaagsche Wereld bevatten. - Een Pakhuis van de Hudsons Baai Compagnie, wel niet hoog opgehaald, doch breed van omvang, bevat goederen, die van verre komen; goederen, die veelal met groot gevaar verkreegen en hier opeengestapeld zijn. Hoe gelukkig zou het weezen, indien allen, die 'er deel in hebben, eerlijk waren in het drijven van hunnen Handel! Dan zouden de Jaager, wiens onvermoeide vlijt en hachlijk bestaan dezelve verkreeg, en de Koopman, die hem door een redelijken prijs beloont, beiden welvaaren. Het tegendeel hiervan gebeurt dikwijls.
Mackenzie verschaft van dit laatste, in zijne Reizen, ten Jaare 1778-9 gedaan, een treffend voorbeeld. In den Winter des gemelden Jaars onthieldt zich een gezelschap van Canadiaansche Handelaaren aan de oevers van de Eck-Rivier, omtrent dertig mijlen van het Meir der Bergen, waarin zich gemelde Rivier ontlast. Te deezer plaatze zagen zij een grooten toeloop van de Knisteneaux en Chepeweyan, Indiaansche Stammen, die zich zeer verheugden over dit nabijkomen der Kooplieden, dewijl zulks hun ontsloeg van die lange, verdrietige en gevaarlijke reizen, welke zij 's jaarlijks gewoon waren te doen, om hunne Pelterijen te Churchill te verkoopen.
De meesten der Handelaaren, die den Winter te Saskatchiwyne doorbragten, vervoegden zich na de Arendsbergen, waar zich in de Lente des Jaars 1780 een aantal

{==641==} {>>pagina-aanduiding<<}
Inboorelingen bevondt, zittende te drinken bij hunne goederen. Een deezer gedroeg zich zeer ongestuimig, en richtte verwarring aan. Een Handelaar reikte hem een glas met sterken drank toe, waarin hij een groote gifte Laudanum gedaan hadt. Het drinken daarvan deedt welhaast den armen Indiaan zwijgen. Hij viel in een diepen slaap, uit welken hij nimmer ontwaakte.
Deeze moord, want men kan het geen anderen naam geeven, veroorzaakte een gevegt, waarin veelen sneuvelden; en de overigen vonden zich genoodzaakt, in een schielijke vlugt hun behoud te zoeken, en daardoor eene groote menigte goederen, ja bijkans de helft van de Pelterijen, in den Winter en het Voorjaar verzameld, agter te laaten. Twee van de Vastigheden aan de Assiniboin-Rivier werden, omtrent dien zelfden tijd, aangetast; en de Inboorelingen scheenen een besluit genomen te hebben om de Handelaars in die streeken te verdelgen. - Dan een der grootste rampen, die de Inboorelingen konden overkomen, trof hun: dezelve ontstondt, gelijk men met grond veronderstelde, door een aanvallende partij van de Missisoaic-Indiaanen, en behoedde de Handelaars voor eene volstrekte uitdelging. - Die ramp trof hun door de Kinderpokken, die derzelver verdelgend vermogen wijd en zijd verspreidden, even als een vuur, 't welk het drooge gras op het veld aansteekt en verteert. De besmetting greep geheele Huisgezinnen, geheele Stammen aan, en verdelgde dezelve. En het schriklijk tooneel, 't welk zich opende voor het oog van hun, die in de gelegenheid waren om 't zelve te aanschouwen, deedt hun zien, eene verzameling van gestorvenen, van stervenden, en de zodanigen, die, getroffen door het lot hunner Bloedverwanten en Vrienden, in wanhoop, zichzelven het leeven benamen! Om, indien het mogelijk zij, het zwarte van dit donker tafereel te vermeerderen, de wolven sleepten de lijken weg met een verscheurenden honger, of de honden verzadigden zich, ander voedzel dervende, met het overschot van hunne geweezene meesters!
Zints dien tijd heeft de besmetting der Kinderziekte zich onder wijdafgelegener Stammen verspreid, en de grootste verwoestingen aangericht. De bevolking der uitgestrekte landen in Noord-America schijnt, derhalven, met nog verdelgender aanvallen gedreigd te worden, dan dezelve ondergaan heeft, door het doodlijk

{==642==} {>>pagina-aanduiding<<}
invoeren van de Sterke Dranken, door de Blanken; welker invoer men wil, dat onder de Indiaanen grooter slachting gebaard heeft, dan het zwaard en de vuurwapenen.
Het is te hoopen, dat thomas jefferson, de tegenwoordige Voorzitter der Vereenigde Staaten, door zijne belangstelling in het helpen bevorderen van jenner's ontdekking, geholpen door Dr. benjamin waterhouse, het geluk zal hebben om denzelfden dienst te doen aan zijne Indiaansche Nabuuren!
Deeze hoop is reeds vervuld: terwijl ik dit schrijf, verneem ik, dat cornplanter en een aantal andere Indiaansche Opperhoofden zich na Philadelphia begeeven hebben, om zich de Koepokken te laaten inenten. Men heeft deezen onderrichting gegeeven van die kunstbewerking, welke zij aanmerken als eene ontdekking, door den grooten geest aan een der Blanken gedaan, tot heil zijner Broederen, van welk eene kleur ook.

Algemeen verslag van het stelzel van Dr. Gall; volgens den heer Hufeland.

Om, zoo veel mogelijk, onze Leezers bekend te maaken met het Stelzel van Dr. gall, en met de gevolgen, daaruit voortvloeiende, zullen wij de gedagten van een buitenlandschen Geleerde overneemen; waarbij men het oordeel zal aantressen, door eenen der bekwaamste Geneeskundigen van Duitschland, den Heer hufeland, daarover geveld.
't Geen al aanstonds opmerking verdient, schrijft onze berigtgeever, is, dat de Heer hufeland van het karakter en den persoon van Dr. gall met den grootsten lof spreekt. Noch kwakzalverij, noch het geringste bedrog, noch dweeperij, heeft hij in hem bespeurd, maar de grootste en bestendigste waarheidsmin. Hij beschouwt zijne ontdekkingen als een der zonderlingste verschijnzels onzer eeuwe. Hij beweert dat men zijne Theorie t' onregt een Stelzel noemt, als zijnde dezelve niets meer dan eene verzameling van natuurlijke verschijnzelen, gedeeltelijk nog op zich zelve staande, en van derzelver onmiddelijke gevolgen. De Heer hufeland verklaart vervolgens, dat hij in 't eerst een der

{==643==} {>>pagina-aanduiding<<}
hevigste tegenstreevers van gall's leere was; dat hij niet, dan naa alvoorens van de opregtheid en de talenten des uitvinders overtuigd te zijn geworden, van zijne vooringenomenheid is terug gekomen, en 'er geloof aan heeft begonnen te slaan, doch 'er nog verre van af is van volkomen overtuigd te zijn; hij vindt nog gaapingen in de nieuwe Theorie; hij ziet 'er kwalijk beweezene gronden en onvoldoende bewijzen; hij oppert zijne tegenwerpingen, uit liefde voor de waarheid, en om gall's zelven wille, wien zij van dienst kunnen zijn om zijne leere in orde te brengen, of om het nog ontbreekende aan te vullen.
Naa deeze inleiding ontvouwt de Heer hufeland alle de ontleedkundige daadzaaken, door Dr. gall ontdekt, en wier weezenlijkheid hij met eigen oogen heeft aanschouwd; en hij voegt 'er nevens, dat alwie oogen heeft, 'er insgelijks van kan overtuigd worden, mids evenwel dat men de ontleedkundige werkzaamheden verrigte, even als Dr. gall, eenen aanvang maakende met het verlengde merg, (medulla oblongata) 't welk men naagaat door tot deszelfs uitbreidingen op te klimmen, en men, in plaats van het scalpel, 't welk zekere deelen vernielt, zich van stompe lichaamen bediene, om de weeke deelen vaneen te scheiden en te ontwikkelen. Vervolgens oppert de Heer hufeland tien tegenwerpingen, zommigen van welke althans van zoo veel gewigts zijn, dat Dr. gall 'er niet te spoedig op kan antwoorden. De Heer hufeland besluit het eerste gedeelte van zijn werk aldus:
‘Ik omhels de leere van gall, in zoo verre hij de harssens als werktuig der werkinge van het verstand opgeeft, en dezelve aldaar onderscheidene bewerktuigingen voor de oeffeningen van onderscheidene vermogens aanwijst; doch ik ontken, dat deeze bijzondere werktuigen zich altijd aankondigen door hoogten op de oppervlakte der harssenen; en ik ontken nog stelliger, dat de uitpuilingen van den schedel alleen uit deeze oorzaak kunnen ontstaan, en, diensvolgens, dat men daaruit gewisse gevolgen kan afleiden, ten aanzien der inwendige vermogens der ziele en des verstands. De leere is, derhalven, waar in de bespiegeling, maar geenzins tot nog toe in de toepassing; met andere woorden: de zintuigkunde (organologia), over 't geheel genomen, is waar, maar zintuigbeschouwing (organoscopia) is onzeker.’

{==644==} {>>pagina-aanduiding<<}

In het tweede gedeelte geeft de Heer hufeland een reeks van vrugtbaare aanmerkingen, raakende den invloed en de toepassing van gall's leere, in 't algemeen en in 't bijzonder, op de Opvoeding, de Zedekunde, de Regtsgeleerdheid en de Geneeskunde. Hij antwoordt op de dubbele tegenwerping, reeds zoo dikmaals tegen deeze leere ingebragt, dat zij, naamelijk, de Stoffelijkheid begunstigt, en den menschelijken geest van zijne vrijheid berooft. Volgens gall zijn de zintuigen niets anders dan de stoffelijke voorwaarde der werkinge des verstands; zonder het verstand zijn ze niets. Gall moet derhalven een Verstand erkennen, althans indien hij het menschelijk hoofd niet als een regeeringloos Pandemonium, als een Klavier, 't welk van zelf speelt, wil beschouwen. Eene onopdroogbaare bron van misbruiken zou men zich openen, indien men de hoofden der Kinderen naar gall's leere beoordeelde; men zou veele ongelukkigen maaken; doch deeze leere herinnert aan het aloud beginzel, dat de ondeugende neigingen vroeg moeten verstikt worden; zij ondermijnt het nieuw vooroordeel, gebiedende, dat de kinderen door overtuiging en redeneering moeten opgevoed worden, in stede van zich, gelijk voorheen, van blind vertrouwen en gehoorzaamheid te bedienen. Ook wil gall dat men gebruik maake van werktuiglijke en uitwendige middelen van bestraffinge, omdat deeze alleen een kragtig genoeg tegen-verlokzel (men veroorlove mij dit woord) tegen het kwaad verlokzel der natuurlijke bezintuiginge kunnen daarstellen. Zeer sterk laat zich de Heer hufeland uit tegen de toepassing van gall's leere op de Zedelijkheid der menschen; en het gebruik van dezelve in de Regtsgeleerdheid komt hem uiterst netelig voor. Want, indien, van den eenen kant, deeze leere de kwaaddoeners, die zeer sterke zintuigen hebben, minder strafwaardig maakt, vertoont zij
dezelve, van den anderen kant, als gevaarlijker voor den Staat, omdat zij ongeneezelijk zijn, en maakt den pligt der Regters te dringender, om de Maatschappij van dezelve te verlossen. De Heer hufeland verwagt, tot nog toe, niet veel nut van deeze Theorie voor de werkdaadige Geneeskunde; men zoude 'er alleen gebruik van kunnen maaken in de kennis van den aart en van de voorteekenen der ziekten der Ziele; doch de plaatzelijke aderlaatingen, en de andere middelen, door Dr. gall aangepreezen, zijn, sedert lange, bekend en in gebruik.





{==645==} {>>pagina-aanduiding<<}

Beschrijvende schets van de stad Koppenhagen en de zeden der inwoonderen.

(Volgens den Hoogleeraar olivarius, van Kiel, in Holstein.)

Koppenhagen, de Hoofdstad van Deenemarken, besluit in zich alles, wat men elders verdeeld vindt onder een aantal Steden in andere Rijken. Hierom heeft men die Stad vergeleeken bij het hoofd van een Reus, geplaatst op de schouders van een Dwerg; en wij mogen 'er bijvoegen, dat dit hoofd zomtijds met onverschilligheid, en zelfs met eene soort van trots, den kwijnenden staat aanschouwt, waarin de andere deelen des lichaams zich bevinden.
De Omtrek van deeze Hoofdstad des Deenschen Rijks, eene Stad van de derde orde onder de Europische Steden, gelegen aan de oevers van de Baltische Zee, haalt bijkans 25,200 voeten; eene ruimte, welke meer dan 80,000 Inwoonders bevat, dat is te zeggen een drieëntwintigste gedeelte der bevolking des geheelen Rijks. In deeze Stad vindt men het Hof en het Rijksbestuur; hier is de voornaamste Sterkte des Lands; de éénigste Universiteit van Deenemarken en Noorwegen; de Bank; de geheele Vloot, met de Tuighuizen. Zij is de zetel des oppersten Geregtshofs en der Academien. Hier ontmoet men den éénigen Schouwburg in 't land, welke eenigen naam verdient; eene heerlijke Boekerij; eene Vee-artsenij School, en eene School voor Land- en Zeedienst; een Museum, met veele zeldzaame en kostbaare stukken; voorts een aantal heerlijke Gebouwen, Standbeelden en Gedenktekens van allerlei soort.
Indien Koppenhagen slegts weinig bekend is bij de buitenlanderen; indien de zeden, gebruiken en vermaaken, welke aldaar plaats hebben, derzelver nieuwsgierigheid niet uitlokten, of van hunne pennen met eene bijzondere beschrijving verwaardigd werden, strekt zulks tot geen verwijt voor eene Natie, welke 'er niet op gesteld is, eene schitterender rol te speelen, dan aan haare kragt en weezenlijk character voegt. 't Ontbreekt egter niet geheelenal aan Beschrijvingen. Dan de Hoogleeraar nyerup heeft 'er onlangs eene van gegeeven. Uit de-
{==646==} {>>pagina-aanduiding<<}
zelve, gepaard met mijne eigene ondervindelijke kennis, zal ik die Rijks-hoofdstad thans wat nader doen kennen.
Het is van den Zeekant, dat deeze Stad zich in alle haare grootheid opdoet. Op den afstand van verscheide mijlen is dezelve zigtbaar. Wanneer men Koppenhagen uit de Zond nadert, is 'er niets in geheel het Noorden, te vergelijken bij het coup d'oeil, gevormd door het Kanaal, 't welk derwaards leidt, 't geen u Deenemarken aan de rechter en Zweeden aan de slinker hand vertoont, en de Hoofdstad als op den voorgrond. De Toorens van den Gottischen bouwtrant, aldaar in ruimen overvloed, en die, op eenen afstand, een allervoortreflijkst vertoon maaken, aantrekkelijker misschien dan de meer hedendaagsche Koepels, treffen en houden het oog des reizigers gevangen, door derzelver hooge spitzen zo wel, als door de verscheidenheid van de cieraaden, die 'er aan zijn toegevoegd.
Aan de zijde van Deenemarken wordt het oog onthaald door eene opeenvolging van vrugtbaare velden, uitgebreide bosschen, nederige dorpen, lachende tuinen, en lustplaatzen, verfraaid door alle de bekoorelijkheden der kunst. Aan den kant van Zweeden doen zich koornlanden op, weidlanden, bergen, en schilderagtige kusten; en eindelijk het Eiland Huen, ook Ween geheeten, voorheen zo beroemd van wegen de Sterrewagt van tycho brahé. Voorts vertoonen zich twee Steden van twee onderscheidene Rijken, Elseneur met de beroemde Sterkte Helsingburg, die elkander schijnen te naderen, en met elkander zich te vereenigen, als in 't midden van een meir; dan schielijk ziet men de Zee, en kan men de geheele uitgestrektheid van Koppenhagen ontdekken; de haven dier Stad vol schepen, en de omliggende landstreek, vrugtbaarder in schijn dan met de daad, voor zo verre als de onderscheidene kunststukken een al te sterken indruk baaren, of te verheeven zijn voor eene landschapsschilderij.
Drie voorwerpen inzonderheid (de laatst voorgevallene Brand heeft de andere verdelgd) treffen den geenen, die de Stad op eenen afstand beschouwt. Het een is de Tooren van de Kerk, de Saviour genaamd: men beklimt deezen langs een wenteltrap aan den buitenkant, vercierd me eene schoone koperen leuning; - het tweede is de Kerk van Notre Dame; - en het derde de zonder-
{==647==} {>>pagina-aanduiding<<}
linge gedaante van de Sterrewagt, welke zeer veel gelijkt op eene verbaazend groote kolom.
Voor een Vreemdeling, te land van de zijde van Roschild komende, langs den grooten weg uit Duitschland, is, als 't ware, de medaille omgekeerd. Alsdan is het niet mogelijk, de Stad onderscheiden te ontdekken, met alle derzelver toegangen verhoolen zijnde door een berg, tot men op den afstand van een en eene halve mijl nadert. De toorenspitzen zijn op een afstand van tien of twaalf mijlen zigtbaar. Indien niet de heerlijke straatweg den spoed in 't rijden bevorderde, zou de aannadering zeker zeer verveelend weezen. In 't einde valt men, als 't ware, op de Stad neder; en derzelver vertooning maakt een treffenden en diepen indruk.
Wanneer men Parijs, Weenen en verscheide andere groote Steden inkomt, door een eenvoudigen slagboom en een weinig beloovenden ingang, treft zulks weinig: dan hier valt, zo ras men de eerste poort door is, een vertoon van fraaiheid, van orde, van smaak in 't ooge; alles kondigt aan, dat gij eene Hoofdstad ziet. Kunt gij, naa de eerste intrede, niet zo veel voelen als bij de Piazza del Populo te Rome, door het vreemd vertoon van eenige uitsteekende gebouwen, gij wordt egter meer en meer voldaan over de Stad, naar gelange gij 'er dieper inkomt, en bovenal, wanneer gij de Nieuwe Stad nadert, gelegen aan het andere einde, en zamengesteld uit heerlijke Paleizen. Daar steekt boven alle uit het Paleis van Frederik, eenig in zijne soort, door de volmaakte zamenstemming van de vier Paleizen, uit welke het is zamengesteld, en die het schoone ridderlijk Standbeeld, in 't midden geplaatst, omringen. Deeze vier Paleizen zijn alleen door vier breede straaten, na de vier hoofdwinden gericht, van elkander afgescheiden.
De reiziger, die zich slegts een laag of middelmaatig denkbeeld gevormd hadt van deeze Hoofdstad, moet door verbaazing getroffen worden, als hij van den zeekant inkomt, en eerst de Nieuwe Stad ontmoet, welke, in haaresoort, bijkans gezegd mag worden zonder wedergade te zijn: breede en wijde straaten, lijnrecht, wel geplaveid, met voetpaden, alles net onderhouden; eene aaneenschakeling van fraaije gebouwen te wederzijden; allerwegen een in 't oog loopend vertoon van rijkdom en grootheid, veelvuldige koetzen, fraaije livereijen, bedienden enz. Nogthans weinig voetgangers, geen zamenschoo-
{==648==} {>>pagina-aanduiding<<}
ling van volk in dit kwartier, 't welk een vreedzaam oord schijnt voor rust en gemak, zonder de beweegingen, veroorzaakt door de nabijheid van het Hof: het mag, ten opzigte van de stilte, vergeleeken worden bij een plein in het westlijkst gedeelte van Londen, zo eenzaam in tegenoverstelling van Cheapside en andere straaten in 't midden van Londen.
'Er zijn slegts weinige Steden, wier ommestreeken zo veele schoone wandelplaatzen opleveren, als Koppenhagen. De wallen, en de wegen, op veele plaatzen, aan derzelver voet, zijn beplant met schoone boomen; en, daar zij de Stad rondloopen, leveren zij een gezigt op, zo aangenaam, als vol verscheidenheids. Doch bovenal munt 's Konings Tuin uit, in geregeldheid en fraaiheid van aanleg, in fonteinwerken, standbeelden, enz. De ingang staat te aller uuren voor allen open, en het volk kan 'er altoos zich in verlustigen.
Deenemarken is het Land niet voor beuzelagtige vermaaken: hier ziet men geen springers en postuurmaakers; geen kooijen met vreemde dieren; geen speeltafels; geen zwervende muzijkanten vullen de straaten: zomtijds, 't is waar, hoort men op een vedel zaagen, waar dienstmeisjes en werkvolk heen loopt; maar het dansen is verre van algemeen: de Inwoonders zijn of te koel en te traag, of zij hebben te weinig gelds, om het aan dusdanige uitspanningen te besteeden. - De vermaakneemingen bepaalen zich tot het Feest van St. Jan, of den Middenzomerschen Dag, wanneer het volk zich in het park vervoegt, meer dan twee mijlen van de Stad gelegen, waar zij komen, gelijk de Dichter zegt van de Volkszamenkomsten in Italie,

Donne e Donzelle 
E brute e belle. 

of, ‘waar oud en jong, schoon en leelijk zamenkomt.’
's Winters verzamelt de Beau-monde in schouwburgen, in concerten, in bals en gezelschappen. In den zomer heeft men geen tooneel, geen concert; en de Stad, die nimmer zeer vrolijk of schitterend is, wordt alsdan eene smaaklooze eenzaamheid voor vreemdelingen, die zo even uit Parijs, of zelfs uit Hamburg, komen. Het Hof en alle de vermogende Ingezetenen bevinden zich alsdan op het land.

{==649==} {>>pagina-aanduiding<<}

Het Hof, zonder gierig te weezen, onderscheidt zich door eene spaarzaame huishoudelijkheid, welke zo wel voegt aan de middelbaare inkomsten van den Staat; het spreidt slegts zo veel weelde ten toon, als eene hofhouding vereischt.
De veelvuldige gezelschappen, die hier in geenen deele staatkundige zamenkomsten zijn, verschaffen, in den zomer en in den winter, uitspanningsplaatzen aan de Mannen; eenigen hebben, in den zomertijd, tuinen buiten de Stad. Men vervoegt zich daar om nieuwspapieren te leezen, te praaten, afspraaken te maaken, enz. Zomtijds heeft de Sexe ook aldaar toegang, en men geeft 'er, van tijd tot tijd, concerten, danspartijen, enz. - Die gezelschappen zijn inzonderheid gevallig voor Vreemdelingen: hier vertoevende, kunnen zij gemaklijk komen in een of meer van die kringen, welke bij aanhoudenheid een goed gezelschap verschaffen, en de gelegenheid om kennis te maaken, naar elks welgevallen. De toegang staat hun in zeker voege open, eenige maanden lang; en zij betaalen niet meer, dan het hun gelust te verteeren.
Het moge vreemd schijnen, dat de Inwoonders van eene Stad, met water doorsneeden, en aan zee liggende, geen smaak vinden in zeilpartijen: maar Koppenhagen gelijkt, in dit stuk, op een aantal andere Steden, die de voordeelen, welke derzelver ligging aanbiedt, over 't hoofd zien, misschien omdat ze te veel gelds in den toestel zouden kosten. - De daarstelling van badhuizen in de zee is eene nieuwe inrichting, die ten hoogsten een twaalftal jaaren telt.
Schoon de Parijsche Petit-maitre niet langer eene reis na het Noorden doet, zijn het nogthans de Modes van Parijs zo wel, als die van Londen en Berlijn, die de Modes der Dames te Koppenhagen regelen. Hoogduitsche Journalen, met afbeeldingen van kleederdragten vercierd, brengen het Modenieuws aan. De Deensche Schoonen vertoonden zich half naakt, toen de Parijsche goedvonden zich te ontdoen van eene vermeende overtolligheid der kleedinge. Zij zullen zeker haare kleederen weder aantrekken, wanneer die te Parijs de noodzaaklijkheid erkennen om zich warmer te dekken. Het welvoeglijke is nogthans, indien niet strikt, ten minsten vrij algemeen in acht genomen. Eenige Juffers in de Stad gaan wat verder; dan dit bepaalt zich tot een klein ge-
{==650==} {>>pagina-aanduiding<<}
tal gekamerde Jongedegters, en eenige weinige galante Dametjes: doch deeze maaken een zeer klein getal uit, in eene Stad, welke niet alleen eene Hofstad is, waar eene talrijke Krijgsbezetting gevonden wordt, en waar veele Vreemdelingen als in eene Zeehavenstad toevloeijen.
Schoon, over 't algemeen gesproken, de Kleederdragt der Mannen, in de laatste jaaren, overal vrij groote verandering ondergaan hebbe, heeft egter die te Koppenhagen meer van het oude deftige behouden, dan in het meerendeel der groote Steden.
De Politie in Koppenhagen is verwonderlijk schoon, zo door de verstandigheid der inrichtingen, als van wegen de waakzaamheid der Magistraat. Veel is men ten deezen opzigte verschuldigd aan den invloed van den bekenden Graaf van struenzee, die, niettegenstaande de misslagen, en zelfs misdaaden, hem ten laste gelegd, al het gewigt begreep van dit gedeelte des bestuurs, en daarin de noodige veranderingen bewerkte. - Het was eenigermaate noodzaaklijk, een Volk, door een langduurigen Vrede slaaperig geworden, uit dien slaap op te wekken, - een Volk, 't welk beheerscht was door twee Vorsten, welker een zeker al te veel ophadt met de belangen van de Kerk, en welker ander, door de goedheid of zwakheid van zijn Character, misschien te veel voor nieuwigheden vreesde.

De woestijnen van Africa en Asia niet zo schriklijk, als dezelve door de meesten worden afgemaald.

(Ontleend uit olivier's Voyage dans l'Empire Othomane, &c.)

Het denkbeeld, 't geen wij gewoonlijk vormen van de onbewoonbaare streeken en oorden op onzen aardkloot, bovenal van de zandwoestijnen en woeste plaatzen van Africa en Asia - het denkbeeld, 't geen ik zelve daarvan maakte, vóór mijne komst in Egypte, en aan 't welk de beroemdste Schrijvers gewigt en algemeenheid hebben bijgezet - is zeker veel vergroot, en, in eenige opzigten, valsch.
De vermelding van eene Woestijn verwekt terstond het denkbeeld van eene Zandzee, bijkans zo beweeglijk als

{==651==} {>>pagina-aanduiding<<}
de wateren van den Oceaan; van een gansch verschroeiden grond, onvatbaar voor eenigen groei, en ongeschikt om bestaan te verschaffen aan eenig leevend schepzel. Dat gedeelte des aardkloots, bescheenen door de straalen eener brandende zonne, verstooken van regen en wat vogt mag heeten, merken wij aan, als door den Almagtigen tot eene eeuwige onvrugtbaarheid gedoemd. De Arabier en zijn Kameel, verbeelden wij ons, doorreizen met wederzin dien ongastvrijen oord, en kunnen 'er niet doortrekken zonder gevaar van door honger of dorst om te komen, of begraaven te worden onder een berg van zand, door den wind gevormd, verplaatst, en naar welgevallen allerwegen heen gestuwd.
't Is zeker waarheid, dat de wind allengskens, uit het binnenste van Africa, een zeer fijn zand na Egypte toe doet waaijen; en dat dit zand, over het geheel van Lybia verspreid, door de minste beweeging in de lugt, verplaatst, en opgehoopt wordt op alle plaatzen, waar het tegenstand ontmoet. Daar nogthans de Natuur met stappen voortgaat, kan de sterkste wind, in 't verloop van eenige weinige uuren, zulk eene menigte van zand niet opeenhoopen voor de voeten eens menschen, dat hij 'er half door bedekt worde; en, in den voortgang van zijnen loop, zal dezelfde wind, die het zand hemwaards aanvoert, 't zelve verder voortdrijven, tot dat het eenigen anderen hinderpaal ter stuiting vinde.
Eene Caravane, die door honger, dorst of een brandenden wind is omgekomen, kan, ik beken het, geheel in het zand bedolven worden; dewijl de lichaamen van zo veelen, een bestendigen wederstand biedende, het zand gestadig doen ophoopen, zodanig, dat het, binnen weinige dagen, de beweeginglooze lichaamen bedekke: maar zeker geen leevend dier werd ooit in de Lybische zanden begraaven; en, indien de overdekking eens mogelijk ware, zou de minste beweeging in staat zijn ter uitredding.
Dit Land, 't welk men heeft aangezien voor eene verschroeide woestijn, brengt veelerlei gewassen voort. Het schraalste zand kan eene ontelbaare menigte Planten voeden; zelfs de sappigste komen voor in den droogsten grond, en onder den heetsten dampkring. Te deezer oorzaake vinden verscheide soorten van Antelopes, Stekelvarkens, Haazen, Jerboas, Ratten, en veele andere dieren, hier zekere en ruime leevensmiddelen. Het ontbreekt te dee-
{==652==} {>>pagina-aanduiding<<}
zer plaatze geenzins aan Insecten; dewijl 'er waarschijnlijk geene plant bestaat, welke niet geknaagd wordt door een of meer soorten van dit kleine schepzelenheir. Graaneetende Vogels, als Kwartels, Patrijzen en dergelijke, vliegen herwaards uit alle oorden. Roofvogels volgen deezen. De Jakhals, de Hyaena, verscheide soorten van Tijgers en Katten, vermenigvuldigen in deeze streeken. De Slang, de Hagedis houden 'er hun verblijf, en zij hebben tot vijanden den Ooijevaar, den Reiger en de Wulp.
De Mensch, dit stem ik toe, kan op zichzelven niet bestaan in eene plaats, zo weinig geschikt om aan zijne leevensbehoeften te voldoen. Hoe zou hij het leeven behouden? De grond is ter bebouwinge onbekwaam; de jagt zou hem geen genoegzaam zekeren voorraad bezorgen. Daarenboven, hoe zou hij de Antelope, de Haas, in die wijduitgestrekte zandstreeken, met vrugt agtervolgen? hoe zich van vuurwapenen en strikken bedienen? Neen! Beter heeft hij gedaan met zich Schaapvee aan te schaffen; den Kemel, het Paard en den Ezel daar bij te voegen. Met deezer behulp, in deezer gezelschap, mag hij onbeschroomd over deeze eindeloos uitgestrekte wildernissen trekken, inzonderheid als hij in staat is, waterbronnen op te delven, al is zulks op vrij groote tusschenstanden; veele dagen kan hij zich, door melk, het mangel aan water eenigzins vergoeden.




Tafereel van den tegenwoordigen staat der maatschappije en zeden van het hedendaagsche Rome.

(Vervolg en slot van bl. 575.)

Staat van Godsdienst en Zeden.

Men zou zich kunnen verbeelden, dat de inwooners van eene Stad, die, zints zoo veele eeuwen, het middenpunt van den Katholijken Godsdienst geweest is, die door Priesters opgevoed en bestuurd worden, en op hunne eigen kosten een heirleger Monniken onderhouden, het godsdienstigste, vroomste en deugdzaamste, of het bijgeloovigste en dweepagtigste volk van den aardbodem zouden weezen; doch de waarheid der zaake is, dat zij geen van beiden zijn. Het gemeene volk onderscheidt zich zoo min door de godsvrugt als door de dweepagtige geestdrijverij, die men zou

{==653==} {>>pagina-aanduiding<<}
kunnen verwagten het gevolg te zullen weezen van den weldaadigen invloed, of van het misbruik, van den Godsdienst. - Door alle rangen en klassen regeert inderdaad het godsdienstig bijgeloof met eene overheerende kragt; doch, zints eenigen tijd, is het van geen onaanzienlijk gedeelte zijner heerschappije beroofd geworden, door de trapswijze inkruipingen des ongeloofs, waarvan de Omwenteling, toen elkeen het durfde waagen, in zijn echt karakter ten voorschijn te treeden, veele treffende voorbeelden opleverde. Zoo verre is 't 'er af, dat overbodige godsvrugt of dweeperij een onderscheidende trek in het karakter des Romeinschen volks zijn zoude, dat ik, integendeel, zou beweeren, dat 'er weinig Katholijke landen zijn, alwaar minder strenge godsvrugt, of minder dweeperij, dan te Rome, de overhand heeft. De Duitsche Katholijken, bij voorbeeld, de Beijersche of Zwabensche, de Zwitzersche, de Tijrolsche, stellen ongelijk grooter belang in de waarneeming van hunne godsdienstpligten, dan de Romeinsche; en het Napolitaansche graauw heeft van de uitwerkzels van dweepzieke woede blijk vertoond. De verwarringen, welke de uitbarsting van hetzelve, voor een oogenblik, ook te Rome heeft aangerigt, waren onbeduidende, en de geen opgang maakende uitwerkzels van de heimelijke laagen der Priesteren, die genoodzaakt waren, alle de kunstenarijen, die ten hunnen believe stonden, te werk te stellen, met oogmerk om hun doel te treffen. Indien de Fransche Regeering een plan gehad hadde om het Katholijke Geloof te hervormen, of de vrije oeffening van den openbaaren Eerdienst te verbieden, minder tegenstands zou zij te Rome, dan in andere Katholijke landen, ontmoet hebben; inzonderheid indien zij gezorgd hadde, het volk in haar plan over te haalen, door eene weezenlijke
verbetering van deszelfs tijdelijken toestand. Met onverschilligheid aanschouwde het volk het vertrek van pius den VI uit Rome; het spotte met de opsluiting der Kardinaalen in het Klooster der Boetvaardige Magdalena; en het verheugde zich, toen de Regeering duizende vreemde Priesters en Monniken uit de Stad zondt: want al lang hadt het den last gevoeld van het onderhouden van deeze luije en nuttelooze ledigloopers. De onverschilligheid der Romeinen omtrent de Pauslijke Regeering, onder omstandigheden, die, in andere landen, de vonken der dweeperije in lichter laaije vlamme deeden uitslaan, laat zich niet moeijelijk verklaaren. De beduizelende nimbus van heiligheid, die, op eenen afstand beschouwd, het Opperhoofd en de aanzienlijksten der Roomsche Kerke omringt, verdwijnt, op een korter afstand gezien. - Te veel gelegenheids heeft de Romein, en is te zeer gewoon, in zijne Paussen, wanneer zij niet, met de waardigheid van hun hooge-
{==654==} {>>pagina-aanduiding<<}
priesterlijk ampt bekleed, in 't openbaar verschijnen, niets meer dan bloote menschen te aanschouwen, en alle hunne daaden onbelemmerd te bespieden. Hij kent het dagelijksche leeven der Kardinaalen, Kerkvoogden, Priesters en Monniken; en deeze zijn niet altijd zoo voorbeeldelijk en zoo stigtende, dat zij den man den eerbied, aan zijn beroep verschuldigd, bezorgen: integendeel wordt het laatste te dikmaals verzwakt, door de verachting, die zij verwekken. Pasquin, de vermaarde Zedemeester van het hedendaagsche Rome, die, zints etlijke jaaren, geheel tot zwijgen is gebragt, liet voormaals de geesselroede op den heiligen Vader even stoutmoedig, als op de schaamtelooste messalina, nederdaalen. Veele ergerlijke berigten, de Paussen en de Kardinaalen betreffende, worden onder het volk verspreid; wel weet hetzelve, dat een onheilige geest dikmaals in het
Conclave is doorgedrongen; het is onderrigt omtrent alle de kuiperijen, kunstenarijen en anekdoten, tot welke de verkiezing van Paussen aanleiding heeft gegeeven; en deeze verschassen hetzelve geen klein vermaak. Zelfs het plompste graanw (en die benaaming laat zich niet op de inwooners van Rome toepassen) heeft ten langen laatste gevoel van de onderdrukking zijner Regenten, wanneer het de gewoone paalen overschreedt. Dit gevoel was kragtdaadig verwekt, geduurende de laatste jaaren van het Pausschap van pius den VI, in welke de toestand des volks zodanig was verërgerd, dat eene hervorming de vuurige en algemeene wensch was. Geen wonder, derhalven, dat het Romeinsche volk niet slegts de bedaarde aanschouwer van het overhoopwerpen van zijn Regeeringsbestuur was geworden, aan welk het alleen door gewoonte, en niet door genegenheid, was verknogt, maar zich ook in stilte verheugde over de vernederingen, welke eenige Kardinaalen, en de Nipote ('s Panssen Neef) ondervonden, die, het voornaamste werktuig van 's volks onderdrukkinge zijnde, 't meest bloot stondt. Geen wonder, indien, bij zulk eene gezindheid, de geheele toestel van wonderwerken, ommegangen, en vastenspredikatien - indien het ten toon stellen der heiligste Reliquien, de plegtige wijding der vaandelen, onbekwaam waren om een vonk van geestdrijverije onder het volk te doen ontbranden, wiens boezem de aanblikkende hoop op eene verbetering in zijnen toestand, door de verwagte verandering, voedde. Van hier dat het volk van Rome, zonder den Franschen gunstig te zijn, of met der daad na eene Omwenteling te verlangen, in 't eerst, evenwel, daaraan geenen weerstand boodt. Het wenschte om eene verbetering in zijnen toestand, en zou, in de eerste opbruisschingen zijner vreugde, gaarne, niet inderdaad zijnen Godsdienst, maar eenen Paus hebben opgeofferd, welken het reeds voor-
{==655==} {>>pagina-aanduiding<<}
lang moede was, te
gader met zijne Kardinaalen, Priesters en Monniken, en zou met zijne Predikers zich vergenoegd hebben.
Dit niettegenstaande is het Romeinsche volk niet minder sterk verkleefd aan zijnen Godsdienst, of liever, aan 't geen zijne Priesters voor Godsdienst uitventen - deszelfs uitwendige plegtigheden. Aan het waarneemen van deeze wordt een groot gedeelte van den dag gewijd, en zelden loopt 'er eene week voorbij, waarin niet het Feest van ten minste éénen Heilige wordt gevierd. De openbaare Eerdienst, vooral op groote feestdagen, wordt verrigt met al de bedwelmende pracht en luister, die alleen kan verwagt worden in de verblijfplaats van den Pontifex Maximus der Katholijke Kerke; maar, helaas! zoo wel aan de zijde der Priesteren als van het volk, met die werktuigelijke onverschilligheid, welke het onfeilbaar gevolg is der onophoudelijke herhaalinge der zelfde plegtigheden. Aan die plegtigheden, intusschen, is het volk gehegt; zij zijn tot eene hebbelijkheid aangegroeid, welke het niet kan afleggen, omdat zij het ledige van deszelfs werkelooze gemoederen zoo voegzaam aanvullen; en de geheele godsdienstige opvoeding der jeugd (indien de waarneeming van zekere werktuigelijke pligten, en de herhaaling van zekere formuliergebeden, opvoeding mag heeten) strekt eeniglijk, door gewoonte, om deeze oeffeningen onvermijdelijk noodzaakelijk te doen worden, zelfs in eene zeer vroege jeugd. Daarenboven zijn alle godsdienstige feesten tevens heilige dagen voor het volk, en als zoodanig aan ledigheid en vermaak gewijd. Van hier dat het volk deeze bijkomende beweegreden heeft om zijnen Godsdienst te beminnen, omdat dezelve van het drukkend juk van den arbeid hetzelve zoo dikmaals ontlast, en der zucht tot ledigheid begunstigt. De verregaande gehegtheid van het Romeinsche volk aan zijne godsdienstige feesten, enkel uit zucht tot ledigheid, kan, onder andere, hieruit blijken, dat het voortgaat in het vieren van feesten van Heiligen, die door den laatstvoorgaanden Paus zijn afgeschaft, en die, omdat de intrekking van het
papieren - geld omtrent den zelfden tijd voorviel, feste demonetate genoemd worden. De beweegreden tot die afschaffing was, om, ter zaake van den geklommen prijs van alle leevensnoodwendigheden, aan de arbeidende standen een grooter getal dagen te bezorgen om den kost te kunnen winnen. Dit niettegenstaande zijn alle winkels, op die dagen, even als voorheen, geslooten; en indien iemant werke, wordt hij van zijnen buurman als een slegt Christen beschouwd, of, zoo als het thans wordt uitgedrukt, als een Giacobino.
Indien deeze gehegtheid aan de waarneeming van uitwendige plegtigheden, en het geloof aan de fabelen der Priesters,

{==656==} {>>pagina-aanduiding<<}
zucht voor den Godsdienst mag heeten, dan voorwaar is het gros des volks te Rome in den hoogsten graad godsdienstig. Maar indien deeze benaaming worde opgevat, als insluitende een sterken aandrang der ziele om zich toe te leggen op godsdienstige denkbeelden en gevoelens, en een godvrugtig leeven, aan dien aandrang beantwoordende, zullen die hoedanigheden, ondanks alle zijne godsdienstige werkzaamheden, in het karakter des volks vergeefs gezogt worden. Gelijk de Romeinsche Priester zijnen post als een ambagt of handwerk beschouwt, zoo beschouwen de leeken den dienst van God als een dagwerk, 't welk zij niet mogen verzuimen, doch waaraan zij geene reden hebben verder te denken, naadat het eens is afgedaan. Zij verbeelden zich, goede Christenen te zijn, indien zij dagelijks de Mis bijwoonen, op hunne Roozekranzen een zeker getal gebeden prevelen, aalmoezen doen, op de vastendagen zich van dierlijk voedzel onthouden, biegten, en, op gezette tijden, de Communie onderhouden. - Hoe weinig deeze soort van Godsdienst de zedelijkheid bevordere, wijzen de zeden des Romeinschen volks genoeg uit. Nergens is de Mensch tot dieper vernedering en slordiger zinnelijkheid dan hier gedaald, alwaar de opvoeding in de hoogste maate verwaarloosd wordt; alwaar onbeschoftheid en bedelarij door den Godsdienst geheiligd worden: alwaar de geregtigheid van beschermingen afhankelijk is; alwaar de moordenaar, de dienaars eener slappe Politie ontkomen, bij de altaaren, of in de paleizen der grooten, eene veilige wijkplaats vindt, en zich van de schuld zijner euveldaad ontheven waant, indien hem een Priester absolutie geeve. Indien het mogelijk ware, het zedelijk gevoel geheelenal uit de harten der menschen in gezellige zamenwooning uit te rooien, al voorlang zoude het uit Rome gebannen geweest zijn. Inderdaad, de Romein bezit geen denkbeeld van waare zedelijkheid - van de belangelooze betragting
der deugd om haar zelver wille. Bij hem is regtvaardigheid een wettisch bedwang; eerlijkheid een pligt van voorzigtigheid, welken hij tot zijn eigen bijzonder belang volvoert, en zonder aarzelen schendt, wanneer hij verwagt dat bedrog meer voordeels zal aanbrengen; en werken van weldaadigheid zijn een geleend goed, 't welk met de eeuwige vreugde van het Paradijs wederom zal betaald worden. Niettemin zoude het Romeinsche volk niet slegter zijn dan die van andere landen: want de zedelijke opvoeding wordt allerwege maar al te zeer verwaarloosd. De aangeborene beschaaving, die, te midden van het diep bederf zijner zeden, zich als de grondslag van deszelfs karakter laat onderscheiden, en zijne leevendige, medelijdende aandoenlijkheid, zouden, waarschijnelijk, het gebrek eener betere zedelijke en godsdienstige opvoedinge vergoeden, indien het slegts onder eene beter Regeering stondt. Aan de

{==657==} {>>pagina-aanduiding<<}
Pauslijke Regeering alleen, aan haare ellendige bediening der geregtigheid, aan haare aanmoediging van werkeloosheid, haare verwaarloozing van alle soorten van nijverheid, haare slapheid, haare traagheid, haar eigenbaatig stelzel van onderdrukkinge, op de zwakheid en verdorvenheid der menschelijke natuure gegrond - moeten alle de gebreken des Romeinschen volks worden toegeschreeven; zijne zucht tot ledigheid, zijn afkeer van werken, zijn mangel aan nijverheid, zijne geneigdheid tot beuzelarij, zijne bloeddorstige geaartheid, zijne armoede, in één woord, zijne verbastering, natuurlijke zoo wel als zedelijke.

Huislijke Leevenswijze.

Het huislijk bestuur en leevenswijze van den gemeenen Romein is zeer onderscheiden van die van meer noordelijke landen. Het zagte klimaat van Italie, 't welk de somme der leevensnoodwendigheden merkelijk verkleint, is de hoofdoorzaak van dit verschil; de huizen zijn daarmede overeenkomstig gebouwd. Zoo hebben, bij voorbeeld, de wooningen van het gemeen veelal geenen gang, maar van de straat komt men onmiddelijk in het woonvertrek. De laagste verdieping gelijkvloers, die doorgaans door lieden van de laagste klasse bewoond, of tot werkplaatzen van handwerkslieden wordt gebruikt, heeft, gemeenlijk, geene vensters, maar het licht komt door de opene deur, of door een ijzeren traliewerk boven dezelve. Dewijl eene strenge koude in den winter zeer zeldzaam is, en zelfs dan zelden tot het vriespunt klimt, zijn alle de hulpmiddelen, waarvan de noordelijke volken zich tegen de koude bedienen, hier noodeloos. Om de zagtheid van het klimaat, kan de Romein, bijkans den geheelen winter, in de opene lucht leeven: van hier dat hij zeer weinig werks maakt van huislijke gerieflijkheden, of van inwendige zindelijkheid en versiering van zijne wooning; zoodat de huisvesting van den gemeenen Romein voor die van het gemeene volk elders verre moet onderdoen. Eene groote bedstede zonder gordijnen, bestaande uit eenige weinige bossen stroo en een matras, en waarin gemeenlijk het geheele gezin bijeen slaapt, een kast, een tafel, eenige stoelen, en een kleine voorraad van keukengereedschappen, allen oud en voor halfsleeten gekogt, maaken al het huisraad uit. Kagchel of schoorsteen behoeft de Romein in zijne wooning niet. Een wollen mantel (waarvan zelfs de geringste Romein niet ontbloot is) is een genoegzaam dekzel tegen de koude; en de vrouwen draagen een komfoor, waarmede zij aan de deur zitten, uit de vensters uitkijken, op de straat wandelen, 't welk, den geheelen winter door,
nimmer uit haare handen is, en, als haar onafscheidbaare medgezel, marito (Man) heet. Zelfs neemen de

{==658==} {>>pagina-aanduiding<<}
mannen de toevlugt tot het zelfde middel tegen de koude: zonderling schijnt het in 't eerst den vreemdelingen, lieden van allerlei standen, zelfs Krijgslieden, 's winters met komfooren en 's zomers met waaijers in de handen te zien loopen. Van zonneschermen, daarentegen, welke hier zoo noodig zijn, maakt men hier geen gebruik.
Zoo eenvoudig als zijn huisraad is ook de Tafel van den Romein. Het klimaat zelf gebiedt hem de maatigheid, en geen zwaar werk noodzaakt hem tot bijzonder kragtbetoon. Daar een gemeen Romein eenen geheelen dag genoeg aan heeft, zou voor een Boer in Neder-Saxen of Westphalen naauwelijks voor een ontbijt kunnen toereiken. Niemant heeft in zijn huis eenigen voorraad van leevensmiddelen, maar koopt elken morgen spijze voor den dag. Volgens het Romeinsch gebruik, wordt een groot gedeelte van huislijke diensten, welke, in andere landen, de vrouw voor haare rekening heeft, hier door den man verrigt. Ieder burger, die niet naar den stijl leeft, dat is, die geene bedienden houdt, gaat elken morgen ter markt, eer hij aan zijn werk gaat, om vleesch en groenten te koopen, die hij vervolgens gereed maakt en op de tafel brengt, terwijl de signora sposa te bed ligt, of werkeloos zit, zonder zich met eenige huislijke bezigheden te bemoeien. Weinige vrouwen leeren den pot kooken of een hemd naaien. De huislijke bezigheden eener echte Romeinsche vrouw houden, nagenoeg, den volgenden gang: - zij staat laat op, kijkt een nur lang in 't rond uit het venster, zwaait in den zomer den verkoelenden waaijer, draagt in den winter den marito, schrijft eenen minnebrief, houdt een praatje met haare buurvrouwen, 't welk gemeenlijk over haare amori loopt. Natuurlijk mag men onderstellen, dat 'er op deezen regel veele uitzonderingen vallen, vooral onder de laagere standen; maar die bemoeijing met, en achtgeeving op, het huisbestuur, welke voor rekening van onze vrouwen en dochters komt, zou hier onder de besten vergeefs gezogt worden.
De tafels der Grooten zijn, in vergelijking gesproken, zeer schraal. Zelden ontmoet gij 'er meer dan soup, vleesch, gekookt en gebraaden, groenten, en een naageregt van kaas en fruit, zelfs op de tafel van een principe. 's Avonds maakt salade met eijeren, of fruit met brood, het geheele cena uit.
Geduurende de zomermaanden maakt de Romein in vier-en-twintig uuren twee nachten. Zoo drukkende en verslappende is de hitte over dag, dat de lichaamskragten door onafgebrokene inspanning geheel zouden worden uitgeput: de nachten, daarentegen, zijn koel en verfrisschende. Van hier dat niemant in de smoorheete naamiddaguuren werkt. Van één tot vier uure zijn alle winkels geslooten; allen spoeden zich om rust te genieten; de straaten zijn, in dat tijdverloop, zoo ledig en stil als bij nacht. Naadat de zwaare hitte voorbij is, hervat

{==659==} {>>pagina-aanduiding<<}
elk zijn werk. Tegen het vallen van den avond begeeven zich de inwooners op de straaten en na de openbaare wandelplaatzen, of zitten voor hunne huizen, om de aangenaame koelheid te genieten. De Corso krielt van menschen tot middernacht; benden vrolijke Zangers en Citerspeelers kuieren langs de straaten, om hunne goede bekenden of minnaaressen op eene serenade te onthaalen.
Hier, zoo wel als doorgaans in Italie, is men gewoon, naakt te slaapen. Hoe onverschillig deeze gewoonte, door de hitte van het klimaat ingevoerd, op zichzelve moge schijnen, geen kleinen invloed heeft dezelve op de denkbeelden en zeden, de laatste van welke, in zoo verre de betrekkingen tusschen de sexen en de vrouwelijke zedigheid aangaat, hier veel vrijer zijn dan in het Noorden van Europa. Eene voornaame oorzaak deezer vrijheid schijnt te zijn, dat het oog aan het gezigt van het naakte beeld hier meer gewoon is. Hoe veelen, vooral onder de schoone sexe, zijn 'er niet onder ons, die nooit een naakt menschelijk lichaam gezien hebben, en, door overmaate van zedigheid, zich zelfs schaamen, haar eigen lichaam te zien! - Hier, daarentegen, alwaar niet slegts enkele persoonen, of man en vrouw, maar ook ouders en kinderen, te zamen naakt in één bed slaapen, alwaar elk, van zijne kindsheid af, gewoon is, niet slegts zichzelven, maar ook anderen zonder kleederen te zien, worden de zintuigen aan het zien van naaktheid zoodanig gewoon, dat dezelve noch met die verregaande zedigheid vermijd, noch zoo zorgvuldig wordt bedekt, als in eenige andere landen. De halfnaakte straatbedelaars, die het kuische oog onzer vrouwen zouden ergeren, worden door de Romeinsche Dames zonder de minste schuwheid beschouwd, welk een afzigtig schouwspel zij gemeenlijk opleveren; en de naakte beelden in de standbeelden en schilderijen, die de verbeelding of de zinnelijke gewaarwordingen van hun, voor wien zulk een gezigt nieuw is, zoo ligt doen ontvlammen, maaken geen meer indruks op de inwooners van Rome, 't zij mannen of vrouwen, dan gekleede beelden; van der jeugd af zijn hunne oogen daaraan gewoon. Bij ons zou eerder eene vrouw aan eenen man eene gunst toestaan, dan het gezigt van haare ongedekte bekoorlijkheden; en ouders zouden hunne dochter voor onteerd houden, indien zij haar persoon voor een mans oog
blootstelden. Integendeel zou eene jonge Romeinin meer gevleid dan verstoord worden, indien een kunstenaar het gezigt van haare gestalte tot zijne studie verzogt, en zou 'er, misschien, uit loutere inschikkelijkheid, in bewilligen. Niet zelden gebeurt het hierom, dat arme lieden, wien de fortuin eene mooie dochter heeft geschonken, een onschuldig voordeel met haare bekoorlijkheden doen, en, om een klein loon, kunstenaaren veroorloven, uit haare gestalte het naakt te bestudeeren. Zoo weinig strijdt die

{==660==} {>>pagina-aanduiding<<}
gewoonte tegen de kieschheid, en is, eeuwen lang, zoo gemeen geweest in deezen zetel der naabootzende kunsten, dat de goede naam van een meisje, welks gedrag, in andere opzigten, niet berispelijk is, 'er niet door lijdt. In zulke gevallen verzelt, gemeenlijk, de moeder haare dochter bij den kunstenaar, en houdt de wagt over haare onschuld.
De groote vrijheid met opzigt tot de betrekkingen tusschen de sexen, die, in 't eerst, den vreemdeling zoo sterk in 't oog loopt, is, inderdaad, minder schadelijk voor de zeden, dan men zou denken: want de denkbeelden van welvoegelijkheid verschillen in alle landen. Eene Romeinsche Dame is veel opener in de uitdrukking van haare denkbeelden en gewaarwordingen, dan onze zeden zouden veroorloven: doch zij heeft niet meer kwaad in 't hart, dan onze vrouwen met meer agterhoudendheids. Wanneer, bij voorbeeld, eene moeder aan iemant, die haar bezoekt, verhaalt, dat haare dochter verliefd, en krank van liefde is; wanneer een jong meisje openhartig erkent, dat zij na een man verlangt; wanneer eene vrouw, op de vraag na haare gezondheid, in een gezelschap van ongehuwde lieden, antwoordt, dat zij, zints eenigen tijd, zich zwanger bevindt, en de toevallen van haaren toestand beschrijft, of de omstandigheden verhaalt, die met de geboorte van haar laatste kind gepaard gingen, enz. treft die openhartigheid alleen den vreemdeling, doch geenzins den inboorling, die dagelijks de zelfde onderwerpen eveneens hoort behandelen. Men neemt geene kennis van de tegenwoordigheid van kinderen, en nog minder worden zij in eene andere kamer gezonden, zoo als bij ons; door welk onoordeelkundig gebruik hunne nieuwsgierigheid gemeenlijk nog meer gewekt wordt. Van hier dat te Rome de kinderen al vroeg kundschap draagen van de geheimen der sexen. Geen verder nadeeligen invloed heeft dit op hun zedelijk karakter; en de heimelijke ondeugden, die de meestbeloovende lichaamskragten in den knop verstikken, zijn hier veel zeldzaamer dan bij ons.
Jonge meisjes worden hier tot aan haar huwelijk zeer streng bewaakt, en de gemeenschap tusschen de sexen is meer bepaald dan bij ons. Een meisje mag niet buitenshuis gaan, dan in gezelschap van haare moeder of eener bloedverwante, noch durft zij met eenen jongman spreeken, dan in tegenwoordigheid van haare ouderen. Misschien dienen deeze behoedmiddelen ter bewaaringe van de natuurlijke onschuld haarer dochteren; doch ze zijn geen borg voor de zuiverheid haarer harten. Genoeg meenen doorgaans de ouders gedaan te hebben, indien zij de wagt houden, dat haare dochter de bloem haars maagdoms ongeschonden aan haaren toekomenden echtgenoot levert; maar of de verbeelding zuiver en het hart onbedorven zij, is niet een voorwerp van veel bekommeringe.

{==661==} {>>pagina-aanduiding<<}
Rijke lieden, die van deeze moeijelijke taak wenschen ontlast te worden, plaatzen veelal hunne dochters, met haar tiende of elfde jaar, in een klooster, alwaar zij van de waereld afgezonderd leeven, onder de kloostertucht, tot dat Hymen haar van haare opsluiting verlost. - Van hier dat een meisje den dag, op welken Hymen haar met onlosmaakelijke snoeren bindt, als den dag haarer verlossinge beschouwt, die haar de genoegens des leevens met woeker belooft te betaalen, van welke zij zoo lang verstoken was; en de God des Huwelijks, voldaan met den band zoo vast gelegd te hebben, dat Goden noch menschen dien kunnen slaaken, aanschouwt met een onverschillig oog de indringingen van Cupido op zijn gebied; ja, hij heeft hem tot eene soort van Onderkoningschap aangesteld, waarin hij, onder schut en scherm der gewoonte, onbelemmerd regeert, en waar Hymen zelf niet meer in staat is, hem uit het bezit te verdrijven.
Het Cicisbeismus, eene gewoonte aan Italie bijzonder eigen, die eene getrouwde vrouw veroorloft, behalven haaren echtgenoot een anderen mannelijken vertrouwde te verkiezen, en die, in deeze hoedanigheid, de Cavaliere servente der dame wordt genoemd, is gemeen, niet slegts onder lieden van hoogen rang, maar ook onder den middelstand. Veelen veroordeelen deeze gewoonte, als het heilloos gevolg van bedorvene zeden, en als dat bederf in de hand werkende; anderen houden haar voor onschuldig, even gelijk veele andere gewoonten, aan verschillende volken eigen. Elk bouwt zijn gevoelen op zijne kennis van zaaken, en op zijne gevoelens aangaande huwelijks-pligten en trouwe. Mogelijk is het, dat deeze gewoonte, in onderscheidene groote Steden van Italie, eene verschillende wijziging kan aanneemen. In gevolge der waarneemingen, die wij gelegenheid gehad hebben, omtrent dit onderwerp, te Rome te maaken, durven wij beweeren, dat geen onpartijdig Romein zal ontkennen, dat de Cavaliere servente, indien niet in alle, immers in verreweg de meeste gevallen, de begunstigde minnaar zijner dame is. Wat kan natuurlijker zijn? Bij de wederzijdsche onverschilligheid van man en vrouw, die het onfeilbaar gevolg is van huwelijken van welvoegelijkheid; bij het vuurig gestel en de heete driften der Romeinsche vrouwen, die niet gewoon zijn, eene neiging van het hart, of zelfs eene grilligheid haarer verbeeldinge, aan de harssenschim, huwelijkstrouwe genoemd, op te offeren; bij de verleidende voorbeelden van algemeene gewoonte, die deeze verbintenis bekragtigt, en aan den Cavaliers servente de onbepaalde vrijheid schenkt, om zijne dame te zien, zonder getuigen, op elken tijd en uur des dags, en hem zelfs onder de verpligting brengt om haar den tijd aangenaam te korten, - is het naauwelijks te denken, dat het geliefde voorwerp lang
vrugteloos zucht om het loon der liefde. De dame, in gevolge van haar voorregt, verkiest en

{==662==} {>>pagina-aanduiding<<}
verandert, naar haaren smaak en luim, den persoon, welke deezen post zal bekleeden, terwijl haar man zelfs het voorregt niet geniet om zijne stem te geeven; en daar hij wel weet, dat zijn veto nutteloos is, en slegts het kwaad nog erger zou maaken, geeft hij zijne stilzwijgende toestemming aan haare keuze; en, om zich omtrent het nadeel zijner huwelijksregten schadeloos te stellen, wordt hij de Cavaliere servente van eene andere dame. - De pligten van eenen Cavaliere servente zijn: elken morgen bij zijne minnares aan haare hultafel zijne opwagting re maaken; haar over dag te geleiden, wanneer en waarheen zij wil; haar geduurige tijdkorting te bezorgen; haar te verzellen op den wandelweg, na de Conversazione, den Schouwburg, de Mis, enz.; in één woord, met onophoudelijke geduurigheid aan alle haare wenschen en grilligheden te voldoen. Onder den Romeinschen Adel is deeze gewoonte zoo algemeen, dat het voor eene schennis van de bon ton zou gehouden worden, indien eene dame in gezelschap van haaren man in 't openbaar verscheen. Niettemin ontmoet men eenige voorbeelden onder de hoogste standen van den Adel, van vrouwen, die zoo veel gebegtheids aan haare mannen, en zulke edele gevoelens bezitten, dat zij niemant behalven hen voor Cavaliere servente verkiezen. Schaarsch, egter, zijn deeze, en worden van alle andere als uitmiddelpuntige karakters beschouwd. Edelen en onedelen, gehuwde en ongehuwde mannen, kunnen Cavalieri servente zijn; edelen bij de vrouwen van onedelen, en deeze bij de vrouwen van edellieden. In deezen stand is persoonlijke verdienste de eenige aanbeveeling. 't Zijn voornaamelijk jonge Kerkvoogden, die gemeenlijk de jonger zoonen van adelijke familien zijn, en wien, uit hoofde hunner kerkelijke bedieninge, een bijzondere eerbied wordt toegedraagen, die deezen post bij de dames van den
hoogsten rang bekleeden. Een jong Kerkvoogd, of Monsignore, geniet, in het kerkelijk Rome, de zelfde meerderheid boven de leeken, als, in het krijgshaftig Berlijn en Weenen, een Officier van het Corps de Gendarmes, of als een edele Hungaarsche lijfwagt, boven de burgers. De alles overhoop werpende Omwenteling baarde eene spoedige verandering in dit stelzel. De violette kouzen en de geplooide mantels der Abates verdweenen, even als het kaf voor den wind, voor de driekleurige kokarde. Volstrekte regeeringloosheid verving de heerschappij van het Cicisbeismus. Het Corps der Cavalieri servente wierdt overal uit het veld geslagen door de zegepraalende Franschen; en in weinige weeken, naadat de schoone Romeinsche dames van haaren eersten schrik waren bekomen, wierden alle de opene plaatzen door Republikeinen ingenomen, welke, van de voorregten en pligten van dien stand onkundig, in dit geval insgelijks hun republikeinsch stelzel eeniglijk bouwden op de

{==663==} {>>pagina-aanduiding<<}
beginzels van de regten der natuur. Het gevolg overtrof de verwagting. Alle de jonge en schoone vrouwen te Rome wierden Republikeinen met lichaam en ziel.
De Romeinsche Adel is meer gesteld op pracht en uitwendige vertooning, dan op weezenlijk genot en huislijk gemak zonder staatelijkheid. Aan het laatstgemelde besteeden zij diensvolgens weinig kosten, en zijn kwistig alleen omtrent het eerste. Wanneer eene familie het genoegen heeft, van een haarer leden tot hoofd der Kerke te zien verkozen worden, is haar gewigtigst doel, naast dat van zich spoedig te verrijken, het bouwen van een groot en prachtig paleis. Aan het bouwen en de meubileering worden geene kosten gespaard. De schoonste aloude kolommen en standbeelden, de zeldzaamste soorten van marmer, welke de klassieke grond van Rome, in vroegere eeuwen, in zulk eenen overvloed opleverde, dat alle haare kerken en paleizen overdaadig daarmede versierd zijn, nevens de nieuwste en kostbaarste uitvindingen der heerschende mode, worden ten dien einde gebruikt; en het gestigt, waaraan veelligt eenige jaaren wordt gewerkt, verslindt een aanmerkelijk gedeelte der sommen, welke uit 's Lands inkomsten in de koffers van den Nipote vloeien. Naauwelijks is het kostbaar gebouw voltooid, naauwelijks heeft de nieuw-veradelde familie van het luisterrijk verblijf bezit genomen, of de Paus sterft, en met zijn leeven houdt de vloed van haaren rijkdom op, die te korten tijd stroomde, om den duurzaamen rijkdom der familie in zekerheid te stellen. Voor 't minst, egter, blijft het gedenkteeken van haaren voorspoed in weezen; deszelfs prachtige bouworde, de rijke doch ouderwetsche meubilen, getuigen van de voormaalige schatrijkheid en de tegenwoordige verminderde omstandigheden des eigenaars. Zodanig is de oorsprong van bijkans alle de groote en prachtige paleizen, geduurende de drie laatste eeuwen te Rome gebouwd. Hoewel groot en schitterende van plan, rijk in sieraaden, en kostbaar in meubilen, zijn zij, egter, van huislijk gemak ontbloot, en vertoonen geen het geringste spoor van 't geen de Engelschen
comfortable (gerieflijk) noemen. De meeste dier trotsche klompen steen staan ledig, en de rijke ouderwetsche huisgeraaden vermolsemen. Eenige der aanzienlijkste familien, als die van borghese, doria, colonna, massini, enz. wier voorspoed op een duurzaamen voet gebouwd was, zijn de eenige uitzonderingen. In haare paleizen heerscht vorstelijke grootheerlijkheid en echte Romeinsche grandezza, in den smaak der tegenwoordige eeuwe.
Tot den luister der Grooten te Rome behoort een talrijke stoet bedienden in kostbaare livereijen. Elk Kardinaal en Principe is verpligt, ten minste driemaal zoo veele knegts te houden, als hij met der daad noodig heeft: want bij plegtige gelegenheden zijn zij tot zijnen stand volstrekt noodzaakelijk.

{==664==} {>>pagina-aanduiding<<}
Deeze ledigloopers slijten het grootste gedeelte van den dag in de zaal van het paleis met kaartspeelen, of liggen lanterfantende, zoo lang als zij zijn gewassen, op de banken. Zulk een talrijke stoet van bedienden kost, in vergelijking gesproken, weinig aan hunne meesters: hunne soldij is zoo gering, dat 'er geen ongehuwd manspersoon, en nog veel minder een huisgezin, van zou kunnen bestaan. Om die ellendige huur te vergoeden, maaken zij staat op fooien: want hier gaat de bedelagtige gewoonte in zwang, dat, naa ieder bezoek door een inboorling of vreemdeling, in het huis van een man van rang afgelegd, de knegts, of, zoo als zij hier worden genoemd, la familia, den volgenden morgen bij hem hunne opwagting maaken, om de mancia te verzoeken. Daarenboven is te Rome, alwaar alles door voorspraak wordt verkreegen, de kamerdienaar van eenen Kardinaal of Romeinschen Prins een veelbeteekenend persoon; en, wanneer zulk een knaap zich in zijns meesters gunst heeft ingedrongen, wordt hij een man van zoo veel belangs, dat zelfs lieden van aanzien zich wel willen vernederen om zijne gunst te vrijen.
Alwie eenen brief van aanbeveelinge aan eene aanzienlijke familie te Rome heeft, wordt beleefd ontvangen; en het hangt gemeenlijk van den vreemdeling af, of hij verkieze, die kennis aan te kweeken. Doch hij moet niet verwagten, hier de hartelijke gastvrijheid van Hamburg of Weenen te zullen vinden. De beleefdheden, die hem door het hoofd des huizes worden aangedaan, zijn deeze: hij doet hem eene algemeene uitnodiging op zijne Conversazione, en draagt zorge, dat de vreemdeling, die hem is aangepreezen, genodigd worde op alle de gezellige zamenkomsten van zijnen kring, op de Conversaziones, kaartpartijen en letterkundige gezelschappen. Eenen vreemdeling tot het middagmaal te nodigen, is in geen gebruik. Te zuinig is de Romein, om zich, om eens anderen wille, buiten volstrekte noodzaakelijkheid, op kosten te jaagen. Om ten middagmaal bij eenen Romein genodigd te worden, moet gij zijn boezemvriend zijn, of hem een zonderlingen dienst gedaan hebben, of hij moet eene dergelijke nodiging verwagten. Slegts eene buitengewoone gelegenheid, bij voorbeeld, de tegenwoordigheid van vreemdelingen van hoogen rang, kan den Adel tot het geeven van een gastmaal doen besluiten, doch wanneer zulks plaats heeft, maaken de Grooten 'er een punt van eer van, hunnen aanzienlijken gast met de uiterste praal te onthaalen, en de gastmaalen en feesten spreiden vorstelijken luister en overdaad ten toon.


{==665==} {>>pagina-aanduiding<<}

Anekdoten uit het leeven van den heere Necker; benevens eenigen zijner gedenkwaardige spreuken.

Ongetwijfeld was de voormaalige Minister der Financien van Frankrijk een der buitengewoonste Mannen der voorgaande Eeuwe; de Geschiedenis van Frankrijk zal zijnen naam immer met achting vermelden. Zoon van eenen Hoogleeraar, en uit een Koopmans-kantoor tot de luisterrijkste eereposten van een magtig Koninkrijk geroepen, alles aan zichzelven en aan zijne verhevene talenten hebbende te danken, handhaafde hij, onder alle kanswisselingen des geluks, een karakter, 't welk ongemaaktheid en deugd zoo beminnelijk, en voor zijne Vrienden zoo eerwaardig maakten.
Onlangs bezorgde ons zijne Dochter, Mevrouw van stael, eene kleine bloemleezing uit zijne nagelaatene papieren (*). Het meerendeel derzelve bestaat uit afzonderlijke, korte aanmerkingen, die minder op zichzelve, dan om de hand, die ze schreef, opmerking verdienen. Nevens dezelve vindt men een kleinen Roman, dien necker schreef, om te bewijzen, dat niet alleen de hevige driften der liefde, maar ook de eenvoudigste huislijke betrekkingen, stoffe tot belangrijke Tragische gevallen opleveren. Hij betitelde dien Roman: Treurige gevolgen eens eenigen misslags: en dezelve kan, eenigermaate, als een Tegenhanger der Delphine beschouwd worden; hoewel hij met deezen beroemden Roman zijner Dochter, zoo min ten aanzien der leevendigheid van gevoelens, als der flikkerende verbeeldingskragt, kan wedijveren.
Daarenboven heeft Mevrouw van stael ons eenige bijzonderheden medegedeeld, raakende het karakter en het leeven haars onsterflijken Vaders. Ongetwijfeld moet dit voor den wijsgeerigen Menschenbeschouwer het aangenaamst onderrigt opleveren. Intusschen deedt zij geen aaneengeschakeld verhaal; kinderlijke liefde en droefheid bestuurden haare pen; het geheel is slegts eene proeve haarer gevoelens van 't geen de edele Man voor haar was, en zij in hem verloor. Zulke gevoelens moeten den mensch immer heilig zijn; verre van dezelve te willen gispen, meenen wij alleen te moeten herinneren, dat men, in het gemelde Geschrift, geene uitgewerkte, diepdoordagte, veelzijdige karakterschets van den beroemden Man moet zoeken.
Intusschen willen wij onzen Leezeren eenige der belangrijkste Anekdoten uit hetzelve mededeelen, welke, even als eeni-
{==666==} {>>pagina-aanduiding<<}
ge van necker's korte Spreuken, zijne denkwijze, zijn verstand, zijn inzigt van zaaken, in zijne laatste leevensjaaren, in het helderst licht plaatzen.

De Staatsdienaar necker bezat eene bloeijende verbeeldingskragt; het beste bewijs daarvan is, dat hij, als een zeventigjaarige Grijsaart, nog een Roman kon schrijven, waarvan wij boven gewaagden. In zijne vroege jeugd dichtte hij ook Tooneelstukken, die veel Tooneelscherts (vis Comica) bevatteden. Gaarne zou hij dezelve openlijk hebben doen uitvoeren; doch dit bleef agter, van wegen zijne veelvuldige bezigheden. Naderhand plagt hij te zeggen: ‘Indien ik mijne Stukken ten Tooneele gebragt had, mijn leevensloop zou eene geheel andere wending genomen hebben. Nimmer zou men in Frankrijk een Man tot Staatsdienaar hebben aangesteld, die Blijspelen hadt geschreeven, waarin geen edele ernst, maar scherts, spot en luimen de overhand hadden.’
Mirabeau, achtenswaardig wel van de zijde zijner schitterende verstandsvermogens, dies te minder, egter, van wegen zijn zedelijk karakter, verlangde Staatsdienaar te worden. Hij hieldt daarover een gesprek met necker, in het laatst van het jaar 1789. Necker erkende mirabeau's verheven vernust, doch verklaarde hem ronduit, dat hij hem niet tot amptgenoot in het Staatsbewind verlangde te hebben. ‘Mijne sterkte is in het zedelijke gelegen,’ zeide hij tot hem: ‘Gij bezit te veel verstand, om niet te begrijpen, dat ook voor u dit steunzel t' eenigen tijde noodzaakelijk zal worden. Maar eer gij zoo verre zijt gekomen, kan het, in de tegenwoordige omstandigheden, den Koning kwalijk geraaden zijn, u tot Staatsdienaar te hebben, doch mij nimmer, dat wij te zamen arbeiden.’ - Naadat mirabeau dit gesprek hadt gehouden, stelde hij over hetzelve eenige aanmerkingen op het papier, waarin hij zijne hoogachting voor necker's groot verstand aan den dag leide. Hij deedt een Borstbeeld van deezen deugdzaamen Staatsman vervaardigen, en op zijn Landgoed plaatzen. Dit, egter, belette hem niet, wanneer zijne eerzucht het geboodt, van de Tribune tegen eenen Man uit te vaaren, welken hij in zijn hart verëerde.
Eene van neckers roemwaardigste hoedanigheden was, onbetwistbaar, zijne groote onbaatzuchtigheid. Kort naadat hij met de verstandige eurchod, Dochter van eenen Leeraar, en voorheen gibbons beminde, in den echt was getreeden, wierdt hij tot Minister der Republiek van Geneve te Parijs benoemd. Hij nam dien post aan, doch geene jaarwedde.
Toen hij, naderhand, Fransche Staatsdienaar wierdt, wees hij insgelijks het met deezen post gewoonlijk verbonden groot

{==667==} {>>pagina-aanduiding<<}
pensioen van de hand. Met oogmerk om de verwarde Financien des Lands in orde te brengen, de ontelbaare amptenaars, de ongehoorde geregtskosten te besnoeien, die Frankrijk drukten, en eene tot nog toe onbekende spaarzaamheid in te voeren, gaf hij zelf het eerste voorbeeld, naardien hij, wat zijnen persoon betrof, den Vaderlande het aanzienlijkste offer bragt. - Natuurlijk was de Koning zeer verwonderd, dat necker geen besoldiging wilde aanneemen; doch naderhand wierdt hij diens Mans denkwijze zoo wel gewoon, dat, toen hij voor de tweede-, en vervolgens voor de derdemaal in het Staatsbewind wierdt geroepen, van een inkomen geen woord meer gerept wierdt.
Toen necker, voor de tweedemaal, het Staatsbewind aanvaardde, zeide hij tot den Koning: ‘Indien de Regeering, t'eenigen tijde, zich in het geval mogt bevinden, om iemant van de strenge en geweldige maatregelen van een' richelieu noodig te hebben, zoo verklaar ik vrijmoedig, dat ik niet de Man ben, voor het Staatsbewind berekend. Doch zijn verstand en regtvaardigheid in staat om het werk te kunnen afdoen, zoo geloof ik in staat te zijn om eenige goede diensten te kunnen verrigten.’
Zijn tweede Staatsbewind duurde van Augustus 1788 tot in Julij 1789. Op den 11, zoo als necker met een talrijk gezelschap ter maaltijd gaan zoude, kwam de Minister van het Zeeweezen bij hem, met eenen brief van den Koning, waarin hem bevolen wierdt, zijn ontslag te neemen, en Frankrijk, in alle stilte, te verlaaten. Dit, in alle stilte, was, in de toenmaalige omstandigheden, in welke de Natie necker met zoo veel geestvervoering verëerde, van verre uitzigten. Terstond naa geëindigden maaltijd, aan welken niemant zijner gasten vermoedde, dat hij Frankrijk ging verlaaten, beklom hij, met zijne Gemaalin, zonder reisklederen aan te trekken, het rijdtuig, waarvan hij zich gewoonlijk, tot het doen van een avondtoertje, bediende, om niemant omtrent zijn vertrek eenig vermoeden te doen opvatten. Toen hij uit Versailles afreedt, hadt hij zelfs geen pas genomen. Te Valenciennes wilde hem de Bevelhebber der Stad niet verder laaten voortreizen, voordat necker hem des Konings brief vertoonde, en zich bekend maakte. De Kommandant beklaagde des grooten Mans lot, en liet hem vertrekken. Aldus bereikte necker Brussel, van waar hij, onder valsche naamen, zich na Basel begaf.
Naauwelijks was hij aldaar gekomen, of hij ontving 'er den brief des Konings en der Nationaale Vergaderinge, welke hem ten derdenmaale tot het Staatsbewind riep. Van nieuws nam hij die roeping aan, ofschoon hij reeds een plan hadt gemaakt, op zijn Landgoed Coppet het overschot zijner dagen in stille eenzaamheid door te brengen.
‘Ach Coppet, Coppet!’ schreef hij 24 Julij 1789 uit Ba-
{==668==} {>>pagina-aanduiding<<}
sel aan zijnen Broeder, ‘veelligt zal ik, welhaast, om u moeten treuren! Doch men moet zich aan de wetten der noodzaakelijkheid, en aan de schikkingen van een onbegrijpelijk noodlot, onderwerpen. - Alles is in Frankrijk in beweeging - - 't is, alsof ik mij in eenen afgrond terug stortte.’
Zijne daarop gevolgde terugreize na Parijs was, om zoo te spreeken, een waare zegepraal van dorp tot dorp, van stad tot stad. De geheele Natie was als van een elektrieken schok getroffen. Alles juichte hem te gemoet, als den voorlooper en herald der Vrijheid. De vrouwen, wanneer zij zijn rijdtuig van verre zagen naderen, wierpen zich in 't veld op de knieën in de steden, door welke hij reisde, spande zich het volk juichende voor zijn rijdtuig. Nooit hadt iemant in Frankrijk, die niet op den troon des Rijks zat, zulke luisterrijke blijken van algemeene liefde ontvangen.
Maar, hoe spoedig nam alles eenen keer, weinige maanden daarnaa! Welhaast waren hij en zijne echtgenoote, in hun eigen huis te Parijs, huns leevens niet meer zeker tegen de woede van het tegen hen opgezette graauw. Met leevensgevaar vlugtte hij, in den jaare 1790, uit Parijs na Zwitzerland. Te Arcy-sur-Aube wierdt hij vastgehouden, te Besoul bijkans vermoord. - Aldus kwam hij op zijn Landgoed Coppet terug. Zijn openbaare rol was nu afgespeeld: zwaaren ondank behaalde hij tot loon zijner veelvuldige opofferingen. In de eerste tijden zijner afzonderinge zag men hem neerslagtig, treurende, doch nooit mismoedig en verbitterd.
Geduurende het Schrikbewind in Frankrijk, in 1793, hadt men neckers naam insgelijks op de lijst der Emigranten geplaatst. Toen de Franschen, in den jaare 1798, in Zwitzerland inrukten, was men aldaar over hem bekommerd, omdat de Wet elken Uitgeweekenen, die zich op den van het Fransche leger bezetten bodem bevondt, ter dood veroordeelde. Nogtans bleef necker, rustig zijn lot afwagtende, op zijn Coppet. De Fransche Generaals, in plaats der gevreesde mishandelingen, betoonden den eerwaardigen Grijsaart de treffendste blijken van achtinge. Ook haalde het Directoire vervolgens de pen door zijnen naam op de lijst der Emigranten.
In bekoorlijke eenzaamheid leide hij het stille leeven eens Wijsgeers, op welken de kragt der begochelingen niets meer vermag; het leeven eens gelukkigen Huisvaders. Hartelijk beminde hij zijne Echtgenoote. Geduurende haare jongste ziekte hoorde zij nog gaarne Muziek; elken avond liet zij Muziek komen, om haare ziel door de kragt der Toonkunst te verheffen, te versterken, en in eene zagte, vreedzaamë zwaarmoedigheid in te wiegen, die het sterven zelf gemakkelijker kan maaken. Als, op zekeren dag, 'er niet gemuziseerd wierdt, verzogt necker zijne Dochter, op de Forte Piano

{==669==} {>>pagina-aanduiding<<}
te speelen. Onder andere zong zij, uit sacchini's Oedipus, de woorden:

Elle m'a prodigue sa tendresse et ses soins; 
Son zèle dans mes maux m'a fait trouver des charmes, &c. 


Haare liefde en zorge heeft zij mild aan mij betoond; 
Haar ijver heeft mij in mijne rampen bekoorlijkheden doen vinden. 

Necker weende heete traanen; menig een uur zag men hem, in diepe, onuitspreekelijke droefheid, aan de voeten zijner Echtgenoote - de Wijsgeer, de koelzinnige Staatsman waren verdweenen; alleen de aandoenlijke, liefhebbende Mensch met zijn bloedend hart bleef nog over.
De geliefde stierf. - Met mannelijken ernst voldeedt necker straks aan haare jongste wenschen - maar de droefheid over de verlorene woonde bestendig in zijnen boezem. Eenige uuren naa het overlijden der Moeder kwam de Dochter in zijne kamer. De vensters van dezelve hadden het uitzigt op een der prachtigste Alpen-tooneelen over het Meir, door de schoonste morgenstraalen verlicht.
‘Daar ginder, veelligt, zweeft nu haar Geest!’ zuchtte hij, meteen op eene heldere wolk wijzende, en verzonk vervolgens in diepe gepeinzen.
In zijne jongste ziekte was hij van tijd tot tijd ijlhoofdig. Dikwijls, egter, sprak hij met eerbied en liefde over de heiligdommen van den Godsdienst; vuurig smeekte hij om Gods bermhartigheid en bescherming. Hij zegende zijne Kleinkinderen en Dochter. Terwijl hij zijne stervende hand op het hart der laatste leide, riep hij met eenen vrolijken blik, en met de geheele kragt zijner ziele: ‘ô! Hoe teder heeft zij mij bemind!’
Zijn uiterste wil ving aan met de woorden: ‘Ik dank het hoogste Weezen voor het lot, welk hij mij op aarde schonk, en met vertrouwen laat ik mijn toekomstig lot aan zijne goedheid en genade over.’ - Zijne laatste woorden, welke zijne tong stamelende voortbragt, waren: ‘Groote God! neem uwen knegt aan, die met rasse schreden zijnen dood nadert!’
Zwaar viel het hem, oud te zijn. Zijne onredzaamheid, door zijne zwaarlijvigheid veroorzaakt, maakte hem zeer schroomvallig, en belette hem, gezelschap te zien. Nooit reedt hij uit, wanneer hij gezien kon worden; nooit deedt hij eene wandeling, zoodra hij vreesde, menschen te zullen ontmoeten. Ook in zijne grijsheid beminde hij bevalligheid en jeugd. ‘Ik weet niet,’ plagt hij te zeggen, ‘waarom ik mij der zwakheden des ouderdoms schaame; maar 't is niet anders.’

{==670==} {>>pagina-aanduiding<<}

Wanneer hij iets opstelde, was hij zoo wel op de welluidendheid der volzinnen, als op de zaaken zelve bedagt. Hij hadt een afkeer van een harden en onbeschaafden stijl. Nooit gaf hij eene Verhandeling in 't licht, welke op schoonheid van voordragt aanspraak moest maaken, zonder dezelve in eenzaamheid, in zijne kamer, met luider stemme geleezen te hebben.
Boven hebben wij reeds gezegd, dat hij, behalven een kleinen Roman, slegts korte Spreuken over allerlei onderwerpen, die meestal egter van een zedekundig-wijsgeerigen inhoud zijn, in zijne papieren heeft nagelaaten. Daar zulke vlugtig ter neder gestelde aanmerkingen de denkwijze eens zoo beroemden Mans, als necker was, allerduidelijkst aanwijzen, zullen wij eenige der merkwaardigste, uit zijne papieren, door zijne Dochter uitgegeeven, mededeelen.

Het roerende.

Ik vraag niet, of een Roman, of eene Vertelling, die mij traanen kost, eene zedelijke bedoeling hebbe. Men kan mij niet treffen, zonder mij beter te maaken. Het Roerende stemt mij tot hartelijk medegevoel, tot de zagte aandoeningen der liefde; het stort in mijnen boezem troostrijke gevoelens, en het schoonste van allen, vertrouwen op en geloof in de Godheid, uit; het spoort mij tot deugd aan, terwijl het mij met mijzelven te vreden stelt.

De grijsaart.

De Grijsaarts leiden een onaangenaam leeven, zoo lang zij nog in staat zijn, in alles deel te neemen, alles te gevoelen. Het lachend uitzigt in het toekomende behoort hun niet meer toe, en, wanneer zij van het voorledene willen spreeken, luistert niemant naar hen. Alles mengt zich in het jaagen en streeven der waereld, treedt der baane op, van welke zij zijn terug gekomen. 't Is nog al veel, indien men in 't voorbijgaan hen groet!

Bonaparte. (*)

't Geen den Eersten Consul boven alles kenmerkt, is de vastheid, de welberaadenheid van zijn karakter; is de fiere Wil, die zich van alles meester maakt, alles regelt, alles bestuurt, en immer ten regten tijde werkt en rust. Deeze Wil, zoo als ik dien naar eene grooter schaal uitduid, is de hoofddeugd eens Heerschers over een groot Rijk. Zodanig eenen Wil beschouwt men eindelijk als eene verordening der Natuur zelve, en biedt daaraan niet meer tegenstand. Alleen op plaatzen van de tweede klasse is het willen meer bepaald, dewijl aldaar meer believingen en omzigtigheid moeten worden in acht genomen.


{==671==} {>>pagina-aanduiding<<}

Het slagtoffer.

ô Lodewijk! voortreffelijke Vorst! beste der menschen! hoe kan ik eenen regel schrijven, waarop ik niet uwe deugden, als geloofwaardig ooggetuige, vermeld; waarop ik niet, ter uwer verdeediginge, op het eenig geldend oordeel, het oordeel der naawaereld, mij beroep? Onschuldig slagtoffer, indien 'er ooit zulk een was! Onschuldig slagtoffer der menschelijke driften! - - Barbaarsche handen, die zulk een offer slagtten!

De despoot.

Een Despoot, die zijn Volk van de algemeene belangen van den Staat verwijdert, heeft eindelijk te wagten, dat hij hetzelve gantsch onverschillig omtrent denzelven maakt. Het kan nog wel een Land hebben, doch niet meer een Vaderland.

Gevaarlijke bewaarder van geheimen.

Vertrouw nimmer uwe geheimen aan lieden, die eenen onvrugtbaaren geest hebben, doch evenwel geneigd zijn om anderen te behaagen. Eigen gedagten hebben ze niet, om die mede te deelen, en zullen daarom zich bevlijtigen, de eenige zaak, die zij toevallig voor 't eerst verneemen, over te vertellen, om belang te verwekken.

Roberspierre.

Roberspierre en zijne medepligtigen zijn een gruwel voor de nog leevende waereld; zij zijn zulks, om hunnen onregtvaardigen haat, om hunne bloeddorstige maatregelen, om hunne afschuwelijke geweldenarijen. Maar nog meer dan dit, zal, misschien, de naawaereld hun verwijten, ‘dat zij de Vrijheid gedecreteerd hadden,’ die zij bestendig in den mond hadden, en als het doel hunner wenschen voorstelden; terwijl zij evenwel slegts met het voortzetten van hunne huichelarij en het handhaaven van hunne dwingelandij onledig geweest zijn.

De dood.

Spot niet met den dood! wij kennen hem in 't geheel niet: want het leeven is eene geweldige verstrooijing. Maar, wanneer hij ons wil verschijnen; wanneer hij onder vier oogen tot ons spreekt; wanneer hij ons de hand toereikt, om hem in 't donker te volgen; wanneer hij ons gebiedt te komen, en op geene vraagen een antwoord geeft, - welk eene verwarring moet ons dan aangrijpen! ... Luister van den Godsdienst, vertroostende straal uit den middernacht der toekomstigheid, gij verschijnt, en alles maakt plaats voor u.


{==672==} {>>pagina-aanduiding<<}

De liefde en haare taal.

De Liefde neemt, onder alle de milde geschenken, welke de Natuur doet, eenen verhevenen, afzonderlijken, eenigen rang in: want onder alle gewaarwordingen, voor welke de mensch vatbaar is, blijft zij de eenige, welke niemant volkomen naabootzen of veinzen kan. Op duizenderlei wijze kan de haat, verachting, onverschilligheid worden uitgedrukt; doch maar één toon is 'er, waaraan men geloof slaat, wanneer 'er gezegd wordt: ‘Ik bemin u.’

Schijnnederigheid.

Hoe? Gij verwondert u, dat clidon zich zoo diep verlaagt, wanneer hij van zijne kunde, van zijne talenten, van zijn geheugen spreekt? Gij zegt: ‘welk eene bescheidenheid!’ Maar dat is het niet. - Wat dan? Hij is beducht, dat men hem naauwkeurig en naar waarde zal schatten; hierom teekent hij een wijden kring rondom zich heenen, opdat men hem niet aanraake en meete. Hij is als een mensch, die een wijden mantel omslaat, om zijne gestalte te verbergen.

Stokpaardjes-spreekwijzen.

Van de hoofdtrekken van iemants karakter kan men zich een denkbeeld maaken, wanneer men slegts acht geeft op de geliefde uitdrukkingen, van welke hij gemeenlijk zich bedient. Bij voorbeeld: ‘Ronduit gesproken,’ is eene spreekwijze, die dikmaals gebruikt wordt door lieden, die altijd iets agter houden. - ‘Zonder omstandigheden!’ roept dikmaals iemant, die den meesten omslag maakt. - De veinsaart zegt bij alle gelegenheden: ‘Ik spreek, zoo als ik denk.’
Voorbeelden van deezen aart zou men in menigte kunnen aanvoeren. Ik ken een langwijligen snoever, die, om zijne feilen voor zichzelven en voor anderen te verbergen, reeds bij de eerste uitdrukking, met de woorden: ‘Kort en goed,’ of ‘Met één woord,’ aanvangt.
Gemeene lieden gebruiken ook gaarne lievelingswoorden; doch deeze zijn slegts gebreken uit gewoonte. Zoo sterk zijn zij aan dezelve verslaafd, dat zij, ook indien het voor hun voordeelig ware, 'er niet van terug gebragt kunnen worden. In uitduidingen zou men van zulke spreekmanieren met meer voordeels zich kunnen bedienen, dan van de beschrijving der gelaatstrekken.


{==673==} {>>pagina-aanduiding<<}

Mengelwerk, tot fraaije letteren, konsten en weetenschappen, betrekkelijk.

Behoedzaamheid aangepreezen bij de hooge denkbeelden der ouderen van hunne kinderen.

Door Alb. Conradi, Predikant te Oostwoud.

(Vervolg en slot van bl. 635.)

Wij hebben aangemerkt, hoe voorzigtig rechtschapen Ouderen, bij de gunstigste vooruitzigten omtrent de zielsvermogens hunner Kinderen, behoorden te werk te gaan, en hoe daarentegen de ondervinding van alle tijden leeraarde, dat verre de meesten, door eene dwaaze liefde, en overdrevene gedachten van derzelver schoone talenten, verblind, op deze of zoortgelijke regelen van voorzigtigheid geenszins bedacht zijn, maar het hun genoeg is, deze voorrechten in de Jeugd hebbende opgemerkt, zich hierover te verblijden, en zij 'er zelfs zoo zeer mede ingenomen zijn, dat zij, met opzicht tot het zedelijk en godsdienstig karakter der Jeugd, en met betrekking tot derzelver toekomstige bestemming, zich niet weinig daarop laaten voorstaan. Verbeelden wij ons eenen Vader, met zulk een veelbeloovend Kind door de Voorzienigheid beweldaadigd: met welk eenen ophef spreekt hij van de vatbaarheid van zijnen Zoon! hoe zeer roemt hij diens vaardigheid in het aanleeren van hetgeen van hem op dezen trap des menschelijken ouderdoms gevorderd wordt! zoo dat hij zich bijna van alle verpligting ontslagen acht, om op hem het vaderlijk oog te vestigen, en 'er niet aan twijfelt, of hij ziet nu reeds in dezen vatbaaren Jongeling den toekomenden grooten man. Brengen wij ons eene Moeder voor den geest, welke door eene streelende verbeelding van de goede geaartheid haarer Dochter dermate verblind is, dat zij zich geene de minste moeite geeft, om dien goeden aanleg te versterken en aan te

{==674==} {>>pagina-aanduiding<<}
kweeken; zoo dat zij, tot onvermijdelijk nadeel van het zoo teedergeliefde Kind, op 't denkbeeld valt, dat haare Dochter boven het gevaar van verleiding verheven, en tegen den invloed van kwaade voorbeelden beveiligd is. - Zulk eene wijze van denken moet voorzeker de grootste nadeelen te wege brengen, te onvermijdelijker, naar mate de oorzaak, welke tot zulk eene denkwijze aanleiding geeft, in een zeer verschoonbaar licht voorkomt. Echter kan niemand ontkennen:
Hoe meer de Ouders zich in deze gunstige denkbeelden van hunne Kinderen toegeeven, des te grooter is het gevaar, dat de Opvoeding uit het oog verlooren worde. - Bestaat de opvoeding der jeugd in de beschaving van het verstand, en in eene doelmatige opleiding van het hart, tot de betrachting van allerlei deugden, welke den grondslag tot het duurzaam geluk der Kinderen moeten leggen; dan is het onbetwistbaar zeker, dat deze veel afhangt van het licht, waarin Ouders hunne Kinderen beschouwen, - van de waare of valsche denkbeelden, welke men zich van derzelver bekwaam- of vatbaarheden heeft gevormd. Dan, zijn Ouders door een dwaazen waan verblind, dat hunne Kinderen iets groots belooven, - verheugt hen reeds elke flaauwe flikkering van derzelver schoone talenten; hoe groot is alsdan het gevaar, dat Ouders zich geene, of althans niet zulk eene zorgvuldige en aanhoudende, moeite zullen geeven, als het gewigt der zaake vordert, in het bestieren van deze voortreffelijke zielsvermogens, in een tijdstip, dat zij eerst beginnen dezelve te oefenen, en dus de leiding der Onderen voor de beschaving van derzelver verstand zoo allernoodzaakelijkst is. Hoe zeldzaam is het voorbeeld der Ouderen, die, bij deze ontdekking, alle krachten inspannen, om deze vaardigheid van geest, op eene wijze, met derzelver jaaren overeenkomende, op waardige en edele voorwerpen te rigten; terwijl toch dit alleen zal moeten beslissen, of dit voorrecht, waarover zij zich in de vroege jeugd hunner Kinderen zoo zeer verheugden, hun waarlijk tot eene bron van blijdschap, dan van droefheid, zal verstrekken. Hoe voortreffelijk toch de beste eigenschappen der Kinderen zijn; wanneer zij echter niet behoorlijk gewijzigd worden, kunnen zij tot de grootste ondeugden den grondslag leggen. Hoe zeer is het dus te vreezen, dat zulke Kinderen, wier Ouders het flaauwste schijnzel van derzelver vat-
{==675==} {>>pagina-aanduiding<<}
baarheid zoo naauwkeurig weeten op te
merken, al vroeg zullen bedorven worden; daar Ouders, hiervan overtuigd, zulke Kinderen meestal minder gestreng en meer toegeevend behandelen: hoe gereed toch zijn zij, om alles tot der zulken voordeel uit te leggen, derzelver gebreken over het hoofd te zien, of aan zeer verschoonlijke oorzaaken toe te schrijven: zoo is, bij voorb., losheid en ligtzinnigheid, levendigheid van temperament; onoplettendheid, vlugheid van geest! Hoe schielijk wordt de tugt, waaraan de oprechtheid der kinderliefde moet gekend worden, uit het oog verlooren! Hoe weinig moeite kost het den Kinderen, de Ouders te verteederen; daar dezen van zelve zoo geneigd zijn, der Kinderen gebreken te verkleinen, en zich derzelver goede hoedanigheden in een vergrootend licht aan hun opdoen. Hoe gevaarlijk kunnen dan de zulken voor het ouderlijk hart worden, daar zij, door het ten toon spreiden van hunne goede hoedanigheden, bij hun in een oogenblik kunnen herstellen, wat zij door een strafbaar gedrag bedorven hebben.
Ten tweeden. Het zijn deze groote verwachtingen der Ouderen, welke de eerste zaaden van verwaandheid en zelfverheffing in 't jeugdig hart leggen. - Wij zouden ons zeer bedriegen, wanneer wij ons voorstelden, dat jonge lieden niet schielijk opmerkten, hoe wij omtrent hun gezind waren: zij toch zijn zeer opmerkzaame waarneemers; en het denkbeeld vooral, 't welk wij ons van hunne begaafdheden vormen, ontsnapt hunner oplettendheid niet. De verbeelding, zoo levendig in de jeugd, en gewoon elk voorwerp te vergrooten, stelt al schielijk aan het vaardig vernuft des Jongelings voor, dat hij in het oog van Vader en Moeder iets beteekent. Zijne eigenliefde wordt daardoor niet weinig gestreeld; en weinige jonge lieden worden 'er gevonden, die bij deze gewaarwording nederig blijven. 'Er is dus niet anders te verwachten, dan dat hij zich veel op zijne waare of vermeende voorrechten zal laaten voorstaan; waardoor de loop zijner vorderingen gestuit, en zelfs de veerkragt zijner werkzaamheid verslapt wordt; terwijl hij zich verbeeldt, die wijsheid, bij anderen de vrucht van aanhoudende inspanning en de belooning van langduurige oefening, langs eenen veel korteren weg te zullen vergaderen. Vaarwel dan alle nederigheid, alle bescheidenheid en leerzaamheid! terwijl eene ijdele verheffing

{==676==} {>>pagina-aanduiding<<}
van zichzelven en laatdunkende verwaandheid deze buitenspoorige verbeelding op den voet volgen. - Gerrit is zulk een veelbeloovend Kind, die het al schielijk heeft opgemerkt, dat zijne Ouders hoog bij hem opzien; terwijl zijn Vader nog daarenboven de onvoorzigtigheid heeft, dit bij alle gelegenheden in de tegenwoordigheid van zijnen Zoon te laaten blijken. Reeds wijs genoeg in eigene oogen, wendt hij geene behoorlijke vlijt aan, om nuttige kundigheden te verkrijgen, en zich op eene geschikte wijze voor zijne toekomstige bestemming voor te bereiden. Bedorven door de geduurige lofspraaken van zijnen Vader, is hij doof voor alle ernstige vermaaningen: zelden luistert hij naar goeden raad; allerminst naar dien van zijnen Vader. Is hij met hem in gezelschap van vreemde lieden, dan neemt de schrandere Zoon eenen toon van meerderheid aan, welke verstandigen van hem doet walgen: hij schaamt zich niet, zijnen Vader onbescheiden in de reden te vallen; en heeft de oude man het ongeluk, van den jongen Pedant in gevoelen te verschillen, dan durft hij het zeer wel waagen, zijnen Vader op eene onbeschaamde wijze tegen te spreeken. Wie is niet verontwaardigd over zulk een gedrag? Elk zeker, behalven zijn Vader. Deze, opgetogen van verwondering wegens de schitterende talenten, welke zijn Zoon zoo vroeg reeds ten toon spreidt, merkt zijne jeugdige verwaandheid niet eens op, en denkt 'er niet aan, hem daarover te bestraffen. Hoe ongelukkig is dit echter voor den Jongeling! hoe zeer is hij te beklaagen! welk eene wanstaltige vertooning maakt hij in een gezelschap, 't welk niet om zijnent-, maar om 's Vaders wil, was bijeengekomen! Hoe zeer is de Vader zelf oorzaak van eene verwaandheid, welke zijnen Zoon mogelijk zijn leven lang bijblijft, en hem zoo duur te staan komt, dat zij hem den weg tot verdere volmaking afsluit, en anderen, die hem anders om zijne beminnelijke hoedanigheden zouden hebben hooggeacht, van hem afkeerig maakt. ‘Ziet
gij,’ zegt de wijze man, ‘eenen (Jongeling) die wijs is in zijne eigen oogen; van een zot is meer verwachting dan van hem.’
Ten derden is de ijdele Eerzucht een ander schadelijk gevolg van deze streelende vooruitzigten der Ouderen. - Hoe veel deels hebben dezen niet, in het opwekken van eene dwaaze begeerte om te schitteren, in het hart des Jongelings! Deze toch (ik bedoel de laakenswaar-
{==677==} {>>pagina-aanduiding<<}
dige Eergierigheid) moet van de zucht naar waaren roem wel onderscheiden worden. Zoo natuurlijk, zoo lofwaardig deze is, even zoo schadelijk en strafbaar is gene. Zoo zeer de mensch door eene betaamelijke zucht naar waare eer tot het verrigten van edele en grootmoedige daaden wordt aangespoord, even zeer loopt hij gevaar, den weg tot waaren en duurzaamen roem geheel te missen, zoo dra deze zucht in Eergierigheid ontaart, en hij zich deze, op zich zelve beschouwd ijdele, begeerte, om slechts lof en goedkeuring van menschen te bejagen, tot het éénigste doelwit zijner poogingen stelt. Men moge aan deze zucht, om boven anderen te schitteren, groote mannen te danken hebben; het getal der slachtoffers, welke haar gewierookt hebben, is echter niet minder groot. Immers geen beginzel van werking is 'er, of het kan voor den mensch, zijne tegenwoordige gesteldheid in aanmerking genomen zijnde, schadelijk worden: welk een gevaar loopt hij dan, om het waare doel te missen, wanneer zucht tot roem de éénige drijfveer van zijne daaden is! Zekerlijk is zij eene sterke spoor: ongelukkig, echter, is de mensch, wien zij de éénigste is; ja rampzalig hij, die, van allen anderen prikkel verstoken, alleen door haar tot groote daaden moet worden aangespoord: zij toch beloont, vroeg of laat, haare slaaven met schande en ellende. Het is deze hartstocht, zoo verderfelijk voor de Jeugd, daar zij de eerste en reinste bronnen van haare gelukzaligheid vergiftigt, die vooral zijnen oorsprong aan deze vleijende vooruitzigten der Ouderen verschuldigd is, welke men niet voorzigtig genoeg is om voor de Jeugd te verbergen, daar men in tegendeel, bij elke gelegenheid,
hunner goede begaafdheden uitbundigen lof toezwaait. - Frans, die zich al vroeg door versierende bekwaamheden van zijne schoolmakkers onderscheidde, werd, helaas! ook al vroeg door dit Sirenengezang bedorven. Naauwlijks heeft hij de vroegrijpe kracht zijner schoone zielsvermogens geoefend, of zijn jeugdige borst zwelt reeds van den roem, dien hij zich verworven heeft, door boven anderen te hebben uitgemunt. Tot mannelijke jaaren gekomen, hijgt hij naar eene gelegenheid, om den glans zijner schitterende bekwaamheden verre om zich heen ten toon te spreiden. Echter is hij zoo ongelukkig van zich in zulk eene betrekking geplaatst te zien, dat hij deze dwaaze neiging niet ge-
{==678==} {>>pagina-aanduiding<<}
heel kan botvieren. Nu gevoelt hij geenen lust tot bezigheden, schoon nuttig op zich zelven, waardoor hij aan dezen overheerffenden hartstocht niet voldoen kan. Alles, wat niet terstond met de goedkeuring zijner medemenschen bekroond wordt, is hem ten last. Van der jeugd af gewoon, bij het vervullen van de geringste pligten, welke dikwerf zijner levendige zielsvermogens geen de minste moeite kosteden, lof en toejuiching te behaalen, stelt hij zich nu ook voor, om door alles wat hij doet, het koste wat het wil, het oog der menigte tot zich te trekken. Nu wordt hij tot elke daad, zij moge edel of schandelijk in zich zelve zijn, bekwaam, indien zij slechts ter bereiking van zijn doel dienstbaar zij. ‘Wil het,’ zegt Theophron, ‘den bouwmeester, die den tempel bouwt, niet gelukken, straks wordt het roemzuchtig manneke een Herostratus, die hem verbrandt. Immers hij heeft zich ook dan eenen eeuwigen roem verworven! - - Hij heeft slechts ééne neiging; de roekelooze neiging tot lof en roem. Zoo lang deze gestreeld wordt, is de wereld voor hem een Hemel, de vleijer een Engel, hij zelf een halve God. Eindigt het gevlei, - op het oogenblik is de wereld voor hem een Hel, elk mensch een Duivel, hij zelf een
Martelaar.’
Ouders mogen vrij zich veel belooven van de uitmuntendheden hunner Kinderen; indien zij echter onvoorzigtig genoeg zijn, deze verwachting telkens te laaten blijken, dan zal het verderf juist langs dezen, schijnbaar zoo onschuldigen weg, toegang tot derzelver harten vinden. De Ondeugd is zeker groot in de wereld: evenwel zouden wij ons zeer bedriegen, wanneer wij dagten, dat zij goedkeuring bij de wereld zoude vinden. Hoe paradox dit ook in den eersten opslag schijnen moge, is echter de stelregel van deze Bedriegster: video meliora, proboque - te over bekend, dan dat men met reden hieraan kunne twijfelen; ja dit is zelfs zoo sterk, dat de schaduw der Deugd door haar, deze misleidende Rechteresse, geliefkoosd wordt. Men moge onze Eeuw mijnentwege de ijzeren, of de verlichte noemen; 't is mij onverschillig, welken naam men ons tijdperk geeve; echter is het zeker, dat men waare eer en grootheid meer van valsche leert onderscheiden. Het zijn gewigtiger hoedanigheden, dan de zucht om vermaard te worden, welke

{==679==} {>>pagina-aanduiding<<}
den mensch bij verstandigen moeten aanbeveelen: in hunne oogen is een deugdzaam Daglooner grooter dan de Held, die, door de zucht om vermaard te worden gedreven, Steden en Landen heeft verwoest. Wie denkt hier niet aan den Held en zijn' Knegt, in de Fabelen van gellert?
Ten vierden. 't Is deze hooge verbeelding der Ouderen van hunne Kinderen, welke niet weinig medewerkt tot het Ongeloof; 't welk zich in onzen tijd ook openbaart in eene steeds toeneemende onverschilligheid in den Godsdienst. - Deze onverschilligheid moge wel geen eigenlijk gezegd Ongeloof zijn, zij komt echter 't zelve al zeer nabij, ontleent uit veele van deszelfs bronnen haaren oorsprong, en is, in haaren aard en uitwerkzelen, het Euangelie van onzen Heer, niet minder dan het Ongeloof, allernadeeligst. De onverschillige toch moge zich, voor het uitwendige, bij de Belijders van den Christelijken Godsdienst voegen, hij bekommert zich echter weinig omtrent den inhoud van het Euangelie, en stelt geen het minst belang om daarna een onpartijdig en onbevooroordeeld onderzoek te doen. 't Is hem om 't even, of hij dezen of eenen anderen Godsdienst belijde. Hij moge zich niet schuldig kennen aan het opzetlijk verwerpen van het Euangelie, het is 'er echter verre van daan, dat hij met deszelfs zielvertroostende leeringen zoude instemmen. Dit kwaad, waardoor de gedaante van het Christendom zoo zeer misvormd wordt, is ook zijnen oorsprong aan deze veelbeloovende vooruitzigten der Ouderen verschuldigd. Wie toch zal het ontkennen, of de hooge verbeelding der Ouderen van den schoonen aanleg hunner Kinderen verspreidt haaren invloed op het onderwijs in den Godsdienst? - Ernst behoort ook onder die Jongelingen, die een gevoelig hart met eenen vluggen geest paaren. Deze beminnelijke hoedanigheden schitterden te sterk in dezen veelbeloovenden Jongeling, dan dat zijne Ouders dezelve zouden voorbijzien. Zij verblijdden zich reeds vroeg over hem, als eenen Jongeling niet van den gewoonen stempel. Kan men het dus der ouderlijke teederheid wel kwalijk neemen, dat hun geheele opvoedingsplan daarna was ingerigt? En is het nu wel zoo moeilijk te gissen, welk eene plaats de opleiding tot den Godsdienst in dat plan zal bekleed hebben? In
den vluggen Jongeling zien zij reeds den Man van Smaak; en hoe zoude het hun dan in gedachten kunnen komen, hem

{==680==} {>>pagina-aanduiding<<}
vroegtijdig met den Godsdienst bekend te maaken? Zijne onderwijzers doen immers hun best om den Jongeling zonder vooroordeelen op te voeden, en wachten tot dat zijn verstand rijp genoeg is, om hem kundigheden van de allerheiligste en beminnelijkste der pligten, die namelijk, welke de mensch aan den Schepper en Vader des Heelals verschuldigd is, te doen verkrijgen!! - Dus gewoon om nooit op het gezag van anderen voorstellen aan te neemen en als waar te erkennen, is zijn smaak nu ook dermate verfijnd, dat hij, ouder geworden, op zijne schranderheid genoeg vertrouwt, om aan de verhevenste waarheden van het Euangelie, welke zijn veelbevattend verstand niet begrijpt, te twijfelen; en daar hij deze slechts als voorwerpen van afgetrokkene bespiegelingen beschouwt, welke men niet dan op het gezag van anderen kan aanneemen, hoe zoude hij zich dan daaromtrent bekommeren? daar zij toch, in zijn oog, geen den minsten invloed op de volmaking en de gelukzaligheid van den mensch hebben. Zich uitgeevende voor een Man van Smaak, wien het te doen is om de waarheid in haare oorsprongelijke zuiverheid te leeren kennen, raadpleegt hij echter, 't geen elk moet verwonderen, meer de leerstelzels van menschen, dan het onfeilbaar woord van God. Dus ledig van alle grondbeginzelen, die op een onpartijdig onderzoek steunen, geeft hij aan twijfelzucht, die het nooit aan stof ontbreekt om zelfs de verhevenste waarheden van het Euangelie te bedillen, maar al te onbedagt gehoor; schoon de gezonde rede hem, ware hij oplettend, konde leeren, hoe in een ontwerp, zoo verbaazend uitgestrekt, als Jesus Christus zich ten doel stelde, altijd zwarigheden te verwachten waren, welke het schranderst vernuft niet konde oplossen. Echter is hij zoo trotsch op zijne sobere kennis, dat hij alle leerstellingen, welke eene duistere zijde hebben, vermetel durft verwerpen. - Hoe zeer verschilt dit beeld van dat, 't welk ons gellert zoo uitmuntend in den Christen heeft geschetst! Hij, dit
is zijne taal, de Christen,

Acht de Rede hoog, en, daar zij zwichten moet, 
Wordt door een Godlijk licht hem dit gebrek vergoed. 
Hij schift den waan van 't waare, en zal door trots nooit dwaalen; 
Is van vooroordeel vrij, en kent de naauwe paalen 
Van 't menschelijk verstand, waarvoor, hoe 't raame of giss', 
God dikwijls donkerheid, de mensch een raadzel is. 

{==681==} {>>pagina-aanduiding<<}

Hij neemt de wijsheid aan van 't Godlijk onderrichten; 
En 't is haare uitspraak, die zijn twijfeling doet zwichten, 
Die 't licht hem schenkt, waardoor de nevelen vergaan, 
En ook den moed om voor de waarheid pal te staan, 
En op de logen, die steeds de ondeugd in het dwaalen 
Beschermt en voorstaat, door 't geloof te zegepraalen. 
Hij kent zich zelv' en God, wiens woord hem bijstand biedt. 
Zo kende Socrates of Plato de Almagt niet. 

Daar zijne Ouders zulke hooge gedachten van de begaafdheden van zijn verstand hadden, vergenoegden zij zich niet, met hem in de leer, waarin hij gebooren was, op te voeden; veel min rekenden zij het zich ten pligt, hem geschikte middelen aan de hand te geeven, om naar de gronden van die leer een onbevooroordeeld onderzoek te doen. Is 't nu wel te denken, dat de Jongeling, in meer gevorderde jaaren, de moeite zal neemen, om alles aan het Euangelie, 't welk met zoo veele wonderen bevestigd is, behoorlijk te toetsen? Hij is immers een Christen, en, 't geen in 't oog der waereld meer nog zegt, een Wijsgeer, die eigenlijk geene der bijzondere gevoelens, waarover de Geleerden zelven het met elkander niet eens kunnen worden, is toegedaan! Wat toch, men mag het waarlijk wel vraagen, is Waarheid? wie zal hierover uitspraak doen? wie zal het waagen, tusschen zulke wijd uiteen loopende gevoelens te beslissen? ‘Ik voor mij (dus is zijne wijsgeerige taal) zeg liever met eenen Franschen Dichter:

Je ne decide entre Génève & Rome. 

Het is toch dwaas, zich hieromtrent te bekommeren. Indien God alleen in Geest en in Waarheid wordt vereerd, dan kan men in alle Godsdiensten zalig worden.’ Even alsof alle leerstellingen, even veel van welke gezindte, uit eigen aard, langs een geschikten, en voor de behoeften van den mensch berekenden weg, tot zulk eene zuivere en redelijke Godsvereering opleidden, en hem voor de hoogste gelukzaligheid vatbaar maakten.
Eindelijk, ten vijfden: Hoe meer de levendige verbeelding der Ouderen de veelbeloovende begaafdheden van hunne Kinderen vergrooten, des te grooter is ook het gevaar, dat zij in de keuze van een Beroep voor hunne Kin-
{==682==} {>>pagina-aanduiding<<}
deren zullen mistasten. - De keuze van een Beroep is voorzeker een zeer belangrijk gedeelte der Opvoedinge, en den Ouderen inzonderheid aanbevolen. Van hun toch verwacht men te regt, dat zij zullen beoordeelen, voor welk eenen stand hunne Kinderen meest geschikt zijn, opdat zij daarna derzelver Opvoeding vroegtijdig inrigten, en, op eene verstandige wijze, hen daartoe trachten op te leiden. Leert nu de ondervinding, dat deze keuze vooral afhangt van het licht, waarin zij hunne Kinderen beschouwen, van de denkbeelden, welke zij zich van derzelver waare of vermeende bekwaamheden vormen; hoe onvermijdelijk is dan het nadeel, 't welk aan dit gedeelte der Opvoedinge wordt toegebragt, wanneer Ouders door zulk eenen buitenspoorigen waan, welke niet zelden op dwaaze voorteekenen rust, dermate worden verblind, dat zij een Beroep voor hunne Kinderen verkiezen, 't welk noch met de omstandigheden, waarin zij zich bevinden, noch met den staat van hun vermogen, overeenkomstig is. 't Is in de zamenleving zoo zeldzaam niet, dat iemand uit den geringen Burgerstand zijnen Zoon tot een aanzienlijk Beroep schikt, zonder de voordeelen en bezwaaren te vooren rijpelijk overwoogen, of met zijne betrekkingen en vrienden behoorlijk geraadpleegd te hebben. Hier komt bij, dat zulke lieden de waarde der uitwendige dingen doorgaans verkeerd beoordeelen, met verachting op hunnen stand nederzien, en het geluk des levens naar het Beroep, waarin iemand geplaatst is, afmeeten. Het behoeft ons dus niet te verwonderen, dat de minste schijn van de goede begaafdheden, van het verstand hunner Kinderen hun hoope geeft, dat zij toch eenmaal fortuin in de waereld zullen maaken. - Hoe verheugt
zich menig Ambachtsman over den vluggen geest, waarvan zijn Zoon in de eerste jeugd reeds zulke uitmuntende blijken geeft! Door het sterke hoofd, zoo als hij zich uitdrukt, van den jongen, die van de natuur met een vaardig geheugen is begaafd, en met weinig moeite zijnen Catechismus, eenige Gebeden en Psalmen van buiten leert, wordt hij zoo zeer bekoord, dat hij 'er niet aan twijfelt, of in den jongen steekt een groot man. Zulk een jongen, zegt hij, is veel te goed, dan dat hij van den vroegen morgen tot den laaten avond werken en slaaven zou. Hij neemt het daarom ook niet eens in gedachten, hem tot het vaderlijk ambacht op te leiden, maar maakt reeds

{==683==} {>>pagina-aanduiding<<}
afspraak met zijne Vrouw, die vooral niet min dan hij met de vlugheid van haaren Zoon in haar schik is, om den jongen iets anders te laaten leeren, waardoor hij in grooter aanzien leeven, en met meer gemak zijn brood winnen kan. Hij is met de schranderheid van zijnen Zoon zoo zeer ingenomen, dat hij geen oogenblik aan het welgelukken van zijn plan twijfelt; zoo dat hij 'er niet eens aan denkt, om het oordeel van deskundigen, vooral van den leermeester zijnes Zoons, omtrent deze keuze in te neemen, om daaruit met eenige waarschijnlijkheid te kunnen opmaaken, wat 'er voor het toekomende van den jongeling te wachten zij. - Kan het nu wel anders zijn, of de man moet zich in zijne rekening bedrogen vinden? - De goede uitslag moge veel van de Kinderen zelven afhangen; echter is het zeker, dat niet allen, met de gelukkigste hoedanigheden gebooren, even voorspoedig in de waereld zijn. Hij, die gewoon is op de lotgevallen der menschen acht te geeven, zal spoedig gewaar worden, dat slechts weinigen die hoogte bereiken, waarop zij zich van anderen kunnen onderscheiden, en dat genoegen vinden, 't welk hunne Ouders zich al vroeg van derzelver beminnelijke bekwaamheden beloofden. Hier, zoo ergens, is het zeggen van den wijzen Spreukschrijver waarachtig, dat de loop niet is der snellen, noch de wijsheid der welwetenden. Daarenboven wordt der zulken vroegrijpe geest dikwijls vroeg afgesloofd; of de levendigheid van hun temperament vervoert hen tot vermaaken, welke hun rasch hunne groote bestemming doen vergeeten. Dus slaagen niet allen, schoon met de schitterendste talenten in hunne jeugd begaafd, even gelukkig; slechts zommigen bereiken, door een wijs en deugdzaam gedrag, het doel, 't welk zij zich hadden voorgesteld; anderen, door het misbruik van hunne schoone talenten, verijdelen ten eenemaal de vleijendste vooruitzigten der Ouderen, en worden nutteloos, ja verderfelijk, voor de Maatschappij. - Eindelijk (om nog eens tot het
straks gekozen voorbeeld van den Werkman weder te keeren) gesteld dat hij zich in de daad, omtrent den gelukkigen aanleg van zijnen Zoon, niet bedrogen hebbe; komen dan zulke mannen, in eene zoo achtingswaardige klasse, als die des Werkmans, waarbij het Vaderland zulk een groot belang heeft, niet te pas? Zijn 'er ook met dezen stand, wanneer zij, gelijk men in alle betrekkingen, waarin wij door de Voor-
{==684==} {>>pagina-aanduiding<<}
zienigheid geplaatst worden, behoort te doen, wel wordt waargenomen, geene genoegens verbonden, welke hun, die in eenen anderen kring leeven, vaak ten eenemaal onbekend zijn? De uitzigten op fortuin mogen vleijende zijn; de waarde van den Mensch, en zijn wezenlijk genoegen, hangt echter geenszins af van uitwendige omstandigheden of levensstand. Veelen, die de luisterrijkste rollen speelden, waren echter diep ongelukkig voor zichzelven, ja pesten voor de Maatschappij. Het gezegde van la fontaine vindt aldaar maar al te dikwijls zijne toepassing:

Il n'est pas toujours bon, d'avoir un haut emploi. 


Het is niet altijd goed, met eer of magt te pronken. 

‘Het zij wetenschap,’ zegt blair in zijne voortreflijke Leerredenen (*), ‘het zij het bezige of het openbaare leven het doel der jeugd zij, de Deugd komt voor een voornaam aandeel op in alle deze groote verdeelingen der maatschappij. - De sterkte, die zij aan de ziel geest, en het gewigt, welk zij het character bijzet; de edelmoedige gevoelens, die zij ademt; de onvertzaagde geest, dien zij inblaast; de ijver der vlijt, dien zij opwakkert; de bevrijding van verderfelijke en schandelijke afleidingen, die zij bezorgt, - zijn de grondslagen van al wat hoog is in roem, of groot in gelukkigen uitslag onder de menschen.’

Gebed van Sir William Jones; en diens grafschrift, door hemzelven vervaardigd.

Eeuwige en onbegrijpbaare Geest, die, door uwe onbeperkte magt, eer de tijd begon, ontelbaare werelden, te uwer eere, voortbragt, en ontelbaare rangen van weezens, tot hun geluk, 't welk uwe oneindige goedheid aandreef om te begeeren, en uwe oneindige wijsheid in staat stelde om te kennen! - wij, uwe schepzelen, verdwijnen, als 't ware, tot niets voor uwe opper-majesteit; wij voelen, dag aan dag, onze zwak-
{==685==} {>>pagina-aanduiding<<}
heid; wij betreuren dagelijks onze ondeugden; wij erkennen steeds onze dwaasheid. - U alleen aanbidden wij met diepe eerbiedenisse - U danken wij met warmen ijver - U prijzen wij met verbaasdheid en verrukking - aan uwe magt onderwerpen wij ons nederig - van uwe goedheid smeeken wij nederig bescherming af - op uwe wijsheid vertrouwen wij vast en gerust.
Wij hebben slegts onze oogen te openen, en op 't eigen oogenblik ontdekken wij uw Godlijk aanweezen; - wij hebben slegts onze rede te gebruiken, en wij worden terstond opgeleid ter erkentenisse van uwe volmaaktheden. Maar onze oogen kunnen uwen luister niet beschouwen, en onze zielen uw Godlijk weezen niet begrijpen. Wij zien U alleen door uwe verbaazende en alzins volmaakte werken; wij kennen U alleen door dien straal van heilig licht, welken het U behaagd heeft te ontdekken.
Niettemin, indien schepzelen, al te onkundig om te bevatten, en al te bedorven om ter hand te slaan, de middelen te hunner geluksbevordering, zonder vermetel te zijn, hunne behoeften mogen blootleggen voor hunnen Schepper, staa ons dan toe, Unederig te smeeken, om van ons dat kwaad te weeren, 't welk Gij toegelaaten hebt voor een tijd te bestaan, opdat het eindelijk goed van allen moge volkomen worden, en ons te behoeden voor die ondeugd, welke Gij toelaat valstrikken rondsom ons te spannen, ten einde de zegepraal der deugd te zigtbaarder zijn moge!
Verlicht onze zielen met alle nuttige waarheidskennisse - beziel onze harten met een' geest van algemeene goedwilligheid - geef verstand aan den dwaazen, zagtmoedigheid aan den hooghartigen, maatigheid aan den ongebondenen, sterkte aan den zwakken van harte, geloof aan den ongeloovigen, naarstigheid aan den traagen, geduld aan de lijdenden, en uwe hemelsche hulpe aan die zich in gevaaren bevinden; vertroost de bedroefden; beur de verdrukten op; verzadig de hongerigen met heilzaam voedzel; drenk de dorstigen uit uwen vollen stroom!
Schrijf, ô god! onze twijfelingen niet toe aan onverschilligheid, noch onze traagheid in gelooven aan hardigheid des harten; - heb mededogen met onze onvolmaakte natuure, en vervul onze gebreken door uwe hemelsche gunstbetooningen; - duld niet, dit smeeken

{==686==} {>>pagina-aanduiding<<}
wij U op 't vuurigst, dat onderdrukking heersche over de onschuld; noch dat de magt van den wreeker over de zwakheid van den regtvaardigen zegepraale!
Wanneer wij ons tot U vervoegen in onze binnenkamer, van de ijdelheden der wereld afgezonderd, heb dan, indien onze gebeden dwaas zijn, medelijden met ons; zijn ze vermetel, vergeef het ons; zijn ze U aangenaam, vervul ze dan, almagtige god! vervul ze! En met onze leevende stem, en met onze stervende lippen, willen wij onze onderwerplijkheid aan uwe besluiten bekennen, uwe voorzienigheid aanbidden, en uwe beschikkingen zegenen; - wij willen dit doen in alle toekomende standen, tot welke wij eerbiedig hoopen dat uwe goedheid ons zal inleiden. Vergun, dat wij mogen aanhouden met U te prijzen, te bewonderen, te eerbiedigen, te dienen; dat wij het mogen doen in werelden zonder tal, in eeuwen zonder einde! -

Het Grafschrift, 't geen Sir william jones voor zichzelven vervaardigde, liep op deezen zin: Hier werd nedergelegd het sterflijk deel van eenen man, die god vreesde, maar niet den dood; die onafhanglijkheid handhaafde, maar geene rijkdommen zogt; die niemand beneden zich oordeelde, dan de laagen en onregtvaardigen, - niemand boven zich stelde, dan de wijzen en de braaven; die zijne ouders, bloedverwanten, vrienden en vaderland beminde, met eene drift, welke de hoofdbron was van al zijne vreugd en al zijn verdriet; en die, zijn leeven besteed hebbende in hunnen dienst, en tot volmaaking van zijne eigene ziele, hetzelve bedaard overgaf, eere geevende aan zijnen Schepper, vrede op aarde wenschende, en met genegenheid voor alle schepzelen, op den (zevenëntwintigsten dag van April) in het jaar onzes gezegenden Verlossers (zeventienhonderd-vierënnegentig.)

Over de pis, en de voorbeduidzels, welke daarvan ontleend worden.

De bijgeloovige denkbeelden en de verkeerde begrippen der menigte, en van veele anders kundige mannen, doch van kundigheden, de Geneeskunde betreffende, ontbloot, hebben mij op den inval gebragt, dat het nutter zijn zou, voor het in de Geneeskunde onge-
{==687==} {>>pagina-aanduiding<<}
oeffend Publiek, de verschijnzels te verklaaren, welke, 't zij in eenen staat van gezondheid, of van ziekte, ontstaan, dan hetzelve bekend te maaken met Kwakzalvers voorschriften en behandelingen; iets, 't welk meer gevaarlijk dan nuttig is.
Gedeeltelijk is reeds dit onderwerp behandeld, in onderscheidene physiologische en ontleedkundige Verhandelingen, ten behoeve van hun, die geene Geneeskundigen zijn: maar het zij mij geoorlofd, eenige woorden over een onderwerp te zeggen, waaromtrent veele menschen verkeerde denkbeelden hebben: ik bedoel de Pis, en de voorbeduidzels, welke 'er uit ontleend worden.
De Nieren zijn bestemd om van het bloed eene vloeistoffe af te scheiden, welke men Pis noemt, en die in het bloed niet kan blijven zonder nadeel voor de gezondheid. De zamenstellende deelen van dit vogt zijn onderscheiden, naar den ouderdom, het jaargetij, het voedzel, den drank en andere omstandigheden in den zelfden mensch. Doch gemeenlijk bevat de Pis piszout, een weinig keukenzout, kalkaarde en slijm. Naar de omstandigheden worden deeze stoffen in meer of minder waters opgelost. De kleur, de reuk en de smaak van de Pis veranderen, naar gelange der betrekkinge, in welke deeze bestanddeelen tot de hoeveelheid waters staan. Gevolgelijk, indien voegzaame hoeveelheden zout, kalk, enz. in eene evenredige hoeveelheid waters worden opgelost, ontstaat 'er een citroenkleurige Pis, en die een bijzonderen reuk en smaak heeft, dat wil zeggen, zulk eene, als van iemant in een gezonden staat voortkomt. Maar indien de hoeveelheid waters te groot zij, in evenredigheid der overige zelfstandigheden, wordt de piskleur helderder, en de reuk en smaak flaauwer. In een tegengesteld geval, dat is, indien deeze bestanddeelen in eene kleinere hoeveelheid waters worden ontbonden, neemt de Pis eene donkere kleur, en een sterker reuk en smaak aan; zij zal geeler, helder of donker rood worden. Indien zij andere zelfstandigheden bevat, bij voorbeeld, galdeelen, zal zij saffraankleurig zijn; indien de gal bedorven zij, zal de kleur groen zijn, en zwart, indien 'er bloed onder de Pis vermengd zij, bij voorbeeld, in rotkoortzen.
Nu zijn wij in staat, uit de Pis, over de natuur der lichaamskragten, en de onderscheidene inmengzels van derzelver zamenstellende deelen, te kunnen oordeelen; van hier dat wij tot de Pis de toevlugt neemen, om

{==688==} {>>pagina-aanduiding<<}
den staat der kragten en vogten van eenen zieke te bepaalen.
1. Wij kunnen oordeelen, of deeze kragten werkzaam zijn, of niet.
Kragten noemt men de hoedanigheden des lichaams, door welke het zijne werkingen in voegzaame orde en wijze verrigt. Meer of minder werkzaam kunnen deeze kragten zijn. Indien wij eene eenigzins traage kragt in werking willen brengen, wekken wij dezelve op door een prikkelend middel. Bij voorbeeld, wanneer wij eene kitteling aan de zool onzer voeten gevoelen, trekken straks de teenen en de geheele voet zich te zamen. Dewijl het vleesch of de vezelen de eigenschap bezitten om zich zamen te trekken en zich korter te maaken, in gevolge eener prikkelinge, zoo volgt 'er uit, dat de aderen, die in allerlei rigtingen door het vleesch loopen, naauwer worden, en gevolgelijk slegts eene mindere hoeveelheid bloeds, en alleen deszelfs wateragtige deelen, kunnen doorlaaten. Maar indien soortgelijk eene zamentrekking in den omtrek der Nieren plaats hebbe, zullen deeze niets anders dan het wateragtig gedeelte des bloeds ontvangen, en niets anders dan eene heldere Pis, aan water gelijk, afscheiden; dit heeft plaats in de koortzen, in het oogenblik der huiverige koude.
Doch deeze hoedanigheid der Pis, die, in dit geval, eene vermeerdering van kragten aankondigde, kan, in andere omstandigheden, eene verzwakking en eene verslapping des lichaams beduiden, in 't bijzonder der Nieren, die alsdan de afscheidingen minder volkomen verrigten. Zelfs kan deeze Pis een groot gevaar en den dood aanduiden. Indien zij door menschen, van ontsteekende koortzen aangetast, geloosd worde, geeft zij te kennen, dat het bloed zodanig verdikt, slijmerig en op het punt van te stollen is, dat de drank 'er zich niet langer mede kan vermengen, en bijkans geene verandering ondergaat. De gevolgen, uit dit onderscheid ontstaande, ten aanzien van de voorbeduidzelen, door middel van de Pis, zal ik in 't vervolg aanwijzen.
2. De Pis leert ons de natuur der zamenstellende deelen des lichaams, en derzelver betrekkelijke hoeveelheden, kennen. Ook leert zij ons beoordeelen, of deeze deelen vast aaneen zijn verbonden, dan of zij zeer ontbonden zijn en tot bederf overhellen. In dit geval zal de

{==689==} {>>pagina-aanduiding<<}
Pis eene donkerer, bruiner en dikmaals zwarte kleur hebben, en haar reuk zal stinkende zijn, even gelijk de Pis van een gezond mensch is, wanneer men dezelve lang heeft laaten rusten, vooral op eene warme plaats. Indien derhalven de Pis, in 't oogenblik als zij geloosd wordt, reeds een stinkenden reuk heeft, indien zij donker bruin is, moet men 'er uit besluiten, dat de vogten des lichaams zeer ontbonden zijn, en ten bederve overhellen.
Indien, door eenigerlei toeval, een der zamenstellende deelen der vogten vermeerderd is; indien de afscheiding van een gedeelte, 't welk, schadelijk of onnut voor het lichaam zijnde, daarvan moest afgezonderd worden, worde opgehouden, bij voorbeeld, het zweet; of indien vogten, tot andere werkingen bestemd, bij voorbeeld, de gal, in het bloed overgaan: volgt 'er noodzaakelijk uit, dat de hoeveelheid der zamenstellende deelen van het bloed, en gevolgelijk ook de Pis, zal veranderd worden, en de Pis andere kleuren en andere hoedanigheden zal aanneemen.
Van hier, wanneer het zweeten wordt opgeschort, althans indien de stoffe zich niet op een ander deel werpe, dat 'er overvloedige, klaare en heldere Pis zal ontstaan.
Indien de gal zich met het bloed vermenge, zal de Pis, ondersteld zijnde dat de gal in een gezonden staat is, saffraankleurig worden; groen of zwart zal zij worden, indien de gal bedorven zij.
Indien de Pis troebel en helder bruin is, geeft zij te kennen, dat de werkingen des lichaams gestoord zijn, en dat haare afscheiding niet op de voegzaame wijze kan geschieden. Deeze Pis, omdat zij naar die der dieren gelijkt, draagt den naam van urina jumentorum.
De Pis alleen kan nooit iet stelligs bewijzen; andere toevallen der ziekte moeten bevestigen, 't geen de Pis heeft doen vermoeden; en men handelt verkeerd, wanneer men eerst de Pis en daarnaa de andere toevallen der ziekte onderzoekt. En indien de Arts de onzekere teekens der Pis voor voorbeduidzels der ziekte neemt, kan de zieke, van zijnen kant, dit als een zeker teeken beschouwen, of van de onkunde, of van de kwaade trouwe van zijnen Arts.
Ten bewijze van mijne stelling zal ik slegts één voor-
{==690==} {>>pagina-aanduiding<<}
beeld aanvoeren: de zwarte Pis kondigt eene bedorvene gal aan; of bij iemant, die zich overwerkt, moorddaadige kwetzingen of gewelddaadige behandelingen heeft geleeden, dient zij ten bewijze van de opslorping van geronnen bloed; in rotkoortzen wijst zij de ontbinding der vogten aan; ook kan zij ten blijke dienen van het ophouden der ambeien, der maandelijksche zuivering, en bij kraamvrouwen van het stilstaan der lochia. Maar onderstellen wij eens, dat iemant in eene vegtpartij zwaar mishandeld en getrapt is; dat hij zich slegts van huismiddelen bediend heeft, hoewel hij in den rug en over het geheel lichaam zich pijnlijk gevoele; dat hij, bij voorbeeld, zich alleen met wijn wascht, of soortgelijke behandeling te baat neemt: hoe verbaasd zal hij staan, dat op den derden of vierden dag zijne Pis eene zwarte kleur heeft? Straks zendt hij zijn water na eenen Arts, en laat hem vraagen, wat hem deere, even alsof de Arts konde waarzeggen. Maar ik durf duizend tegen één wedden, indien de Geneesheer aangaande de oorzaak zijner ongesteldheid niet vooraf onderrigt zij, dat hij niet zal raaden, dat de zieke geslagen, en zijn rug zwart en geel gevlekt is, gevolgelijk dat zijn lichaam geronnen bloed bevat, 't welk zich thans vaneen scheidt. Veeleer zal hij zeggen, indien 'er rotkoortzen omgaan, dat de zieke eene rotkoorts heeft, en binnen kort zal stervan; of ook wel zal hij eene der boven aangeduide ziekten noemen, welke aan de Pis eene zwarte kleur geeven, naar maate hem 't een of ander waarschijnelijkst voorkomt.




Berigt wegens een ongewoon verschijnzel van vallende starren.

Door den Heer Ellicot.

Op den 12 November 1799, 's morgens omtrent drie uure, wierd ik verzogt, op het scheepsdek te komen, om een groot getal vallende starren te zien, zoo als zij gemeenlijk genoemd worden. Het verschijnzel was zeer merkwaardig, en ik mag wel zeggen schrikwekkend. Bijkans het geheele uitspanzel des hemels scheen door vliegende vuurpijlen verlicht te zijn, die niet

{==691==} {>>pagina-aanduiding<<}
verdweenen, voordat de zon het licht en den dag aanbragt. Deeze Verhevelingen, die, in het gemelde tijdstip, zoo talrijk scheenen te zijn als de starren aan het firmament, vloogen in alle mogelijke rigtingen, behalven van beneden na omhoog; en alle haare beweegingen scheenen meer of min zich na de aarde te strekken. Eenigen daalden regtstandig op het schip neder, zoodat ik ieder oogenblik verwagtte, een daarvan midden onder ons te zullen zien vallen. Mijn Thermometer, die vier dagen op 86 gr. F. (24 R.) hadt gestaan, daalde op 56 gr. F. (10⅓ R.) 's morgens om vier uure; en ten zelfden tijde schoot de wind uit het Zuiden na het Noordwest, waaruit hij, drie dagen agtereen, hevig waaide. Wij bevonden ons op 25o N. Br. en ten Zuidoosten van Kay Largo, dicht bij den oever van Gulph-Stream.
Sedert heb ik vernomen, dat dit Verschijnzel in een groot gedeelte der Antilles is waargenomen, na het Noorden, tot aan S. Maria, op 30o 42′ Breedte, alwaar het zich even luisterrijk heeft vertoond, als wij het af en aan Kaap Florida gezien hadden.

Het character der Mooren.

Volgens den Heere Lucas.

In alle tijdperken der Geschiedenisse blijkt, dat het Character der Mooren altoos is zamengesteld geweest uit dezelfde hoofdtrekken: dat het een mengzel is van halstarrigheid en ligtzinnigheid, van gewelddaadigheid en zwakheid. De Mooren zijn misschien een gedeelte van hun Character verschuldigd aan eene Natuurlijke Gesteltenisse; maar de geest hunner Wetten, hunne gebruiken en zeden, hebben, ten allen tijde, zekere trekken behouden, welke geene verandering ondergaan hebben door de verschillende wijzigingen, van tijd tot tijd, in het volksbestuur te wege gebragt, door de Carthagers, de Romeinen, de Vandalen en de Arabieren.
De Mooren zijn, door allen tijd en lotwissel heenen, trotsch, geweldig, onleerzaam, verraadlijk en wreed gebleeven. Altoos gekromd onder het juk der willekeurige Heerschappije, hebben zij wel somtijds schrikbaarende poogingen gedaan om het af te werpen; doch,

{==692==} {>>pagina-aanduiding<<}
zich voldaan houdende, zo ras zij het ongelijk, hun korts aangedaan, gewrooken hadden, hebben zij nimmer hunnen staat kunnen verbeteren.
Nog is het die ligte en ongeordende Ruiterbende, zo verschriklijk bij den aanval en zelfs in den aftocht, bekend onder de naamen van Numidiers en Mauritaniers.
Bij bijzondere Persoonen treft men weinig of geen verschillende schakeeringen of verscheidenheid van begrippen aan. Het willekeurig Oppergezag, 't welk de verheffingen des vernufts tegenhoudt, verwoest zelfs het zaadbeginzel van denkbeelden. Van hier hebben de Mooren, van hunnen ouden roem verstooken, door eene langduurige aaneenschakeling van ongeregeldheden, het natuurlijk bezef van regt en onregt verlooren, en leeven onderling in een aanhoudenden staat van wantrouwen, van regeeringloosheid en oorlog. Trouwloosheid is, als 't ware, bij hun een Natuurlijk Regt geworden, van 't welk zij zich in alle uitgestrektheid bedienen. Zij ademen niets dan roof en verdelging; dewijl zij zelve zich, ten allen oogenblikke, blootgesteld vinden om uitgeschud te worden, of door magtige Nabuuren, of door hunne eigene Regeering.
Maar alle willekeurige Heerschappij is zo zwak als geweldig, en heeft, met de daad, nimmer dan de helft van de magt, welke dezelve voorgeeft te gebruiken: het is eene stuipagtige werking, welke dezelve ten toon spreidt, en met geene mogelijkheid lange kan doen volduuren; dikwijls vervalt dezelve in een staat van doodlijke kwijning.
In zulk een stand der Maatschappije is het nog een geluk, wanneer een veelvermogende teugel, als die van den Godsdienst, de buitenspoorigheden van die bloedige dwinglandij kan verminderen, de bijzondere wraak ontwapenen, en den ijzeren arm des willekeurigen Gezags te rugge houden. De eerbied en het ontzag, door de Mooren aan de Marabouts toegedraagen, is alleen in dit opzigt nuttig.
Het onderling wantrouwen, waarin de Mooren leeven, dient om hunne natuurlijke schranderheid, om de oogmerken van anderen te doorgronden, te scherpen, en strekt ter oorzaake van alle die listen en streeken, welke zich zo zeer in hunne bedrijven mengen. Deeze overmaat van wantrouwen maakt hun ook grillig en vol bedrog.

{==693==} {>>pagina-aanduiding<<}

De Vrouwen worden, op eene dwinglandsche wijze, opgeslooten, en, met het verlies van haare vrijheid, gaan ook haare bevalligheden en schoonheid van gestalte verlooren. Men is verstooken van alle middelen om 'er veraangenaamende kunsten in te voeren, en van den smaak, noodig tot derzelver volmaaking.
De leevenswijze der Mooren, hunne behoefte en weelde zijn nog dezelfde als ten tijde van mahometh, en misschien ten tijde van abraham. De Wet van mahometh wraakt allen denkbeeld van nieuwigheid; en de staat van onkunde, waarin dezelve de Belijders houdt, laat hun niet toe, eenige vorderingen te maaken in de Weetenschappen en Kunsten. Bij dit grondbederf paart zich nog het gebrek van gemeenzaame verkeering en onderwijzenden ommegang. Zij spreeken, om zo te zeggen, niet, dan wanneer zij door drift vervoerd, en bovenal wanneer zij vergramd zijn.

Nuttige en veelal noodige voorzorgen, bij het hooren of verneemen van gerugten, tijdingen en verhaalen, in acht te neemen.

Aan de Heeren Schrijveren der Vaderlandsche Letteroefeningen.

mijne heeren!

‘Ten allen tijde is de loop van Gerugten, Tijdingen en Verhaalen sterk, doch nooit sterker dan in dagen van Partijschap en Oorlog. Dit mag ik te nederstellen, zonder mij op eenig ander bewijs, dan dat der dagelijksche ondervinding, te beroepen. Dat men zich daardoor vaak bedroogen vindt, heeft die zelfde Leermeestresse, door duizenden van voorbeelden, beweezen. Bedagtzaamheid daartegen is eene les, die elk zichzelven mag geeven en in acht neemen. Met dit alles dagt ik het niet overboodig, uit een Essay on Credulity van den Ridder william preston, voorkomende in het IXde Deel van de Transactions of the Royal Irish Academy, de volgende

{==694==} {>>pagina-aanduiding<<}
weinige Aanmerkingen te vertaalen. Een klein plaatsje voor dezelve verzoek ik in uw Mengelwerk,’ &c.

Wanneer zich een Volksgerugt verspreidt, behooren wij bedagt te zijn, om den eersten oorsprong van hetzelve op te spooren, indien wij anders opregt en ernstig wenschen, zodanige bewijzen in te winnen, als ons in staat kunnen stellen om een gezond en vast oordeel te vellen, ten aanziene der maate van geloofwaardigheid. Hierdoor zullen wij in staat gesteld worden om het character van den verhaaler te ontdekken en op den rechten prijs te stellen. Hierdoor zullen wij leeren onderscheiden de driften, de vooroordeelen, de inzigten, de geaartheid, de verbintenissen, die zo veel invloeds hebben en zo sterk werken: wij zullen de beweegreden op den rechten prijs kunnen schatten. - Indien een gerugt of tijding uit eigen aart daar heenen strekt, om de bijzondere belangen des vertellers te bevorderen, dan is hij hoogstwaarschijnlijk een bedrieger. Wanneer de verhaalde gebeurtenis met des berigters hoop en wenschen strookt, heeft men grond om te denken, dat hij zich heeft laaten misleiden.
Voor wantrouwen en ongeloof doet 'er zich een blijkbaare grond op, wanneer wij ontdekken, dat de Persoonen, of de Partij, van welke een Volksgerugt uitgaat, een blijkbaar belang hebben, 't geen door de verspreiding kan bevorderd worden. Wanneer, bij voorbeeld, eenig gerugt uitgaat van eene heerschende Partij in eenen Staat, ingerigt om een volkbehaagend voorkomen aan hunne maatregelen bij te zetten, en hun in het gezag te handhaaven, moet omzigtigheid niet van onze zijde wijken. - Indien een gerugt voortkomt van de Partij, tegen de Regeering aangekant, strekkende om de genomene maatregelen haatlijk en veragtlijk te maaken, en als onwaardige Plaatsbekleeders der Volksregeering af te schilderen, te doen vallen, en plaats te maaken voor hunne Tegenpartij, kunnen wij niet nalaaten de omzigtigheid in te roepen. - Twistende Aanhangen in het stuk van den Godsdienst zijn niet zelden vervuld met wederzijdsche bitterheid en haat, de bron van versmaading en veragting. Komen ons verhaalen ter oore,

{==695==} {>>pagina-aanduiding<<}
in den loop gebragt, onder het voorzitterschap van Godsdienst-twist, gepaard met Bijgeloof, dan is de voorzorge alleronvermijdbaarst noodig.
Strekt eene vertelling om een bijzonder Persoon in een haatlijk of belachlijk licht te zetten, komt het van zijnen mededinger of vijand, of heeft, aan den anderen kant, een verhaal eene strekking om iemand te verheffen, in de wereld gebragt door zijne vrienden, afhangelingen, bloedverwanten, of eene hem aanhangende partij; in beide die gevallen staat bij den kloekzinnigen verdagtheid daar boven geschreeven.
Het is over 't algemeen een veilige en voorzigtige regel, dat, wanneer 'er bijzondere drift en ijver wordt aangewend om een verhaal loop te doen krijgen, en zulks vergezeld gaat met eene ongenegenheid om tegenspraak te hooren, en een wederstand aan vrij onderzoek, die omstandigheden tastbaare blijken opleveren van een gesmeede leugen, die het onderzoekend oog tragt te ontwijken. Hiervan mogen wij ons te meer verzekerd houden, wanneer wij ontwaaren, dat men 'er op uit is, om de zodanigen, die de vertelling willen onderzoeken, en de verdiensten des verhaalers opspooren, in kleinagting te brengen en te smaaden. Voorzeker, bij alle onpartijdige Menschen, bij alle liefhebbers van Waarheid, moet zulk een gedrag hoogst verdagt voorkomen. De taal der Waarheid is gemaatigd en bedaard; deeze laat het aankomen op eigen innerlijke waarde; zij zoekt de hoorders niet voor in te neemen, niet te verbaazen. De geest der Waarheid verbant en vervloekt nimmer het onderzoek.




Ontwerp van een nieuw formulier van nieuwjaarswenschen.

Medegedeeld door A. Fokke, Simonsz.

Van ouds wenscht men elkanderen, op den eersten dag des Jaars, heil, zegen en voorspoed. De geest, die in deze soort van wenschen heerscht, is echter, door deszelfs onophoudelijke verspilling, sedert een reeks van Eeuwen, zoo geheel vervlogen, dat wij thans niet meer dan het zielloos ligchaam derzelven overhouden. Heil weet men haast niet meer wat het is; - zegen bemerkt men toch niet, al bezit men dien; en voorspoed is iets, dat slechts in sommige gevallen, aan weinige menschen, in dezen tijd nuttig en wenschelijk

{==696==} {>>pagina-aanduiding<<}
zoude zijn. Evenwel behoudt men nog al geduurig dat oude Formulier, dat toch bij dagelijksche ondervinding blijkt, geene de minste kracht of beteekenis meer te bezitten. Men noemt dit, mogelijk om de ijdelheid der daad een eenigzins bevallig aanzien te geeven, met een uitlandsch zagtluidend woordjen, elkander feliciteeren; dat is, geluk toebidden, wenschen dat iemand gelukkig worde; en onder dat woord geluk begrijpt men (althans zo men onder het uitspreeken niet op iets geheel anders, zijne eigen belangen betreffende, denke) de drie hier voor reeds opgenoemde onbepaalde en enkel betreklijke termen, die, onder schijn van veel te beteekenen, en bij een schoon en brommend geluid, eigenlijk niets anders zeggen, dan: Ik kom, naar gewoonte, even als alle jaaren om dezen tijd, een kopjen Chocolaad, Koffij of een Liqueurtjen bij u gebruiken; een weinig over den Oorlog, den slechten tijd, het Courant- of Familie-nieuws praaten; eens rondzien hoe ge van daag uithaalt; mijn' nieuwen jas, rok, vest enz. eens vertoonen; mijne maag een weinig van haar stel brengen; eenige noodige zaaken verzuimen; u insgelijks eenige oogenblikken van uwe bezigheden afhouden, en u eindelijk berigten dat ik mijn' tijd verpraat en nog eenige noodige Visites (van denzelfden belangrijken aard) te doen, en ook nog eenige Kaartjens over te reiken hebbe; voorts om den last van zoodanig een' dag breed uit te meeten, en u daardoor te overtuigen, dat het waarlijk van daag niet bij mij opgekomen zoude zijn, u iets hoegenaamd te komen wenschen, ware het niet dat het Jaar nu juist van daag weder op nieuw begint, en dat een overoud
gebruik wil, dat sommige lieden alsdan in allerlei weer en wind, opgeschikt, de deur uitloopen, de Stad doorrijden of doorvliegen, en anderen weder, even zeer opgeschikt, hun met eenige ververschingen opwagten. - Zoo veele woorden nu zoude men moeten bezigen, bijaldien men het binnensmonds gemompeld, of met woorden uitgedrukte, feliciteeren regt verstaanbaar wilde maaken.
Het blijkt dus middagklaar, dat het zoogenoemd Nieuwjaarswenschen hoe langer hoe meer eene lastige, nietsbeteekenende, doch tevens kostbaare plegtigheid wordt, die, althans in dezen verlichten tijd, of geheel afgeschaft, of ten minsten op eene geheel andere wijze, onder deftige lieden en lieden van smaak, behoorde ingerigt te worden.
Ik zeg, deftige lieden en lieden van smaak, en bedoel door de eerstgenoemden de waare ongemaakt deftige lieden, en ook zulke persoonen, welke in alle hunne gebaarden, tot zelfs in hun plegtig intreeden, staatig plaats neemen, veelbeduidend pijpstoppen en omslagtig opsteeken, een zekeren uiterlijken zwier van deftigheid en aanzien aan den dag willen leggen; en door lieden van smaak, dezulken, welke in de daad een goeden en oordeelkundigen smaak bezitten, en ook zulken,

{==697==} {>>pagina-aanduiding<<}
die, door het geduurig optrekken van den neus, over allerleije kunstvoortbrengselen van anderen, en door het partijdig uittrompetten van hunne eigene of hunner lievelingen verdiensten, een zeer verlicht en recenseerend aangezigt verkreegen hebben. Immers in den mond van al die vier soorten van lieden, welker eerste soort eigenlijk de bloem des Volks uitmaakt, en welker laatstgenoemde gaarne voor de bloem des Volks wilde gehouden worden, kan men geene nietsbeteekenende klanken meer dulden. De overige nog onverlichte hoop moge nog den ouden slender blijven volgen, tot ze ook allengs meer en meer verlicht worden; en dat moet noodzaaklijk volgen, als de fakkel der verlichting nog maar eenige jaaren zoo voort blijft schijnen, als ze nu zints een geruimen tijd begonnen is.
Maar zou 'er dan, in deze verlichte dagen, waarin ook de oude beteekenissen der woorden zoo zeer veranderd zijn, niet iets anders kunnen bedacht worden, waarmede deftige lieden en lieden van smaak, die toch alle verbeteringen het eerst dienen in te voeren, zal de groote hoop dezelve navolgen, hunne Nieuwjaarswenschen zouden kunnen opsieren?
Wel ja, waarom niet? Even gelijk de bedoeling der Nieuwjaarswenschen, zints zoo veele Eeuwen als die bij onderscheidene aloude Volken reeds gebezigd zijn, ook dikwijls onder hen naar tijd en gelegenheid veranderd is; zoo kan men die ook telkens, naar verandering van omstandigheden, weder, zo men slechts wille, eene andere gedaante geeven.
Maar om zoo iets, dat wezenlijk van eenige beteekenis zal zijn, in de plaats van het versletene en niets meer beteekenende te kunnen daarstellen, moeten wij eerst eens regt inzien, wat wenschen is, of behoort te zijn. - Wenschen is iets te willen, dat niet bestaat, welks bestaan, echter, geene onmogelijkheid insluit; of ook de voortduuring in het toekomende van een tegenwoordig bestaand goed. Wij wenschen dus, in beide opzichten, een' ander' dat gene toe, wat hij niet bezit, wijl toekomende bezittingen insgelijks onder de ons tegenwoordig ontbreekende goederen gerekend kunnen worden.
Eer wij dus eene opgave ter verbetering der gewoone wenschen waagen, zullen wij het ijdele en onbruikbaare der tegenwoordige ter loops aanwijzen. - De Nieuwjaarswenschers hebben tot hiertoe, door elkanderen veel heil, zegen en voorspoed in het Nieuwe-jaar en veele jaaren na dezen toe te wenschen, zeeker bedoeld eene voortduuring van al dat wenschelijke, als naar gewoonte; het was dus jaarlijks slechts eene inhuuring van het geluk, dat men genoot, voor zoo veele jaaren, als men onder het woord veele verstond. Immers men kan niet onderstellen, dat het eene toewensching van een niet bezeten en ontbreekend goed kan zijn geweest; alzo, dat zo zijnde, alle de gewenschten in het tegengesteld

{==698==} {>>pagina-aanduiding<<}
geval van heil, zegen en voorspoed zouden hebben moeten verkeeren, naamlijk rampzalig, vervloekt en elendig zijn geweest, wijl 'er geen midden tusschen deze twee uitersten is, daar een weinig heil boven o reeds heil, maar ook een weinig heil onder o reeds onheil is. - 'Er waren voorts sommige zeer milde lieden, die, zeekerlijk om niet te dikwijls, en vooral niet te min te wenschen, elkanderen in ééns, geen bepaalde zaaken, als heil, zegen en voorspoed, in een bepaalden tijd, naamlijk veele jaaren na dezen, maar al wat wenschelijk is, al wat iemand gelukkig kan maaken voor Tijd en Eeuwigheid, niet alleen voor hun persoon, maar, of dit nog niet genoeg ware, ook voor hunne famielje, toewenschten. Het ongerijmde van deze redenlooze taal, die ook, zonder eens te letten wat men zegt, uitgesproken, aangehoord en beäntwoord werd, valt terstond in het oog, als wij slechts naargaan, dat een wezen, dat alles geniet, wat wenschelijk is, alles, wat hem voor Tijd en Eeuwigheid gelukkig maaken kan, in de daad een God zoude moeten zijn; en zelss een God, die de Goden der Heidenen in geluk te boven zoude streeven, wijl geen derzelven, als men hunne Mythologie naargaat, alles genoot, wat hem, geduurende zijn verblijf op Aarde, of op den Olymp, gelukkig maaken kon. Zelfs de Opperste dier Goden werd door de Titans van den Olymp verdreeven, en zworf met zijne geheele famielje op aarde, in eene soort van ballingschap, door Egypte; zonder nu van de rampen en ongenoegens, welke het overig Godental bejegend zijn, te
gewaagen. Zoo ver waren de Ouden van een volkomen gelukstaat in dit Leven te erkennen, dat ze ook hunne Goden daarvoor niet vatbaar hielden.
Hieruit nu blijkt ten duidelijksten, dat de tot heden toe gebezigde Formulieren van Nieuwjaarswenschen, wel ingezien en derzelver mogelijke beteekenis ontwikkeld zijnde, in den mond van destige lieden en lieden van smaak, die toch gaarne eenigen nadruk en kracht van beteekenis aan aile hunne woorden, en inzonderheid aan hunne uitdrukkingen bij plegtige gelegenheden, willen hechten, ten eenemaal onnut en onbruikbaar geworden zijn; waarom zij thans, de onbeduidendheid der gewoone Formnlieren reeds beginnende in te zien, hunnen pligt omtrent elkanderen, als door een coup de desespoir, betrachten door het toezenden van een Kaartjen, 't welk men, op de eene zijde, met zijne naamteekening gesanctioneerd heeft, opdat de lieden, aan welken men het zendt, zelve, op de andere zijde, het geen zij verlangen, of dat hun voor hunne eigene betrekkingen als wenschelijk voorkomt, zouden kunnen schrijven. Men geeft hun dus, met andere woorden, Carte blanche, en wil daarmede, onder persoonen van gelijken stand, en die niet van elkanderen afhangen, zoo veel te kennen geeven, als: Houdaar Vriend! ik ben 'er meê verlegen, wat ik u

{==699==} {>>pagina-aanduiding<<}
wenschen zal: zet daar, in 's Hemels naam, maar op, wat ge verkiest; dan ben ik 'er af! - Maar met betrekking tot zijne meerderen wil zoo een Kaartjen zoo veel zeggen, als: Mijn Heer! ik ben op den 1sten Januarij aan uw deur geweest: gedenk mijner! enz.
Dat dit echter een zeer onwelleevend en onwelvoegelijk gebruik is, zal ieder, die den aard der zaake en het groot belang, dat waare en oprechte Vrienden in elkanders welzijn moeten stellen, doordenkt, gereedelijk moeten toestemmen. Het is in zoo verre wel waar, dat elk, in dezen tijd, zoo veele oprechte en waare Vrienden heeft, dat het ondoenlijk is, dezelven allen op één dag, en wel zoo kort een dag als de 1ste Januarij oplevert, te kunnen gaan zien, en elk' derzelven in het bijzonder zijne oprechte wenschen te betuigen, wijl daartoe de 21ste Junij zelfs niet toereiken zoude: doch men konde, in plaats dier stomme Kaartjens, de Drukpers te baat neemen, en hun elk eene gedrukte Circulaire met allerleije bruikbaare wenschen toezenden; ten einde zij daaruit zelve konden kiezen, welke hun, in hunne bijzondere betrekkingen, zouden kunnen dienen. Het gebruiken van Kaartjens konde men overlaaten aan lieden, die alleen ééns 's jaars zich aan de huizen hunner Patroonen vertoonen, om dezelven hunne belangen te herinneren, en die bij deze gelegenheid zichzelven een goed gevolg van hunne boodschap wenschen. Zelfs in dat geval beäntwoorden ze nog slechts gebrekkig aan het oogmerk eener jaarlijksche hulde, wijl de Patroonen nog onzeeker zijn, of hunne Clienten wel zelve de moeite genomen hebben, om ze bij hen aan te reiken. Maar voor belangelooze betuigingen onder goede Vrienden is volstrekt eene Circulaire noodig. Welaan! laat ons zien, of 'er ook zoodanige Nieuwjaars-Circulaire te ontwerpen ware. Wij hebben toch nu nog een jaar tijd, om dezelve naar behooren te beschaaven, en het gebrekkige te verbeteren. Zie hier bij voorraad een ruuw Ontwerp:

Geachte Vriend!

Daar het Jaar nu weder op nieuw begint, en wij ons leven in zoo veele vakken, als hetzelve jaaren behelst, verdeelen, zoo dagt mij, wijl het te lastig valt, om de wenschen, die ik alle oogenblikken voor uw welzijn doe, u ook alle oogenblikken te komen berigten, dat het best ware, dezelven alle op te gaaren, ten tijd en wijle UEd. eens zonde vaceeren om dezelven alle tevens te ontvangen; en daar het gebruik dit oogenblik, uit hoofde van ons aller dagelijksche bezigheden, op den eersten dag des Jaars bepaald heeft, ontvangt UEd. ze hier alle te samen. Kies 'er uit, welke u het best voegen en meest aanstaan; ze zijn alle van harten gemeend. Ik heb ze in twee Hoofdrubrieken verdeeld, waarvan een de ziel en een het ligchaam betreft. Voorts verblijve ik, na betuiging van oprechte toegenegenheid, enz.

{==700==} {>>pagina-aanduiding<<}

Wat betreft de ziel, wensch ik u van harten toe:
1o. Bedaardheid in alle voorkomende omstandigheden.
2o. Tevredenheid met uwen staat, en het groot geluk van oordeelkundige vergelijking der onderscheidene trappen van geluk, en daaruit voortvloeijend overtuigend besef, dat gij niet op den laagsten trap staat.
3o. Een algemeen overzigt van nuttige kundigheden, en doorgaanden lust tot onderzoek van het nuttige en goede.
4o. Onderdrukking van alle laage en verdrietige hartstogten; nijd, wangunst, toorn, enz.
Wat het ligchaam aangaat:
1o. Gezondheid.
2o. Maatigheid in spijze en drank.
3o. Afkeer van weelde.
4o. Gestadige oefening, vlijt en naarstigheid.
Zie daar een algemeen Formulier van in de daad voor alle menschen wenschelijke zaaken, en die niets overdrevens, onmogelijks of onverstaanbaars in zich bevatten.
Wil men bepaald op zekere bijzondere beroepen en omstandigheden zinspeelen, dan zoude men 'er, voor de navolgende Hoofdberoepen, nog wel een Postscriptum onder kunnen schrijven; als voor
Den Geleerde: gezond oordeel, goeden smaak, billijke en onpartijdige Recensien zijner Werken.
Den Krijgsman: moed, vernuft, bescheidenheid.
Den Koopman: doorzigt, voorzigtigheid, zuinigheid, goede trouw, arbeidzaamheid.
Den Landman: gunstig weder, vruchtbaarheid en zuinige beteeling zijner akkers.
Den Zeeman: voordeelige reizen en behoude landing.
Wil men in zijn Formulier, ten besluite, nog eenige algemeene, de geheele Natie betreffende, wenschen vlechten, daartoe zouden deze of dergelijke kunnen strekken:
Eene algemeene doorbreeking van de waare verlichting, die het algemeene heil des menschdoms ten gevolge heeft.
De verbroedering der Natien door Koophandel en Zeevaart.
De vernietiging van valschen roem, baatzucht, overheersching, geweld, roof en moord.
Een bestendigen algemeenen Vrede.
De algemeene en bijzondere aanneeming en opvolging van het heilzaam gebod: bemint uwen naasten!
Weet iemand, zoo bij de hier voor opgegeevene bijzondere, als bij deze laatste algemeene wenschen, nog iets te voegen, hij plaatze het slechts waar het behoort.
Vindt men echter noodig, een of anderen Namaag, of bijzonderen Vriend, in persoon te gaan zien, dan kan men alle de hier boven in het bijzonder voor ziel en ligchaam opgenoemde wenschen in deze twee woorden samentrekken:
verstand en gezondheid!






{==701==} {>>pagina-aanduiding<<}

Iets over het vernuft der dieren.

‘Aan Heeren Redacteuren.

Het zal mij aangenaam zijn, dit in Uw Maandwerk geplaatst te zien. De Waarneemer is een mijner Vrienden, en ik sta borg voor de waarheid van het Geval; te meer, daar ik zelf het laatste Nest, ten huize van den Heer Dr. reijnders alhier, in handen heb gehad, met den hangenden Vogel 'er in.
Groningen
9 December 1805.
b. tieboel.’

Toen ik onlangs de Algemene Vaderlandsche Letteroefeningen, No. 1. voor 1805, las, vond ik, in deszelfs Mengelwerken, een Stukje over de Wilsneiging der Dieren, getiteld: Het Vinkje vrijwillig wedergekeerd tot den gevangen staat.
Onder het lezen hiervan vielen mij twee Gevallen in, welke ik zelf heb waargenomen, en die, mijns bedunkens, geen minder bewijs opleveren van het Vernuft der Dieren.
Nog ter school gaande, hadden wij onzen weg doorgaans over het Martini-Kerkhof alhier. Als wij nu eens op zekeren dag hier langs passeerden, trok het getjilp van een mannetjes Muschje mijne aandagt tot zich; aanstonds zag ik nieuwsgierig naar de plaats, van waar ik dagt dit geluid te horen, en zag het diertje in de grootste vreugde zitten in een nest, 't welk door Zwaluwen aan de vensters der Kerk gebouwd was, en 't welk het scheen ingenomen te hebben, om het voor zich te behouden; dan deze vreugde duurde niet lang, maar had weldra voor het arme diertje de treurigste gevolgen. De Zwaluwen, aan wien het nestje toebehoorde, en die waarschijnlijk uitgevlogen waren, om eenig voedzel of iets anders op te sporen, keerden weder, en vonden dezen vreemden gast in hunne wooning; aanstonds ontstond 'er een hevige twist in het nest, en het Muschje moest de vlugt nemen, doch wierd terstond door een der Zwaluwen vervolgd, terwijl intusschen de andere Zwaluw naar den grond vloog, en iets, hetgeen mij een draad garen geleek, opraapte, en daarmede naar het nest terug keerde: het duurde niet lang, of ik zag de vervolgde Musch, nog steeds door de Zwaluw agtervolgd, over een daar tegen overstaand huis ook terug keren, en, tot zijn ongeluk, in het reeds gemeld nestje vliegen: hierop hoorde ik weder een hevigen twist in het nestje, welke egter eensklaps door eene diepe stilte wierd afgebroken; dan hoe verbaasd stond ik te kijken, toen ik de Musch, die uit het nest wilde vliegen, terstond met gemelden draad garen om den hals zag hangen, even als iemand, die geëxecuteerd wierd; in welke houding hij, na eenige beweging ge-
{==702==} {>>pagina-aanduiding<<}
maakt te hebben, stierf, en 'er een langen tijd daarna heeft gehangen.
Verwonderd over dit gezicht, reezen de volgende gedachten in mij op: Hoe kan het mogelijk zijn, dat deze kleine Zwaluwen zoo veel overleg in het straffen van haren vijand, (de Musch namelijk) enkel uit instinct, of eene stoflijke neiging ter zelfverdediging, aan den dag leggen? Zij konden hem immers door overmagt met bijten afgeweerd of zelfs gedood hebben; maar neen! zij hingen hem, waarschijnlijk tot een schrik voor anderen, buiten het nest.
Is dit instinct, of is het eene vrijwillige werking van het onstoflijk wezen, 't welk wij ziel noemen? Mijns bedunkens het laatste. Men zou mij kunnen tegenwerpen, dat de Musch, door den hevigen twist en daardoor ontstaane woeling, bij ongeluk in het garen verward, en daardoor mogelijk in dien staat gekomen was, en aldus zijn leven, zonder toedoen of schuld der Zwaluwen, had geëindigd; het geen mij ook werkelijk in dezer voegen voorkomende, van gedachten deed veranderen. Dan, na verloop van eenige jaren, ik meen in het jaar 1800, eens over het A-Kerkhof gaande, zag ik, tot mijne verwondering, een dergelijk Geval gebeuren, met alle omstandigheden even als bij het vorige hadden plaats gehad, waarbij meer ooggetuigen aanwezig waren, welke zich hierover even zeer als ik verwonderden.
De volstrekte gelijkheid dezer twee Gebeurtenissen ontblootte bij mij deze tegenwerping geheel van alle waarschijnlijkheid, en staafde bij mij de gedachten, dat de Dieren naar willekeurige grondbeginselen kunnen werken.

Eene ongelukkig geslaagde vrouwenkeuze.

Eene Schotsche Gebeurtenis.

Aan dit Opschrift zouden veele Egtverbintenissen beantwoorden; doch het zonderlinge in het Geval, 't welk wij zullen vermelden, onderscheidt het van den algemeenen hoop.
Niet zeldzaam is het, te hooren zeggen, dat de Mannen om eene Vrouw wenschen, die niet zeer schrander is, of, gelijk zij zich uitdrukken, die vuur en water kan onderscheiden, en ten hoogsten zo veel weet, als tot het bestuur der Huishoudinge behoort.
Een Regtsgeleerde in Schotland, die meer de Boeken geraadpleegd, dan zich op de kennis van het menschlijk hart toegelegd hadt, dagt eene Huisvrouw te moeten neemen; maar zij moest bovenal eene weezen, die weinig sprak. Ingevolge hiervan zag hij uit na eene domme en onkundige; dewijl hij 't zich tot een vasten grondregel gesteld hadt, dat eene kun-
{==703==} {>>pagina-aanduiding<<}
dige, wel onderweezene Vrouw noodwendig veel zou spreeken, en hem doodlijk verveelen door haar gesnap.
Eenigen tijd de characters zijner ongehuwde vrouwlijke kennissen naagegaan hebbende, liet hij in 't einde zijne keuze vallen op de jongste der vijf Dogteren van eene Weduwe in de nabuurschap. Men hoorde deeze jonge Juffer zelden of ooit een woord spreeken, maar zij zat in eene deftige stilte, geduurende al den tijd, dat de Moeder en de oudere Zusters, die geoordeeld werden veel meer verstands dan zij te bezitten, uit al haare magt snapten.
De goede Regtsgeleerde gaf der Moeder te verstaan, dat hij haare Dogter nancy ter Vrouwe begeerde. De Moeder leende een greetig oor aan dit voorstel: want zij hadt een talrijk gezin, en was niet ruim met middelen bedeeld; waarom zij, binnen kort, den vrijenden Regtsgeleerde verklaarde, dat hij nancy zou hebben. Onmiddelijk verstendigde zij haare Dogter van die toestemming. En het leedt niet lang, of het Huwelijk werd voltrokken.
Geen volle week was hij getrouwd, of hij kwam met een treurig gelaat bij de Moeder, klaagende, dat haars Dogters tong nooit stil was, uitgenomen de weinige uuren van de vierëntwintig, als zij sliep. Hij vroeg ernstig, wat in dit geval te doen: want dat hij verhinderd werd in zijn werk en niets kon uitvoeren; dat hij geloofde, welhaast het oneindig gesnap zijner Vrouwe met den dood te zullen moeten bekoopen.
De Moeder, eene schrandere Vrouw, gaf hem hierop te verstaan: Mijn waarde Doctor! uw gezond verstand en groote geleerdheid behoorden u vooraf dit ontdekt te hebben. Mijne Dogter nancy is een zeer onnozel en onkundig Meisje, en zal daarom steeds spreeken, als zij daartoe gelegenheid heeft; dit is zeer natuurlijk: want zij, die het minst denken, spreeken doorgaans het meest. Maar, zo lang zij in huis was, hebben haare oudere Zusters en ik, wel weetende, dat zij, haar mond openende, niets dan onzin of kinderagtigen praat zou voortbrengen, haar steeds bevolen stil te zwijgen tot zij getrouwd was, of dat zij nooit een Man zou krijgen. - Mijne Dogter is, derhalven, niet te beschuldigen: zij kan, ter oorzaake van haare onkunde en domheid, niet verwagt worden eenig genoegen in stilzwijgen te zullen scheppen; naardemaal zij alleen, die kunnen denken, dat is, die kundigheden bezitten, genoegen in stilzwijgen kunnen vinden; en daar zij als genoodzaakt geweest is om haare tong zo lang te bedwingen, heeft zij nu het regt om 'er allen gebruik van te maaken, dat zij immer kan. - Geloof mij, Mijnheer! eene onkundige en dwaaze Vrouw is nooit stilzwijgend als zij anders kan, en, dewijl zij niets weet, moet zij noodwendig wartaal uitslaan. Dit alles is zo klaar voor het eenvoudigst verstand, dat het mij zeer verwondert, hoe een Geleerd Man dit niet begreepen heeft. Wij Vrouwen weeten zeer wel, dat, naar gelange

{==704==} {>>pagina-aanduiding<<}
wij meer onderweezen zijn, wij stoffe om ons bezig te houden in onszelven hebben, en met genoegen kunnen stilzwijgen, maar, wanneer wij niets weeten en niets te zeggen hebben, altoos praaten. - Hadt gij niet voor uzelven gekoozen en het oog laaten vallen op verre de minste mijner Dogteren, maar mij vermeld, dat gij eene Gezellinne des Leevens begeerde, en gevraagd, welke mijner Dogteren ik daartoe de geschiktste oordeelde, ik zou u terstond gezegd hebben, dat het mijne tweede Dogter betje was, dewijl zij het meeste verstand bezit.

Lodewijk de XIV en de hoveling Grammond.

Lodewijk de XIV, met een zijner Hovelingen op het Tiktakbord speelende, betwistte zijn' tegenspeeler een behaald voordeel. Het bijzittend gezelschap werd des geraadpleegd. Niemand sprak; niemand durfde den ongelijk hebbenden Vorst in 't ongelijk stellen. - De Koning zag van verre grammond binnentreeden. Hij riep: Ach! zie daar grammond, die zal het beslissen. Grammond! kom, beoordeel een hier gereezen geschil. - Grammond hoorde dit woord des Konings niet, of hij verklaarde: Sire! gij hebt het verlooren. - Hoe! hervatte lodewijk, gij weet nog niets van de zaak. - Begrijpt gij dan niet, Sire! was het wederwoord diens niet pluimstrijkenden Hovelings, dat, indien de zaak eenigzins twijfelagtig geweest ware, deeze Heeren u de overwinning zouden hebben toegekend? - De Koning vondt die uitspraak goed, en gaf het gewonnen.

Naïve Fransche woordspeling en scherpzinnige gevatheid.

Wanneer Frankrijks laatste Koningin, de ongelukkige maria antoinetta, in de laatste dagen harer Regeringe, in den Schouwburg verscheen, werd zij aldaar niet meer ontvangen met dat luidruchtig handgeklap, waarvan voorheen telkens bij hare intrede het Gebouw daverde. Eene diepe, doodsche stilte had nu die geestdrift vervangen, en heerschte allerwegen. - Maria antoinetta, verontwaardigd over deze onwaardige bejegening, was zichzelve niet, en kon hare spijt niet verkroppen. Met zelf bewuste waardigheid, en al het gevoel van gehoonde Majesteit, sloeg zij een blik vol verachtinge naar de Galerij; - Peuple indigne! zeide zij, met halfgesmoorde stemme, luid genoeg, echter, om aldaar gehoord te kunnen worden. - Terstond riep een uit den ruwen hoop: Mettez l'accent sur l'E, Madame! - Een uitbundig handgeklap beäamde nu dien snedigen inval, ten koste en, als 't ware, ter algeheele verpletteringe der reeds doodelijk gegriefde Vorstin.


(*) Men zie daarover onze Letteroef. 1804, bl. 398.

(*) Wenschelyk ware het intusschen, dat men op zoodanige middelen bedacht was, waardoor die geenen, welke met het Geneeskundig Toeverzicht belast zyn, meerdere macht verleend wierdt, om aan dezulken, welke zich met reden over dergelyke onrechtvaardigheden, en byzonder van de zyde hunner Kunstgenooten, te beklaagen hadden, langs een' korteren weg recht te verschaffen. Misschien dat de Heer schreuder alsdan ook zoude besloten hebben, om, in plaats van den anderzins welmeenenden en voorzigtigen raad van de Heeren bonn en de bree (zie bladz. 10 van deszelfs Verdeediging) op te volgen, zich daadelyk, by het leven der Lyderesse, ter behoorlyke plaatze te vervoegen; waardoor veelligt al het misverstand en alle deze onaangenaamheden waren voorgekomen geworden.

(*) De Recensent schreef dit in Wintermaand 1804.

(*) Bl. VIII.

(†) Zie bl. IX. XIII. en Voorber. voor het Derde Deel, bl. V env.

(‡) Bl. IX, env.

(§) Doorzichtige slaat bl. X. reg. 1. v.o. maar dit is
blykbaar eene drukseil.

(*) Het Werk is gedrukt te Utrecht, en de Voorrede getekend bellevue by Cleef.

(†) Voorbericht voor het 3de Deel, bl. 8.

(‡) In de Geslachttafel der Graaven van Zutphen, tegenover bl. 255 ingevoegd, wordt hy genoemd cono van Noordheim, Graaf van Buchlingen.

(*) Voorbericht voor het 3de Deel, bl. VIII, r. 3.

(†) Bl. 3.

(*) Bl. 4 env.

(*) Bl. IV.

(†) Ald. Bl. V.

(‡) II Deel, bl. 105.

(§) Ald. bl. 274.

(**) Voorbericht voor het III Deel, bl. IV.

(*) Voorb. III D. bl. V, VI.

(*) Zie onze Vaderl. Letteroeff. voor 1803, bl. 295 en 654.

(*) Vondel voor zyne Electra. Zie over dit en het volgende de geestige Proeve eener Theorie der Nederduitsche Poëzy, door o.c.f. hoffham, § 47.

(†) In den Guardiaan, IIde Deel, bl. 475.

(*) ‘Het is onmogelyk,’ vindt men in de Levensbeschr. van versch. verm. Italiaansche
Mannen, enz. bl. 158, ‘dat een Dichter wel vertaald worde; of het moest door eenen Dichter geschieden.’

(†) Korenbl. IIde D. bl. 535.

(*) Dit kort doelt hier eigenlyk op de uitdrukking; echter mag men het gerust op den geheelen Lierzang toepassen: want (gelyk men in onze dagen ziet) Lierzangen van etlyke honderden regels stryden tegen de natuur van dit dichtsoort, en waren den Ouden geheel onbekend.

(†) De 2de van het IVde Boek, Pindarum quisquis, &c., en de 15de van het Iste Boek, Paris cum traheret, &c. Poëzy, Iste D. bl. 438-443.

(‡) De 15de uit het IIde Boek, Jam pauca aratro, &c. Poëzy, IIde D. bl. 101, 102. De 2de van het Vde Boek, Beatus ille, qui procul negotiis, &c. IIde D. bl. 103-106.

(§) 

De 31ste van het Iste Boek, Quid dedicatum, &c. Rymoef. IIde D. bl. 417, 418.

De 3de van het Iste Boek, Sic te diva potens, &c. Rymoef. IIde D. bl. 418-420.

De 6de van het IIde Boek, Septimi Gades, &c. Rymoef. IIde D. bl. 421, 422.

De 14de van het IIde Boek, Eheu fugaces, Posthume, &c. Rymoef. IIde D. bl. 423, 424.

De 25ste van het IIIde Boek, Quo me, Bacche, rapis, &c. Rymoef. IIde D. bl. 425, 426.

De 7de van het IVde Boek, Diffugere nives, &c. Rymoef. IIde D. bl. 427, 428


(**) 

1ste Lierzang van het Iste Boek, Maecenas atavis, &c. Poëzy, bl. 320, 321.

3de Lierzang van het IIde Boek, Aequam memento, &c. Poëzy, bl. 322, 323.

14de Lierzang van het Iste Boek, O navis reserent, &c. Poëzy, bl. 323, 324.

2de Lierzang van het Iste Boek, Nullus argento color, &c. Poëzy, bl. 324, 325.

10de Lierzang van het IIde Boek, Rectius vives, Licini, &c. Poëzy, bl. 325, 326.

5de Lierzang van het Iste Boek, Quis multa gracilis, &c. Poëzy, bl. 326, 327.

3de Lierzang van het Vde Boek, Parentis olim siquis, &c. Poëzy, bl. 327.

6de Lierzang van het Vde Boek, Quid immerentes, &c. Poëzy, bl. 328.

7de Lierzang van het Vde Boek, Quo? quo scelesti, &c. Poëzy, bl. 329.

10de Lierzang van het Vde Boek, Mala soluta navis, &c. Poëzy, bl. 330.

10de Lierzang van het IVde Boek, O crudelis adhuc, &c. Poëzy, bl. 331.

9de Lierzang van het IIIde Boek, Donec gratus eram, &c. Poëzy, bl. 331, 332.

17de Lierzang van het IIde Boek, Cur me querelis, &c. Poëzy, bl. 333, 334.

3de Lierzang van het IIIde Boek, Justum et teuacem, &c. Poëzy, bl. 334-336.


(*) Wy weten wel, dat de geleerde en niet genoeg gekende h.g. oosterdyk zulk een Werk heeft nagelaten, blykens de Lofreden van den Heer de bosch, bl. 29,30; dan dit is niet uitgegeven.

(†) De Heer lublink zingt daarom, in een Gedicht aan den Heer van winter, by de uitgave dezer Lierzangen:

Mogt menig Dichter in deez' hof een bloempje plukken, 
Van winter schenkt ons nu 't geheel dier meesterstukken, 
Daar hy, door tooverzang, waar de echte geest in speelt, 
Met huydecoper, - welk een naam! - dien kunstroem deelt. 


(*) Poëtic. Lib. VI. p. 812, 813.

‘Omnes inquam (horatii Odae) tantae sunt venustatis ut et mihi, et aliis prudentioribus omnem ademerint spem talium studiorum. Inter caeteras vero, duas animadverti, quibus ne Ambrosiam quidem aut Nectar dulciora putem. Altera est tertia quarti libri.

Quem tu Melpomene semel 
Nascentem placido lumine videris. 




Altera, nona ex tertio.

Donec gratus eram tibi. 




Quarum similes, malim a me compositas, quam Pythionicaram multas Pindari et Nemeonicarum, quarum similes malim composuisse, quam esse totius Tarraconensis rex.’

(*) Het volgende is ons onder anderen nog aanmerkenswaardig voorgekomen. Toen een zwaar onweder en eene geweldige overstrooming Rome met verwoesting gedreigd had, vervaardigde horatius den tweeden Lierzang van het eerste Boek, en droeg deze ontzettende gebeurtenis als een blyk van de gramschap der Goden voor. In dezen Lierzang komen de volgende regels voor:

Vidimus flavum Tiberim, retortis 
Littore Etrusco violenter undis, 
Ire dejectum monumenta regis. 
Templaque Vestae. 




Het welk de Heer van winter dus vertaalt:

De blonde Tiber stuift, met weêrgestuite golven, 
Toscanen's oever af; zyn onweêrstaanbaar slaan 
Heeft Vesta's tempelchoor, heeft Numa's graf bedolven; 
En Rome moet te gronde gaan. 




Indien men regis neemt van Numa, gelyk de geleerde torrentius wil, moet monumenta hier, volgens hem, niet het graf, maar Numa's oud paleis, of de overblyfzels daarvan, of wel het gedenkteken van Numa's waning zyn. Ten tyde van horatius wierd, zoo al niet dit oude paleis, ten minsten de overblyfzels, of de plaats, waar het gestaan had, als iets heiligs en eerbiedwekkends, wegens oudheid en eenvoudigheid, getoond. Het duldt geenen twyfel, dat dit gedenkteken van numa aan den tempel van Vesta grensde. Men kan dit in de aantekeningen van torrentius by deze plaats gestaafd vinden, alsmede by den ouden uitlegger cruquius, die nog het gezag van plutarchus in het Leven van numa bybrengt.

Torrentius zoude, onzes oordeels, zyne aantekening uit twee plaatsen van ovidius hebben kunnen ophelderen. - De eerste is te vinden Fast. Lib. VI. v. 263, 264.

Hit locus exiguus, qui sustinet atria Vestae, 
Tunc erat intonsi regia magna Numae. 




Volgens hoogvliet, Feestd. bl. 203.

De kleine plaats, waarin de Nonnen zich onthouwen, 
Was toen het grondbeslag van Numa's hofgebouwen. 




De andere, Trist. Lib. III. v. 30.

Hic focus est Vestae - 
Hic fuit antiqui regia parva Numae. 


Hier is de tempel, waarin het brandend autaar van Vesta - 
Daar was het eenvoudig verblyf van den Koning Numa. 




Het verwondert ons, dat cruquius noch lambinus deze plaatsen van ovidius hier hebben bygebragt. - Het kan echter zyn, dat de Heer van winter, in aanmerking nemende, dat plutarchus op het einde van het Leven van Numa verhaalt, dat numa's graf, het welk uit donatus en anderen blykt digt aan den Tiber gelegen geweest te zyn, door zwaare slagregens eens ontbloot was, hier eene uitlegging, door geenen der Uitgeveren, zoo verre wy hebben nagegaan, gemaakt, gewaagd heeft. Dezelve schynt, in den eersten opslag, voorzeker niet onaannemelyk. Dan, horatius doelde hier op eene in zynen tyd voorgevallene overstrooming. Die, by welke numa's graf verwoest was, viel veel eerder voor, onder het Consulaat van publius cornelius en marcus bobius, gelyk plutarchus wil, omtrent 400 jaren na numa's begraving. Daarenboven, livius verhaalt deze gantsche ontbloting van numa's begraafplaats op eene geheel andere wyze; zie het 39ste Hoofddeel van het 4de Boek zyner Geschiedenissen.

(*) H. IV:12 en vervolgends.

(*) Eerst in de Veertiende Eeuw verplaatsten de Deensche Monarchen hunne Residentie naar Coppenhagen.

(*) Zie onze Letteroef. des voorigen Jaars, No. XIV.

(*) Leven van vondel, in het IIde Deel zyner Poëzy, bl. 75.

(†) Als boven, bl. 83.

(‡) Als boven, bl. 85.

(§) Geeraerd brandt; gelyk blykt uit deszelfs Leven, door j. de haes uitgegeven, bl. 51.

(**) Zie dit geestig te kennen gegeven in zyne Aanspraak aan den Lezer voor zyn Lof der Geldzucht, alsmede in het boeksken Kost verloren in een' Brief aan westerbaen, Heer van Brandtwyk.

(††) Bekend is het, dat de Juffr. wolff en deken van het Fransch Gonvernement eene Jaar wedde hebben genoten.

(*) Iste Deel bl. 142.

(†) Iste Deel bl. 148.

(‡) IIde Deel bl. 139.

(§) IIIde Deel bl. 51.

(**) IIIde Deel bl. 57.

(††) IIde Deel bl. 125.

(§§) Dit zelfde Gedioht vonden wy geplaatst in de Dichterlyke Handschriften, 13de Schakeering, bl. 45-48.

(*) 'Er is eene onaartige misstelling ingeslopen in de talletters: op N. VII volgt nog eens N. VII, en zoo verder VIII, IX, X, in plaats van VIII, IX, X, XI.

(*) Letteroef. voor 1802. No. V, VI en X, en voor 1804. No. V.

(*) Vad. Letteroef. 1804. bl. 323.

(*) ‘De Ouden gaven hiermede niet te kennen, gelyk sommigen meenen, dat hunne lyken by de lyken hunner vaderen zouden geplaatst worden; Abraham werd tog niet; tot de lyken zyner vaderen gebragt, en echter wordt van hem gezegd: hy werd tot zyne vaderen verzameld.’

(*) Aangetekende Byzonderheden myner Reis van Berlyn naar Parys. Zie onze Letteroef voor 1804. No. XIII.

(†) Dit is zedert werkelyk uitgekomen: zodat men nu, schoon onder een' gantsch anderen Titel, zich ook eene Verkorting van hetzelfde Werk, waarin men echter meer op uitlaaten dan op verkorten is bedagt geweest, kan aanschaffen.

(*) De voto Jephtae. Groningae 1753.

(†) De Linguarum et Antiquitatum Orientalium studio, irter generosae mentis et praestantis ingenii juvenes nostris praesentim temporibus magis magisque promovendo. Amst. 1779. En De Hermeneutica Sacra cum Linguarum Orientalium studiis copulanda. Ibid. 1785.

(*) Voor de tweede maal, en verbeterd, gedrukt, te Amsterdam bij g. warnars, 1776.

(*) Eén enkel staaltje zal ten dien einde genoeg zijn. Als een Purgeermiddel geeft de Schrijver het volgende Recept aldus op:
Rec.	Extr. rad. Sapouar.
	- herb. fumar.
	Mercurii. dulc. opt. ppt. aa gr. X.
	Resin. Jalapp.
	Nucl. pin. tr. gr. IV.
	M.F. Pil. S. Ess. Succ. No. XXV.
	Consp. pulf. Cinam.


Om daarvan 's avonds 10 stuks op eens te nemen, en de overigen 's morgens vroeg.

(*) Op bladz. 137 leest men:
Rec.	Tart. Emet. gr. VI.
	Sijr. Cichor. c. Rhaeo ℥II.
	Aq. Cort. Aurant. ℥VIII.


Dit wordt vertaald:
Neem:	Braak-wijnsteen, 4 grein,
	Sijroop van rhabarber, 2 oncen.
	Water van oranjeschillen, 8 oncen.


Op bladz. 148 vindt men het volgende:
Rec.	Aqua Calc. viv.
	- Fl. Samb. aa ƷVI.
	- Vulverar. ƷI.
	Sacch. Saturn. gr. XV.
	Terr.Catech.ppt. ƷII.


Waar van de Vertaling luidt:
Neem:	Water van lévendige kalk,
	- - vlierbloemen, van elks 6 oncen.
	Wondsuiker, ééne once.
	Loodsuiker, 15 grein.
	Geprepareerde casjou, 2 drachmen.


(*) Van deze Vertaling, die thans in onze taal schijnt uitgegeven te zijn, luidt de Titel: Ueber die Nothwendigkeit der Sorgfalt fur Zahnfleisch und Zähne, und ueber die Mittel, sie gesund zu erhalten, von a. von der maeszen, angestellten Weimarschen Hofzahnarzt, aus den Fransözischen uberzstzt 1802.

(*) Zie het Mengelwerk onzer Letteroes voor 1804. bl. 411.

(*) Zie over de drie eerste Stukken onze Algem. Vaderl. Letteroefeningen voor 1803. bl. 602 env.

(†) Een derzelven werd gevonden bij Westkappelle, op Walcheren, en wordt daar in de Kerk bewaard. De tweede bij Rummel (Zie, over dit Rummel, van wijn, Hist. Avondst. I B. bl. 21 env.) en is in de bezittinge der Erfgenaamen van den geleerden Deventerschen Burgemeester cuperus. De derde, ergens in Gelderland opgedolven, is, men weet niet hoe, in handen der Brusselsche Jesuiten geraakt, maar tegenwoordig of verloren, of ergens versteken.

(‡) Zie deezes Naleezingen op de Vaderl. Historie, I D. bl. 3 en Historische Avondstonden, I B. bl. 42.

(§) Bl. 337. Z.o. bl. 349 en 352.

(*) Gallienus staat 'er bl. 342 reg. 4. Doch dit is zekerlijk eene loutere schrijffeil. Gallienus overleefde postumus;

(†) Zie de Aantekening van den Heere van wijn op bl. 350.

(‡) Volgens den Geleerden wesseling en anderen eenen Schrijver der IXde Eeuwe, en Priester, gui, of guido van Ravenna geheten. V. Bibl. Raisonnée, Tom. XIV. p. 78.

(*) Bl. 361 en IIIde Stukjen, bl. 312.

(†) Bl. 374, 376.

(‡) Bl. 366.

(§) Bl. 377, env. 387 env. Op de laatstgemelde bladz. r. 14 staat tweemaal het woord ponden. Het schijnt duidelijk, dat men voor het tweede ponden moet leezen grooten.

(**) Bl. 382, env.

(*) Bl. 392-406.

(†) Bl. 407. Z.o. bl. 468.

(‡) Bl. 409, env.

(§) Bl. 441.

(*) Bl. 428-440.

(†) Bl. 442-464.

(‡) Bl. 468.

(§) Bladz. 469, env. Eene kleine bedenking rijst bij ons op, onder het vergelijken van bladz. 470 met bladz. 409. Ter eerstgemelde plaatze wordt gezegd, dat de rekening der Abtdije voor het Jaar 1566 was gesloten, ‘bij Broeder otto van mierop, Prior - en Broeder jacob blondelius van aelst.’ Op bladz. 409 vinden wij in eene Verbindtenis van 28 Jan. 1573 jacob blondeel, Prior, en (behalven nog anderen) otto mijropius f., dat is, frater. Dat blondeel van Monnik Prior wierd, is niet vreemd. Maar is otto mijropius de zelfde als otto van mierop? De naam schijnt de zelfde. Was hij van Prior weder Monnik geworden? Dat is niet waarschijnelijk: want was de waardigheid van Prior niet voor het leeven, zo wel als die van Abt? Zijn dan, in dien korten tijd, twee persoonen, geheel van gelijken naam, in de Abtdije geweest? Onmogelijk is dit niet.

(*) Vuig betekent lui, vadzig, en in den bovenstaanden zin verachtelijk: waarom wij liever hier het epitheton laag hadden geplaatst gezien.

(†) Dergelijke onnaauwkeurigheden omtrent den toonval zijn ons ook elders, schoon zeldzaam, voorgekomen, vooral ten aanzien van eenige Latijnsche Benaamingen: zo gebiedt ons het vers, bl. 11, Africa, bl. 56, Lacédemon, en bl. 69, Danáus Dochteren uit te spreeken.

(*) Aan deezen zijnen eerbied voor den Bijbel, en vereering van christus, willen wij gaarne toeschrijven, dat lavater in de keuze van bewoordingen, en in het gebruik der H. Boeken, door zijnen ijver zelven wel eens gezondigd heeft tegen strikte Waarheid en Betaamelijkheid. Of dwaalde hij niet, en sprak hij geene wezenlijke onwaarheid, die op bl. 330 zegt, ‘dat van christus getuigd wordt: Gij Heer! hebt in den beginne de Aarde gegrond, en de Hemelen zijn het werk uwer handen,’ enz. Woorden, die in den CIIden Psalm, vs. 26-28, alleen den Eeuwigen God en Schepper ten onderwerp hebben. - Onbetaamelijk wederom is de vrijheid, die hij zich veroorlofde, in naamen en uitdrukkingen te smeeden, geheel ongegrond in de taal der Schriftuure. Op bl. 175 vond hij goed, den Heiland, te recht staande voor pilatus, aan te duiden met de benoeming van den Eeuwig-eenigen, in elk eeuwig-eenig oogenblik van dezen dag. Den Stedehouder betitelt hij, bl. 11, den Executeur van het Nieuwe Testament: doch meest aanstootelijk was het ons, op bl. 344, den H. Geest aangeweezen te vinden onder de uitdrukking van almagtige Luchtduive. - Wij onthouden ons meer te zeggen, daar het Onderwerp zelve en de achting voor den overleeden Braaven ons tot stilzwijgen verpligten.

(†) Wie zijn deeze Nietchristenen, in tegenstelling der Onchristenen, terstond daarna van den Schrijver genoemd? Dit is en blijft ons raadselachtig. Eenmaal, op bl. 337, vinden wij gewaagd van een Lavatersch Christendom; en boven in deeze Recensie spreekt hij van zijne eigene individuëele gevoelens en gewaarwordingen: ongaarne, echter, zouden wij hieruit willen afleiden, alsof eene zwakheid, van zich onder de Christenen eenen Sectennaam te stichten, lavater ontzierd had, en dat hij de zodanigen, die in Christelijke denkwijze van hem verschilden, onder de Nietchristenen had durven rangschikken. - Wij laaten de zaak onbeslischt.

(*) Dit schrijven inzonderheid voor Dweeperachtigen mogen wij zelfs in eenen lavater niet billijken. Zo niet het gezond Verstand de Inbeelding teugelt, de Hartstochten leidt en in bedwang houdt, welk eene vreemde gedaante kunnen dan niet Godsdienst en Godsdienstkennis erlangen bij den gevoeligen mensch? wat is 'er dan niet, tegen Waarheid en Rede aan, uit den Bijbel te haalen? Men leeze den overbekenden Brief van wijlen den Eerw. stinstra
tegen de Geestdrijverij. Het goed oordeel en de braafheid des harten veiligden wel onzen lavater om niet anders dan met warmen ijver Deugd en Zeden te begunstigen: maar, gelijk altoos het geval moet zijn met de zodanigen, die voor Dweeperachtigen hunne pen opvatten, het vernuft en de verbeelding voeren hem menigwerf buiten het spoor. - Een enkel staaltje zal genoeg zijn. Hij doet ons, pilatus aangaande, leezen, dat, des avonds voor de terechtstelling des Heeren, ‘zijn kamerdienaar hem ontkleedde, - hij zettede de slaapmuts op, - beval de fakkels te blusschen. - De stillere nachtlamp brandde. Hij klom op zijn zijden bed, en de wacht stond voor de deur, - of liep op en neder door de koude voorzaal,’ enz. Straks volgt 'er: ‘Pilatus legt zich op de rechter - op de linker zijde, - hij vindt den slaap niet.’ - Van meer belangrijken, doch vergezochten aard, is almede 's Mans aanmerking op de vraag der Engelen aan de Vrouwen, na christus verrijzenis: Wat zoekt gij den levenden bij den dooden? Eene vraag, zegt lavater, ‘van eenen NB. diepen, wijdstrekkenden zin! - O! dat zij veelen de oogen mogt doen open gaan!’ - Hoe veelen, oprechte Christenen, zullen zich niet moeten bedroeven, gantsch onoplettend den Bijbel geleezen te hebben, wanneer die zo geheimzinnig moet worden uitgeploozen, verstaan en toegepast!

(†) Wij zien intusschen de mogelijkheid niet, om tevens voor Dweeperachtigen en voor Wijsgeeren te schrijven, in den trant van lavater. Want schoon in dit Eerste Deel ons trekken zijn voorgekomen, die Liefhebbers van Waarheid en Redelijken Godsdienst met genoegen ontvangen
zullen, vreezen wij nogtans dat hij te veel aan zijne eigene individuëele gevoelens en gewaarwordingen den loop gegund heeft, om bij de laatsten, als bij de eersten, opgang te zullen maaken: veel minder achten wij zijn Werk over het geheel geschikt om het Ongeloof, de Onchristenen en Antichristenen, van dwaaling te overreeden.

(*) Niemand beschuldige of verdenke ons des, dat wij het zelfde gezegd en afgekeurd hebben.

(†) Hoedanig de zamenhang en inhoud van deezen pontius pilatus, of Bijbel in 't klein, tot een geheel verbonden zij, en van heinde en ver bijeengeraapt, mogen deskundigen van hier opmaaken. In waarheid is dit Boek een vat, of liever een gantsche winkel, waarin de waaren zonderling genoeg gepakt of geborgen zijn; zo dat Hij al een meester Tovenaar (een Oedipus) zijn moet, die gissen konde, wat 'er niet al in te koop is. Onder anderen drie Alphabets, of 75 erleie soort, van Bijbelsche Vraagen, die meer dan ⅓ van dit Boekdeel beslaan.

(*) Evenwel, daar wij nergens eenige bepaalde Aanwijzing van de menigte plaatzen aantreffen, die lavater uit den Bijbel overneemt, en op zijne wijze te pas brengt, wordt 'er zeer groote bedreevenheid in de Schriftuure vereischt, om telkens na te gaan, of zij te rechte, dan wel tegen den wezenlijken zin aan, van hem gebezigd wierden, zo als wij hiervan ten minsten één aanmerkelijk voorbeeld ontmoet hebben (zie noot * bl. 239); waaraan wij ons verpligt achten elken Leezer te herinneren, die zich niet op het gezag of oordeel van den Schrijver goedvindt te verlaaten.

(†) Het rechte woord, durven wij zeggen; veel waarachtiger, onzes inziens althans, dan zo hier nuttig, of duidelijk, geschreeven stond: dan toch mogten wij 'er aan twijfelen!

(‡) De voornaame inhoud dier Voorreden is van den Schrijver ingelascht in deeze zijne bovenstaande Recensie, die wij, om den Heere lavater alle recht te doen, daarom te liever hebben overgenomen.

(§) Recensent zal zich onder deeze Geleerde Leezers niet rangschikken, maar liever betuigen, dat hij noch het spotachtige, noch den zin deezer Afdeeling heeft weeten te raamen, bij mangel zeker van de onderstelde kennis aan de Duitsche Geleerde Wereld en haare Geschiedenis, of wel ter zaake van zijne botheid. - Zo de Vertaaler deeze plaats niet slaafsch, en zonder die te verstaan, heeft overgebragt, mogt hij dezelve, ten dienste zijner Landgenooten, wel met een enkel woord hebben toegelicht.

(*) Gelijk de Schrijver in dit gedeelte van zijn Werk het meeste redenkavelt, en zijn onderwerp op zichzelve, en in verband met vroegere en laatere gebeurtenissen, beschouwd heeft, mogen wij met volle waarheid zeggen, dat wij deeze plaats met het meeste genoegen lazen, en dezelve voor eene belangrijke bijdraage aanzien tot de waarheid der Heilige Geschiedenissen.

(†) Dit durven wij den eerlijken lavater niet nazeggen. Hij neemt hier te hooge vlugt voor onze gewoone menschelijke begrippen; ook bedient hij zich van woorden, en eene voordragt, waarop hij mogelijk te zeer gesteld was, om zijne gevoelens met nadruk te uiten. Wij beschouwen liever den Bijbel als een onopgesmukt en waarachtig verhaal van Gods handelingen met den Mensch, zonder daarin iets dramatisch te zoeken. Dus verschillen wij te zeer in smaak van den Schrijver, om genoegen te kunnen vinden in deezen zijnen arbeid.

(*) Zo de Hr. lavater verkoozen had, eene Messiade, of dergelijk Dichtstuk, onder den titel van pontius pilatus, te schrijven, zouden wij zijn Werk als zodanig hebben te beoordeelen, en iets mogen toegeeven aan dichterlijke verzieringen. Nu ontveinzen wij onzen tegenzin niet tegen den Hoogduitschen basterdsmaak van het Poëetisch prosa: nu achten wij, dat de vroome Schrijver zich aan de Heilige eenvoudigheid des Schriftuurlijken Geschiedverhaals vergreepen heeft door zijne toegevoegde bijzieraadien: nu blijven wij ons ergeren aan de slaapmuts, de nachtlamp en het zijden bed van pilatus. (Zie noot * bl. 240).

(†) Voor hun, die niet al te naauwgezet zijn, of de Aanmerkingen regelrecht uit het Onderwerp vloeien, dan of zij door menigerleie wending van het voorstel daartoe getrokken worden, is zeker veel goeds in dit VII en VIII Hoofdstuk, dat overdenking verdient, en op de Zeden toepasselijk is. - In den trant, evenwel, waarin lavater schrijft, vinden wij geene behoefte van meerdere uitvoerigheid.

(*) Wij kunnen niet anders dan ons op deeze lijst plaatzen. Geene betere aanleiding tot eene zo breede uitweiding had lavater, dan dit woord des Bijbelschen verhaals: ‘De Stadhouder vraagde hem,’ den Heere naamelijk; en terstond grijpt hij het denkbeeld aan, om, overeenkomstig met den titel zijns Boeks, in eene reeks van Vraagen, uit de Schrift overgenomen, en onder zekere Opschriften gerangschikt, eenen Bijbel in 't klein zamen te stellen. Met allen eerbied voor de woorden en Texten, hier bijeenvergaderd, levert dit geheel, zo als het hier ligt, onzes inziens, een vreemd mengelmoes op. Vraagen, uit haaren zamenhang en redeverband gerukt, en met andere, ten besten gelijksoortige, van eenen lavater, onder menigerleie, dikwerf zonderlinge opschriften, aaneengeknoopt, ja bovendien naar den dweepachtigen smaak van dien Schrijver niet zelden toegelicht, geeven ons niets minder dan eenen Bijbel in 't klein, of beknopt denkbeeld van deszelfs Inhoud. Wie op zulk eene wijze ons Vraagen uit eenen ouden of hedendaagschen ongewijden Dichter, Historieschrijver, of Wijsgeer, opdischte, of, om beter te zeggen, Vraagen uit verschillende Werken van dien stempel, in zijne moedertaal, aaneenkoppelde; zou deeze ons eenen horatius, livius, cicero, enz. of eenen vondel, wagenaar, hooft, enz. in 't klein leveren? Maar is niet de H. Schrift een Werk van verschillende handen, stijl, inhoud en waarde? hoezeer zij het woord van God behelze. - Een bewijs van lavater's
Aanmerkingen bij sommigen der Vraagen gaven wij reeds boven, (noot * bl. 240) en het eerste Opschrift voor zijnen bundel luidt, Duivelsche Vraagen: niet zeer uitlokkende, dunkt ons, voor den Leezer! - Eindelijk hebben wij nog met een woord te melden, dat onze voorige Aantekening (noot † bl. 244) met volle recht ook steek houdt omtrent het laatste Hoofdstuk, of Boek III, van dit Eerste Deel.

(*) De erroribus quibusdam, in Formularum praescriptione evitandis.

(†) De praecipuis Remediis Mercurialibus.

(*) Zie onze Letteroef. 1804. bl. 375. enz.

(*) Zie den genoemden Bruilostszang.

(*) Zie IIIde D. bl. 129, en Buitenleven, Aant. bl. 4; ook de Voorreden voor het Iste Deel dezer Mengelingen.

(*) De Schrijver zelve zegt, bl. 17. Het boek behelst een weinig meer uitvoerige grondstellingen der uitlegkundige Voorlezingen, welke ik zints meer jaren .... gehouden heb. Het is, derhalven, niet zo zeer een uitgewerkt stuk, als wel een eenigzins uitvoerig compendium, en moet als zodanig beöordeeld worden. En dan heeft het, gewisselijk, eene groote waarde.

(*) Zie Biblioth. Raisonnée, Vol. I. p. 121. suiv.

(*) Uit het vervolg bl. 131. schijnt men te moeten besluiten, dat in het Hoogduitsch staat mythen ähnliche. Zoude dit niet beter overgezet zijn naar fabelen gelijkende? De Schrijver toch is verre van deeze verhaalen gelijk te stellen met de Heidensche fabelen. De Heer heringa erkent ook in eene aantekening op bl. 148, dat seiler niet zo ver gaat als andere Duitsche Geleerden, welker vermetelheid in dit opzicht hij met reden afkeurt.

(*) Men zie onze Beöordeelingen derzelven in de Vad. Letteroeff. voor 1804. bl. 328, 380 en 537.

(*) ‘In zoo ver het verhevene of schoone de bekende middenmaat overschrijdt, is men gewoon hetzelve romanesk te noemen.’

(*) ‘Men bespeurt rasch dat dit eerwaardig gezelschap zich in twee klassen verdeelt, in die der grillenvangers, en in die der gekken. Een geleerde grillenvanger wordt, op eene bescheidene wijze, een pedant genoemd. Wanneer hij de trotsche gebaarden van wijsheid aanneemt, even als de grootsprekers der oude en nieuwe tijden, dan past hem de kap met bellen. De klasse der gekken wordt meer in de groote wereld aangetroffen. Zij is misschien nog beter dan de eerste. Wij zijn hen veel verschuldigd en hebben ook veel aan hen te belagchen. In deze caricatuur maken zij evenwel elkander een zuur gezigt, en de een stoot, met zijn ledigen kop, tegen dien van zijnen broeder.’

(*) Men herinnere zich eene annonce, in de Konst- en Letterbode geplaatst, kort na 's Genootschaps uitspraak, van 13 April 1804; waarop wij hier het oog hebben.

(*) Hoewel de geëerde
Schrijver ten deezen niets beslist, helt hij nogthans over tot de gedachte, dat onder de woorden alle Volksongerechtigheden, die op den Bok ten Verzoendage gelegd zijn, ook de mindere zedelijke schuld, die tot geene daaden uitliep, maar toch in het harte wortelde, de overtreeding van de Officia imperfecta, bedoeld, en alzo verzoend wierd. Wat ons aangaat, wij oordeelen, dat zijn Eerw. hier kwaalijk bestaanbaar is met andere plaatzen zijner Verhandelinge, alwaar hij leert, dat de Wettische Instellingen alléén dienden ter wegneeming van Burgerlijke straf, en dat dezelve geene eigenlijke vergiffenis aanbrengen konden van schuld, uit zedelijk kwaad gebooren; zie onder anderen H. VII, bl. 73.

(*) Alomme, waar wij deezen zo zeer bekenden Naam in dit Deel des Genootschaps ontmoet hebben, leezen wij denzelven verkeerdelijk tayler gedrukt; en kunnen geenzins twijfelen, of de schuld dier averechtsche spelling komt op rekening eener onnaauwkeurige naziening der proeven, waarvoor wij geene verschooning weeten: trouwens, 'er is ook een aantal drukfouten, buiten deeze, in den bundel, die voor ons ligt, voorhanden; ja geene plaats bijkans, waarin aanhaalingen uit Grieksche of Latijnsche Boeken voorkomen, is vrij van miszettingen en grovere of zinstoorende gebreken: ook zullen wij niet afkunnen, in ons verslag, averechtsche aanhaalingen van Bijbeltexten aan te wijzen en te verbeteren. Het jammert ons, dat wij ons verpligt vinden, deeze aanmerking te maaken op een Werk, dat nagenoeg een rond jaar ter persse was.

(*) Deel I. Hoofdd. I-V.

(†) H. VI.

(*) H. VII.

(†) H. VIII.

(*) Algem. Vaderl. Letteroeff. hier boven, bl. 255.

(†) Alg. Vad. Lett. voor 1803. bl. 513.

(*) Door duméril uitgegeven en door Pr. fischer in het Hoogduitsch vertaald.

(†) Bijzonder in zijn onlangs uitgegeven fraai Werk, over de vergelijkende Ontleedkunde, van welk de Heer munniks ook met recht het gunstigst getuigenis geeft.

(*) Algem. Vaderl. Letteroeff. voor 1804. bl. 148.

(*) Welk Nederlandsch oor wordt niet geërgerd door zulke basterdtaal der Schoole? Of is onze moederspraak zo arm, dat het ons aan woorden ontbreeke?

(*) Deel II. H. I.

(*) Zie teyler's Godg. Gen. Deel XII, bl. 336 en 337 der Verhandelinge van den Eerw. de vos, aangehaald door koopmans.

(†) Eenige twijfel zoude 'er nogthans in dat geval bij den Recensent overblijven, uit hoofde van het zeer groot en onoplosbaar verschil, 't geen 'er, in deeze
laatste onderstelling, zich opdoen zoude tusschen de Apostolische Brieven en hunne, zo wel als christus Prediking.

(*) Wanneer men, zonder dusdanigen bewijsbaaren last, met den Eerw. koopmans beweert, dat de Apostelen nogthans, in hunne Brieven, op gezag en geleide van den H. Geest, den Dood van christus als Zoenoffer hebben voorgesteld; blijven 'er, onzes inziens, eenige der zwaarigheden overig, van hem te recht geopperd tegen de leer der voorafschaduwing: en, mogen wij vraagen, waar begint, waar eindigt die onderstelde Ingeeving? behooren daartoe almede de overeenkomst tusschen adam en christus en zoortgelijke andere leenspreuken?

(†) H. II.

(*) H. III.

(*) H. IV.

(*) Leere der Verzoening, bl. 120.

(†) H. V.

(*) Zie onze Letteroef. 1804. bl. 368 en 542.

(*) De opgave aldaar is aldus: - 100 delen bevatten
Water	0,30
Stijfselmeel	0,11
Olij	0,05
Extract	0,07
Harst	0,53


(†) Deszelfs opgave is:
Water	0,30
Stijfselmeel	0,11
Olij	0,05
Zuikeragtig extract	0,07
De rest	0,47 scheen eene lijmige vezelige stoffe te wezen, gevende geroost 0,06 a 0,07 een volkomen harst; waarom die Schrijver ook vermaant, die vrucht niet te sterk te roosten.


(*) Zie onze Letteroef. voor 1804. No. XIII.

(†) - voor 1805. No. III en IV.

(*) Alg. Vad. Letteroef. van dit Jaar, N. IV.

(*) Behalven dit gevoelen van wijlen den Hoogl. caper, heeft de Hoogl. c.g. siebold ook, reeds voor ongeveer dertig jaren, in eene moeijelijke verlossing, een allergelukkigst gevolg gezien van deze hier bedoelde doorzaging der Schaambeenderen; waaromtrent men kan lezen lucina, eine Zeitschrift zur Vervolkommung der Entbindungskunst, von elias von siebold, 2 Band, 1 Stuck, Art. 5.

(*) Zie onze Letteroef. voor 1803. bl. 608 en hier boven bl. 355.

(*) Zie het Mengelwerk onzer Lett. voor 1804. bl. 75.

(*) Alg. Vad. Letteroef. 1804, bl. 644.

(*) Het verwondert ons eenigzins, dat deeze Schrijver, noch de Eerw. koopmans, ter staaving van Israëls ongeschiktheid voor eene meer zedelijke Wet en aartsvaderlijken Eerdienst, de zaak niet een weinig hooger ophaalde, en den oorsprong, zo der Zoenofferhanden, als meenigte der wettische Plegtigheden, afleidde uit de Volksafgoderij met het gouden Kalf, of den AEgyptischen Apis; (zie Exod. XXXII) eene zo blijkbaare rede voor de verandering tusschen het Verbond op Sinaï, en dat op den berg Ebal. (Deut. XXVII) Men vergelijke de Verhandeling van den Eerw. bruining, bl. 361-366.

(†) Onder de plaatzen, die de Schrijver aanvoert, ontmoeten wij hier wederom eene in het oog loopende drukfeil; op bl. 247 staat Jes. III:11-18. lees Jes. I:11-18.

(*) Hoewel de taalkundige onderscheiding des Schrijvers tusschen
καταλλαγη door Paulus, en ἱλασμος door Joännes gebezigd, niet ten eenenmaal ongegrond is, vreezen wij toch, dat dezelve min of meer gezocht kan schijnen; en zulks te meer, dewijl hesychius het laatste woord almede door het eerste heeft verklaard, en daarmede beschouwd van eenerleie betekenis te zijn. Te minder rede kon ook onze Schrijver hebben, om de gewoone vertaaling van verzoening te wraaken, daar hij zeker niet onkundig is, dat ἱλασμος (even als het Latijnsche propitiatio) bij gewijde en ongewijde Schrijvers een eigen woord is van de verzoening der Godheid. Dus staat het onder anderen Num. V:8 in de Grieksche Bijbelvertaaling, en leezen wij daar van den ram der verzoening. Wij mogen niet gissen, waarom de Schrijver dit plegtige gebruik des woords met stilzwijgen voorbij ging; daar toch, hoe men vertaale, 's Mans besluit, onzes inziens, klemmen konde. Want 1o. Christus, en diens zending, niet bepaaldelijk zijn dood, wordt van Joännes eene verzoening, of gunstverwekking bij God, genoemd. 2o. De zamenhang der eerste plaats in H. I:9, en der laatste in het aldaar voorgaande vs. 9, toont genoeg, dat 'er op geen eigenlijk Zoenoffer gedoeld wierd. En 3o. Het werkwoord ἱλασκομαι vinden wij, in des Tollenaars bede bij Lucas XVIII:13, in dien zin van gunstverwekken, of genadigzijn, (zonder eenige tusschenkomst van offerhanden) gebezigd, dien de
Schrijver voorstaat.

(*) Luther vertaalt, niet zonder goedkeuring van den Schrijver, het woord ἀναφεϩω, hier ter plaatze, door offeren, en zo is het ook bij de Onzen overgezet in vs. 5. van dit Hoofddeel, overeenkomstig zeker met den plegtigen zin, waarin hetzelve veel door de Grieken gebezigd wierd. Geen ander gezach laat zich ook voor de gewoone vertaaling door draagen bij ons denken, dan uit hoosde der toespeeling op Jes. LIII:11; en wil men aldaar, gelijk hier, in dat woord eene aanduiding vinden ‘van het wegdraagen der Volkszonden door den Bok op den Verzoendag.’ (Zie vitringa ad Jes. LIII com. cit. &c. 4to.) Edoch zo men met onzen Schrijver het daarvoor houdt, dat de Profeet niet bepaaldelijk van een schuldoffer heeft willen spreeken, krijgt dit gevoelen, en ook zijne Textverklaaring van Petrus, daardoor kracht, dat noch het Grieksche, noch het Hebreeuwsche woord לבם ergens, daar wij weeten, in den Bijbel voorkomt in de gezegde betekenis van het wegdraagen der schuld.

(*) De Heer villers betitelt doorgaans de Vijanden der Verlichting, die zich in zeer onderscheidene gedaanten voordoen, met het woord van Obscuranten.

(*) Zie onze Vaderl. Letteroeff. hier boven, Meng. bl. 180. - Zelfs in de Dictionnaire de Chymie van c.l. cadet, Tom. 3. pag. 43 & 483, zal men, bij de woorden Gélatine en Os, in eenige regels zoo veel vinden, als hier in dit gehele werkje.

(*) Edwards, Burgerlijke en Handelkundige Geschiedenis der Engelsche Volkplantingen in de West-indiën, VI Deelen, alsmede diens Geschiedkundige Beschouwing van St. Domingo, in 1802 uitgegeeven, beiden bij a. loosjes pz.

(*) In dit betoog hebben wij wederom eene zinstoorende drukfout aangetroffen, doordien op bl. 405, r. 6, Jes. LII:1-12 staat, en niet Jes. LIII:1-12, gelijk het zijn moet.

(*) Wij eindigen onze aanwijzing der drukfeilen met eene, verschillende in soort van de voorigen. Bl. 382 worden drie regels uit hesiodus (ἐϱγ. και ἠμεϱ. L.I. vs. 334 sqq.) aangehaald; en de laatste aldus:

Ἀλλοτε δη σπονδησι θυεἕσσι τε ΊΑΑΣΚΕΣΘΑΙ.

Maar deskundigen ontwaaren terstond, dat het vers alsdan eene lettergreep te lang is. Hesiodus (en, vertrouwen wij, ook de Eerw. brulning) schreef σπονδης. Men zie het Werk des Dichters.

(*) Hoewel dit gevoelen, blijkens de bewijzen bij outram en spencer, door onzen Schrijver aangehaald, verre is van nieuw te zijn, hebben wij echter de plaats uit whiston's Essay on the Apost. Const. p. 58 &c., door den Eerw. bruining overgenomen, zeer der opmerking waardig gevonden, ter onderscheiding van het tweederlei Verbond, op Sinai, en op Ebal. Maar handelde de Godheid dus onder de oude Bedeeling, en kwam zij eerst spade, en als door drang van tijden, tot het gebod van plegtigen Eerdienst; hoe zeer vermoedelijk is het dan, dat men de Apostolische voordragt van Christus Dood als Zoenoffer, gelijk wij bevoorens aanmerkten, met geen recht, onder het N.V., voor eenen Goddelijken last heeft te houden: althans bruining, dunkt ons, had dus mogen redenkavelen, zo hij geen ander denkbeeld omhelsd had over de zaak in geschil.

(†) Wij onthouden ons niet, alhier de verbetering op te merken van Heb. XII:24, waar Ebal, in stede van Abel, dat geen bekwaamen zin heeft, dient geleezen te worden. De gedachte is uit de Dissert. Philol. Exeg. van wijlen den Hoogleeraar verschuir overgenomen door onzen Schrijver, weleer deszelfs Leerling; zie bl. 449 der Verhand.

(*) Toussaint, Hist. de l'Academie des Sciences & Belles Lettres de Berlin, 1769.

(*) Ziet hier, Leezers! een schriklijk staaltje van den helschen geest, waardoor die Monsters, als 't ware, scheenen aangedreeven te worden. In de Zitting van de Nat. Vergadering van 17 Sept. 1793 sprak collot d'herbois: ‘Men moest niemand deporteeren, maar allen, die zamenzweeren, verdelgen, en hen in de aarde der vrijheid begraaven. Zij moesten allen in gevangenissen geworpen, en dan deeze plaatzen ondermijnd worden; daarbij moesten de lonten steeds brandende zijn, om terstond alles in de lucht te doen springen, wanneer zij of hunne aanhangers nieuwe ondernemingen tegen de Republiek waagen mogten.’ - ‘Juist toen was het,’ leezen wij verder met ontzetting, ‘dat men in veele Gevangenissen van Parijs breede en diepe graven maakte, onder het voorwendsel, dat men de waterbuizen verbeteren wilde, die zich onder de aarde bevinden; doch eigenlijk met geheel andere oogmerken!’ - De Parijzer Commune hadt ook te Pic-Pus een stuk land gekocht, om daar 15000 tot 20000 lijken te kunnen begraaven. - - Doch wij wenden onze oogen af!

(*) Duport (zo lazen wij onlangs in een Fransch Journaal, ter gelegenheid van de beoordeeling van zeker Ballet) duport a dansé .... comme un homme qui a le diable au corps: nous ne trouvons pas d'autre expression. Wij moesten glimlachen om de naïve uitdrukking en den dubbelzinnigen lof, die ook, misschien, op ons Tooneel zijne toepassing heeft.

(*) Zie hier boven bl. 219.

(*) Plutarchus in Vita alex. m. Cap. 15. & arrianus de Exped. alex. m. Cap. 12.

(*) Zonder de taal deezer overzettinge, over het geheel zuiver, te willen gispen, of ons aan vitterije schuldig te maaken, brengt toch onze taak mede, dat wij het invoeren van vreemde woorden in onze rijke moederspraak opmerken. Of zijn de uitdrukkingen classike Schrijvers, en vooral Classiken, reeds met het Burgerschap beschonken Worden zij wel ergens gevonden bij eenen Nederduitschen Schrijver van echte munt, in een Boek, dat men classisch noemen durft? De Vertaaler schijnt van dit gevoelen te zijn, dewijl hij zich in de spelling van eene k bedient.

(*) Deeze volzin, zo als die in de vertaaling luidt, is en blijft ons duister. In het Engelsch leezen wij: ‘the polished period of a finished Author;’ de welbewerkte reden van eenen meesterlijken Schrijver; en wordt 'er gedoeld op de rondheid, bekwaame lengte en goeden afloop van iederen volzin, of periode, om dit onduitsch woord zelve te bezigen.

(*) Zie Monthly Review for Jan. 1805. bl. 35. waarvan wij ook hij het opstellen deezer Recensie ons te meer bediend hebben, vermits wij het oorsprongelijk Werk ter toetzing der Vertaaling niet konden opslaan.

(*) Dit klinkt immers beter dan uitvoerigere? De Schrijver van deze Aanmerkingen is zeer onnaauwkeurig, om niet te zeggen slordig, omtrent taal, stijl, enz.; waarvan wij boven reeds eenige aanwijzing deeden.

(*) Voor 1804. No. VI. bl. 248.

(†) Voor 1805. No. I. bl. 45.

(*) Bl. 7 en 242.

(†) [Zies. petitus de Legg. Atticis, Lib. II. Tit. III. p. 126.]

(‡) Bl. 7.

(§) Bl. 8, 9.

(*) Bl. 10.

(†) Bl. 11.

(‡) Bl. 13.

(§) Volgens j.a. fabricius, Bibl. Gr. Vol. I, p. 891, in het jaar 468 voor de geboorte van christus; volgens anderen 466. Rec.

(**) Bl. 14.

(††) Bl. 14, 15. De Heer sluiter heldert bij deeze gelegenheid eene omstandigheid op, en verdedigt de echtheid eener Redenvoeringe van andocides, waarover taylor en ruhnkenius verschillen. Rec.

(‡‡) Bl. 16 env.

(*) Bl. 27 env.

(†) De Schrijver vlecht hierin eene vrij uitvoerige Verhandeling over deeze Standbeelden, bl. 31-50. maar welke wij, als eigenlijk tot het leeven van andocides niet behoorende, overslaan. Rec.

(‡) Bl. 51.

(§) Bl. 52-62. De Schrijver verhaalt hierop de nadeelige gevolgen der terugroepinge van alcibiades (welken zijne vijanden, om hunnen slag te wisser te neemen, eerst hadden laaten vertrekken, en naderhand opontbooden) voor de zaak van Athene. Doch hierin zullen wij hem niet volgen. Rec.

(*) Bl. 62-64.

(†) Bl. 64.

(‡) Bl. 57, 66.

(§) Bl. 67, 69.

(**) Bl. 68, 69.

(††) Bl. 70-72.

(*) Bl. 73, 74.

(†) Bl. 74, 75.

(‡) Bl. 75-77.

(§) Bl. 78-80.

(**) De Heer sluiter geeft hier eene korte Verhandeling over de Wetten van Athene met betrekking tot de huwelijken der Dochteren, bl. 80-93. Men weet, dat de Wetten van solon hieromtrent in sommige opzichten eenige overeenkomst hadden met het Mosaische Recht. Zie sam. pet. De Legg. Att. Lib. VI. Tit. I. p. 441. J.d. michaëlis, Mos. Recht, § 78. Rec.

(††) Bl. 89, 93.

(*) Bl. 93-97.

(†) Bl. 97.

(‡) Bl. 98.

(§) Van deeze zegt de Schrijver iets op bl. 97.

(*) 't Is waereldkundig, dat deze afscheiding ook kort daarop tot stand is gekomen; en het moet den jeugdigen Schrijver niet weinig genoegen geven, zijn gevoelen op deze wijze bevestigd te zien.

(*) De opgegeevene wijze, bl. 142, was: ‘Is de Electriciteit der wolken sterk genoeg om dezelve te doen rijzen tot in hooger lugtlaagen, wier temperatuur zich onder het Vriespunt bevindt, dan zal 'er geen Regen, naar Hagel ontstaan; dewijl de waterblaasjes, in het zelfde oogenblik dat zij zich tot druppels vereenigen, in den vasten staat overgaan.’

(*) Wij herinneren hier den Leezer aan 's Mans Prijsverhandeling over de Konst van Waarneemen, bij de Haarl. Maatschappij, D XIII. - aan die over het Huwelijk, bekroond van het Genootschap Floreant Liberales Artes, D.I. - aan een Tweetal, ingeleverd en vereerd bij teylers Godg. Gen., over de schikking van Jesus en de Apostelen naar de Volksbegrippen, D. XII, en over de kracht van het Inwendig Bewijs voor den Christ. Godsdienst: - en eindelijk aan zijnen Planeet - Leezer beschaamd, die den Eereprijs wegdroeg bij de Maatsch. Tot Nut van 't Algemeen, Ao. 1800. - Allen zo veele bewijzen der beleezenheid, arbeidzaamheid, en van het vernuft van den beroemden Amsterdamschen Leeraar, die dringend toonen, dat deeze zijne Verhandeling niet zonder de uiterste ligtvaardigheid mag aan een kant gelegd worden door onkunde en bevooroordeelde stijfzinnigheid.

(*) Lettres Persanes, Lett. LI.

(†) Ovid. Trist. Lib. V. El. 10. v. 43, 44.

Adde, quod injustum rigido jus dicitur ense: 
Dantur & in medio vulnera saepe foro. 




Eene plaats, die wij te liever aanhaalen, dewijl dezelve der aandacht van den Eerw. de vos ontglipt schijnt, en tevens de oudheid der Tweegevechten by de Barbaaren staaft.

(*) In de Gedichten van het Leidsche Genootschap, VI D. 1 St.

(*) Zie het begin van het 3de Stuk der Bijdragen van feith en kantelaar.

(†) Achter de Nagelaten Gedichten van p. nieuwland, bl. 127.

(‡) Oden en Gedichten, Iste D. bl. 63.

(*) Zie Letteroeff. 1804, bl. 535.

(*) Zie onze Vaderl. Letteroeff. voor 1804, bl. 369.

(*) Zie onze Vaderl. Letteroef. voor 1804. bl. 251 enz.

(*) Minerva van het Jaar 1796.

(*) Hoewel de Eerw. de vos deeze uitzichten vormde in den Jaare 1802, dunkt ons toch, dat de kans tot vernietiging der Tweegevechten ruim zo voordeelig staat zedert de verheffing van zijne Excellentie den Heere schimmelpenninck tot Raadpenfionaris in ons Gemeenebest. Nu durven wij bijkans zeggen:
Nil desperandum Teuero duce & auspice Teucro.

(†) Indien het verschoonbaar zij, dat de Eerw. de vos in deeze Verhandeling, vooral geschreeven voor Mannen van den Degen en de grootere Wereld, uitvoerige Fransche aanhaalingen zonder bijgevoegde overzetting in den text heeft ingelascht; mogen wij echter niet onopgemerkt laaten, dat aan het slot van het Naffrift eene plaats uit cicero voorkomt, en in de Bijlaagen zeer veel gevonden wordt, waarvan het ons leed doet te moeten zeggen, dat ons weetgierig, maar ongeletterd Publiek geen gebruik zal kunnen maaken: reden, waarom wij zulk eene schrijfwijze niet wenschen aan te moedigen.

(*) Wij vernemen, dat de Heer kinker waarlijk de Vinding afgelost, en den Lierzang in eigen persoon op het Toneel heeft voorgelezen!!

(*) Zie onze Vaderl. Letteroef. hier boven, bl. 186.

(*) Zie onze Letteroef. voor 1803. No. I.

(*) Vaderl. Letteroef. voor 1804. No. XV.

(*) Zie onze Vaderl. Letteroef. voor 1798. bl. 271 en voor 1799. bl. 454.

(*) Zie onze Vaderl. Letteroeff. voor 1804, bl. 426 en 672.

(*) A. loosjes pz. Het Vaderland aangevallen en verlost.

(*) [Bladz. 21. staat hier de Achting jegens ..... verstandige en goede Lieden. - Bejaarde schijnt hier te ontbreeken: maar of deeze misslag den Schrijver dan den Vertaaler te wijten zij, kunnen wij niet beslissen.]

(*) Moest dit niet zijn krankzinnigheid? Is waanzinnigheid niet eerder Hoog- dan Nederduitsch?

(*) [Leopold, de beroemde Brunswijksche Prins, die, om ongelukkigen te redden, zijn leeven in den Oder verloor.]

(*) Bekend is, misschien, de Anekdote, bij dat verbod voorgevallen - Moliepe zelve trad voor, op het Tooneel, en, zich tot het Publiek wendende, (men had den Tartuffe voor dien avond geännonceerd) zeide bij: Messieurs! on n donnera pas aujourd'hui le Tartusse, car son Eminence l'Archeveque ne vent pas qu'on le joue.

(*) Algemeene Historie, D.X.

(†) Romeinsche Geschiedenis, D. I.

(‡) P. ovidius nasoos Feestdagen, B. II. bl. 65. enz.

(*) Wegens het menigvuldig en veeltijds herhaald gebruik der 't voor het, is 'er eene stootende stijfheid in sommige versen, te meer af te keuren, omdat dezelve, vreezen wij, in de uitvoering van het stuk, welligt eenige duisterheid in den zin baaren zal bij de Toehoorders. Voorts hebben wij hier en ginds, en mogelijk in gevolge van eene te groote kieschheid in de taal, ongevallige en harde ineensmeltingen van lettergreepen opgemerkt. Een voorbeeld treffen wij onder anderen aan op bl. 45, alwaar Lukretia tot haaren Vader zegt:

Ach, 't voert mijn leed in top, dat ik u 't moet doen lijden! 


En deszelfs antwoord begint:

Zaagt gij dan niet me altoos me in uw geluk verblijden? 


Nog zondigt hij tegen de voetmaat, door, ondanks het gezag van ovidius, en van diens Vertaaler hoogvliet, de middelste lettergreep in Ardea (eene stad, door Tarquinius belegerd) lang, in stede van kort, te maaken; gelijk mede in deezen regel op bl. 11 te schrijven:

Een weerelooze vrouw door dreigingen vervaard. 


In een stuk evenwel van zo langen adem, als een Treurspel, kunnen wij, en moeten ook, geringe feilen overzien: maar het jammert ons, dat een Dichter, zo kiesch, als tollens, eene laatste beschaaving niet besteed heeft aan zijn werk, dat daardoor zoude gezuiverd zijn van zulke waarlijk kleene en gemakkelijk te verhelpen wanstaltigheden.

(*) In de Oratie de judicio in Philologia Orientali regunde.

(*) Dit ziet op het vermoorden, 6 Oct. 1799, door harm. hend. wijnands, met behulp van zijnen oudsten Zoon en anderen, van den Postillon, die de brievenmaal van Haarlem na Leiden overbragt, welke, genaderd tot even voorbij de Kwaakbrug, liggende over de Trekvaart buiten de Marepoort van Leiden, onder Oegstgeest, door de gezamentlijke booswigten van de kar gerukt, door het toeknijpen van de keel, neus en mond, en door het drukken van de hoofdslaapen, verwurgd en afgemaakt, het lijk vervolgens van die brug in het water geworpen, de kar en het paard van agteren insgelijks daar in gestort wierdt; begeevende zich voorts de moordenaars, met de geroofde brievenmaal, langs de
Cingels van Leiden tot aan de Hoogewoerdspoort, en alzo langs den hoogen Rhijndijk, alwaar zij, den zak geopend hebbende, het gereed geld, dat zij 'er in vonden, onderling verdeelden.

(*) De Baljuw doelt hier op den moord, gepleegd aan een man en vrouw, éénige bewooners van eene herberg aan den weg tusschen den Haag en Loosduinen. Naa het huis eens en andermaal bespied te hebben, begaven de bovengenoemden, in den nacht omtrent half elf uure van den 18 October 1798, zich gezamentlijk na die herberg, gedeeltelijk gewapend met eenen dikken knuppel, daartoe opzettelijk vervaardigd, en met dikke stokken, van onder met ijzeren banden beslagen; met dat gevolg, ‘dat zij den man en de vrouw, te samen terstond in het voorhuis aangevallen, en, nadat zij in eene voorkamer gevlugt waren, aldaar, op eene verraderlijke en schrikbarende wijze, den eersten met 11, en de laatste met 10 wonden, meestal aan het hoofd, vermoord hebben, en daarin met die onbegrijpelijke woede en wreedaardigheid te werk gegaan zijn, dat zij, na het overlijden van den man, de vrouw, ook reeds deerlijk gewond, egter nog leevende, en hun alle hare goederen aanbiedende, indien zij haar het leven sparen wilden, in weêrwil hiervan, in koelen moede, nog verscheide slagen toegebragt, vervolgends al het gemaakt goud en zilver en het gereed geld, hetgeen voorhanden was, uit de kasten en kisten geroofd, hetzelve te Amsteldam verkogt, en dien bloedigen roof te samen verdeeld hebben.’

(*) Het voorval, hier bedoeld, wordt in den Eisch van den Heere Baljuw aldus verhaald; ‘dat h.h. wijnands, zijne Huisvrouw, en drie Zonen, peter albert, elisabeth josephs, en nog eene andere medepligtige, op den 10 Febrnarij dezes jaars (1805), zig van Gouda naar eene boerenwoning onder Alphen, tusschen de Goudsche Sluis en Zwammerdam, heeft begeeven, en, na aldaar met jan hendrik himmelgarden, den ontwerper van dit misdrijf, dien hij daar reeds vond, en met de overige medepligtigen, in den hooiberg den nagt, en het bij toeval zeer laat naar bed gaan der bewoners, verbeid te hebben, tusschen één en twee uren, een gootgat in den koestal, met de spil van den slijpwagen (waarmede de gevangene h.h. wijnands, zoo 't heette, den kost won, en door stad en land liep) daartoe opzetlijk medegebragt, zodanig heeft helpen verwijden en verhogen, dat zijn gevangens oudste Zoon en peter albert door hetzelve binnen in het huis gekomen zijn, en de overigen door het openen der buitendeur ingelaten hebben: dat hij gevangen vervolgends, met de drie andere manspersonen, in de slaapkamer der bewoners doorgedrongen zijnde, zig met j.h. himmelgarden, die in dat huis bekend was, voor eene kast, staande tegen het voeteneinde der bedstede, waarin de man en vrouw van het huis sliepen, geplaatst heeft, terwijl zijn oudste Zoon, en peter albert, ieder met een bloot mes, in die zelfde kamer gereed stonden, met een vooraf bepaald en erkend oogmerk, om, zo die lieden wakker wierden, hun van het leven te beroven;
en dat hij gevangen uit die kast, waarop de sleutel stak, heeft helpen stelen - eene aanmerkelijke partij gemaakt gond en zilver, eenige kleederen, en gereed geld, zonder dat de bewoners, of iemand van het negental kinderen, eenig gerucht vernomen hebben, waaraan zij dan ook eeniglijk, na de gunstige beschikking der Almagt, hebehoud van hun leven te danken hadden.’

(*) Hiermede wordt gedoeld op het vermoorden van twee Geregtsdienaars, om hen te vatten, hun agternaa gezonden.

(*) Spreuken XXIII:29, 30.

(†) Spreuken VII:25-27. IX:18.

(*) Zie het Mengelwerk der Vad. Letteroef. 1804. No. XIV.

(*) Zie hiervan een voorbeeld in ons Mengelwerk voor 1804, bl. 672.

(*) De Engelsche Reizigers, die te Venetie kwamen, en die zy veronderstelde dat haar uit nieuwsgierigheid kwamen zien, ontving zy gemaskerd, als haar kleed van statie.

(*) ‘Indien dusdanige Romanschryvers,’ zegt de Heer volney, ‘de lofspraaken konden hooren, die hun op de plaats zelve worden toegezwaaid, zy zouden gewisselyk van de versleetene redekundige talenten walgen, welke, in het tegenwoordige geval, aan vyfhonderd huisgezinnen hun geluk gekost hebben.’

(*) Voor zoo veel ik weet, zyn deeze een gedeelte der landeryen, die thans in Europa geveild worden; en indien zy al ergens toe dienstig zyn, is hetgeen ik van derzelver ongenaakbaarheid voor den landverlaater, zyn gezin, eigendom, gereedschappen, enz. met zich voerende, gezegd heb, genoegzaam beweezen.

(†) Dit gaat wel aan voor een ongehuwd persoon; ook heb ik meer dan twintig fatsoenlyke Vrouwen gekend, die in één schip als stuurplegtpassagiers (steerage-passengers) overvoeren.

(*) Ik ben voorneemens, dit in een ander Geschrift te behandelen, waarin ik, door den geheelen loop en de verborgenheden der Amerikaansche Land-makelaary te ontvouwen, dit tot betoogens toe zal bewyzen.

(*) Hierop vallen evenwel uitzonderingen; en ik wil gaarne gelooven, dat 'er meer voorbeelden van meesters geweest zyn, welke dus onmenschelyk niet hebben gehandeld, dan van de zulken, die zich daar aan schuldig maakten. Ontelbaar, egter, zyn de laatste voorbeelden.

(†) Zeg 20 pond st. in 't jaar, of 100 pd. st. voor 't geheel, 't welk een ryklyk loon is, gelyk ieder landman in Engeland
zal erkennen.

(§) Zeg 3 pd. st. 's jaars.

(**) [Deeze berekening, getrouwelyk overgebragt, heeft egter voor den Vertaaler de regte helderheid niet.]

(*) Door toevallige omstandigheden is ons dit Stukje, van eene eerwaardige hand, eene maand laater ter hand gekomen. Aant. der Uitgeeveren.

(*) Hiervoor brengt de Graaf de la cepède het getuigenis by van een ooggetuigen, te weeten den Heer pleville de peley, die, omstreeks de kusten van Hudsons Baai, den modder waarnam op den bodem van eene kleine heldere ondiepte, omkorst met het ys op deeze kusten, geheel bezet door de staarten van Makreelen, daar in zittende tot op omtrent drie deelen van derzelver lengte.

(*) Lieden van aanzien zyn dikwyls gewoon, daar te zitten, om den pligt van Herbergzaamheid aan Vreemdelingen te bewyzen, en aan allen, die ter Poorte inkomen.

(*) Men weete, dat eenige der Dag- en Nieuwstydingen in Engeland opgevuld zyn met spottende berigten van deeze soort.

(*) Een Volk, eenige mylen landwaards van Rangoen, in het Birmansche Ryk, woonende.

(*) Augustin stefani, kweekeling van barnabei, Kapelmeester des Keurvorsten van Beijeren, bekleedt in de Geschiedenis der Muziek eenen hoofdrang. Eerst was hy Organist aan het Hof van Beijeren. Op den ouderdom van negentien jaaren gaf hy eene verzameling van Psalmen op agt stemmen in 't licht; vervolgens maakte hy Sonaaten en Duetten, die zynen roem vermeerderden. Het Hof van Hanover maakte hem Kapelmeester. Hier arbeidde hy aan zyn Werk, welk hy vervolgens in het licht gaf, getiteld: Over de zekerheid der grondbeginzelen der Muziek, en over de agting, welke de Ouden voor dezelve betoonden; het wierdt gedrukt in den jaare 1698; een doorgeleerd Werk, 't welk in het Hoogduitsch vertaald en agt maalen wierdt herdrukt. Hy vervaardigde de Muziek voor verscheiden Italiaansche Drama's voor het Tooneel te Hanover. Zy wierden in het Hoogduitsch naagevolgd, en te Hamburg ten Tooneele gebragt. Ten langen laatste zag deeze beroemde man zyne verdienste bekroond met de waardigheid van Abt van Leipzig, en wierdt kort daarop tot Bisschop van Spiers verkoozen; eene merkwaardige gebeurtenis: want zelden heeft men Muzikanten zoo luisterryke belooningen zien ontvangen, en vooral belooningen van deezen aart.

(*) De Titel in 't Engelsch was: Humble Inquirij into the Scripture Account of Jesus Christ; or A short Argument, concerning his Dietij and Glorij, according to the Gospel.

(*) De Heer frederik japij, een zoo bescheiden als vernuftig Kunstenaar, heeft, voor zes jaaren, in het Dorp Beaucourt, drie mijlen van Porentru, eene Fabriek van ruwe Horologie-werken opgericht De schikking zijner Werktuigen is tot zulk een hoogen graad van volkomenheid gebragt, dat, door middel van een eenvoudig rad, de vrouwen, kinderen, grijsaarts, en zelfs blinden, met een enkelen slag, alle de voornaamste stukken, die de beweeging van een Horologie uitmaaken, kunnen toebereiden. Deeze uitvinding heeft den prijs der werken twee derde doen verminderen, welke men, vóór die ontdekking, door werklieden, stuk voor stuk, moest doen vervaardigen, waarmede veel tijds verliep en 't geen kostbaar viel. De Heer japij levert een volkomen stel van raderen, ruw gemaakt, tegen derdehalf frank voor ieder Horologie. Elke week kan hij meer dan 200 douzijnen leveren. Deeze Kunstenaar heeft op zijne Uitvinding een Oktrooi verkreegen. In den jaare 1802 heeft hem de Jurij met eenen Eerepenning van aanmoediginge bekroond.

(*) De Heer butler merkt in dit Werk elders op, ‘dat mahometh zijne Schriftuurlijke Geschiedenis veel meer ontleend heeft uit de Apocrijphe Boeken en Overleveringen der Jooden en onregtzinnige Christenen, ten zijnen tijde talrijk in Arabie, dan uit de egte Schriften, die den Bijbel uitmaaken.’

(*) Zie ons Mengelwerk voor 1804, bl. 365.

(*) Roseau is nog eene Vrij-haven; maar de bepaalingen en regelingen van de laatste Acte zijn zo streng, dat vreemdelingen geen aanmoediging hebben, om zich derwaards te begeeven, en zij merken, zedert eenige der laatste beslagneemingen, de wet aan als een strik om hun te bederven. Edwards.

(*) Men keere dit om; van hoe veel aanbelangs wordt dan Dominica niet voor de Franschen!

(†) Wij verkiezen deeze vermeestering in 't breede te vermelden, om de tegenwoordige, wanneer des omstandiger berigten inkomen, daarmede te kunnen vergelijken.

(*) Edwards voert eene menigte van staalen aan, en brengt hem onder hevige verdenking van brandstichting der Stad Roseau, bij welke 500 huizen verteerd werden, en de schade aan koopwaaren en eigendommen op tweemaal honderd duizend Ponden Sterlings begroot wordt.

(*) De Heer bass was een der Chirurgijns op het Schip the Reliance.

(*) De Kangooroo en eenige andere Dieren in Nieuw Zuid-Wales laaten zich bij uitstek gemaklijk temmen, zo ras ze gevangen zijn.

(*) Voor dit mindere getal, dan in de Russische Uitgave, wordt voldoende reden gegeeven.

(*) Ofschoon wij reeds, voor een geruimen tijd, in onze Letteroefeningen dit Werk van Prof. siegenbeek hebben aangekondigd; konden wij echter niet afzijn, wijl thans de Taalkunde zoo zeer aan de orde van den dag is gesteld, ook deze nadere Bedenkingen rakende de dezelfde Verhandeling, van eene geachte hand ontvangen, als eene oordeelkundige Bijdrage tot de rechte kennis en waardering van onze schoone Moedertaal, in ons Mengelwerk eene plaats in te ruimen. - De Uitgevers.

(†) Nederduitsche vertaling, bl. 88.

(‡) In hoe verre het gezegde van kant steek houde ten aanzien van de overige Kunsten en Wetenschappen, ten aanzien bij voorbeeld van de Schilderkunst, Teekenkunst, enz. laten wij aan anderen ter beoordeeling. Maar wij voor ons wenschten wel, dat de Franschen dat fijnere oordeel verkregen, dat zij het schoone en verhevene in de Duitsche kunstgewrochten opmerkten, de schilderstukken van onze Nederlandsche Meesters, van onzen douw, potter en dergelijken, ons voortaan lieten behouden, en de weggevoerde stukken terug zonden, om ze tegen Duitsche in te ruilen.

(*) Voorrede bl. VI.

(*) Wij weten wel, dat niet alle deze woorden goede voorbeelden van eene stiptere spelwijs naar de afleiding kunnen genoemd worden, daar sommigen derzelven ook naar die regelmaat zelve anders moeten geschreven worden, gelijk onder anderen aangetoond is door z.h. alewijn, in zijne Toetse van nieuwerwetsche Taalkunde, in het VII D. der Werken van de Maatsch. van Nederl. Lett. te Leijden, en door don Hoogl. kluit, in zijne Aanmerkingen over eenige nieuw ingevoerde wijzen van spreken en schrijven, in de Vaderl. Letteroef. voor 1800. N. 9: doch wij brengen dezelve bij, om meteen te dienen tot een proef, hoe zeer de afkomst der woorden, in plaats van duidelijker te worden, integendeel al verder verduisterd zou raken, indien een ieder in het hoofd kreeg, op zijne wijze de woorden te schrijven naar de afleiding. Immers heeft een Schrijver van naam in onze dagen leedteeken voor
litteeken begonnen te schrijven, alsof het woord samengesteld was uit leed (dolor) en teeken; terwijl het buiten allen twijfel is, dat litteeken, waarvoor men oudtijds ook likteeken en lijkteeken schreef, afkomstig is van het oude lijk, het lichaam, de uiterlijke gedaante, (waarvan ook likdoorn of lijkdoorn en lichaam of lijkhaam) en teeken, als zijnde een teeken, dat nog eenigzins de gedaante vertoont van de ontvangen wond. Zie ten kate, eerste proeve van geregelde afleiding, art. lijk, in de aanleiding tot de kennis der Nederd. Spraak, II D. bl. 280, en alewijn t.a. pl. bl. 313 en volgg. - Zoo begon men ook, voor eenige jaren, maak-klaar te schrijven voor makelaar, alsof het woord van klaar maken en niet van makelen afkomstig was. Warelijk het is eens ieders zaak niet, over de afleiding der woorden te beslissen. Zoo deze regelmaat, en niet die der uitspraak, door een ieder gevolgd wierd, zou het 'er welhaast ellendig met onze spelling uitzien. In het bepalen der uitspraak, integendeel, zal zelden een oplettend hoorder mistasten.

(*) De geleerde huijdecoper is van oordeel, ‘dat de tongslag der ouden veel zachter was, dan de tegenwoordige.’ Zie Proeve van Taal- en Dichtkunde, I D. bl. 123.

(†) ‘De uitspraak,’ zegt onze geleerde Landgenoot h. de groot, in zijne Vergelijking der Gemeenebesten, onlangs uitgegeven door Mr. j. meerman, III D. bl. 81; ‘de uitspraak zelve geeft eenigermate den aard en de zeden der sprekenden te kennen; en die mededeeling van 't geen in de ziel omgaat welke door de spraak geschiedt, gelijk zij de menschen van 't gedierte afzondert, onderscheidt ook de menschen grootelijks van elkander. Want die Volkeren, die minder bepaalde klanken geven, naderen tevens meer tot een' staat van wildheid. Ook onder hen, die dezelfde taal spreken, ontdekt zich, naar mate van den tongval, een zeker fijn verschil. Zoo levert in Griekenland de taal der Atheniensers eenen mannelijken klank op; die der löniers eenen weeken, gelijk dit Volk zelve ook dat karakter heeft; de Doriers spreken ruuw, de Aeoliers Barbaarsch. Ook de Romeinsche spraak heeft zich veranderd met de zeden van iedere eeuw; eerst was zij ongevormd en ruuw; daarna ernstig en statig; ten laatsten teeder en verwijfd’ enz

(*) Zie ten kate, Aanleiding tot de kennis der Nederd. Spraak, I D. bl. 150, en j. wallis de loquelâ, p. 53 & 54.

(*) II. Lib. V.v. 303. & 304.

(†) 

Saxum antiquum, ingens, - 
Vix illud lecti bis sex cervice subirent, 
Qualia nunc hominum producit corpora tellus. 


Aen. Lib. XII. v. 899.

(*) 

- mox sese adtollit in auras, 
Ingrediturque solo, et caput inter nubila condit. 


Aen. Lib. IV. v. 176.

(*) Plin. Nat. Hist. Lib. VII. c. 16.

(†) Derham voert eene menigte van die voorbeelden aan, in zijne Godleerende Natuurkunde, bl. 310 der Nederd. Vert.

(‡) Plin. Lib. VII. c. 16.

(§) 

Hic et Aloïdas geminos, immania vidi 
Corpora: qui manibus magnum rescindere coelum 
Adgressi, superisque Jovem detrudere regnis. 


Aen. Lib. VI. v. 582.

(*) Dalecabjpius, in eene Aantekening op de boven aangetoogene plaats van plinius.

(*) Hij schrijft: magna corpora, & ad impetum valida

(*) Greaves, Pyramidographia, p. 51.

(†) Id. Ibid. p. 132.

(*) Juven. Sat. XV.

(*) Het een van affinatus, een Italiaan, in 1606; het ander van juan pablo bonet, een Spanjaard, in 1620.

(*) Wilna, de Hoofdstad van Lithauwen, is het best gelegen punt, om voor de letterkundige en geleerde onderhandelingen tusschen Rusland en het overige gedeelte van Europa tot middelpunt te dienen. De Universiteit van Wilna bezit zeer verdienstelijke Hoogleeraars. De Starretoren is de beste van het geheele Russische Rijk. Men heeft in deeze belangrijke Stad een Godgeleerd Kweekschool voor de nietvereenigde Grieken, eene Akademie van Edellieden, een Instituut voor den Zeevaart, een Geneeskundig School, en vijf Drukkerijen. Wilna bevat 21,000 Inwooners, 32 Katholijke Kerken, drie Russische Tempels, eene Luthersche en eene Kalvinistische Kerk, eene Sijnagoge, en eene Mosquee. - Geographie de toutes les parties du Monde, Tom. II. p. 108.

(*) De Heer castberg zal binnen kort een verhaal zijner Reize in 't licht geeven. Hij is met de Heeren maij en weinberger van Weenen overeengekomen omtrent de uitgave, in het Hoogduitsch, van eene Ençyclopedische Verhandeling over de natuurlijke, zedelijke en burgerlijke opvoeding der Doof-Stommen.

De Heer kempelé heeft, insgelijks in 't Hoogduitsch, een belangrijk Werk voor de onderwijzers van Doof-Stommen in 't licht gegeeven; het voert tot titel: Over de bewerktuiging der menschelijke stemme.

(†) Elk weet, hoe veele uitlanders het Bataassch Gemeenebest onder den naam van Holland, als daar van het belangrijkst gedeelte, aanduiden. Bekend is het insgelijks, dat de Stad Groningen de zetel van dat School is, onder het opzigt van den verdienstelijken Christen-Leeraar guijot. Dat 'er veel goeds van kan gezegd worden, is te bekend, dan dat wij hier daadzaaken behoeven aan te voeren. Een omstandig verslag viel niet in het plan van onzen Berichtschrijver. Om der gelijkheidswille zullen wij ook niet in bijzonderheden treeden. - Aanm. van den Vert.

(*) IIde Deel, bl. 28.

(*) Zie ten kate, Iste D. bl. 124.

(*) Het is den taalkundigen bekend, dat zulk eene wegsmelting in onze taal zeer gemeen is. Dus vindt men, bij voorbeeld, wijste voor wijsste, elende voor ellende, heiloos voor heilloos, achtien voor achttien, joncheid voor jonchheid, of jongheid, enz.

Wij kunnen echter niet ontveinzen, dat ons het algemeen aangenomen stelsel, volgens het welk men deze spreekwijzen van geenszins, eenigzins enz. van zin [sensus] doet afstammen, altoos eenigzins twijfelachtig is voorgekomen. Bij de Ouden vindt men deze spreekwijzen bestendig met een bijgevoegde t geschreven geensints, eenigsints enz.; en hierom komt ons de gissingvan ten kate niet zoo verwerpelijk voor, die dit sints voor een achtervoegsel houdt, afkomstig van het verkwoord zijn, zoodat tweesints, bij voorbeeld, zoo veel zou beteekenen, als op tweederhande wijze zijnde. Zie eerste proeve van geregelde afleiding, IIde D. bl. 520.

(†) IIde D. bl. 28.

(*) ‘Ons oor wraakt dat geluid,’ zou vondel gezegd hebben, ‘een valsche klank, die de muzijk der taal zou bederven.’

(*) Deze schrijfwijs met een enkele s is reeds voor lang bij de achtbaarste Schrijvers vrij algemeen in gebruik geweest. Heusheid, bij voorbeeld, schrijft g. brandt in de opdragt zijner stichtelijke rijmen, bl. 7, geplaatst voor het lide Deel zijner poëzij; en die zelfde spelling volgt zelfs huydecoper, die groote voorstander der regelmatigheid, in de opdragt voor zijne onberijmde vertaling der Hekeldichten van Horatius, bl. VIII.

(*) De uitgang ing in het eene woord is ook van zeer verschillenden aard met dien in het andere. In het eene woord is die uitgang van het mannelijke geslacht, drukt eene eigenschap uit, en staat gelijk met den Hoogduitschen en ook Nederduitschen uitgang ig, met welken dezelve ook wel verwisseld wordt, könig, koning, honig, honing; in het andere woord, daarentegen, is dezelve van het vrouwelijke geslacht, geeft eene werking te kennen, en komt overeen met den Hoogduitschen uitgang ung, vinding, findung, verschijning, erscheinung enz. De eerstgemelde of mannelijke uitgang ing nu verwisselt gaarne de ng in nk, even gelijk de mannelijke uitgang ling, waarvoor oudtijds meestal link of linck wierd geschreven, als jongelinck, vreemdelinck, enz.; de laatstgemelde of vrouwelijke uitgang ing integendeel neemt gaarne, gelijk alle woorden van het vrouwelijke geslacht, eene e aan, en is daardoor voor die verwisseling van de g in een k niet even zeer geschikt.

(*) De voortreffelijke scheikundige Heer trommsdorff begint zijn allernuttigst Journal der Pharmacie met eene Aanspraak, bij gelegenheid van het aanvaarden eener Apotheek, wier mededeeling door middel van dit geacht Maandwerk den Vertaler niet ongepast voorkwam.

(*) Waarom toch zou het barbaarscher zijn, den Lama, dan het onnozele Kalf, of het zagte Schaap, te mesten en te slagten? Vert.

(*) De groote Dichter en Taalkenner bilderdijk beweert in de Werken van het Haagsche Genootschap, kunstliefde spaart geen vlijt, VIIIste D. 1ste St. bl. 128. noot 2, dat, schoon nieuweren orde schrijven, het woord eigentlijk een meervoud orden is van het enkelvoudige ord. Dit zoo zijnde, zou het voor de voorstanders der schrijfwijs naar de afleiding eene reden te meer moeten zijn, om althans niet ordelijk te schrijven.

(*) Dat de spelling met een d of met een t (wezendlijk of wezentlijk) volkomen op het zelfde uitkomt, zal toch niemand ontkennen. Ook is het bepaaldelijk de schrijfwijs van wezendlijk, die huydecoper op de boven aangehaalde plaats (Pr. v.T. en D. IIde D. bl. 352.) afkeurt.

(†) Vondel, aanleiding ter Nederduitsche Dichtkunst, bl. 2.

(*) Zie ten kate, Iste D. bl. 128.

(†) IIde D. bl. 28.

(‡) Vergelijk 't geen wij te voren gezegd hebben wegens de snellere uitspraak der Ouden en de invoeging der d en t op bl. 254, 256.

(*) Uit de opgaaf van deze redenen voor de inlassching der t, bij het aaneenkoppelen van den onzakelijken uitgang en en den uitgang lijk, ziet men tevens, waarom die inlassching niet te pas komt bij het samenvoegen van den gemelden uitgang en en den uitgang loos in wezenloos, ordenloos enz. Dit loos toch is lang, en geeft door het vaste rustpunt, dat het aanbiedt, genoegzame gelegenheid aan den spreker, om de
voorafgaande n zonder merkelijke hindernis uit te drukken. Met den uitgang heid is de zaak eenigzins twijfelachtig, wijl dezelve, blijkens het meervoud heden, zacht lang is, dat is, tusschen lang en kort in, en dus, achter den korten onzakelijken uitgang en gevoegd, ook eenigermate de inlassching der t zou noodig hebben, daar de h op de n ook niet zoo gemakkelijk wil volgen. Dan onze beste Schrijvers (en hoe uitnemend bevestigt dit ons gezegde! schreven ook meestal gelegentheid, ervarentheid enz., ja ten kate geeft het zelfs als een regel van welluidendheid op, om zoo te schrijven, zie Ide D. bl. 28 en 81. Wijl evenwel de h eigentlijk geen medeklinker, maar slechts een zekere ophef en schielijker uitblazing van den adem is, en door een kiesch spreker, waar de welluidendheid het vordert, zeer zacht en als onmerkbaar kan worden uitgesproken, althans veel gemakkelijker dan de l na de n wil vloeijen, achten wij het plaatsen der t in soortgelijke woorden, daar dit toch geheel buiten gebruik geraakt is, onnoodig.

(*) Splendide mendax.

(*) Een zeer geacht Kunstkenner van dien stempel heeft, tevens met mij, de beschouwing van dit Kunstgewrocht genooten, en mij in de kunstmaatige opmerking en uitdrukking van deszelfs bijzondere schoonheeden wel willen behulpzaam zijn.

(*) Lib. I. Od. 12.

(*) Massaro is een Italiaansch woord, zoo veel beteekenende als Intendant, zaakwaarneemer, hofmeester, Faktoor.

(*) Veele van hunne Werken worden ook bij een Christen-Boekdrukker, falorni genaamd, en andere te Pisa, gedeeltelijk onder den valschen titel van Weenen, gedrukt. Bijkans alle deeze Werken zijn nieuwe Vertaalingen van Schriftuurplaatzen, met Verklaaringen.

(*) Burke, on Subl. and Beaut. p. 35.

(*) Zie doornik, over gall's Herssenschedelleer, bladz. 148.

(*) Het woord Matador betekent in de Spaansche taal eigenlijk Moordenaar of Doodslager.

(*) De kosten, die een Stierengevegt op een enkelen dag beloopen, en het Geld bij hetzelve ontvangen, zijn op onderscheide plaatzen zeer verschillend. Te Madrid kost een gewoon Stierengevegt ten naasten bij 3700 Guldens. De Priesters, bij dit woest vermaak tegenwoordig, om des noods het Sacrament te bedienen, doen zulks voor niet. - Rijklijk worden die kosten betaald en ruim opgewoogen; zo dat de overwinst, die aan het Gasthuis komt, nog al iets bedraagt. De Heer townsend, die, in zijne zeer leezenswaardige Reis door Spanje, mede van het Stierengevegt eene beschrijving geeft, tekent op, dat men van het verhuuren der Zitplaatzen, van de Lieden, die aan de toekijkers water verkoopen, van achttien doode Stieren en zeventien Paardenhuiden, op den 3 van Hooimaand 1786, ruim 7500 Guldens ontving. Zie het I D. 2 St. bl. 344.

(*) Verscheide Paussen hebben, zints lang, volstrekt gewild, dat deeze barbaarsche Schouwspelen zouden worden afgeschaft; doch van tijd tot tijd hebben de Spanjaards bij het Roomsche Hof ten sterksten aangehouden om dezelve toe te staan, en die vertoogen, tot nog toe, het dulden ten gevolge gehad.

(*) Mendoza. Hist. de la Chine, Part I. Liv. 3. Chap. 22. Deze is de eerste Reiziger geweest, die van het kunstbroeden der Chineezen gewaagd heeft. Hem hebben Vader martini en anderen nageschreeven. De pauw, in zijne Wijsgeerige Bespiegelingen, Iste D. bl. 255, geest echter dit zijn berigt als zeer valsch op, in deze woorden: ‘Ondertusschen is het berigt dier Zendelingen zo onnaauwkeurig, dat men zich niet behoeft te verwonderen, dat willoughby, die uit geene andere bronnen heeft kunnen scheppen, daarvan zo weinig voldoende berigten heeft gegeeven, in zijne Historie der Vogelen. Eene Memorie, door den Heer
eckerberg, in 1754, uit China aan de Akademie van Stokholm gezonden, verschaft ons betere berigten daaromtrent. Vooreerst gebruiken de Chineezen geen mest; zij hebben houten kisten, die nergens in gelijken naar de ovens, welke men thands op zo veele plaatsen in Egypte ziet. Het zijn vierkante doozen of bakken, omtrent een voet hoog, welken men op eene ijzeren plaat zet, daar het fornuis onder is, hetwelk zij met half groen hout, dat langzaam brandt, verwarmen. Men schikt de eijeren op een laag zand, 't welk op den bodem van de kist ligt, waarvan men de opening met matten bedekt. Zij, die gelegenheid hebben om mendoza zelven te leezen, zullen zien, met welk eene onagtzaamheid hij dit gebruik, 't welk hij uit zijne verbeelding schijnt beschreeven te hebben, had waargenomen.’ Al wat hier ten nadeele van het berigt van mendoza voorkomt, schijnt ons toe, van zeer weinig kracht te zijn, tegen hetgeen hij over de broeijerij der Chineezen gezegd heeft. Immers het Rijk van China is derwijze uitgestrekt, dat het zeer mogelijk is, dat in de streeken, waar mendoza zich heeft opgehouden, eene geheel andere wijze van broeijing in gebruik was, dan in die, waarvan de Heer eckerberg gewaagt, die het ook alleen bij gerucht in de Provintie, waar hij als Ambassadeur resideerde, mogelijk wel alleen uit Canton, gemeld heeft, alwaar het in zijnen tijd, 1754, den Europeaanen alleen vergund was zich te onthouden; daar ondertusschen de Vaders Missionarissen geheel China doortrokken. Immers ook van nieuwhoff (in zijn Gezantschap naar China, bl. 156) weeten wij, dat het berigtte van mendoza in het Landschap Quantung plaats heeft. Wij vinden te minder onwaarschijnlijkheid, of
voorkomen van verdichting, in het verhaal van mendoza, omdat de broeding door mest meer met de natuurlijke warmte overeenkomt, en men, zo iets uitvindende, waarschijnlijk eerder op de werking der natuur het oog gehad zal hebben, dan dat men op eene door kunst nagebootste natuur zoude gevallen zijn; te meer nog, daar men deze broeding in het voorwerp zelve, naamlijk de Eend, voor oogen had. - Zij, die meenen, dat men dit broeden van den Struisvogel en Crocodil, welke hunne eijeren in het heete zand te broeden leggen, zoude ontleend hebben, en daarom aan het door kunstvuur heetgemaakte zand den vroegeren rang van uitvinding toeëigenen, dwaalen, naar mijnen dunk, hier van het spoor, daar de Eend zelf wel den weg tot kunstige broeding, door natuurlijke warmte, maar niet door heetgemaakt zand, aanwijst.

(*) Men vindt, naamlijk, belangrijke aantekeningen daaromtrent bij aristoteles, Hist. An. Lib. VI. Cap. 2. Antigonus, Hist. mirab. collect. Cap. 104; en bij plinius, Hist. Nat. Lib. X. Cap. 54. Flav. vopiscus in Saturn. Bij welken laatstgemalden Autheur men nog eene merkwaardige uitdrukking van Keizer hadrianus over deze broeijerij aantreft, die, in een Brief aan servianus, na eene reize door Egypte gedaan te hebben, zich dus uitdrukt: ‘Ik wensch den Egyptenaaren niets anders toe, dan dat zij voortgaan zich met hunne Kiekens te voeden, welken zij uitbroeijen op eene wijze, die ik mij schaamen zoude te vertellen.’

(*) Diodorus siculus, Lib. I.

(*) Voyage du Sieur paul lucas, fait en 1714, par ordre de louis quatorze, dans la haute et basse Egypte. Schoon deze Reis geen van de nieuwste is, komt het ons echter voor, dat de Beschrijving, welke de Autheur van de Kiekenbroeding in Egypte geeft, gelijk ook de Afbeelding der Ovens, welke men in zijn Werk vindt, alle kenmerken van echtheid draagen. - Volken, als de Egyptenaaren en Chineezen, veranderen hunne overoude gewoonten, geduurende Eeuwen lang, niet zo aanmerkelijk, dat men op het naauwkeurig berigt van dezen Reiziger niet nog heden vrij wel zou kunnen afgaan. Met deze beschrijving stemmen ook, min of meer breedvoerig, overeen die van thevenot, monconys, granger, reaumur en sicard; voegende de laatste 'er nog bij, dat de Egyptenaaren de wijze van behandeling der uitgebroede Kiekens zeer geheim houden, zo zelfs, dat dit geheim alleen in het Dorp Bermé, in de Delta, 20 mijlen van Caire gelegen, best bekend zoude zijn.

(†) Traité sur la maniere de faire eclorre les Poulets &c. De Nederduitsche vertaaling draagt den titel: Konst om tamme Vogelen van allerhande soort in alle jaartijden uit te broeijen en op te brengen, zo door 't midoel van Mest als van 't gewoone Vuur. 's Hage, 1751.

(*) Zie Proeve van Taal- en Dichtkunde, IIde Dbl. 345.

(*) Sommigen der Ouden schijnen zelve den eigentlijken oorspreng en beteekenis van deze ingevoegde t niet recht begrepen te hebben, en uit dien hoofde eenigzins verlegen te zijn geweest, hoe dezelve te plaatsen. Immers vindt men de t somtijds achter aan het bijvoegelijke naamwoord gehecht, op deze wijze: om mijnent wil, somtijds daarvan afgescheiden, met een afwendingsteeken, of apostrof, aldus: om mijnen 't wil, somtijds met dat teeken aan den anderen kant, in dezer voege: om mijnen t' wil. Ja zelss vindt men bij westerbaan ergens geschreven om mijn ént wil, en op een andere plaats om sijn' ent wil.

(*) Al hadden dus de weinige voorbeelden der spelling zonder t, door huydecoper bijgebragt, ook voor het overige allen gezag, zouden zij echter nog niets kunnen afdoen, om de deugdelijkheid der spelling met een t te bestrijden, ten zij men ook alvorens bewees, dat de spreekwijs op die plaatsen niet in den eigentlijken, maar in den oneigentlijken zin moet worden opgevat; en wij twijfelen zeer, of zij in dit opzicht wel allen de proef zouden kunnen doorstaan. Wij hebben de Schrijvers, waaruit die voorbeelden ontleend zijn, nu niet bij der hand, om dit uit den samenhang, waarin de woorden voorkomen, te onderzoeken, en de voorbeelden der spelling met een t, door ons aangevoerd, zijn ook in aantal en gezag zoo verre overwigtig dat wij ons van deze moeite zeer wel ontslagen mogen rekenen. Doch wij kunnen echter niet nalaten, met een enkel woord aan te merken, dat de plaatsen uit de decker, waarvan wij boven gewag maakten, en die wij zeiden de eenige te zijn, waar ons de spelling zonder t is voorgekomen, indien men de gemelde onderscheiding in het oog houdt, onzes inziens veel eer onze stelling,
dan die van huydecoper bevestigen. Uit drie andere voorbeelden van denzelfden de decker, boven door ons aan ehaald, is het toch genoegzaam blijkbaar, dat deze nette Schrijver, wanneer hij de spreekwijs in den oneigentlijken zin, als een bijwoord (adverbialiter), gebruikte, de t invoegde, en op alle die plaatsen, waar hij de t weglaat, schijnt de eigentlijke zin der spreekwijs met zekeren bijzonderen nadruk bedoeld te zijn. Zie hier dezelve:

Rijmoeff. Iste D. bl. 58.

(God belooft), ‘met prijs dezulken te verzien, 
Die noch geweld noch dood om zijnen wil ontzien.’ 


en bl. 231.

‘Hij’ (Christus) ‘moet om uwen wil een hoofd vol wonden dragen.’ 
(terwijl gij, menschen!) 
- ‘niet den minsten lust 
Den minsten buiklust zoudt om zijnen wil besnijden.’ 




Dan wie, die den geest, of de spreekmanier en denktrant, van de decker eenigzins kent, bemerkt niet, dat het woord wil hier telkens in den eigentlijken zin met zekeren bijzonderen nadruk gebruikt wordt. In de eerst vermelde plaats is dit zeker zeer in het oog loopend, - maar ook in de beide andere is het, onzes oordeels, niet minder onbetwistbaar. De meening immers is dáár niet eenvoudig: Christus moest zoo veel lijden om de menschen, en echter willen de menschen hunne lusten niet beteugelen om Christus; maar zij is deze: Christus moest zoo veel lijden ter zake van den bedorven wil, van de zondige begeerten der menschen, en echter willen de menschen, ten gevalle van den goeden en heiligen wil van Christus, die dit begeert, dat men zijne lusten zal betengelen, niet de allerminste zelfsverzaking zich getroosten.

(*) Bl. 12.

(*) Zie huydecoper, Pr. v.T. en D. IIIde D. bl. 260.

(*) De Aartsbisschop van York betwist dien van Canterbury den titel van Primaat van Engeland. Hij heeft rang boven de Hertogen, die niet van Koninklijken bloede zijn, alsmede boven de Staatsoienaars, uitgezonderd den Groot-Kanzelier. Hij heeft het regt om de Koningin te kroonen, voert de titels van your Grace en most reverend Father in God (uwe Genade en eerwaardigste Vader in God) en heeft een inkomen van 18,000 ponden sterling. Dit alles zegt nog al iets, en is wel der moeite waardig om 'er na te staan.

(*) Konst om tamme Vogelen uit te broeijen, enz. Deel I. Hoofdstuk V. Plaat VIII.

(*) Behoort de e ingevoegd te worden achter de g, die een zachte klinker is, zoo is zij, gelijk ieder begrijpt, achter de verwantschapte harde ch nog onmisbaarder, gelijk in hachelijk, belachelijk enz. En niet minder noodzakelijk is zij achter de ng of nk, gelijk in strengelijk, oorspronkelijk enz.

Het verdient ook opmerking, dat de zachte g bij deze invoeging van de e veelal in de uitspraak de hardheid verkrijgt van de ch. Immers wij zeggen eigentlijk ontzachelijk, niet ontzaggelijk, bedriechelijk niet bedriegelijk, walchelijk niet walgelijk. De g schijnt hierin gelijk te staan met de v en de z, die, voor de zachte e van invoeging komende, in een f en een s verwandelen, gelijk vergefelijk voor vergevelijk, afgrijselijk voor afgrijzelijk enz. Vreemd is het, dat men in de laatste gevallen die verscherping van de letter bij het schrijven uitdrukt, en in het eerste niet. Wij weten hiervoor geene andere reden uit te denken, dan dat het gebruik het alzoo gewild heeft. Maar of deze reden wel voldoende is, laten wij liefst aan anderen ter beslissing. Bij de Ouden ontbreekt het niet aan voorbeelden van gelijkmatiger schrijfwijs en meerdere getrouwheid in het afteekenen van de uitspraak.

(†) Ook de tweeklank ui, voor lijk of loos komende, bemint de e, blijkens luijelijk van lui. Van andere klinkers of tweeklanken, de gemelde uitgangen voorafgaande, vindt men bijkans geen voorbeeld, dan in woorden, die eenigzins van eenen anderen aard zijn, gelijk leelijk, kwalijk, goelijk, schielijk enz., in welker samenstelling eene verkorting of samentrekking welluidendheidshalve plaats heeft, en dus
geen verder middel van welluidendheid kan te pas komen. In vrolijk alleen heeft zulks geen plaats, en moet echter de e niet ingevoegd worden. Doch hier komt reeds van zelfs een zachte klinker (de zachte o van het oude vro) voor den uitgang lijk, en om deze reden komt de invoeging van de zachte e welluidendheidshalve hier niet te pas. Maar, wanneer men achter gedwee den uitgang lijk wilde voegen, om het woord des te beter als een bijwoord te gebruiken, zou men de e behooren in te lasschen, wijl de klinker hier hard lang, en het woord eigentlijk gedweeg is, en dus gedweeëlijk moeten schrijven, als bij verzachting voor gedweegelijk.

(*) Vergelijk huydecoper, Pr. v.T. en D. IIde D. bl. 147.

(†) Van de woorden leelijk, kwalijk, goelijk, schielijk en vrolijk, die ook in zekeren zin uitzonderingen zijn van dezen regel, is boven gesproken, bl. 38. in de noot.

(*) Lessen over de Redekunst, Iste D. bl. 381.

(†) ‘Die te kommerlijk met de taal omgaan,’ zegt ten kate, Iste D. bl. 410, ‘slagten den schoolkinderen, die wel net, gelijkdradig en zinnelijk schrijven, doch tevens onvrij, laf, lam en flaauw, zonder spoed of vordering; een kloeke hand, schoon minder net, zoo ze slechts vlug, vrij, geestig, vloeijend, en duidelijk genoeg zij, kan mij meerder behagen.’

(*) Iste D. bl. 335.

(†) Iste D. bl. 333.

(*) Vergelijking der Gemeenebesten, volgens de vertaling van meerman, IIIde D. bl. 97.

(†) Men denke slechts aan Manheim, waarvan de stijve en vervelende regelmatigheid aardig is ten toon gesteld in zeker stukje, getijteld Manheim een stad in vaerzen, en te vinden in het Nieuw Alg. Magazijn, IVde Deel, bl. 273 en volgg.

(§) Deze aanmerkingen zijn geschreven in de maand September van het vorige jaar.

(*) Poëzij, bl. 577.

(*) Gedrukt en te bekomen bij p.j. uijlenbroek.

(*) Pera is eene der Voorsteden van Constantinopole, meest geheel van Franken (of Christenen) bewoond.

(*) Timorous staat 'er in 't Engelsch. In den zin, in welken dit woord hier wordt genomen, bedienen wij ons, zomtijds, van het woord bleu, of bloode. De Leezer zal nu des Schrijvers bedoeling vatten.

(*) De Jooden zien ezra aan als een tweeden moses, en noemen hem den Tweeden Wetgeever. Het is bij hun een algemeen zeggen, dat, daar moses de Wet verkondigd hebbe, ezra waardig was, de Uitgeever van dezelve te zijn.

(*) Simon de regtvaardige was de laatste van de groote Sijnagoge, welke uit 120 Oudsten bestondt. Deeze Jooden waren, naa hunne wederkomst uit de Gevangenisse, onvermoeid bezig om hunnen ouden Staat en Kerk te herstellen; onder andere bezigheden, verzamelden zij, en gaven uit, de Heilige Schriften.

(*) Dit is te
algemeen gesteld. Onder het vertaalen van dit Stukje viel ons in den zin om na te slaan den Eersten Nederduitschen Bijbel, in den Jaare 1477 te Delst gedrukt, in twee Deelen in Folio. In denzelven worden geene asdeelingen in Verzen gevonden. Dezelve is zeer net gedrukt. De onderscheidingen zijn alleen groote Voorletters, rood en blaauw, met de pen daar bij geschreeven. Die Uitgave was geene nieuwe Overzetting, maar genoegzaam woordlijk die, welke, omtrent den Jaare 1300, naar de Latijnsche Vulgata gemaakt werd. Van deezen Bijbel, die zeer zeldzaam voorkomt, treffen wij een zeer leezenswaardig berigt aan bij j. le long, Boekzaal der Nederduitsche Bijbels, bl. 365, vergeleeken met bl. 229. De vertaaler.

(*) Kalkzwavellever bereidt men, hier toe dienende, door eenige minuten gelijke delen Zwavel en ongebluschte of verschgebluschte Kalk wit te laten gloeijen. (Des noods kan men Krijt nemen; doch deze bereiding is langer van duur.) Dit gaat het snelste in een Smidsvuur: binnen 16 minuten is dus de lever, en na nog 15 minuten het water gereed; eene gezwindheid, die in zulke gevallen de voorkeur verdient.

(*) Die berekening moge verbaazend en vergroot schiinen; het is daarom noodig, eenig berigt te geeven van den grond, op welken dezelve rust. Kleine geldsommen worden betaald door allen, op de onderscheidene badplaatzen; en de Inzamelaars op elk derzelven rekening doende aan de Melhunts, die de Politie bestuuren, zijn verpligt een naauwkeurig register te houden, zo veel als eene plaats, zo vol gewoels, toelaat. Van den voornaamsten deezer Amptenaaren is deeze berekening ontleend. Hij, van wien ik dezelve ontvangen heb, hadt toegang tot deeze Staatslijsten; en het getal, hier boven uitgedrukt, is waarschijnlijk eer laager dan hooger dan het waare getal.

(*) Wat boven ons bereik is, gaat ons niet aan.

(*) Van dien aart is ook het helder licht, 't welk des nachts in den Tempel verscheen, waarvan josephus bij de Verwoesting van Jerusalem gewag maakt, Bel. Judaic. Lib. XXXI, 't welk door sommigen mede voor een goed Teken gehouden werd; als ook het bekende Luchtgezicht van Keizer constantinus den grooten.

(*) Κκι οί καλουμενοι ὐπω τινῶν δαλοι και αιγες. Aristoteles in Lib. I. Meteorologicon. Dat is: ‘En die worden door sommigen brandende houten en geiten geheeten.’

(*) Aristoteles quoddam genus illorum Capram vocat. Si me interrogaveris, quare: prior mihi rationem reddas oportet. quare Haedi vocentur, &c. Nat. Quaest. Lib. I.C. 1.

(†) Muretus in
aristot.

(*) Nos quoque, vidimus non semel, flammam ingentis pilae specie, quae tamen in ipso cursu suo dissipata est. Lib. I.C. 1. Nat. Quaest.

(†) Lampas vestigia langa facit,
priore parte ardente: Bolis vero perpetuo ardens, longiorem trahit limitem. Lib. II. Cap. 26.

(‡) Vidimus circa d. augusti excessum simile prodigium: vidimus cum de sejano actum. Nec germanici mors sine denuntiatione tali fuit. Loc. cit.

(*) Ligna ignita de Coelo visa cadere.

(†) Plutarchus in lucullo.

(§) Pharsalia, Lib. I.

(*) Verschijnsels van denzelfden aart zijn, zedert veele jaaren, ook elders waargenomen; zo dat in Duitschland, Frankrijk en Engeland, van 1719 tot
1803, 109 Vuurkogels gezien werden, waarvan 'er 41 met Steenvallen waren verzeld bevonden.

De aanmerkelijkste Vuurbollen zijn den 12 Nov. 1799 in Duitschland, en ook zelfs in Hudsons-baai gezien; - den 26 April 1803, bij l'Aigle, in Frankrijk, verzeld van een verbaazenden Steenregen, na eene zwaare uitbarsting, gelijk aan een donderslag, of het rijden van een wagen op een steenweg; - den 6 Nov. des zelfden Jaars, te Londen; - den 10 Sept. 1804, te Jena; - den 10 Oct. 1804 zag de Russiche Reiziger krusenstern een zeer grooten Vuurbol op Zee, 3o 28′ Oostelijke Lengte van Ferro en 37o 40′ N. Breedte.

(*) ‘De Aardbeeving (zoo schrijft de beroemde humboldt uit Napels, 1 Aug. 1805) heeft in de Provintie 7 à 8000 menschen doen omkomen. De Steden Isernia, Boyano en Cantalupa zijn verwoest. In laatstgemelde Stad wierp de aarde, zich openende, pyramiden van zand uit, gemengd met gebrokene zeeschelpen; verschijnzel, gelijk aan de pyramiden van Moya, in 1797 in de Provintie Quito te voorschijn gekomen.’

(*) Gellert's Fabelen, IIIde D. De twee Zwarten.

(*) Villaume, Brieven over 't Kwaad, IIde D. Bladz. 95.

(†) H. van alphen, kleine Gedichten. Bladz. 58.

(*) Manuse rits de Mr. necker, publiées par sa Fille. A Geneve an XIII.

(*) Geschreeven in het Jaar 1803.

(*) IIde Deel, bladz. 71.

