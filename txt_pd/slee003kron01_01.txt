
  
    
      
        Kronyken der straten van Antwerpen. Deel 1
        Domien Sleeckx
      
      
        
          Dit bestand biedt, behoudens een aantal hierna te noemen ingrepen, een diplomatische weergave van Kronyken der straten van Antwerpen. Deel 1 van Domien Sleeckx uit 1843. Het complete werk bestaat uit drie delen.
        
        
          
              p. 108: in het origineel is een gedeelte van de tekst slecht leesbaar. De redactie heeft de tekst tussen vierkante haken aangevuld.
          
        
      
      
      
        slee003kron01_01
        DBNL-TEI 1
        
          2019 dbnl
        
      
      
        
      
      
        
          
          exemplaar Universiteitsbibliotheek Leiden, signatuur: 1118 E 6, scans van Google Books
        
        D. Sleeckx, Kronyken der straten van Antwerpen. Deel 1. Karel Oberts, Antwerpen 1843
        
      
    
    
      
        Wijze van coderen: standaard
        
      
    
    
      
        Nederlands
      
    
    
      
        Kronyken der straten van Antwerpen. Deel 1
        Domien Sleeckx
        
        
        
          
          
          
        
      
      
      
      
        
      
      
        
        
      
      
      
      
    
    
      
        Kronyken der straten van Antwerpen. Deel 1
        Domien Sleeckx
        
        
        
          
          
          
        
      
      
      
      
        
      
      
        
        
      
      
      
      
    
    
      
        2019-11-21
        
          KE
        
        colofon toegevoegd
      
    
  
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: D. Sleeckx, Kronyken der straten van Antwerpen. Deel 1. Karel Oberts, Antwerpen 1843
 
Zie: https://www.dbnl.org/tekst/slee003kron01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 








{==π1==} {>>pagina-aanduiding<<}

KRONYKEN
der
STRATEN VAN ANTWERPEN.
1ste DEEL.

{==π2==} {>>pagina-aanduiding<<}

drukkery van P. JANSSENS-JACOBS, op de meir, no 1252.

{==π3==} {>>pagina-aanduiding<<}

KRONYKEN
DER
STRATEN VAN ANTWERPEN,
DOOR
D. SLEECKX,
bestuerlid der antwerpsche aederykkamer, DE OLYFTAK, lid van verscheiden andere letterkundige genootschappen.
Eerste Deel.
TE ANTWERPEN,
by KAREL OBERTS, uitgever en boekhandelaer op de steenhouwersvest, no 797.
1843.

{==π4==} {>>pagina-aanduiding<<}

Alle echte afdrukken dragen het handteeken des schryvers







{==π5==} {>>pagina-aanduiding<<}

Aen den heere Willem Vertommen, kunstschilder en letterkundige.

Aen u, myn vriend, die in het beoefenen der Nederduitsche letteren eene nuttige en aengename uitspanning zoekt; aen u, die, zoo als wy, overtuigd zyt, dat Vlaemsch alleen den geest van het Vlaemsche volk tot verdere beschaving kan opleiden, wordt dit werkje ten bewyze van ware vriendschap opgedragen.

De Schryver.

{==π6==} {>>pagina-aanduiding<<}




{==I==} {>>pagina-aanduiding<<}

Voorwoord.

Dat ons het werkje getyteld Chroniques des rues de Bruxelles, en vooral de eervolle uitnoodigingen van eenen onzer taelminnende vrienden, den heere Frans De Wolf, de eerste gedachte dezer Kronyken hebben doen opvatten, willen wy volgaerne bekennen; dat wy echter met de straten onzer stad op dezelfde wyze, als de heer Colin de Plancy met die van Brussel gedaen heeft, moesten handelen, is ons in het geheel niet noodig voorgekomen, en zie hier onze reden:
De geestige schryver van de Chroniques des rues de Bruxelles, zocht, en dit weten wy goeddeels, in verzamelingen van kleine vertellingen en sprookjes, (Miscellanées) die aen Brussel zoo vreemd als aen Konstantinopelen waren, die stukjes op, welker onderwerpen hem met de straten der hoofdstad wel schenen overeentekomen, deed daer dan zoo goed mogelyk de namen dier straten uit voortspruiten, en bragt zoo eindelyk een geheel te voorschyn, dat hy niet alleen voor

{==II==} {>>pagina-aanduiding<<}
eene echte kronyk, maer zelfs voor eene zoogezegde geschiedenis van Brussel wilde doen doorgaen. (*)
Daer wy met de jaerboeken onzer centralisatiestad niet byzonder bekend zyn, kunnen wy niet genoeg oordeelen, tot hoeverre zy die handelwyze behoefde; maer Antwerpen zich niet in dit geval bevindende, en mogelyk de rykste stad van geheel België aen plaetselyke herinneringen zynde, had men het ons te regt als eene vermetele moedwilligheid kunnen rekenen, indien wy belangryke punten onzer geschiedenis voor onbeduidende samenstellingen of vreemde vertellingen hadden verwisseld.
Ziedaer dan ook dereden waerom elk onzer verhalen ten minsten eene geschiedkundige gebeurtenis, eene overlevering of eene volksprook voor grondsteen heeft. Of wy, dus doende, ons werk belangryker hebben gemaekt, zal, hopen wy, niemand in twyfel trekken: de lezer oordeele of het er beter om zy geworden.

Antwerpen, 1843.






{==1==} {>>pagina-aanduiding<<}

Heil-met-de-Huik.


(1246.)

Ende Kaïn sprack met zynen broeder Habel: Ende het geschiedde als zy in het veld waren, dat Kaïn tegens zyn broeder Habel opstond, ende sloegh hem doot.


genesis. kap. 4 v. 6.

I.

Omtrent het midden der XIIIe eeuw beperkte zich de omtrek der stad Antwerpen, zuidwaerts nog tusschen de hedendaegsche Suiker- Kaes- en Jesuieten-Ruijen, en strekte zich oostwaerts niet verder uit, dan tot de Wyngaerd-Brug, om zoo langs den Goddaert, de Leguit en de Sinte

{==2==} {>>pagina-aanduiding<<}
Pietersvliet de noordzyde der stad intesluiten. Onnoodig ware het dus te herhalen dat de Wyngaerd- en Koepoorten toen stadspoorten waren, en slechts twee eeuwen later, en wel na de derde vergrooting der stad, zyn afgebroken.
Langs henen de noordelyke vesten en niet verre van de Koepoort zelve, lag in dien tyd eene nog al groote weide of dries, welke zich van daer af westwaerts, tot niet zeer verre van de Schelde uitstrekte, en dus dit gedeelte der stad, gedurende lange jaren, tot eene zeer eenzame, weinig bewoonde wyk maekte, waer byna niet dan kwaeddoenders en zeer gemeen volk verbleven, en een eerlyke poorter zich vooral des avonds niet zou gewaegd hebben, om verscheide redenen, waervan wy er lager eene zullen opgeven, die zeker niet van de minst gewigtige in die duistere en bygeloovige eeuwen kon wezen.
Op eenen der somberste en koudste winterdagen van den jare 1246, stapte, by schemeravond, een jong en zwierig antwerpsch edelman, in eene goede kap gewikkeld, met ongeduld op den Dries heen en weder. De scherpsnydende wind, de met sneeuw bedekte grond en vooral de mistachtige lucht, die belette dat men op een kleinen afstand een enkel voorwerp goed kon

{==3==} {>>pagina-aanduiding<<}
onderscheiden, maekten inderdaed het wachten tot geene aengename taek; te meer nog, daer men op de plaets waer de jongeling zich bevond, vruchteloos uren lang, naer het ontmoeten van een enkelen sterveling of het hooren van een enkel geluid zou gewenscht hebben, buiten hetgene dat in de verte door het eentoonig en akelig gebruisch der golven van de Schelde werd voortgebragt. Het ware zelfs moeijelyk geweest, vooral by zulk duister weder, er den minsten schyn van wooning te ontwaren. Slechts eene eenige armoedige hut, welke eerder aen dieren dan aen menschen tot schuilplaets scheen te moeten verstrekken, liet zich in eenen omtrek van verscheide honderde passen aentreffen. Dezelve was tegens de vest, aen de oostzyde van den Dries en op niet veel meer dan een boogscheut afstands van de Koepoort, gelegen. Niet verre van daer, bevond zich een klein Houten Brugsken, dat van buiten de stad over de vest den toegang tot den Dries vergemakkelykte. Telkens dat de wandelaer tot aen dit brugsken gekomen was, hield hy een oogenblik stil, stak het hoofd vooruit, wierp zoo veel het hem de mistlucht toeliet een vluggen doch vorschenden blik naer de hut, en hernam telkens, van onge-
{==4==} {>>pagina-aanduiding<<}
duld morrende, zyne wandeling naer de tegenovergestelde zyde, om eenige stonden later dezelfde doenwyze te bezigen, zonder dat hem iets scheen aenteduiden dat zyne lastige taek weldra ging eindigen.
Op eens, en juist toen hy zich weder by het Houten Brugsken bevond, ging de deur der stulp open. Een schildknaep trad met verhaeste stappen en behoedzaem rondziende tot den jonker, en: - Ridder, zy wacht u, fluisterde hy hem schier onverstaenbaer en bleek van schrik in het oor.
- Gy hebt haer niets gezegd?
- Niets.
- Myn naem......?
- Geen enkel woord.
Stilzwygend deed de ridder den dienaer teeken zich te verwyderen. Deze liet het zich geen tweemael zeggen; maer nam regtstreeks door het midden der weide zynen weg naer de stad; niet zonder meermalen op het stulpje blikken te werpen, welke deden zien dat hy zich veiliger op al andere plaetsen dan in deszelfs nabyheid geloofde.
Eenige stonden nog bleef zyn meester als in vertwyfeling staen. Weldra echter stapte hy beraden op de hut aen. Wie met de bewoonster

{==5==} {>>pagina-aanduiding<<}
van dezelve bekend, den ridder op dit uer had kunnen zien, zou hem vast of voor een ongelukkigen dwaes of voor een vermetelen kwaeddoender gehouden hebben; zoo de schrik door deszelfs daed hem ingeboezemd, hem nog de magt van ze te oordeelen had gelaten, en zie hier om welke rede.
Eenige jaren voor het tydstip, waerop deze geschiedenis aenvang neemt, was deze stulp de sedert lang onbewoonde en zelfs onbewoonbare eigendom van een ryk antwerpsch edelman, die ook een gedeelte gronds op den Dries bezat. Daer hem deze sedert lang geen penning meer opbragt, achtte hy het zelfs de moeite niet waerd er naer om te zien, toen men hem zekeren dag aenkondigde, dat eene vreemde, onbekende vrouw ze wenschte te bewoonen en hem den prys zoude betalen, welke hy er wilde opstellen. Voor eenige penningen 's jaers stond haer de edelman het huisje en den grond af, daer aen toebehoorende, en nu betrok de nieuwe meestersse hetzelve zeer spoedig. Het was eene reeds bedaegde en nog niet geheel van alle schoonheid ontbloote vrouwspersoon, welke door niemand in de stad gekend was en zoo het scheen ook niemand kende. Zy sprak het

{==6==} {>>pagina-aanduiding<<}
vlaemsch op eene zeer gebrekkige wyze, en dit gevoegd hy de ongewoone bruinheid harer huid, de pikzwarte kleur harer oogen en hairlokken en de vreemde vorm harer kleeding, deed vermoeden dat zy niet in Vlaenderen noch Braband, en zelfs niet in het noorden van Europa moest geboren wezen. Voor het overige wist geen mensch van waer zy kwam, noch op welke wyze zy haer bestaen won. Zy stond hoegenaemd in geene betrekkingen met hare weinige buren en ging nauwelyks twee of driemael op eene week uit hare stulp, alleen om zich van de allernoodzakelykste dingen te verzorgen. Haer naem zelfs wist men niet, en lang nog waren misschien de nieuwsgierige bewooners der omliggende straten geweest, zonder te weten hoe haer te betytelen, hadde het eindelyk baes Gorps, de weerd eener Stove by de Koepoort niet gewaegd, eens dat hy haer des ochtends heel vroeg op den Dries ontmoette, naer denzelven te vragen. Hier door kwam hy te weten dat zy Heilwich heette; doch hy beweerdde, dat zy by het uitspreken van dien naem, een paer oogen op hem vestigde, die hem sedert altyd belet hadden verder naer hare omstandigheden te vernemen.
In hare schaersche verschyningen op den Dries,

{==7==} {>>pagina-aanduiding<<}
was Heilwich of Heil gelyk men ze meestal by verkorting noemde, met zeker kapsel overdekt, het welk in een groot en lang stuk zwarte stof bestond, waervan een gedeelte tot op den rug nederdaelde. Dit kapsel dat nog zeer lang daerna werd gedragen, noemde men eene huik. Hiervan dat de vreemde vrouw, aen wie men slechts den voornaem Heilwich of Heilkende, weldra in dat gedeelte der stad waer zy woonde, onder den naem van Heil-met-de-Huik was bekend geworden.
In zulke omstandigheden zal idereen ligt begrypen, dat Heil-met-de-Huik de nieuwsgierigheid der poorters van gene zyde, op eene ongewoone wyze moest wekken. Alles werd te werk gesteld om te weten wie zy was of ten minsten, wat zy zoo onophoudelyk in hare stulp had te verrigten. Doch alle poogingen om tot dit doel te geraken, waren vruchteloos; en na duizende gissingen en nasporingen beweerde de eene dat het eene ryke verleide dochter was, die haer land had verlaten om hare ouders en overige verwanten geene schand aen te doen, en na vele omzwervingen zich daer was komen vestigen. De andere hield ze vast en zeker voor eene ligte vrouwspersoon die, van haer goddeloos leven

{==8==} {>>pagina-aanduiding<<}
afziende, aldaer wilde boetveerdigheid doen. Een derde fluisterde met afgryzen en onder het maken van een kruis, in het oor zyner verbaesde toehoorders, dat het een wyf was dat met den Satan in verband stond, en dat zulks gemakkelyk aen hare handelwyze te zien was. Kortom zoo vele uitleggers, zoo vele verschillende gevoelens. Dan, het laetste was nog wel dat welk het meeste aenhangers vond. Men bragt by dat het verwonderlyk was dat Heil, zoo alleen als zy daer woonde, nooit iets van de kwaeddoenders, die wy gezegd hebben er veel rond te zwerven, had te lyden. Ook hadden sommige vrouwen uit de Zierickstraet weleens bemerkt, dat, zoo de tooverheks by dag niet uitging, noch bezoeken ontving, het evenwel des avonds en des nachts meermalen gebeurde. Was het nu om ongestoord te kunnen wandelen, dat Heil, slechts wanneer ieder terust was, den Dries en de byliggende straten doorkruiste, of was het met het eene of andere godetergende oogmerk? En was het een mensch of de duivel die het aldus bestond den duisteren aftewachten om Heil te gaen bezoeken? Zie daer hetgeen men niet wel kon zeggen. Doch waerschynlyk genoeg was het, dat de laetste dezer veronderstellingen, vooral in aenzien van

{==9==} {>>pagina-aanduiding<<}
al de aengehaelde omstandigheden, de gegrondste waren. En ofschoon men werkelyk geene proeven van haren omgang met den booze had, zou een eerlyke Antwerpenaer het voor al het geld van de wereld niet gewaegd hebben, des avonds in de nabyheid harer wooning te komen. Doch keeren wy nu tot den ridder, dien wy op weg naer de stulp gelaten hebben, terug.
Het ware misschien hier de plaets geweest, om den lezer eene treffende afschildering te maken van al de gruwelyke dingen die zich in de woonst eener tooverheks, gelyk Heil was, zeker moesten bevinden; maer hoe zeer het ons ook spyt het te moeten bekennen, er was in de stulp maer niets te zien van al de zonderlinge voorwerpen, die anders de krocht van zulk een goddeloos wyf onvermydelyk versieren. Geen enkel armzalig doodshoofdje, dus verre van een geheel rif, loste zich grynzend op den zwartberookten wand. De akelige zwarte katten met flikkerende blikken, de onophoudelyke gezellinnen van al wie zich met de zwarte kunst bemoeit, schenen hier nooit te zyn geweest. Geen het minste spoor van ketels om jonge kinders het bloed in aftetappen, noch van bestoven flesschen en bokalen om het daerna in optevangen, was aenwezig. De hut was zoo,

{==10==} {>>pagina-aanduiding<<}
als men ze, zonder aen de beschuldiging van toovery te gelooven, had kunnen verwachten. Weinige steenen potten en kruiken, een handvol strooi en eene slechte tafel met twee schabellen, was al wat het binnenste dier afgryzen inboezemende wooning den ridder ter beschouwing opleverde. Was nu in der daed Heil onpligtig van de misdaed die men haer te last legde, of diende deze afwezigheid van de voorwerpen, noodig tot het uitvoeren van de geheimen harer kunst, haer enkel om de dienaren van den Schout, in geval van huiszoeking, te misleiden, dit zullen wy den lezer door het volgende laten oordeelen. Doch het is zeker dat de tooveressen van dien tyd, niet te veel voorzorg konden gebruiken om hare kunst te verbergen, mits het niet zelden gebeurde, dat, zelfs zonder andere proeven, de enkele beschuldiging van toovery haer op den houtstapel bragt.
Althans, het scheen dat de ridder zich weinig om het geringe voorkomen der hut bekreunde. Na de deur achter hem gesloten was, plaetste hy zich, zonder een woord te spreken, regt over het vreemde wyf, en op een toon, die deed zien dat hy zeker van zyn stuk was:
- Ik heb uwe hulp noodig, sprak hy.

{==11==} {>>pagina-aanduiding<<}

- Myne hulp, Ridder!
- Op het oogenblik!
- Hoe kan ik, arme, zwakke vrouw, u, jong en magtig ridder, helpen? Ik versta zelfs niet eens, wat gy van my kunt vergen.
Glimlachend trok de ridder eene goudbeurs van tusschen zynen gordel en wierp haer dezelve in den schoot:
- Verstaet gy my nu, vroeg hy?
- Zoo min als daer even, antwoordde hem Heil, de beurs met verachting op de tafel werpende.
- By den Satan! Gy oude kol! snauwde haer de ridder, van de schabel opstaende, toe: denkt gy misschien dat ik u niet ken? Ik heb u myn dienaer alléén gezonden, om dat ik door niemand in uwe krocht wilde gezien worden; maer ik zweer het u, by de hel! Ik moet een drank, een duivels, een minnedrank hebben, hoort gy? ... Een drank, die my van eene magtige juffer doet beminnen, om welker bezit ik u lyf en ziel wil verpanden.
- En ik ben het, die u dien moet bezorgen? ... Neem gerust uw goud terug, ridder, sprak zy, de schouders ophalende.
- Wat gy voor geen goud doet, zult gy welligt

{==12==} {>>pagina-aanduiding<<}
voor stael wagen, schreeuwde hy haer, zyn dolk trekkende. Doch eer hy den tyd had gehad haer één stap nader te komen, sprong Heil eenige treden achteruit, wierp met eene beweging des hoofds de verwarde lokken die haer byna geheel het aengezigt bedekten op haren rug, en stond hem op hare beurt met eenen ontblooten dolk in de vuist, dreigende aentestaren.
- Hier, laffe ridder! riep zy met eene half versmoorde stem, hier heb ik waermede uwe mishandelingen op eene zwakke vrouw te beletten.... Nader nu, zoo gy durft!
Verwonderd bleef de jongeling eenige oogenblikken roerloos staen. - Zou men my bedrogen hebben, mompelde hy, door den ernst, waermede hem het wyf zynen wensch weigerde, getroffen? .... Wee dan myn medeminnaer! Wee myn broeder! .... En zonder op de dreigende houding der vrouw te letten, liet hy peinzend zyn hoofd op zyne borst vallen.
- Medeminnaer....! Broeder...! ... morde Heil op eene schier onverstaenbare wys: Zou....? .... Heer Willem Van Lier, sprak zy eensklaps, den mymerenden ridder op de schouder kloppende.
- Wat wilt gy van my? vroeg deze, die op

{==13==} {>>pagina-aanduiding<<}
het hooren zyns naems, als uit zyne mymering scheen te ontwaken.
- U helpen! sprak zy op een veelbeteekenenden toon; en wyl zy de vreugd, van door list den naem des jonkers te hebben vernomen, met moeite poogde te verbergen.
- My helpen! maer zegdet gy niet, dat zulks niet in uwe magt was.
- Om u te beproeven, ja! hoor nu, en oordeel of ik u helpen kan. Uw naem is Willem Van Lier.... Gy en uw broeder Johan, bemint dezelfde vrouw, freule Kunegonde, de dochter van den ryken en magtigen ridder Van Hoboken; met het eenigste verschil, dat uw broeder bemind, en gy veracht wordt!
- Doemnis! Wie heeft u gezegd...?
- Myne kunst!
- En zy kan my niet helpen?
- Daereven kon zy het niet... Nu wel! .... Het wyf liep naer eenen hoek der wooning, haelde een zeer klein en met zeker zwart vocht gevuld fleschje te voorschyn, en fluisterde, den ridder met brandende blikken gadeslaende: - Twee druppelen van dit vocht, en zy mint u onuitsprekelyk!
Met woede wrong haer de ridder het fleschje

{==14==} {>>pagina-aanduiding<<}
uit de handen, beschouwde het eenige stonden met twyffel, en:
- Vrouw, bedriegt-gy my niet? sprak hy heesch van ontroering.
- Zoo min als ik u in het zeggen uws naems en uwer geschiedenis heb bedrogen.
- Genoeg! Myne wraek of dank wacht u! .... Onder het uitspreken dezer woorden trad hy buiten de hut, en verdween weldra in den mist, die steeds dikker en dikker den Dries verduisterde.
- Wraek of dank! grimlachte Heil-met-de-Huik met een helschen gryns: het eerste zal ik in den ruimsten graed genieten, en het laetste zult gy my wel kwytschelden.



{==15==} {>>pagina-aanduiding<<}

II.

Aen gene zyde van den Dries, op den boord der Sinte Pietersvliet, die toen der stad als vest diende, stond destyds de wooning van heer ridder Herman Van Hoboken. Deze edelman, uit eene der roemrykste antwerpsche geslachten gesproten, had in zyne jeugd verscheiden aenzienlyke krygsverrigtigen bygewoond, en zich vooral in eenige van de luisterrykste steekspelen veel roems verworven. Dat hy, voor het overige, een braef en edeldenkend man was, blykt uit een enkelen trek zyns levens, welkers noodlottige gevolgen hy zelf, en zyne oude krygsmakkers zich echter nooit zonder afgryzen konden herinneren.

{==16==} {>>pagina-aanduiding<<}

De graef van Holland, Floris IV, die in 1223, zyn vader Willem I opvolgde, was een om zyne dapperheid en zyn vroom beleid in de steekspelen zoo vermaerd ridder, dat zyn naem in byna al de sloten en hoven van Europa met roem weêrgalmde. De vrouw van den graef van Clermont, in Picardiën, zich van die zoo hooggeroemde ridderlyke deugd willende overtuigen, verzocht haer man ook een steekspel te doen aenkondigen, niet twyfelende, of Floris zou er met de andere ridders verschynen. Het feest greep te Corby, by de Somme, plaets, en zoo als de vorstin had voorzien, de graef van Holland verscheen er inderdaed aen het hoofd des duitschen adels. Van zynen kant, hield het de graef van Clermont met de fransche ridderschap. Het steekspel begon. Floris en zyne vlaemsche gezellen deden, naer gewoonte, al de overigen zwichten. Hierdoor ontstak de overwonnen adel in zulke woede, dat hy slechts de minste gelegenheid wenschte, om zich op de gruwzaemste wyze te wreken.
Deze gelegenheid wachtte niet lang zich aen te bieden. Herman Van Hoboken bevond zich in het gevolg van Floris. Eene der edelvrouwen van de gravin van Clermont, oogge-
{==17==} {>>pagina-aanduiding<<}
tuige van de luisterryke feiten der Vlamingen, was smoorlyk op hem verliefd geworden, en schaemteloos genoeg om hem haren drift openlyk te verklaren. Van Hoboken die eene aengebeden gade te Antwerpen had gelaten en, in den vollen zin van het woord, een slaef zyner pligten was, verwierp al de voorstellen der vrouwmet verontwaerdiging. Woedend zwoer deze hem zyne verachting duer betaeld te zetten, en zie hier hoe zy haer schandelyk doel gedeeltelyk bereikte.
De gravin van Clermont, die enkelyk om Floris wille het steekspel had ontworpen, was door deszelfs vroomheid zoodanig in geestdrift geraekt, dat haer gemael reeds meermalen bewegingen van haet tegen den Hollandschen graef in zyne borst had voelen opwellen. Van deze omstandigheid maekte Helena, (dus hiet de vrouw die op Van Hoboken verliefde,) gebruik, om zich terzelfder tyd op Herman en al de vlaemsche ridders te wreken. Zy hitste door valsche bekentenissen en opmerkingen de yverzucht des graven van Clermont zoodanig aen, dat hy eindelyk, op het toppunt der woede, de Vlamingen, die zich aen niets dergelyks verwachtteden, aen het hoofd zyner franschen verraderlyk overviel,

{==18==} {>>pagina-aanduiding<<}
vorst Floris en een groot aental zyner makkers vermoorde, en de overige nog blyde van ten minsten het lyk huns opperhoofds te hebben gered, tot den aftogt dwong.
Niet lang daerna overleed de gade van Herman. Die slag deed hem voor altyd vaerwel aen het onrustige krygersleven zeggen, om zich geheel en al aen de opvoeding der twee kinderen te wyden, welke zy hem naliet, en die hy, zoo als gewoonelyk, hartstogtelyk beminde. Beide waren inderdaed beminnenswaerdige kinderen. Het jongste, een zoon, Jakob genaemd, beloofde later de voetstappen zyns vaders te volgen, en den luister zyns alouden naems geenzins te zullen verminderen. Het oudste, eene dochter met name Kunegonde, was een lief, engelachtig meisje, met blonde lokken en tooverende blauwe blikken, welke, niettegenstaende hunne hemelsche zachtheid, het hart van menig antwerpsch edelknaep in ligte laeije vlammen hadden gezet, en den vader vele en hem uit ganscher ziele toegenegen vrienden hadden verworven. Onder dezen waren de gebroeders Willem en Johan Van Lier, wel van de aenzienlyksten, zoo door den adel huns geslachts, als door de overgroote rykdommen, welke hun reeds bejaerde vader Aernout, heer

{==19==} {>>pagina-aanduiding<<}
van Berchem, in sloten en landeryen bezat. De eene dezer twee broeders, Johan, was een braef, regtschapen jongeling, die by al de fierheid van een ridder, de menschenkennis van een wysgeer en al de hoedanigheden voegde, die een goed en medelydend hart geven. Willem, de andere integendeel, ofschoon niet geheel van edel en ridderlyk gevoel ontbloot, was echter zoo buitengewoon trotsch en woest van aerd, dat zulks voor het grootsten deel den glans der goede hoedanigheden, die hy had kunnen bezitten, niet alleen verduisterde, maer zelfs geheel te niet deed. Door den natuer met een schrander en doorziende oordeel bevoordeeld, zal het niemand verwonderen, dat de edele jonkvrouw Kunegonde aen Johan den voorkeur gaf, en voor den ongetoomden Willem, als broeder haers beminde, slechts gevoelens van achting en vriendschap koesterde. Deze was in den beginne verre van aen zulk een belachelyke keus, zoo als hy het noemde, te kunnen gelooven; maer de wezenlykheid eener liefde, die reeds diepe wortelen had geschoten, hem eindelyk niet toelatende langer te twyfelen, kon zyne opgeblazen ziel dien ingebeelden hoon niet langer verkroppen. Hy zwoer Kunegonde tot zyne vrouw te ver-
{==20==} {>>pagina-aanduiding<<}
krygen, of op zynen broeder het hem gedane ongelyk op de vreesselykste wyze te wreken, en wy hebben gezien hoe hy om dit eerste doel te bereiken zich reeds tot de geheel de stad door geroemde magt van Heil-met-de-Huik had gewend.
Eenige dagen na het tooneel dat wy den lezer in de hut hebben gepoogd te schetsen, keerden de twee broeders, die de gewoonte hadden soms halve dagen in het huis van den vader hunner geliefde doortebrengen, des avonds samen huiswaerts. Het Hof van Lier, waervan men later een paleis voor Karel V maekte, was buiten de stad, in de tegenwoordige Prinsenstraet, en juist op dezelfde plaets gelegen, waer zich nu het gasthuis voor krygslieden bevindt. Om dus hunne wooning te bereiken, moesten zy over den Dries hunnen weg nemen. Ofschoon in verre na zoo onguer niet, was het weder toch nog zeer koud en de grond nog altyd met sneeuw bedekt. De lucht was helder, duizende starren blonken aen den hemel, wyl de stille glans der ryzende maen het witte kleed der aerde met eenen ongewoonen luister deed schitteren, en zich in de verte de torens der kerken en hooge gevels der huizen met al hunne versierselen

{==21==} {>>pagina-aanduiding<<}
zoodanig op het verlichte azuer oplosten, dat het geheel een tafereel geleek, welk een kunstenaer met zwart alleen op witten grond zou malen. Naer gewoonte was alles op den Dries doodstil. Het scheen of de broeders in die buitengewoone kalmte van den natuer deelden; want geen van beiden sprak een enkel woord. Omtrent het midden der weide gekomen, hield Johan eensklaps stil.
- Broeder! sprak hy, wilt gy my eene vraeg veroorloven?
- Wat begeert gy? vroeg Willem op een barschen toon.
Hy had Kunegonde dien dag veel meer met zynen broeder ingenomen gezien.
- Erkent-gy dit fleschje?
Willem antwoordde niet: zyn aengezigt gloeide van schaemte en gramschap.
- De knaep van Kunegonde beweert dat gy het hem ter hand stelde, en eene ryke vergelding beloofde, zoo hy maekte dat er de jonkvrouw van dronk.
- En wie geeft u het regt myne daden zoo nategaen?
- ô Niemand, broeder! Dan, dit kind is my zeer genegen.... Het bragt my het fleschje en....

{==22==} {>>pagina-aanduiding<<}
Weet gy wat het bevat, broeder? zeg, weet gy het?
De rampzalige kon van spyt geen enkel woord stamelen.
- Neen, ik kan niet gelooven dat gy het wist; want het ongeluk uws broeders, hetgene van den vader van Kunegonde, en den dood van het meisje zelve wildet gy niet?
- Den dood!
- Zoo waer ik leef! Eén druppel van dit gift, en zy verloor in uitzinnige stuiptrekkingen het leven.
- By de hel! Gy liegt als een laffaerd...! schreeuwde Willem, woedend de hand aen zyn zwaerd slaende: Herroep uwe onedele logen, of ik dwing ze met het stael in uwen gorgel terug...
- Ik spreek geene logen: twee druppels deden mynen hond bersten en....
- Achteruit, verrader! klonk de byna bovennatuerlyke stem van Willem, wyl hy zyn zwaerd trok, en door de gewisse slagen waermede hy zynen broeder bedreigde, dezen tot verdediging dwong.
- De hemel zy my getuige, riep Johan, wyl hy zich slechts met het afweren der slagen zyns broeders bezig hield, dat ik tot dit schriklyk gevecht geene aenleiding wilde geven.

{==23==} {>>pagina-aanduiding<<}

En nu klonk weldra het gekletter alleen der elkander rakende zwaerden de geheele uitgestrekheid van den Dries rond, wyl de zachte glans der maen, by wylen de gladde wapens als ligte bliksemstralen deed schieten. Nog eenigen tyd hoorde men het gerucht dier onnatuerlyke worsteling. Eindelyk viel een der twee stryders tusschen het uitspreken van eenige onverstaenbare woorden. De andere vlood in eene houding, die degene van den eersten broedermoorder moest herinneren, over den Dries stadwaerts, en eenige stonden later hoorde men weêr niets meer dan van verre het gebruisch der Scheldegolven.
Des anderdaegs 's morgens vond men te midden eener bloedige plek, die door de schitterende witheid van den sneeuw waermede zy omringd was, een nog schrikkelyker voorkomen had, het ontzielde en reeds versteven lyk van den ridderlyken Johan. By het vernemen dier akelige tyding werd de arme Kunegonde zinneloos. Haer vader, door zoo vele onheilen tegelyk getroffen, verviel in eene sombere droefgeestigheid, en dreigde het omkomen van den lieveling zyner dochter niet lang te zullen overleven.
Naer allen schyn ware de moordenaer van

{==24==} {>>pagina-aanduiding<<}
den ongelukkigen Johan, voor altyd ongekend gebleven, hadden de wroegingen, die Willem op het oogenblik van den val zyns broeders alreede begonnen aen het hart te knagen, eenen enkelen stond opgehouden hem te folteren. Den geheelen nacht door dwaelde hy als uitzinnig langs de straten der stad. Het scheen hem toe als of hy onder elk Lieve-Vrouwenbeeld, by het bleeke licht der lamp voor hetzelve onstoken, het bebloede lyk in dreigende houding ontwaerde. By elken hoek dacht het hem de stem zyns broeders in de daeraengelegen straet om hulp te hooren gillen. Slechts wanneer de morgen aenbrak, verstoutte hy zich met rasche schreden het slot zyns vaders te betreden. Doch, door de herinnering aen zyne misdaed daer nog meer en onophoudelyker gepynigd, liep hy terug de wooning uit zonder zelfs zyn gryzen vader, die door dienaren naer zyne zonen had laten vernemen, onder de oogen te durven komen.
Was het de vreeze van als broedermoorder ontdekt en voor zyne yzingwekkende euveldaed gestraft te worden, welke den rampzaligen derwyze ontstelde? Dit gelooven wy met eenen stelligen neen te kunnen beantwoorden. Het

{==25==} {>>pagina-aanduiding<<}
gedacht eener straf vooreerst kon weinig indruk op eene onverschrokken ziel als die van Willem maken. Hierby kunnen wy voegen, dat in die nog half barbaersche tyden de moord in tweegevegt, vooral door een edelman begaen, was het dan zelfs eene broedermoord, in het geheel niet of ten minsten met weinige strengheid werd gestraft; ten ware de bloedverwanten des overledenen zich met het eischen der wraek belasteden. Nu, dit was hier niet te vermoeden. Maer Willem was geen booswigt. Zyne driften wist hy wel is waer, niet te beteugelen, maer zou om ze te voldoen, veel, alles zelfs opgeofferd hebben. Doch na de eerste uitbersting van derzelver woede, kwam hy om zoo te zeggen weer tot zich, de ingeboren edelmoedigheid zyns karakters nam de overhand en dientengevolge werd hy een geheel ander mensch. Zoo was het hier ook gebeurd. De menigvuldige tegenkantingen welke zyne liefde ontmoette, hadden zyne driften hard gaende gemaekt. De uitbersting zou en moest plaets hebben. Hy was byna niet in staet zulks te beletten. Maer nu hy weer tot zynen natuerlyken staet gekeerd was, zag hy maer al te wel, hoe groot zyne misdaed en hoe pynlyk hare gevolgen waren. Hy verfoeide, beweende

{==26==} {>>pagina-aanduiding<<}
bitterlyk zyne schier voorbeeldelooze moord, en was zelfs eenige stonden op het punt zyn broeder door eene zelfmoord te wreken, toen het gedacht van zyn vader en eenen jongeren broeder nog ongelukkiger te maken hem eensklaps tegenhield. Daerby, er was nog iemand buiten hem, die eene ongemeene straf verdiende. Dit was de ellendige Heil, die door haer strafwaerdig bedrog mogelyk de oorzaek dezer schroomelyke ramp was geweest.
In deze gedachten begaf hy zich tot den Schoutet van het Markgraefschap. Hier verhaelde hy openhartelyk geheel zyn ongeluk, zonder zich zelven noch het vreemde wyf te sparen. Hy stelde zich als wraekeischer zyns broeders voor, en verzocht zonder eenige aenmerking op zynen rang of naem te worden gestraft.
Het zonderlinge van het gebeurde, het berouw van den ongelukkige en vooral de veelvermogende voorspraek van den ouden Van Lier, deden nogtans zulken indruk op de regters, dat men zich vergenoegde met den misdadige eene zeer gematigde straf opteleggen. Hy moest voornamentlyk tot boeting zyner moord, eene reis naer St. Jakob van Compostella doen, en by

{==27==} {>>pagina-aanduiding<<}
zyne wederkomst twee roeden van de stadsmuren, aen den kant waer zy het meest vervallen waren, laten herbouwen en van goede wachthuizen voorzien.
Van Heil-met-de-Huik werd sints nooit meer gehoord; den dag na de moord zond de magistraet geregtsdienaren naer den Dries om haer van daer op het Steen overteleiden. Deze vonden geene levende ziel meer in de stulp. Heilwich was er reeds den vorigen nacht uit vertrokken. Den avond te voren, een weinig na het vertrek der twee broeders, vond Herman Van Hoboken toen hy zich tot bidden stelde, een perkament met een dolk op zyne knielbank gehecht. De inhoud luidde aldus:
‘De wraek is het zoetst genot der goden, zegde men weleer: hoe aengenaem moet zy dus den stervelingen niet zyn. Welnu, ik ben gewroken....! Gy herinnert u misschien de vrouw niet meer wier liefde gy aen het hof van den graef van Clermont versmaedde; doch zy heeft zich herinnert. In hare hoop van u met graef Floris te zien omkomen, bedrogen, heeft zy uwe verblyfplaets trachten optesporen. Hare wezenstrekken zyn vervallen, en hare hairen vergrysd in naer u te zoeken. Ein-
{==28==} {>>pagina-aanduiding<<}
delyk vond zy u, en wachte, u onophoudelyk bespiedende, nog jaren hare wraek af. Deze is gekomen: het gift door Willem Van Lier aen uwe dochter als een minnedrank gegeven, werd door myne handen bereid.’

heilwich.

Met afgryzen herinnerde zich de ridder deze vrouw. Verschrikt liep hy naer het vertrek van Kunegonde; maer vond het meisje zoo gerust als ooit. Dit belette hem nogtans niet zich voor het toekomende eene strenge waekzaemheid te beloven; doch wy hebben gezien hoe de gebeurtenis van den zelfden avond al zyne voorzorgen verydelde.
Wat Willem Van Lier betreft, het hart in diepen rouw gedompeld, spoedde hy zich de reis naer S.t-Jakob aentevangen. By zyne terugkomst vernam hy dat, gedurende zyn afwezen, Herman Van Hoboken en zyne dochter gestorven waren. Omtrent eene halve eeuw later, in 1398, was Jakob Van Hoboken, broeder van Kunegonde, amman van Antwerpen, en het is waerschynlyk naer hem dat men later de Hobokenstraet genaemd heeft.

{==29==} {>>pagina-aanduiding<<}

Na de dood zyns vaders, erfgenaem van een aenzienlyk fortuin en nog in den bloei der jeugd had Willem nog lang en roemryk kunnen leven en door een regt edel gedrag zyne vorige ongelukken doen vergeten; doch hy gevoelde te wel dat de gestage herinnering aen de droevige broedermoord zyn leven voor altoos zou vergiftigen. In die overtuiging stond hy geheel zyn fortuin en al zyne tytelen aen zynen jongsten broeder af, besloot zyne overige dagen aen het berouw en de gebeden toetewyden, en in een klooster de rust te gaen zoeken, die hem op de wereld onmogelyk scheen.
Het klooster der Dominikanen of Predikheeren was tot op dit stydstip buiten de stad, zuidwaerts op eene plaets gelegen, die men nu nog Prekerstraet noemt. De toenemende bloei van dit orde, sints lang een uitgestrekter verblyf vorderende, stond eindelyk, hertog Hendrik III, in den jare 1246, aen deze vaders toe, hetzelve op den Dries over te brengen. Hier bouwden zich de Predikheeren, een klooster en eene kerk, welke in 1271 door Albrecht de Groote, bisschop van Ratisbonne gewyd en onder de bescherming gesteld wierd van den H. Paulus. Deze kerk later vernieuwd en vergroot

{==30==} {>>pagina-aanduiding<<}
is nog degene welke wy heden aen de Veemarkt zien.
De omstandigheid van het verplaetsen dezes kloosters maekte dat Willem het boven alle andere verkoos. Door het schenken van een huis en een groot deel gronds op den Dries gelegen, het eenigste wat hy van zyns vaders goed had willen behouden, hielp hy mede aen het opbouwen van het klooster, en het was daer dat hy na nog vele jaren zyne broedermoord, op de plaets zelve waer zy geschiedde, te hebben beweend, zaliglyk ontsliep in den Heere. Meer dan twee eeuwen later werd de naem van Jan Van Lier, een der afstammelingen zyns jongsten broeders aen een straetje gegeven, datmen niet verre van het hof Van Lier bouwde.

In de geschiedenis der stad Antwerpen vinden wy dat de gewoonte van zekere misdadigen tot eene pelgrimagie of het bouwen van eenige roeden stadsmuren nog lang daerna bestaen heeft. De veroordeelden waren verpligt by hunne wederkomst schriftelyke bewyzen van het volbrengen hunner reis aen het magistraet

{==31==} {>>pagina-aanduiding<<}
te vertoonen. Somtyds werd hun zelfs daerby nog opgelegd van in pelgrimsgewaed de eene of andere processie te volgen en dus een slach van openbare boetpleging te doen. Men wil dat het gebruik van op Goeden-vrydag de processie van het H. Kruis door pelgrims te doen vergezellen, dat nu nog bestaet, hieraen zynen oorsprong zou hebben te danken.
Wanneer later het steeds vermeerderen der bevolking ook het toenemen der misdadigers te weeg bragt, besloot men de straf op eene voor de stad meer voordeelige wyze interigten. Men vergenoegde zich met de schuldigen tot eene aenzienlyke geldboete te verwyzen, tot dat men op die wyze geld genoeg geloofde verzameld te hebben, om eene kerk te bouwen, waer voortaen de veroordeelden hunne pelgrimagie met meerder gemak konden doen. Zoo ontstond, zegt men, S.t-Jakobskerk. Doch hetzy dat men de onkosten van het bouwen niet goed had berekend; hetzy dat andere redenen, welke niet tot onze kennis zyn gekomen, het werk deden opschorsen, altyd is het waer, dat men van het voltooijen des torens eerst tot op een ander tydstip, en daerna geheel heeft moeten afzien. Zoodanig dat op onze dagen,

{==32==} {>>pagina-aanduiding<<}
nog, de kerk slechts met een stomptoren staet te pryken. Het volk zegt dat de Satan, niet willende gedoogen dat een toren met het geld van zoo vele booswigten begonnen, de prachtige naeld der hoofdkerk, ter eere van de Moeder Gods gebouwd, evenaerde, om zulks met meerder zekerheid te voorkomen, zich onledig hield met het werk, dat men by dag hooger dan wy het thans zien, maekte, des nachts aftewerpen.







{==33==} {>>pagina-aanduiding<<}

De Antwerpenaren en Vlamingen.


(1355.)


Of waent gy 't eervol voor een eedlen man, 
Steeds onregt te gedenken? 
 
Shakspeare. Coriolanus. 


De graef van Vlaenderen, Lodewyk Van Male, in 1347 met Margareta, tweede dochter van Jan, hertog van Braband, in huwelyk getreden zynde, had voor haer bruidschat de belofte eener jaerlyksche rente van tien duizend guldens, op het markgraefschap en de stad Antwerpen, gekregen. Zoo lang de vader zyner gemalin leefde,

{==34==} {>>pagina-aanduiding<<}
had Lodewyk nooit betaling gevorderd; daer hy misschien hoopte er by diens dood eene ryke vergelding voor te bekomen. Doch Johanna, oudste dochter van Jan, haren vader in alle zyne bezittingen opgevolgd zynde, wachtte de graef niet lang om van derzelver gemael, Wincelyn van Luxemburg, het voldoen van Margareta's bruidschat te verzoeken; en daer deze hem hetzelve weigerde, haestte hy zich een magtig leger te verzamelen en Braband interukken. Na zich van de stad en heerlykheid Mechelen te hebben meester gemaekt, trok hy zelf met een groot deel zyner benden verder het hertogdom in, en zond de overigen om het markgraefschap des heiligen Ryks te overweldigen.
Op het eerste gerucht van den inval der Vlamingen was alles te Antwerpen in rep en roere. De hoofdlieden, dekens en kapiteins der gezworene gilden en overige ambachten, destyds met de verdediging der stad voornamentlyk gelast, vergaderden spoedig op het stadhuis, met de burgermeesters en schepenen, den schoutet, en den amman, ten einde de maetregelen te beramen, die tot het afweren der vyanden hoogstnoodig waren. Het belangrykste vooral scheen aen deze heeren, het kiezen van een man om

{==35==} {>>pagina-aanduiding<<}
het bevel te voeren over de vereenigde magten, die zoo wel door zyn verheven stand, als door reeds bekende proeven van moed en beleid in den kryg, bekwaem was den poorteren en krygeren vertrouwen inteboezemen.
Aen het hoofd der gilde van den Ouden Voetboge, stond in dien tyde, een om zyne dapperheid en andere deugden, zoo wel als om den luister zyns adelyken naems, alom geacht en geëerd ridder, genaemd Jakob Happart. Deze moest, volgens de leden zyner gilde, het geschikste en bekwaemste opperhoofd wezen, om zich met het verdedigen der stad te gelasten. Dan, hetzy dat deze ridder aen de andere gilden het zelfde vertrouwen niet inboezemde, hetzy dat men een ander die eer waerdiger oordeelde, de vergadering besloot het opperbevel optedragen aen den ridder Filips Everdy, van geene min adelyke familje dan Happart, en vooral van eene beproefde dapperheid. Het slot van dien wydbefaemden krygsman stond ten dien tyde niet verre van de stadsvesten, op eene plaets die men nu nog uit dien hoofde de Everdykstraet noemt.
Althans deze keus, hoe regtvaerdig hy misschien onder alle opzigten wezen mogt, had voor

{==36==} {>>pagina-aanduiding<<}
uitwerksel dat hy de reeds niet zeer aenzienlyke magt der Antwerpenaren, nog kleiner deed worden. Want de leden van den Ouden Voetboge, in hunne verwachting van Happart aen het hoofd der legerschaer te zien, te leur gesteld, weigerden van dit oogenblik af, zoo werkelyk als de anderen deel aen de verdediging van het Markgraefschap te nemen. En ofschoon men op andere tyden niet zou nagelaten hebben, hen tot hunne pligt te dwingen, waren echter de verlegenheid en het wanorde door de steeds naderende vyanden veroorzaekt, zoo groot, dat de overige Gilden en de Ambachten zich vergenoegden met hunne schutters en krygers by een te roepen, en de straf der wederspannigheid hunner makkers tot een later tydstip uittestellen.
Intusschen waren de benden van Lodewyk Van Male, de stad op eene myl afstands genaderd. Everdy deed al wat men van een kloek en voorzigtig veldoverste kon verwachten. Hy versterkte de poorten, deed goede wacht houden, gebood, om alle verder wanorde te voorkomen, den inboorlingen zich van de plaets te verwyderen, waer men met den vyand zou kunnen handgemeen worden, en trok zelf aen het hoofd zyner gezellen den vyand te gemoed. De leden

{==37==} {>>pagina-aanduiding<<}
van den Ouden Voetboge integendeel, bemoeiden zich nergens mede en bleven in hunne wooningen; een zeker aental uitgezonderd die, door Happart geleid, zich belasteden met het bewaken en verdedigen der hoven en huizingen aen hunne gilde toebehoorende, en buiten de stad op eene plaets gelegen, waer men vele jaren nadien een straet bouwde, welke men naer de zelfde hoven, Schuttershofstraet noemde.
Ter plaetse waer nu de Kammerstraet de Steenhouwers- en Lombaerdevesten doorsnydt, stond tot in 1518 eene poort, welke men, om de menigvuldige brouweryen die haer omringden, Kammerpoort noemde. Het oude woord Kammer wordt thans nog te Leuven in den zin van Brouwer gebezigd, en de huizen waer toen die brouweryen stonden zyn ook by ons nog onder hunnen ouden naem de Lelie, de Spiegel en de Star bekend. De Sleutel, hiet degene, welke op den hoek der straet stond die thans nog haren naem, Sleutelstraet, draegt. Deze poort werd later met het vergrooten der stad afgebroken. Langs dezelve nu, was het gros van het antwerpsche leger den vyand tegengetrokken. Niet lang duerde het of de beide legers waren handgemeen. Er werd van weêrkanten met eene onge-
{==38==} {>>pagina-aanduiding<<}
looflyke heldhaftigheid gestreden. Overal waer zyne tegenwoordigheid noodig was, zag men Everdy als een leeuw vechten en de zynen met woorden en daden tot het moedig verdedigen hunner haerdsteden aenwakkeren. De Antwerpenaren deden wonderen van dapperheid, en zouden buiten twyfel de Vlamingen op de vlugt gekregen hebben, hadden hunne krachten aen den moed waermede zy bezield waren, beantwoord. Maer de vyand had hun twee man tegen eenen te stellen; en niettegenstaende de heldendaden der gildenbroeders, werden zy eindelyk gedwongen achteruit te deinzen, en waren zelfs op het punt van het met lyken bedekte veld te verlaten en gelyk langs de Kammerpoort terug de stad intedringen, toen eene nieuwe schaer krygers als uit den hemel daelde om hun verderf te beletten.
Van het begin van den stryd af, hadden Happart en zyne gezellen, die niet verre van het slagveld wacht hielden, al hunne aendacht op deszelfs uitslag gevestigd. Met begeerige blikken sloegen zy de minste omstandigheid gade, en de ridder had alle moeite om de hoewel straks nog verbitterden, tegen te houden van zich tusschen de stryders te gaen mengen en

{==39==} {>>pagina-aanduiding<<}
hunne wapenbroeders ter hulp te snellen. Reeds meermalen had hy een soort van gemor tegen zyne styfhoofdigheid, gelyk zy het noemden, gehoord; doch hy bleef standvastig, en liet geen oogenblik na, al zyne krachten in te spannen om zyne steeds groeijende bende, by een te houden, en dus den slag, welken hy beraemde, veel wigtiger te doen worden.
Maer wanneer eindelyk de, naer allen schyn, onvermydelyke neêrlaeg der poorters hem niet langer meer toeliet te dralen, ontdekte hy eensklaps zyn edelmoedig voornemen aen zyne makkers, moedigde hen nogmaels tot eenen wanhopenden tegenstand aen, en stortte snel als de bliksem en onder het herhaeld geroep: Houdt aen! Houdt aen! op den zich reeds den zege verzekerd wanenden vyand. Op een oogwenk was de kans van het gevecht gekeerd. De vlugtende poorters, zich eensklaps niet meer vervolgd ziende, door eenen vyand die reeds werk genoeg had om zich tegen dezen nieuwen aenval te verdedigen, keerden ras op hunne stappen, en vlogen onder het herhaeld geschreeuw: Houdt aen! tot den stryd terug. Houdt aen! klonk het weldra geheel het slagveld rond, en alles vocht weer met nieuwen

{==40==} {>>pagina-aanduiding<<}
moed. Happart en zyne Schutters vooral wikkelden den vyand gestaêg in eene wolk van schichten en drongen eindelyk, na alle hunne pylen geworpen te hebben, woedend tot in het midden der vyandelyke scharen. Van dit oogenblik af was de overwinning beslist. De Vlamingen, door het eerste gevecht afgemat, hadden den moed niet den stryd op nieuw tegen geheel versche krygers te hernemen en na zich nog eenige stonden flauw verdedigd te hebben, ging het alles op de vlugt. De Antwerpenaren vervolgden hen het zwaerd in de lenden en hakten al ter neder wat maer den minsten schyn van tegenstand bood. De slagting was afgrysselyk. De Schutters van Happart waren zoodanig op de vyanden verhit, dat zy hunne wapenen weg werpende, de mannen lyf aen lyf klampten en er een groot deel in eenen borneput wierpen die zich ter zyde het slagveld bevond. Meer dan honderd vlaemsche ridderen verloren het leven, met een groot aental mindere krygslieden. De overigen hielden niet op te vlugten vooraleer zy de grenzen van het Markgraefschap verre voorby waren.
De plaets des gevechts werd sints altyd het Vlamingsveld geheeten. Men gaf den naem van

{==41==} {>>pagina-aanduiding<<}
Happart aen eene later niet verre van hetzelve gebouwde straet, waervan de Franschen weleer eene rue isolée maekten. Houdt aen! de oorlogskreet der Schutters van den Ouden Voetboog, is ook de naem eener straet, (het Houdaentje) geworden. Eindelyk de borneput waer men de Vlamingen in neêrplofte, is tegenwoordig eene pomp, waerop een in steen gesneden schutter aen het gebeurde herrinnert, en wordt nog altoos Schuttersput geheeten.

{==42==} {>>pagina-aanduiding<<}







{==43==} {>>pagina-aanduiding<<}

Johan Bode.


(1389.)


Slechts aen u is 't, God almagtig, 
Dat de wrake toekomt, gy 
Hebt voor allen, naer verdiensten, 
Sprak hy, straf of medely. 
 
p.f. van kerckhoven. 



I.

Onder diegenen zelfs, die den oorsprong van den naem Antwerpen aen het overbekende sprookje van den reus Druon Antigoon toeschryven, treft men verschillende gevoelens aen, omtrent de wyze, waerop die gevreesde dwingeland werd overwonnen. Eenigen, gelyk

{==44==} {>>pagina-aanduiding<<}
ieder weet, schryven zyne neêrlaeg toe aen zekeren Salvius Brabo, een bloedverwant van Cesar, die als landvoogd voor de Romeinen, later deze landen, naer zynen naem, Brabant deed heeten. Anderen integendeel zeggen dat hy op de volgende wyze omkwam.
Bode, Aleins, Hoboken, Wilmars, Volckaert, Pape en Impeghem, dit waren de namen van zeven dappere jongelingen uit de omstreken, die sints lang hadden besloten hun land uit de bloedige dwinglandy van Antigoon te verlossen, en hiertoe slechts eene gunstige gelegenheid afwachtten. Eer zy echter tot hun oogmerk konden geraken, kwam inderdaed Salvius Brabo naer de Burgt, om het monster aftemaken. Bevreesd dat de eer dier gewigtige onderneming hun mogt ontgaen, wendeden zich de jongelingen tot den Romein, met verzoek van die lastige taek aen hen te laten. Gewillig stemde Brabo hierin toe, en beloofde zelfs, hen, ingeval van het mislukken hunner verdienstvolle pooging, niet ongewroken te laten.
Met vreugd haestten zich nu de zeven dapperen, alles tot den gevaerlyken togt te bereiden. Zy bevrachtten een vaertuig met de meestgewilde koopwaren welke het land destyds opleverde,

{==45==} {>>pagina-aanduiding<<}
verstaken zich op éénen na in het onderste van het schip en voeren welgemoed de Schelde af. Voor de Burgt aengekomen, hielden zy stil als om naer gewoonte den reus de helft hunner lading voor tol te schenken; en juist wyl deze zich met het overzien zyns deels bezig hield, deed hy die boven op het scheepje gebleven was een teeken, de zes overigen traden te voorschyn, overvielen Antigoon en lieten hem dood op de plaets liggen.
Het gerucht dier onverwachtte overwinning zich weldra onder de strandbewooners verspreid hebbende, trad Brabo, van eene menigte volks verzeld, op den oever der rivier. Hy hieuw den reus de hand van het lyf, wierp ze in de Schelde en deed aldus de toekomende stad Hantwerpen noemen. De zeven overwinnaren werden door hem geadeld en tot na hunne dood door het volk met eerbewyzen overladen. Het is aen hen dat de zeven eerste adelyke geslachten te Antwerpen, hunnen oorsprong waren verschuldigd.
Het is onze taek niet, hier een gevoelen omtrent de eene en de andere dezer uitleggingen, zoo min als over het sprookje zelve te uiten. Anderen genoeg hebben over deszelfs waerschynlykheid, en over die van het meermalen her-
{==46==} {>>pagina-aanduiding<<}
haelde Aen 't werf en Aenwerp geschreven. Dit alleen zullen wy hier byvoegen, omdat niemand, gelooven wy, ons zulks kan betwisten, dat van de vroegste tyden de nakomelingen dier zelfde zeven edele stamvaders de eerste plaets tusschen den antwerpschen adel bekleedden en de stad byna uitsluitelyk onder hen de eerste en belangrykste ambten verdeelden.
Een der doorluchtigste dezer zeven adelyke geslachten, was ongetwyffeld het gene van Bode. Men hoeft slechts den lyst der antwerpsche magistraten en de huwlyksverbindtenissen, welke het met de oudste en aenzienlykste huizen sloot, nategaen om er zich ten vollen van te overtuigen. Johan Bode vooral, die in de laetste helligt der XIVe eeuw leefde, en zoo wel om zyne dapperheid in den kryg als om zyne behendigheid in de ridderspelen een alom befaemd edelman was, had den roem zyns huizes ten hoogsten top doen steigen.
Het slot van dien wyd en zyd bekenden ridder, stond omtrent op dezelfde plaets waer wy nu nog de Keizerstraet zien. Twee of drie honderd stappen digter by de stad, bevond zich een ander en niet min achtingswaerdig kasteel, met hooge gekanteelde muren, breede grachten, to-
{==47==} {>>pagina-aanduiding<<}
rens, lange sombere vensters, kykgaten en zware valbrug voorzien, gelyk het een middeleeuwsch kasteel betaemde, en sedert onheuchelyke tyden werd dit laetste door eene andere doorluchtige familje, met name Van den Wyngaerde bewoond. Sommigen willen dat het van deze familje was dat de Wyngaerdpoort en bygevolg de Wyngaerdbrug en straet haren naem hadden gekregen. Derzelver hoofd, Joost Van den Wyngaerde, de tydgenoot van evengemelden Johan Bode, was mede een reeds bejaerd edelman, die, door verscheiden vrome daden, niet weinig aenzien by zyne oude wapenmakkers en weldenkende medeburgeren had verworven. Dat zyne immer onbesproken deugd hem zelfs de gunst des vorsten, die toen het land regeerde had verkregen, blykt hieruit dat hy door des zelfs wil tot Amman der stad was verkozen geworden.
Naer het voorbeeld van eenige hunner voorvaders, koesterden deze twee edelen voor elkander eene opregte vriendschap. Beiden waren zy groote liefhebbers van de jagt, en een hunner meest geliefkoosde vermaken was, in het naerhuiskeeren over de zoo schitterende feiten hunner jeugd te redekavelen. Zekeren

{==48==} {>>pagina-aanduiding<<}
dag dat zy zich tot aen zonnenondergang hadden verlustigd, keerden zy weêr al pratende over hunne heldendaden, naer hunne kasteelen terug. Ten einde met zoo veel te meer vryheid aen hunne gewoonelyke gesprekken den vollen toom te kunnen geven, hadden zy elk van zynen kant, hunne knapen en dienaers vooruit gezonden, en nu ging men er frisch op los om de eene den andere zoo veel krygsverrigtingen optenoemen als men zich maer kon herrinneren.
Omtrent een boogscheut ten oosten van het kasteel van Johan Bode bevond zich een modderachtige poel of gracht, uit hoofde der menigvuldige puiten of vorschen die 'er zich in bevonden, onder den naem van Vorschenpoel of Paddengracht bekend. Hier scheide zich de weg in twee deelen. Het eene links geleidde tot het slot van Bode, het andere westwaerts, bragt den reiziger tot voor de valbrug van het kasteel van den Amman.
Niet lang nu wachtten de twee ridders om by de Paddengracht aentekomen. Na zich onderling de hand te hebben gedrukt, nam ieder de naer zyn slot geleidende bane. Doch nauwelyks is Bode een twingtigtal schreden gevoorderd of eensklaps hoort hy een verdoofden gil, gevolgd

{==49==} {>>pagina-aanduiding<<}
van een gerucht volmaektelyk den val van een zwaer lichaem voorstellende. Verwonderd keert hy op zyne stappen terug, en door zwakke klaegtoonen en gekerm geleid, slaet hy den anderen weg in. Niet verre van de gracht bevond zich een klein en digt begroeid boschje. Zoo veel de schemering het hem kan toelaten, ziet hy van verre uit hetzelve twee persoonen, als het ware, de vlugt nemen en ras uit zyne oogen verdwynen. Hy nadert met angst, altoos door het kermen geleid, en vindt eindelyk te midden van de struiken den in zyn bloed badenden, vermoorden Amman zieltogend liggen. Hy rigt hem op, tracht, zoo veel het in zyne magt is, het bloedstorten te stuiten; maer te vergeefs. Een tiental diepe en schier alle doodelyke dolksteken maken alle zyne poogingen vruchteloos. Slechts éénmael nog opent de gryze Amman de oogen, slaet zyne stervende blikken op zynen vriend, en sterft met den naem Van Wyneghem op de lippen.
Nu ging als een licht voor de oogen van den ridder op. Met weinig moeite herrinnerde hy zich eene toen kortelings voorgevallen gebeurtenis, en twyfelde geenszins, of zyn edele vriend was het slagtoffer zyner menschelykheid en zyner regtvaerdigheid geworden, en zie hier op welke wyze:

{==50==} {>>pagina-aanduiding<<}

De heeren Van Wyneghem, waren van over lange jaren voor hunne kleinachting en onmenschelykheid jegens hunne arme vassalen bekend. Geeraert Van Wyneghem, de toenmalige heer der vryheid van den zelfden naem, had vooral de grootste blyken van barbaerschheid ten opzigte zyner ongelukkige laten gegeven. Eenigen van dezen hadden zich in hunne wanhoop tot den Amman gewend, die menschlievend genoeg was om den vryheer, inweerwil zyns verheven stands, de krachtigste vermaningen over zulk gedrag te doen. Dit had dezen zoodanig tegen hem verbitterd dat hy besloten had hem op de eene of andere wyze van kant te helpen. Hy kende de gewoonte van Van den Wyngaerde, van 's avonds nog al laet van de jagt te keeren, al te wel, om dezelve niet waertenemen. De dienaren, die de beide vrienden gewoonlyk vergezelden, hadden hem tot dan toe belet zyn laeg en eens edelen ridders onwaerdig voornemen uittevoeren. Maer dien dag had het vooruitzenden der dienaers hem eindelyk maer al te wel in zyne barbaersche poogingen doen gelukken.
Op minder dan een oogenblik had zich de gryze ridder dit alles herrinnerd. Dan, de yslykheid van het voorval deed hem hetzelve byna

{==51==} {>>pagina-aanduiding<<}
als een droom beschouwen, en eene poos lang bleef hy het ontzielde lichaem schier beweegloos aenstaren. Eindelyk ontwaekte hy uit zyne mymering. Met een diepe zucht vatte hy het lyk, torschte het op zyne schouderen en droeg het zelf tot op den burgt van den ongelukkigen Amman.



{==52==} {>>pagina-aanduiding<<}

II.

Men zou zich grovelyk vergrypen, zoo men zich de Groote-Markt ten dien tyde van dezelfde uitgestrektheid en het zelfde voorkomen verbeelde als de tegenwoordige. Het Stadhuis, een zonderling en overoud gebouw, stond toen omtrent op dezelfde plaets waer nu de Paerdenstraet is. De voorgevel, die juist tegen over de Braderystraet gaf, was met getraliede vensters en een slach van kleine torens voorzien, die het veel overeenkomst met onze gevangenis het Steen gaven, gelyk deze nog voor eenige jaren bestond. Een zeker aental blauwstee nen trappen geleidden tot den ingang, die zich nevens de Hoogstraet aen de linker zyde van het

{==53==} {>>pagina-aanduiding<<}
gebouw opdeed. Ter rechterzyde, nevens 'den doorgang die naer de Suikerrui geleidde, bevond zich eene kleine overdekte zitplaets voor de regters, die aldaer het Maendagsche-regt kwamen uitoefenen. Tusschen die regtsbank en den ingang van het Raedhuis kon men door een klein venstertje, slechts een of twee voeten boven den grond verheven, en met eene goede, zware yzeren tralie voorzien, het tydelyk verblyf der poorters betrachten die zich om de eene of andere weinig gewigtige reden, door het magistraet eene tydelyke schuilplaets deden verzorgen. Zoo men hierby voegt, dat rondom het aloude Paleis der vryheid en der menigvuldige voorregten onzer gemeente, de overige gebouwen en huizingen der Markt zich in eenen byna volmaekten halven kring schaerden, zal men, denken wy, zich omtrent een juist denkbeeld kunnen vormen, van de gesteltenis en het voorkomen van de belangrykste onzer openbare plaetsen voor het tydstip waerop de woede der Spaensche muitelingen een gedeelte der stad in assche legde.
Den 12en september van den jare 1383 leverde de Groote Markt een zeer ongemeen schouwspel op aen de verwonderde Antwerpenaren. Al de straten die tot dezelve geleidden waren, behalven

{==54==} {>>pagina-aanduiding<<}
de Zilversmidstraet, afgesloten, als of men allen doortogt wilde beletten. Voor het stadhuis was een sterk getimmerd en met tapyten behangen estrade opgeslagen, het welk niet dan tot zitplaets voor het magistraet en andere voorname persoonen scheen te kunnen dienen. In het midden van de markt zelve had men met eene omheining van in den grond gehechte palen eene zekere ruimte willen voorbehouden. Al de Gildebroeders waren in de wapens en eene ontallyke menigte vervulde niet alleen de vensters der huizen, maer zelfs de Groote Markt en de omliggend straten.
Onder de menigvuldige groepen die zich met redeneren over deze zonderlinge toebereidselen bezig hielden, was het niet moeilyk aen het vuer, waermede de poorters, die denzelven samenstelden, zich onderling schenen toetespreken, er eenen te onderscheiden die inderdaed de aendacht tot zich trok van al wat zich daer omtrent bevond. Vooral muntte een zware blonde gezel, dien men aen zyn lederen schootsvel, opgestroopte hemdmouwen en de zwarte tint, die zich op zyne bloote armen en aengezigt vertoonde, gemakkelyk voor een smid kon herkennen, boven alle de anderen uit, door de ernstige

{==55==} {>>pagina-aanduiding<<}
redenen waermede hy, onder het maken van vele krachtvolle bewegingen, zyne toehoorderen onderhield.
- De oude schildknaep van den overleden Amman, de Heer heeft zyne lieve ziel! riep hy byna luidkeels, is een man die niet bekwaem is om eenen arm van eenen vinger te maken: ik wil zeggen dat hy nooit iets van het zyne zou doen by al wat hy u vertelt; welnu, hy heeft het my zelf gisteren en wyl ik de wapens van ridder Bode aen het schoonmaken was, in myne smis nog gezegd, dat het niemand dan de ruwe Van Wyneghem kon wezen.
- Maer hoe kon hy zulks weten? vroeg een klein mager manneken, dat men aen al het bont dat zyne kap en muts versierde ten minsten voor een bontwerker zou genomen bebben.
- Hoe hy het kon weten, hernam de smid, heel gemakkelyk. Vooreerst het is bekend dat hy Van den Wyngaerde zyn ambt benydde, en daerby....
- Daerby? vroegen al de omstaenders nieuwsgierig en de koppen digter by den redenaer stekende.
- Daerby, ging hy, minder luid en na behoedzaem te hebben rondgezien voort; het

{==56==} {>>pagina-aanduiding<<}
schynt dat wel al onze edelen niet van het gedacht zyn dat God hen van andere stof maekte als ons; want de Amman, zegt men, moest dit zelfs eens duchtig aen Van Wyneghem hebben doen verstaen. Deze was daerop kwaed geworden.... en.... gy weet allen dat de gramschap een van de zeven zonden is die het begin en de oorsprong....
- Maer dit alles geeft toch geene zekerheid, viel hem de bontwerker in de reden.
- Dat geloof ik gaerne, hernam de gezel... Zekerheid! ... Denkt gy dat het zou noodig geweest zyn de straf van den misdadige aen de beslissing van een Oordeel Gods te laten, zoo men zekerheid had; neen, vriend, zoo niet. Maer zie hier de zaek. De moord is by avond en niet verre van de Paddengracht geschied: er waren geene getuigen. Ridder Bode beschuldigt Van Wyneghem. Deze loochent. Nu blyft er niets meer, dan de waerheid door een Oordeel Gods te onderzoeken; en daer Van den Wyngaerde geene zonen had, en Bode zyn beste vriend was, is het deze die zich derwyze met de wraek heeft belast.
- Ik geloof dat hy een ruwen tegenstrever zal hebben, sprak iemand van de toehoorders.

{==57==} {>>pagina-aanduiding<<}

- Gelukkig dat de ridder nog al van geen klein gerucht vervaerd is: hy was een vroom man in zynen tyd, antwoordde een gryzaerd.
- Waer mogen zy dan toch zoo lang blyven? vroeg de kleine bontwerker.
- Zy zyn tegenwoordig nog in de Burgtkerk bezig met misse te hooren, sprak weder de smid. De gryze Dirk, de schildknaep waer ik u even van sprak, heeft my al die plegtigheden uitgelegd: vooreerst....
Hier onderbrak een dof en verward geruisch eensklaps den spreker. Daer zyn zy! ... klonk het geheel de Markt rond, wyl de menigte hare begeerige blikken op de Zilversmidstraet rigtte. Weldra verscheen inderdaed de stoet. Voorop traden een hoop gewapende Gildebroeders. Deze werden door de twee strydende ridders te paerd en van het hoofd tot de voeten met yzer en stael overdekt, opgevolgd. Na hen kwam het Magistraet, door den Markgrave, als vertegenwoordiger des Hertogs van Brabant, voorgegaen en door een aental roeidragers en andere geregtsdienaren opgevolgd. Een tweede hoop Gildebroeders sloot den optogt.
Te midden van de Markt aengekomen, plaetste zich de overheden op het estrade. De Gilde-
{==58==} {>>pagina-aanduiding<<}
broeders schaerden zich rond het strydperk in goede orde en, na ieder afzonderlyk op het Heilig Evangelie gezworen te hebben dat de zaek, waer voor zy gingen stryden, regtvaerdig was, namen de ridders tegenover elkander plaets in de omheining.
De schildknapen bragten hun nu spoedig hunne speren, schilden en helmen aen. Een der Schepenen las met luider stemme een plakkaert voor, de regels inhoudende van het gevecht, en den poorteren op dezwaerste straffen verbiedende het minste geluid uittegalmen in het voordeel van eenen der beide stryders. Wanneer hy geeindigd had, voegde hy zich weder nevens zyne ambtgenoten.
Het volk nam dit alles in de diepste stilzwygenheid waer. Ofschoon weinigen over de geregtigheid der zaek van eenen der twee edelen konden oordeelen, waren nogtans aller beden en wenschen voor den vromen Bode, aen wie, gelyk wy gezegd hehben, een vleklooze levensloop sedert lang den eerbied en de achting zyner medeburgers had verworven. Slechts eenige edelen van zyne vrienden hielden het met den onmenschelyken Van Wyneghem. Voor het overige waren de kansen der twee stryders omtrent de zelfde; want zoo de laetste jonger en star-
{==59==} {>>pagina-aanduiding<<}
ker was dan zyn tegenstrever, had deze op hem het voordeel van veel behendiger in den wapenhandel en vooral eene groote ervarenheid in dit slach van gevechten te hebben verkregen.
Na eenige oogenblikken ongeduldige afwachting van den kant der aenschouwers, stond eensklaps de Markgraef regt en wierp naer het overoud gebruik de handschoen van den beschuldiger Johan Bode in het perk. ‘Doet uwen pligt, ridderen!’ weergalmde de stem des Schepenen, en beiden vlogen ongestuimig met gevelde speer tegens elkander aen. De schok was zoo geweldig dat niet alleen de speren in splenteren wegvlogen, maer zelfs de stryders ontzadeld van hunne paerden in het zand der renbaen rolden. Spoedig waren zy echter beiden weêr op de been, trokken hunne slagzwaerden en vielen even verwoed elkander op het lyf. Eenigen tyd streden zy nu, zonder dat de eene iets op den andere scheen te winnen; doch eindelyk bemerkte de hygende menigte met angst dat Bodes arm vermoeide en hy de slagen zyns vyands met minder vuer scheen te beantwoorden. Dit gezigt scheen de krachten van Van Wyneghem te verdubbelen. Nog heviger dan te voren deed hy zyn zwaerd op den helm en het harnas des

{==60==} {>>pagina-aanduiding<<}
gryzaerds neêrbonsen. Gedurig meer en meer verzwakt, kon deze met moeite nog de slagen afweren. Een oogenblik zelfs was hy zoo afgemat dat hy schier de kracht niet had zyn zwaerd tot zyne verdediging in de hoogte te brengen. Van dit oogenblik gebruik makende, hief Van Wyneghem het zyne met geweld op en liet het juichend, als of hy reeds overwonnen had, nederdalen. Gelukkiglyk had Bode tegenwoordigheid van geest genoeg om den vreesselyken slag te ontwyken. Het zwaerd, kloof sissende de lucht en zyn vyand storte door het geweld waermede hy het voortdreef op den grond. Deze vervaerlyke val gaf den gryzen ridder zyne uitgeputte krachten weder. Snel als de bliksem wierp hy zich op den verslagen, zette hem zyne knie op de borst en dreigde hem met zyn dolk te doorbooren, ten ware hy zynen moord bekende. Razende poogingen om zich aen de ysselyke knelling des ridders te ontwringen, waren zyn eenigste antwoord. Een oogenblik later werden zyne bewegingen minder hevig. Eindelyk hielden zy geheel op. De gryze vriend des vermoorden Ammans had zyn dolk tot aen het gevest in den strot van Van Wyneghem geplant.



{==61==} {>>pagina-aanduiding<<}

III.

Drie jaren zyn sedert den dood des Ammans verloopen.
Wy zyn in de wooning van heer Godevaert Van Immerseele, een der prachtigste antwerpsche jonkers.
Het is feest in de adelyke wooning. De ridderzael dreunt en weergalmt van de verwarde vreugdekreten der tallyke gasten. De kostelykste wynen stroomen by plassen over de rykelyk toegediende tafel. Eene menigte vassalen en dienaers verdringen elkander met nieuwe spyzen, en versche gerechten aen elken ingang. Een aental uitgelezen muzykanten streelen by tusschenpoozen door het zoet geluid hunner speeltuigen de ooren der ridderen met de lieffelykste gezangen.

{==62==} {>>pagina-aanduiding<<}

De Gastheer, een schoon en bevallig jongeling, zit den disch voor. Aen weêrszyden heeft hy nevens zich twee niet min aenzienlyke jongelingen. Het zyn de twee gebroeders, Niklaes en Johan, de zonen van wylen Geeraert, vryheer van Wyneghem, wien eenige jaren te voren het Oordeel Gods door de hand van den dapperen Johan Bode, als pligtig van moord, met den dood heeft gestraft. De overige feestgenoten zitten zonder eenig onderscheid nevens elkander langshenen de kunstig, gewrochten eiken tafel. Lieve blonde paedjes, met lange tot op de schouders vallende lokken, nemen de minste beweging waer om overal de gouden en zilveren bekers en kelken, zoodra zy geledigd zyn, tot over de randen te vullen.
Een belangwekkend jongeling, met treurigen doch fieren blik en edele wezenstrekken, houdt zich nevens heer Godevaert Van Immerseele. De kleur zyner kleeding en het wapen der Van Wyneghems, dat hy op de borst draegt, doen vermoeden dat hy die edele familje toebehoort. Het snaertuig, dat hem aen den gordel hangt, duidt klaerlyk het beroep van spreker aen. Op een gegeven teeken des Gastheers houdt al overige muzyk op, de gasten zwygen, en eene diepe

{==63==} {>>pagina-aanduiding<<}
stilte heerscht door het geheele vertrek. De oudste Van Wyneghem doet een teeken, de jongeling grypt en stemt zyne harpe, en zingt:

Ghestadighe minne draeghe ick altijt, (*) 
Dies lijdet mijn herte pijn. 
Mocht ick noch zijn van haer verblijt, 
Hoe vrolick soude ick sijn! 
Tot haer soude ick my keren, 
Gheen ander lief begheren, 
Want sij is die allerliefste mijn. 
 
Ist niet een druckelick leven, 
Te derven die ick min? 
Ick hadder my toe begheven, 
Ick en was niet dan een kint; 
Ick dedet in corter uren, 
Dat ick langh moet besuren, 
Eilaes, ick was so seer verblint! 
 
Doen ick laeste met oghen aensach, 
Die myn harteken heeft bevaên, 
Doen was ick vrolick nacht en dach, 
Ende nu ist al ghedaen. 
Van haer ben ick gescheiden, 
Alle druck moet ick verbeiden, 
Ick mach wel treurich gaen. 



{==64==} {>>pagina-aanduiding<<}

- Goddelyk! ... Schoon gezongen, Johan Winken! riepen allen den spreker toe, die, fier van door zyn gezang den geestdrift te hebben opgewekt, zich heuschelyk boog.
- Men ziet wel dat hy het geluk heeft gehad den edelen Bode te dienen, sprak heer Albrecht Van de Werve.
- Het geluk! ... morde de spreker met een bitteren grimlach.
- Den edelen Bode! fluisterden nydig de beide broeders Van Wyneghem elkander toe.
- Daer, dichter! sprak de gastheer, Johan Winken een zilveren kop met wyn reikende, ledig hem op de genezing van uw hartewee, den beker schenk ik u op den koop toe.
- Ik twyfel nogtans of de schoone, die u zoo veel doet lyden, zoo beminnelyk als de myne kan wezen, sprak lachend Van de Werve, hem eene beurs toewerpende.
- Ik denk ze schooner, antwoordde de zanger, na te hebben gedronken, den beker en de goudbeurs tusschen zynen gordel plaetsende.
- Gy zyt vermetel, vassael! sprak weder de jonker. De myne noemt zich freule Aleide Van Halmale! ...
- Aleide Van Halmale...! ..... Gy liegt als

{==65==} {>>pagina-aanduiding<<}
een verrader...! schreeuwde, bleek van ontsteltenis Niklaes Van Wyneghem, naer zyn geweer grypende.
- Ellendige....! sprak schaemrood de andere, zoo een verachtelyke medevryer als gy my kon honen, ik zou u dit woord duer betaeld zetten.
Twintig dolken fllikkerden nu te gelyker tyde aen al de hoeken der tafel. Elk der twee ridders zyne vrienden en vyanden in het gezelschap hebbende, waren al de aenwezigen ook in twee partyen verdeeld, die dreigden op korten tyd de luidruchtige vreugdekreten, in afgrysselyke vloeken en moordgejammer, en de plassen wyns in stroomen bloeds te doen veranderen; ware ridder Van Immerseel niet tusschen beiden gesprongen, om hun donderend toe te roepen:
- Welhoe, Heeren! ... Op myn slot! ... Is het aldus dat gy myne gastvryheid beloont! ........ Uw gedrag is niet alleen eens ridders, maer zelfs eens onedelen laets onwaerdig!
- Bloed alleen kan dien hoon uitwisschen! schreeuwden ongestuimig de Van Wyneghems.
- Bloed! .... hernam de Gastheer... Bloed! .... En waerom geen eerlyk tweegevecht, liever dan u hier onderling, als duitsche soldenieren en roovers, te vermoorden?

{==66==} {>>pagina-aanduiding<<}

- Juist! spraken eenstemmig al de ridderen, een duchtig, een openbaer tweegevecht.
- Oogenblikkelyk, riep Van Wyneghem.
- Nimmer!.. sprak bedaerder zyn tegenstrever: de zoon eens moorders, de laffaerd, die zelfs niets deed om de eer zyns vaders te herstellen, verdient zulke eer niet.
Nu kende de woede der twee gebroeders geene palen meer. Razend liepen zy beiden op Van de Werve aen, en welligt ware er, ondanks al de poogingen des Gastheers en der feestelingen, adelyk bloed vergoten, had Johan Winken niet eensklaps elken zyner meesters met kracht by den arm gegrepen, en geheimvol in het oor gefluisterd:
- Hy heeft gelyk, ridders! Ik heb het u gezegd: allen kunnen zy u het zelfde verwyt doen.
- Wraek! gilden zy beiden.
- Die zal u niet ontsnappen, sprak de zanger; doch eerst moet gy u in staet stellen om ze van allen te kunnen vergen.
Bedaerder hernamen de broederen hunne zitplaets aen de tafel; doch ondanks al de poogingen der overigen om de vreugd in de vergadering te doen wederkeeren, liep het feest in de somberste stilzwygenheid ten einde.
Twee dagen later werd ridder Johan Bode,

{==67==} {>>pagina-aanduiding<<}
by klaren dag, voor den altaer van den H. Eloy in St.-Walburgis kerk, door Johan en Niklaes Van Wyneghem vermoord. Johan Winken, een spreker, welken de gryze ridder zich had verpligt gezien van zyn slot te jagen, omdat de vermetele zich zoo verre vergat, van op de dochter zyns meesters te verlieven, had, zegde men, uit wraekzucht de jongelingen tot dien gruwelyken moord aengedreven.
Indien tyde en nog lang daerna was hier te lande een zeer zonderling gebruik in zwang. Byna nergens werd van justitiewege een moordenaer achtervolgd, ten ware op aenzoek der nabestaenden van den vermoorder. Tot vergoeding hadden de bloedverwanten des overledene het Oordeel Gods tegen den vermoeden dader en, was hy openlyk bekend, het regt van zich op denzelven te wreken zoo als zy het goedvonden. Niet moeijelyk ware het dus den vrienden en verwanten van ridder Bode geweest op hunne beurt zyne moorders te overvallen. Doch al ras vernamen zy dat deze uit het land geweken en waerschynlyk aen een vreemd hof hunne wroegingen waren gaen verbergen. Slechts twee jaren nadien waegden het de Van Wyneghems den bodem des vaderlands weder te betreden. Korts daerop in de

{==68==} {>>pagina-aanduiding<<}
maend January van den jare 1389, werd tusschen hen en de familje Bode eenen vrede of mondzoen gesloten, waerby de gebroeders zich verpligteden eene dagelyksche misse tot rust der ziel van den afgestorven in O.-L.-Vrouwe kerk in te stellen. Ook verzoenden zy zich met de familje Van den Wyngaerde en bouwden, tot laeffenis van des Ammans ziel, op de plaets zelve, waer deze den dood vond, eene kapel die men tot herrinnering de gratiekapel noemde. Toen lang daerna deze kapel door zeker ryk antwerpsch koopman herbouwd en met een Godshuis voor twaelf ouderlingen verrykt wierd, bleef zy nog altoos den zelfden naem dragen, en deed alzoo de straet waer zy zich nu nog bevindt, den naem van Gratie-Kapelstraet behouden. Ook wordt op onze dagen de plaets waer het slot des Ammans stond nog Ammanstraet geheeten.




{==69==} {>>pagina-aanduiding<<}

Mathias de Metzer.


(1423-1448.)


De wyze veracht niemands raed; 
hy weet dat de armoede het oordeel 
uiet beneemt, en dat de raed eens 
arme den weg aen de fortuin kan 
openen. 
 
oxenstirn. 



I.

Van de vroegste tyden hebben onze om hunne godsvrucht zoo vermaerde voorvaderen, met rede de heilige moeder des Zaligmakers als patroonersse der stad Antwerpen vereerd en aengeroepen. Wanner men de kronyk- en geschiedschryvers, welke over onze stad hebben gehandeld,

{==70==} {>>pagina-aanduiding<<}
doorzoekt, vindt men byna op iedere bladzyde de klaerste blykteekenen van de byzondere bescherming waermede de heilige Maegd de Antwerpenaren altyd heeft begunstigd en welke zy gedurende verscheiden eeuwen heeft bevestigd met de luisterrykste mirakelen, aen hare krachtige voorspraek alleen te danken.
Korts na dat de hèilige Willebrord het Evangelie in het land van Ryen met zoo schoonen byval was komen verkondigen, stond reeds buiten de stad, die zich toen nog binnen de muren der eigenlyke burgt bepaelde, een Lieve Vrouwenbeeldje, dat om de menigvuldige mirakelen, waermede het de Antwerpenaren byna dagelyks verwonderde, wyd en zyd was beroemd geworden. Daer het te midden van een boom geplaetst was noemde men het Onze Lieve Vrouw op 't Stoksken. De toeloop, waermede het uit alle hoeken des lands werd vereerd, is onbeschryflyk; want geen enkele pelgrim die ongetroost van zyne reis naer het wonderbeeldje huiswaerts keerde. Na voor het zelve hunne beden ten hemel te hebben gestuerd, hadden de blinden geene leidslieden meer noodig; de kreupelen mogten zeker zyn van hunne krukken in den boom te kunnen ophangen, en zelfs de ongeneeslykste zieken bereikten voor het minst

{==71==} {>>pagina-aanduiding<<}
welgemoed en aen de betere zyde hunne haerdsteden terug. Zoodanig, dat waerschynlyk de bewooners van het land van Ryen van toen af de voorname gunst, waermede de dienst van Maria alhier later moest waergenomen worden, gemakkelyk konden voorspellen.
Dit had zoo een geruimen tyd en ten minsten wel eene eeuw geduerd, en tot in de wydste hoeken des lands was de faem van het wonderdadig beeldje doorgedrongen; toen op eens de toeloop tot hetzelve op eene verschrikkelyke wyze werd onderbroken. Een nieuwe inval der Noren of Noordmannen, gelyk men toen meest al de volken uit het noorden van Europa noemde, deed het geheele land het onderst boven keeren. Wat al verwoestingen deze oorlogzuchtige barbaren in al de landen van ons werelddeel maer voornamentlyk hier aenrigteden, is schier niet nategaen. Geheele steden werden vernield en tot den gronde afgebrand; duizenden inwoonders werden door het vuer of het zwaerd omgebragt; geene kerk, geen klooster bleef ongeroofd noch ongeschonden; geen dienaer des Heeren ongemoord. Mechelen, Lier, maer vooral Antwerpen en zyne omstreken werden gruwelyk mishandeld. In dien

{==72==} {>>pagina-aanduiding<<}
tyd was Deurne, Doerne of Thurne, gelyk men het toen noemde, reeds een zeer groot en aenzienlyk dorp, waer zich een der voornaemste kloosters van geheel Braband bevond. Hetzelve was door den Heiligen Fredigand, een vriend van de HH. Gommer en Rumold in de 8e eeuw gesticht. Niet alleen dit prachtig klooster, maer ook het dorp werden door de Noordmannen zoodanig geslecht, dat er geen spoor meer van te zien bleef.
Op dezelfde wyze handelden deze barbaren met al de kerken, kloosters, kapellen en steden waer zy aenkwamen. Nergens werd een gebouw veel min een beeld onzen heiligen Godsdienst toegewyd, onverbroken gelaten; tot dat eindelyk God, door de magtige voorspraek zyner Moeder medelyden krygende met de arme bewooners van het land van Ryen, deze voor altoos van de schrikbarende Noordmannen op eene waerlyk bovennatuerlyke wyze verlostte.
Eene der eerste zorgen der Geloovigen, na het omkomen der Barbaren, was overal het herstellen der verwoeste kerken, kapellen en beelden te bewerkstelligen. Ten dien einde haestte men zich ook te Antwerpen eerst de oude Burgtkerk, toen nog den Heiligen Pieter en Pauwel toegewyd, ten

{==73==} {>>pagina-aanduiding<<}
spoedigste te herstellen. Eene kapel, niet verre van de burgt, op den oever der Schelde gelegen, en eertyds, naer men zegde, door den Heiligen Eloy, van eenen afgoden tempel, waerin men Mars aenbad, in eene kristene kapel onder de bescherming van den aertsengel Michaël veranderd, herrees mede weldra uit hare puinen. Eindelyk begon men ook aen het wonderlyke Mariënbeeld te denken, en daer men niet twyfelde of het was door de Noordmannen verbryzeld, wilde men op nieuw een beeldje in den zelfden boom zetten, of welligt deze plaets der Heilige Maegd aengenaem was. Maer wie maelt ons de verwondering, de verbaesdheid der wedergekeerde Antwerpenaren, wanneer zy niet alleen den boom geheel bloeijend en ongeschonden, maer zelfs het beeldje zonder eenige verandering vonden. Zy aerzelden nu geenen oogenblik meer om te gelooven, dat Maria deze plaets op eene gansch byzondere wyze lief had, en dezelve aldus voor alle ontheiliging had willen beschermen.
Spoedig verspreidde zich het gerucht dier wonderlyke bewaring overal rond. De toeloop tot Onze Lieve Vrouw op 't Stoksken nam weêr op nieuw toe, en groeide op korten tyd zoodanig aen, dat men zich eindelyk in staet

{==74==} {>>pagina-aanduiding<<}
bevond, om van de offers, door godvreezende pelgrims aen het beeldje gedaen, op dezelfde plaets eene prachtige kapel te bouwen, aen welke later door deugdryke vorsten aenzienlyke giften werden geschonken.
Deze toeloop bleef nu lange jaren onafgebroken voortduren. De kapel werd dagelyks ryker en prachtiger, en de eerbied tot het beeldje nam gedurig toe. Zoo had men gelukkiglyk het jaer 1115 bereikt, wanneer zich ter zelfder tyd en de dienst der H. Maegd, en de bloeijende staet waerin zich de haer toegewyde kerk bevond, op de vreesselykste wyze zagen bedreigen.
Eenigen tyd te voren stond Godfried van Bouillon, als markgraef van Antwerpen. Eer deze zoo godsdienstige vorst ter overwinning van 's Heilands graf, met het leger der kruisvaerders naer Azië toog, wilde hy zyne staten zoo veel mogelyk, zoo wel voor wat het geestelyke als het wereldlyke betrof, tegen alle vyandlyke aenvallen in veiligheid stellen. Hiertoe oordeelde hy het vermeerderen van de verdedigers der kerke en des staets het allergeraedzaemste te moeten wezen. Dientengevolge plaetste hy, met toestemming der hooge geestelyke overheid, in Sint Michiels tempel twaelf

{==75==} {>>pagina-aanduiding<<}
priesteren of kanonikken, om de belangen van den godsdienst te bewaken en gelaste zich voor derzelver onderhoud te zorgen. Tot verdediging van het markgraefschap zelf sloeg hy, eenige dagen voor zyn vertrek, in gemelde kerk, twaelf ridderen, gekozen onder de dapperste en bekwaemste zyner krygers. Door deze maetregelen de toekomst des lands van Ryen verzekerd geloovende, trok hy aen het hoofd der legerschaer naer Palestinen.
Nu bleef inderdaed gedurende eenige jaren alles hier in rust. De stad, ofschoon eigenlyk dat deel, waer de oude burgt stond, maer alleen met muren omringd was, spreidde zich allengskens uit. Reeds was Onze Lieve Vrouwe Kapel, digt by een goed voorgeborgt gelegen, en oostwaerts had zich een ander voorgeborgt tot digt by de hedendaegsche Karolus Borromeus kerk, die toen nog verre was van te bestaen, uitgestrekt. Onnoodig ware het dus te zeggen, dat de bevolking ook merkelyk had toegenomen. In deze omstandigheden verscheen hier eensklaps een vreemdeling, die door het verspreiden eener kettery, waermede hy reeds de meeste naburige landen had verpest, den bloei des Markgraefschaps in het algemeen en den roomsch katholy-
{==76==} {>>pagina-aanduiding<<}
ken Godsdienst in het byzonder, met eene gewisse verdelging bedreigde. Van waer hy oorspronkelyk was of uit welken streek hy herwaerts kwam afgezakt, vindt men in geen enkelen geschiedschryver juist aengeteekend. Zelfs zyn naem is langentyd een raedsel geweest, dat niemand heeft kunnen oplossen. Tachelinus by de eenen, hiet hy Tanchelinus, Tankelinus en Tankelmus by de anderen. Daer echter, gelyk ieder weet, de gewoonte van de namen eenen latynschen uitgang te geven, in dien tyd en nog lang daerna, algemeen in zwang was, zullen wy ons vergenoegen met hem enkel Tankelm te noemen. Hy begon, zeggen de Kronykschryvers, met de vrouwkens te verleiden van de visschers, die langshenen het strand nevens de burgt woonden, en door hare min beschaefde en zelfs ruwe zeden het meest aen verleiding moesten toeganglyk wezen. Met zyne vergiftigende leer besmet, haelden deze weldra hare mans over, en nu begon de nieuwe leeraer, by avond en onty, in de eene en de andere hut te prediken. Na zich op deze wyze met een goed deel discipelen te hebben omringd, waegde hy het eindelyk zich in de stad zelfs, op de openbare plaetsen te vertoonen en zyne kettery onbevreesd te verkondigen. Een der

{==77==} {>>pagina-aanduiding<<}
voornaemste punten derzelve was, dat men de priesteren geene tienden hoefde te betalen. Dit moest natuerlyk aen velen zeer aengenaem en wenschelyk voorkomen. Zoo men hierby voegt, dat hy eene wonderlyke welsprekendheid bezat, wel de wyze kende om de oogen van het volk te verblinden en vooral eene zeer gemakkelyke en losbandige leer verkondigde, zal het niemand verwonderen, dat hy op korten tyd zoo stout werd van zich een God te durven noemen en het water, waer hy zich in baedde, zynen toehoorderen deed ronddeelen als een souverein geneesmiddel voor al de kwalen der ziel en des lichaems. Tot op die hoogte gekomen, dacht hy het niet noodig zich langer te bedwingen. Hy vroeg en verkreeg van het volk eene lyfwacht van 4000 man, en telkens dat hy preekte, stonden deze trawanten met ontbloote zwaerden nevens zyne zyde, gereed om op het minste teeken de oneerbiedigen te straffen. Voorts leefde hy als een prins: het volk bragt hem meer aen dan hy kon gebruiken. Van de grootste strafloosheid verzekerd, beging hy de schreeuwendste buitensporigheden, zonder dat zich iemand dorst verstouten hem alleenlyk aentespreken. Om hier van slechts een staeltje te geven zal het genoeg zyn het volgende aentehalen.

{==78==} {>>pagina-aanduiding<<}

Zekeren dag, dat hy digt by O.L.V. Kapel, omtrent op de plaets waernu de oude Koordenmarkt is, zoude preken, deed hy nevens zich het beeld der H. Moeder des Zaligmakers plaetsen, zeggende dat hy dezelve tot zyne vrouw ging nemen en eens wilde zien, voor wien van hen beide de toehoorders de grootste genegenheid zouden hebben. Men had voor hem en voor het beeld, twee bakken gesteld, waerin ieder verpligt was die genegenheid door eene huwlyksgift te toonen; en men zegt, dat de vrouwen tot de oorringen en andere gouden versierselen toe, die zy by haer hadden, aftrokken, om ze Tankelm en zyne bruid te schenken.
Na vele vruchtelooze poogingen, om deze schandvolle roekeloosheid te doen ophouden, gelukte het eindelyk den bestuerderen van het Markgraefschap den nieuwen leeraer te verrassen en in de gevangenis te krygen. Deze slag trof zyne aenhangers zoo geweldig, dat zy zich in het openbaer niet meer dorsten vertoonen, noch iets ter zyner verlossing wagen. Men was van zin hem eenigen tyd in de gevangenis te laten treuren en dan eene strenge straf te doen ondergaen. Maer daer zelfs had hy middel gehad om hoorders en aenhangers te vinden; en zekeren duisteren nacht brak

{==79==} {>>pagina-aanduiding<<}
hy met hunne hulp zyne ketens, en verborg zich weder in de hut van een strandbewooner. Dan, de tyden waren veranderd. Zyne geweldenaryen hadden velen zyner warmste vrienden doen achteruit denken; zoodat hy het niet geraedzaem oordeelde langer hier te blyven. Korts daerop stak hy met een schuitje naer Engeland over. Kwam hy daer gelukkig aen of verging het scheepje dat hy bevaerde, ziedaer het geen men nooit regt heeft kunnen weten; doch te Antwerpen heeft men sints nimmer van hem gehoord.
Onnoodig ware het alhier by te voegen, dat de droevige uitwerkselen zyner eerlooze huichelary nog zeer lang na zyn verdwynen bleven voortduren, daer het overbekend is, dat slechts om deze rede de Kanonikken van St.-Michiels zich tot den H. Norbrecht wendeden. Deze beruchte geloofsprediker haestte zich, met eenige zyner gezellen, naer Antwerpen te komen. Door eenen onvermoeilyken yver tot het bekeeren der zondaren gesterkt, gelukte het deze eerwaerdige mannen, op korten tyd alle spoor van de goddelooze leer van Tankelm te doen verdwynen, en den Godsdienst weêr in vollen luister te doen pralen. Tot erkentenis voor dien gewigtigen dienst stonden hun de Kanonikken van St.-Michiels,

{==80==} {>>pagina-aanduiding<<}
hunne kerk af, en begaven zich naer de O.L.V. Kapel, welke van dan af begonnen heeft de hoofdkerk der stad te wezen, wyl de medegezellen van St.-Norbrecht, by de hun geschonken kapel de gronden der zoo vermaerde abtdy legden, waervan de Kloosterstraet haren naem heeft gekregen.
Het ongelukkigste van dit alles echter was, dat sints dien het wonderbeeldje voor altyd is verloren geraekt en men nimmer heeft kunnen achterhalen, op welke wyze het was verdwenen. Wel is waer dat sommigen, en onder anderen Papenbrochius, schynen te gelooven dat het nog lang daerna en zelfs tot in den jare 1535 alhier zou hebben bestaen en slechts in den brand, die toen de hoofdkerk verwoeste, zou zyn omgekomen. Doch anderen beweeren dat het vroeger alreede door de aenhangers van Tankelm was verbrand, in de aerde verborgen of in de Schelde geworpen geworden.
Twee eeuwen later nogtans werd dit verlies op eene zoo buitengewoon wonderbare wyze hersteld, dat men gedwongen is ondanks alle wysgeerige redeneringen, er den vinger Gods in te herkennen. Twee Lieve Vrouwen Beelden kwamen op een morgen, tot digt by de stad de Schelde afgedreven, en wonder! het was on-
{==81==} {>>pagina-aanduiding<<}
mogelyk een derzelve van de plaets, waer het op strand werd geworpen voort te krygen. Deze omstandigheid gaf den Antwerpenaren groote reden tot nadenken; en na ryp overleg, werd er door de kanonikken van O.L.V. Kapel besloten, het beeld processiegewys van het strand te gaen halen, en in de plaets van de weleer verdwenen Onze Lieve Vrouw op 't Stoksken te stellen. Zonder moeite liet het zich nu verplaetsen en bevestigde weldra het grootsche gedacht, welk men er had van opgevat, door zoo groote menigte mirakelen, dat men van dan af den naem van Pelgrimstraet aen den weg heeft gegeven, langs waer het grootste getal pelgrims naer het beeld toevloeide. Deze toeloop groeide nu bestendig zoo verbazend aen, dat men zich eindelyk in den jare 1422 in de noodzakelykheid zag eene ruime en prachtige kerke in de plaets der O.L.V. Kapel te bouwen.



{==82==} {>>pagina-aanduiding<<}

II.

Er leefde omtrent dien tyde te Antwerpen een Itaeljaensch bouwmeester van groote faem en nog van grootere verdiensten, Pieter Appelmans geheeten. Te Bolonje geboren, was hy van zyne tederste jeugd in Itaelje grootgebragt en had aldaer de bouwkunde onder een Spanjaerd geleerd, die met de oude en moorsche, maer vooral met de gothische bouworden, buitengewoon wel bekend was. Na eenige jaren onder deszelfs beleid grooten voortgang te hebben gemaekt, had hy zynen meester verlaten, om op zyne beurt de verschillende bouwtranten in de landen, waer zy zich bevonden zelf te gaen bestuderen. Eerst begaf hy zich naer Spanjen, van daer

{==83==} {>>pagina-aanduiding<<}
naer Frankryk en kwam zich eindelyk, door de faem van de ryke handelstad uitgelokt, te Antwerpen nederzetten. Eenige jaren had hy reeds hier doorgebragt en menigvuldige blyken van een groot talent, vooral in het gothische vak, gegeven, toen men van het bouwen eener prachtige kerk ter eere van de heilige Maria begon te spreken, en meester Appelmans met het teekenen van het plan belast werd. Dit plan overtrof, zegt men, al, waer tot dan toe was van gehoord. Vyf torens van dezelfde hoogte en vorm, als de eenige welken wy nu zoo zeer bewonderen, moesten de kerk op verschillende punten als omringen, te weten: twee aen wederzyde van den voornaemsten ingang der kerk, een in het midden waer wy nu de koepel zien, en de twee overigen aen de zuid-en noordelyke ingangen. Het ware ons onmogelyk te zeggen tot hoe verre het voorstel der vyf torens den Antwerpenaren beviel; maer het is te denken, dat zy zich om te beginnen met het optrekken van éénen wilden vergenoegen, behoudens later te zien tot hoeverre het waerlyk grootsche plan van den Meester uitvoerbaer kon wezen.
Ten dien einde begon men eerst met onder het opzigt van den roemvollen bouwheer en van

{==84==} {>>pagina-aanduiding<<}
zekeren jonkheer Niklaes Aleyns, een voornaem antwerpsch edelman, die in hoedanigheid van kerkmeester van Onze Lieve Vrouwe, het grootste belang in de zaek stelde, de plaets te graven waer men de gronden van den eersten toren zoude bouwen. Daermen hiertoe een overgroot getal werklieden gebruikte, duerde het niet lang of men had met de opdelving geheel gedaen, en iedereen verwachtte met ongeduld den dag, waerop de eerste steen van het trotsche gebouw, te midden van de algemeene vreugde en feestvieringen der Antwerpenaren zou worden gelegd.
Die groote en zoo lang gewenschte dag verscheen. Van reeds zeer vroeg in den morgend vergaderde eene ontallyke menigte burgeren voor de O.-L.-V. Kapel, op het uitgestrekte plein, welk men nu de Handschoenmerkt noemt, om de minste omstandigheid eener zoo buitengewoone plegtigheid waer te nemen. Doch men oordeele de ontzetting der menigte, wanneer zy, in plaets van verscheiden duizenden gravers, steenhouwers en metzers in beweging en aen het werk te vinden, dezelven in verschillende groepen, verspreid op het plein, met de armen gekruist en onder elkander deemoedig aen het redekavelen aentrof. Wat verder hielden zich een aental

{==85==} {>>pagina-aanduiding<<}
leden van de geestelyke en wereldlyke overheden der stad, op wier uitwendig al het bittere eener onrustvolle teleurstelling stond te lezen. Onder al deze donkere aenzigten echter, was het niet moeijelyk aen de neêrslagtigheid zyner houding den bouwheer Appelmans te onderscheiden, die niet ophield hopelooze blikken op den wyden, gegraven kuil te werpen, waerin men de grondsteenen zonde leggen, dan om stampvoetende en onder het uiten van de moedelooste uitdrukkingen, zich van de eene groote antwerpsche persoonaedje naer de andere te wenden. Om den lezer met de oorzaek dier algemeene verslagenheid bekend te maken, zal het genoeg zyn hem te midden van een groep metzers en werklieden in te leiden, die op een groot, zwaer stuk margelsteen gezeten, gelyk er in groot getal op het plein lagen, niet ophielden elkander over dit alles hunne bedenkingen te kennen te geven.
- By Sint Jozef, myn heiligen patroon! sprak een reeds bedaegde steenhouwer; wat gaet er nu van ons geworden?
- Dat is gemakkelyk te voorzien, sprak een ander: daer het niet de eerste, maer reeds de derdemael is, dat al wat wy tot hier toe gegraven hebben vol water schiet, en dat hoe dieper

{==86==} {>>pagina-aanduiding<<}
wy gaen, hoe meer water er doertrekt, denk ik dat men wel zal verpligt zyn het werk opteschorsen en ons aftedanken. Ten ware dat Onze Lieve Vrouw zich geweerdigde een nieuw mirakel te doen...
- Dat gebeurt tegenwoordig zoo ligt niet meer, sprak de eerste het hoofdschuddende, weder: het is nu reeds ik weet niet hoelang geleden dat er geen enkele blinde het gezigt heeft wedergekregen met voor het beeld te bidden; en nogtans heb ik myn vader zaliger hooren zeggen, dat het in zynen tyd byna dagelyks plaets had.
- Gelyk gy zegt, Jozef! sprak nu een ander; maer de tyden zyn veranderd, vriend! Het menschdom wordt dagelyks slechter en.....
- Ik weet het niet, maer mirakel of niet ik zou maer doorwerken, zei een jonge metzer.
- Om morgen of overmorgen alles in den grond te zien neêrzakken, niet waer, sprak weder Jozef? Geloof my vry, jongens! meester Appelmans is een man die zyne kunst wel verstaet en zoo er maer eenigzins middel was... Zie maer eens hoe wanhopend de man daer op zyn werk staet te turen....
- Bah! Hy zal er altoos nog gemakkelyker

{==87==} {>>pagina-aanduiding<<}
afkomen dan wy, hervatte de steenhouwer: daerby, hy heeft noch kind noch kraei; daer wy integendeel.... Ik zeg u dat het bedroefd is.
- Dat geloof ik wel, zei een ander: een braspenning alle dagen, en het vooruitzigt van zeer lang te werken! men verliest dit alles zoo maer niet gaerne in éénen keer. Wat my aengaet, ik kan vooreerst al vaerwel zeggen aen den voorraed turf en brandhout, welken ik gisteren nog aen myne vrouw beloofde.
- En wat zegt gy er zoo al van, vader Mathias? Gy zit daer zoo koud als een beeld! Dat droomen zal het niet gebeteren, maet!
De metzer, wien Jozef deze woorden toestuerde, zat inderdaed in eene denkende houding aen den eenen kant van den steen. Met het hoofd in beide zyne handen, scheen hy al zyne aendacht op het plekje gronds vóór zyne voeten te hebben gevestigd, zonder iets van al wat zyne gezellen spraken te verstaen. Het was een man van eene middelmatige gestalte, en ofschoon zyne trekken door de armoede waren uitgemergeld en door het bewustzyn van de nederigheid zyns stands een byna onedel karakter hadden aengenomen, blikkerden echter zyne pikzwarte oogen onder de dikke, tesaemgetrokken wenk-
{==88==} {>>pagina-aanduiding<<}
brauwen by poozen met zoo veel vuers, dat hy niet kon nalaten iemand belang inteboezemen, die hem op dit oogenblik peinzend en schier beweegloos had gadeslagen. Daer echter de werklieden aen deze zyne sombere luimen, zoo als zy het noemden, gewoon waren, namen zy geene de minste aendacht op de ongewoone samentrekking zyns wezens en vergenoegden zich met hem nog verscheiden malen by zynen naem te noemen en naer zyn gedacht te vragen.
- Hoe, Jozef! ziet gy niet dat er Mathias iets byzonders op het hart ligt, vroeg een der jongste gravers?
- Wat dan? ... Hoe weet gy dat? .... Vroegen al de anderen, met reden verwonderd dat een hunner iets wist van de zaken eens makkers, die voor de meeste een raedsel was.
- Of ik het weet, sprak de jongen, fier van alleen de aendacht zyner gezellen op zich te trekken? ... Hoe ik het weet? ... Zoo het niet wat aerdig stond, van de domme streken eens makkers te babbelen.....
- Toe, Filip! vertel ons, toe! riepen allen met eene nieuwsgierigheid, die nog door de begeerte van het droevige hunner gesteltenis hier door een weinig te verzachten, werd aengewak

{==89==} {>>pagina-aanduiding<<}
kerd; gy ziet wel dat hy ons in het geheel niet hoort; dat hy honderd uren van hier is.....
- Welnu, maer gy moet my beloven dat hy er niets zal van weten, hernam Filip halfluid; het is maer om u te toonen dat iedereen fier is op zyne manier, gelyk men zegt. Verbeeldt u dat ik gisteren middag met Mathias van het werk naer huis keerde, mits wy toch in ééne buert woonen, toen zyn jongste knaep hem naer gewoonte eene straet of twee kwam tegenloopen en gelyk de kinderen nog al doen, luid op tegenriep, dat zy gingen erwten eten. Waerschynlyk dat de kleine dat heel gaerne eet zoo als hy gelyk heeft; want erwten is toch zoo geen slechte kost. Doch het scheen dan dat Mathias van een geheel ander gevoelen was, want voor zyne deur aengekomen, laet hy my eensklaps met den kleinen los, loopt in zyn huis, komt eenige oogenblikken later met den vollen pot kokende erwten aen de deur en smytze met pot en al in het midden van de straet, roepende: is dat kost voor een man die een braspenning daegs kan winnen!
- Ha, ha, ha! borsten al de werklieden te gelyk los, die dwaes! die domkop!
- En gy begrypt; misschien dat hy nu spyt heeft..... ging Filip voort.

{==90==} {>>pagina-aanduiding<<}

Op dit oogenblik scheen vader Mathias eensklaps uit zyne mymering te ontwaken. Zyne wezenstrekken glansden als met eene bovennatuerlyke uitdrukking. Half glimlachend staerde by op de verschillende ter neêrgeslagen groepen werklieden, magistraten en geestelyken.
- Eh, Mathias, zyt gy wakker? ... Wat denkt gy van onze braspenningdagen? ... riepen hem de gezellen half schertsende en half spytig toe.
- Dat ik alleen, misschien in staet ben om ze u wedertegeven! .... sprak Mathias op eenen toon, welkers waerdigheid de werklieden verwonderde. Eenen oogenblik later echter waren zy van hunne verbaesdheid teruggekeerd en het was te midden der spotternyen en schertsen zyner makkers dat vader Mathias zich van het plein verwyderde.



{==91==} {>>pagina-aanduiding<<}

III.

Eenige schreden buiten de Kammerpoort, bevond zich reeds destyds een klein, smal straetje dat aen den eenen kant in de Kammerstraet uitliep en aen den anderen op het openveld achter de stadsvest gaf, die nu nog de Steenhouwersvest wordt geheeten. Men zegt dat, toen men den grond ter opbouwing van het huis op den hoek van dit straetje en de Kammerstraet gelegen opdelfde, de werklieden er eenen gouden beker of kop vonden. Hiervan dat dit huis de Gulden Kop, en het straetje zelf het Kopstraetje werden genaemd.
Eene der nederigste hutten van dit slach van gang, was de wooning van vader Mathias. Het

{==92==} {>>pagina-aanduiding<<}
was daer dat hy zich aenstonds, na zyne makkers by de Lieve Vrouwe Kapel te hebben verlaten, had begeven. Het was daer dat hy des middags op eene houten bank, met zyn huisgezin by eene ruwe eiken tafel gezeten, schier roerloos zat te mymeren, zonder zelfs het eten dat zyne vrouw reeds lang voor hem had gezet, aenteraken. Hem verscheiden malen vruchteloos tot eten vermaend en onrustvol naer de oorzaek van zyne sombere vooringenomenheid gevraegd hebbende, had zy eindelyk begrepen dat iets zeer gewigtigs, iets van het allergrootste belang al zyne aendacht kluisterde en dat het hem niet dan onaengenaem kon wezen hem er van zoeken aftetrekken. De kinderen ook gevoelden dat zy niets heter te doen hadden dan het stilzwygen huns vaders te eerbiedigen. Wanneer echter de tyd, dat deze vooringenomenheid duerde, haer lang genoeg toescheen, en zy dacht dat haer man het onderwerp, welk hem bezig hield, breed genoeg had kunnen overwegen, waegde het de vrouw nogmaels hem het woord toetesturen, om zeer bescheiden naer de oorzaek van het opschorssen der werkzaemheden te vragen.
- Glimlachend verwaerdigde zich nu de metzer de moeder zyner kinderen toetespreken.

{==93==} {>>pagina-aanduiding<<}

- Vrouw! .... sprak hy, zoo er zich ooit voor ons eene kans opdeed om ryk, verbazend ryk te worden, om eer en aenzien in de wereld te verkrygen, dan is het op heden. Weet gy waerom wy niet voortkunnen? ....
- Hoe zou ik het kunnen weten? sprak zy verwonderd; wyl de kleinen den vader met groote oogen aenstaerden.
- Dat is juist, hervatte Mathias, gy kunt het niet.... Weet dan, ging hy na een oogenblik stilzwygendheid voort, weet dan, dat telkens dat wy in den dag één voet dieper graven, er twee voeten water des nachts uit den grond optrekken. Twee, driemael hebben wy dit water reeds uitgeschept; maer te vergeefs. De grond waer wy graven, was vroeger een moeras, lang door de Schelde overstroomd, en niettegenstaende al onze moeite om het gisteren weêr droog te krygen, is het dezen nacht zoo vol water gekomen, dat men het niet durft wagen er een enkelen steen op te bouwen, uit vreeze dat het werk geheel zal in den grond zakken, begrypt gy? ....
- Gemakkelyk: ik versta echter niet, hoe dit alles ons eene kans geeft om, gelyk gy zegt, minder arm te blyven; integendeel....
- Hoe! gy verstaet dan niet dat ik het middel

{==94==} {>>pagina-aanduiding<<}
aen de hand heb, om, ondanks het water, de gronden zoo vast te kunnen leggen dat de toren, al stond hy duizend jaer, geenen voet leeger kan zakken?
- Gy! .... riep de verbaesde vrouw.
- Ik! .... sprak hy zegepralend.... Ik! .... De verachte werkman! Ik, Mathias de metzer! Ik, wien zy, ondanks al myne zwaer verkregen kunde, als zinloos zouden aenzien hebben, had ik een plan zoo schoon, en grootsch als dat van meester Appelmans durven voorstellen, om dat ik arm en ellendig ben. En nogtans.... weet ik meer dan al die groote heeren.... Ja! dan Pieter Appelmans, de vermaerde bouwheer zelf!
- En hoe? ... vroeg zy verder, wyl de kinderen het gesprek met een soort van vreeze beluisterden.
- Hoe? .... ging hy bedaerder en schier fluisterende voort: door het eenvoudigste middel des werelds! Door ossenhuiden op de gronden te leggen! .... Daer dringt het water nimmer door, en het gebouw staet pal als eene rots.
- Maer waerom dat niet oogenblikkelyk de heeren gezegd, vroeg zy ongeloovig?
- Om dat ik hun eerst den prys van myn geheim wil laten leeren kennen. Daer staen zy nu allen ontmoedigd hy de grachten, slaen hope-
{==95==} {>>pagina-aanduiding<<}
looze blikken op het meesterachtige plan van den Itaeljaen, en wanhopen van het ooit te zien uitvoeren.... Dezen avond doe, ik het magistraet zien, dat alles nog niet is verloren: ik hied hun aen van het plan uitvoerbaer te maken, en morgen.... morgen, vrouw! Zyn wy ryk, geacht, geëerbiedigd, en ik.... vind my op myne beurt in staet plannen te geven, en te doen zien dat Mathias de metzer ook kunstenaer is! ....
Dit zeggende, hernam hy zyne vorige peinzende houding. De vrouw dacht het thans onnoodig hem nog verder aentespreken. Zy deed zelfs hare kinderen uit den huize gaen, uit vrees dat zy den vader in zyne bedenkingen mogten stooren.
Eerst tegen den avond stond hy op en trad uit zyne wooning, om zich in de stad te begeven. Nauwelyks binnen de Kammerpoort aengekomen, verstomt hy by de luidruchtige vreugden zegekreten die hem van den kant van Onze Lieve Vrouwe schynen tegenteklinken. Ontroerd stapt hy verder door, bereikt eindelyk het plein, en blyft als van den donder getroffen stilstaen by het onverwachte schouwspel dat zich voor zyn oog opdoet.
Eene ontzaggelyk menigte vervult de ruimte voor de Kapel. De duizenden werklieden, die

{==96==} {>>pagina-aanduiding<<}
hy den zelfden morgend met de armen overeen, in bedroefde en teleurgestelde groepen heeft verlaten, zyn allen op hunnen post, aen het arbeiden, en doen de lucht van vrolyke kreten en bly geschal weêrgalmen, waeraen het volk met niet minder luidruchtigheid beantwoordt. De magistraten staen in fiere houding te midden der toegeloopen stedelingen, en tusschen hen allen onderscheidt zich Pieter Appelmans, door de glanzende uitdrukking zyner edele wezenstrekken en zyne ongemeene vlugheid om van den eenen groep werklieden naer den anderen, en van daer weêr naer de genen der overheden over en weder te snellen.
Op dit gezigt grypt eene yskoude rilling den ouden metzer van het hoofd tot de voeten aen, zyne voeten worden hem zwaer als lood, en zyne beenen weigeren hem byna verder te dragen. Met moeite slypt hy zich tot by het zelfde stuk margelsteen voort, waerop hy des morgens met zyne gezellen had gezeten, laet er zich bewustloos op nedervallen, zonder een tydlang anders teeken van leven dan door het vestigen van verwilderde blikken op al wat hem omringt, te kunnen geven.
Zich echter van de gewisheid zyns ongeluks

{==97==} {>>pagina-aanduiding<<}
volkomen willende overtuigen, dringt hy als uitzinnig door de menigte heen, nadert de werken en.... zyn geheim, het geheim, dat hem meer dan het leven waerd was; om het welk hy vrouw kroost, zyn bloed en hetgene van al wat hem duer is, wilde opofferen; dat hem rykdom, eer en aenzien moest verschaffen: dit geheim, hy kan er geen oogenblik aen twyfelen, is het deel des volks geworden. Roerloos als een beeld, blyft hy eenigen tyd voor de werken ongemerkt staen. Maer eene razende gramschap tegen de werklieden, magistraten, tegen de menigte zelfs, die door haer herhaeld zegegeroep het ondragelyke zyns toestands nog vermeerdert, in zyne borst voelende opwellen, dringt hy schier bewustloos weêr door het volk terug, werpt zich in de eerste straet, die hy op zynen weg vindt, en dwaelt hopeloos en door de wreedste gepeinzen gefolterd, langs de sombere straten, tot reeds lang alle gerucht aen Onze Lieve Vrouwe in de duisternis des nachts was uitgedoofd.
Wanneer hy eindelyk tot zichzelven terug kwam, bevond hy zich niet verre van dat gedeelte der stad, dat men toen Kraeiwyk noemde. Het was omtrent tien ure. Na zich, zoo goed hy by de

{==98==} {>>pagina-aanduiding<<}
duisternis kon, zynen weg te hebben herinnert, keerde hy langzaem naer zyne wooning. Daer hy vreesde van in het huiswaerts keeren te digt by de Onze Lieve Vrouwe te komen, en aen de verzoeking om zich in zyne wanhoop op den eenen of anderen steen het hoofd te pletteren, niet te kunnen weêrstaen, nam hy by voorkeur de straten, die nevens de Schelde liepen, en deed by gevolg eenen grooten omweg, om de noodlottige plaets te vermyden, waer hy al zyne zoo gegronde hoop had zien verdwynen.
Elf ure sloeg het wanneer hy eindelyk het Kopstraetje bereikte. Aen het licht, dat in zyne arme wooning brandde, gezien hebbende dat alles nog op was, poogde hy, zoo zacht hy kon, aentekloppen.
- Ha! daer is vader! klonk het binnen, wyl de moeder zich haestte de deur te openen.
- Mathias! viel zy hem om den hals, waerom ons zoo ontrust, waerom zoo lang wachten, om in onze vreugde te komen deelen? ....
- Uwe vreugd! .... vrouw, zyt gy uwe zinnen kwyt?
- Onze vreugd! .... Meester Appelmans is korts na uw vertrek, hier geweest.
- Meester Appelmans! .... En.... wat kwam

{==99==} {>>pagina-aanduiding<<}
hy doen? vroeg de metzer, wyl hy eene bank op nam, als wilde hy dezelve verplaetsen om er op neêrtezitten.
- Hy zal zyn leven lang voor ons zorgen, om den gewigtigen dienst te beloonen, welken wy het magistraet hebben bewezen, met hem het geheim.....
- Het geheim! ... Wie heeft het hem gezegd, vroeg hy met eene doffe stem? ...
- Ik! vader, ik! ... riep blyde de oudste der zoontjes, wyl hy den vader tegenliep om hem te omhelzen...
- Gy! ... schreeuwde deze, woedend, eenige stappen achteruit deinzende. Gy! ... herhaelde hy op eenen toon, die de kinderen van schrik deed klappertanden. Daer! ... ging hy de bank in de hoogte heffende voort, en liet ze byna tenzelfden tyde met kracht op het hoofd des kinds nederdalen...
- Dood! ... schreeuwde de moeder schier bovennatuerlyker wyze, half zinloos op het jongsken nederstortende...
- Dood! ... herhaelden al de kinderen, styf van ontroering.
Toen de moeder eindelyk het bewust zyn wederkreeg, was Mathias verdwenen. Het lyk

{==100==} {>>pagina-aanduiding<<}
haers kinds lag in zyn bloed te dryven te midden der arme wooning, wyl de overige kinderen snikkend rond hetzelve op hunne kniën lagen.
Toen Meester Appelmans des anderdaegs naer den ouden metzer kwam vernemen, vond hy, dat zyne zorg zich slechts op de overgebleven kinderen kon uitstrekken. De ongelukkige moeder had zich wanhopend in de Steenhouwersvest verdronken. Van Mathias de Metzer werd sints nooit meer gehoord.
Twintig jaren later was men met den toren reeds tot aen de eerste gaendery gevoorderd. Met smaek en zorg uitgevoerd, beloofde het werk van dan af het grootsche gedacht, welk men er zich naer het plan van gevormd had, voor het minsten, te zullen evenaren. Zekeren morgen bood zich een arme, oude vreemdeling by de werklieden aen, om het gebouw van nader by te mogen bezigtigen: hy had, zegde hy, lang de verschillende bouwtranten in onderscheidene landen van Europa, met aendacht waergenomen, en wilde nu zien of, op zyne beurt, de toren zulk een meesterstuk zou worden, gelyk men het overal zegde.
Daer het nog al meer gebeurde, dat vreemdelingen het werk uit die oorzaek wilden waer-
{==101==} {>>pagina-aanduiding<<}
nemen, stonden de metzers zonder de minste zwarigheid den oude zyn verzoek toe, en nu klom deze naerboven, niet zonder van tyd tot tyd opmerkingen te maken, welker juistheid bewezen dat hy inderdaed groote kennissen in het vak van bouwkunde bezat. Op het opperste gedeelte aengekomen, werd de gryzaerd eensklaps door eene zoo schielyke zwakte aengegrepen, dat hy zich genoodzaekt vond een tyd lang beweegloos tegen een stuk yzerwerk te rusten; en toen hy van zyne bewustloosheid was bekomen, hadden zyne anders slechts treurige wezenstrekken, zulke verwilderde en wonderlyke uitdrukking aengenomen, dat zyne geleiders, in het vermoeden dat hy uitzinnig was, poogden hem zoo stil mogelyk daer van daen te krygen. Reeds was het hun door zachtheid gelukt, hem byna tot aen den trap te brengen, toen eensklaps de gryze zich met geweld uit hunne handen rukt, en onder de vreemdste en afgryslykste uitdrukkingen begon rond te draeijen en te zwaeijen, dat het scheen als of iets bovennatuerlyks in hem leefde. Gedurende eenige oogenblikken bleven de werklieden besluitloos stil, zonder eenen enkelen stap te durven wagen, uit vrees van hem nog meerder afteschrik-
{==102==} {>>pagina-aanduiding<<}
ken. Toen echter een hunner, het bestand hem met zachte woorden tot het nederklimmen te vermanen, vermeerderde zyne woede op eene zigtbare wyze, en eindelyk sprong hy onder het schreeuwen: zoon! zoon! ossenhuiden! ... en: dood! dood! dood! .... naer beneden. Zyn lichaem werd op het plein, eenige stappen van den toren, in verscheidene door den val zoodanig misvormde deelen gevonden, dat het byna onmogelyk was, in dezelve iets van eene menschengedaente te erkennen. Nogtans beweerden eenigen der oudstewerklieden en metzers, waeronder, Jozef en Filip, dat zy ik weet niet wat wilden verwedden, maer dat deze ongelukkige uitzinnige hun bysterwel op vader Mathias had schynen te trekken, die twintig jaren te voren, in het 
Kopstraetje, zyn zoon had doodgeslagen.
Men beweerde voortyds nog, dat deze gryzaerd, of het nu vader Mathias geweest zy of niet, eerst een verband met den satan had aengegaen, om den toren, zoo gelyk hy daer stond, om te werpen. Tot vergoeding zou de oude dan zyne ziel hebben gegeven. Doch al de moeite, welke de duivel in het werk stelde, om tot het bereiken van zyn doel te geraken,

{==103==} {>>pagina-aanduiding<<}
was, zoo het scheen, vruchteloos; vermits de toren, ondanks zyne verwoede poogingen, tot heden toe is blyven staen. Dat het nogtans aen den booze niet gelogen heeft of het geheele werk was verwoest geworden, bleek, zegde men, genoeg, uit de putten, welke men nog op de eerste gaendery aenwees, en die volmaekt holen, gelyk een duivels klauw er alleen kan maken, voorstelden. Onnoodig zal het zyn hierby te voegen, dat het, gedurende eene zeer lange reeks jaren, onmogelyk geweest is dezelve te stoppen.
Zelfs op onze dagen, ligt nog onder Onze Lieve Vrouwe toren, een stuk blauwe arduinsteen, waerin zich een zeker aental stukskens koper bevinden. Geleerden beweren, dat het slechts een oud stuk van een verbroken grafzerk is; het volk echter zegt, dat het er ter gedachtenis van den ongelukkigen Mathias is gelegd geworden, en dat de stukskens koper het gelyk getal stukken voorstellen, waerin men het lichaem na den val verbryzeld vond.
Byna eene eeuw later, was slechts de prachtige naeld der hoofdkerk geheel voltooid. Om der nagedachtenis van den man, wiens genie haer dit wereldberoemd meesterstuk schonk, hare erkentenis op eene luisterryke wyze te betoo-
{==104==} {>>pagina-aanduiding<<}
nen, heeft de stad eindelyk, na hem gedurende eeuwen te hebben vergeten, zynen naem aen eene zoogezegde straet, regt over de kerk (de Appelmansstraet) gegeven, waerin men letterlyk, gelooven wy, geene enkele wooning aentreft.
Wat het O.L.V. beeld betreft, hetzelve werd na het opbouwen der kerk, met al den luister, welken onze Godsdienst in dergelyke gevallen kan toonen, behoorlyk in dezelve geplaetst; en ofschoon de tyd der mirakelen van dan af scheen voorby te wezen, zyn er sints dien, door Maria's voorspraek, meer dan eens dingen gebeurd, die niet nalieten van eenen nog al bovennatuerlyken stempel te dragen. Van al deze, zullen wy ons vergenoegen er slechts een enkel alhier aentehalen.
In den beweenenswaerdigen tyd, dat de beeldstormery, geheel ons land door, al, wat zoo lang het voorwerp van den eerbied en de bewondering onzer vaderen was geweest, verwoestte en vernielde, kon het niet missen of meer dan eene heiligschendige pooging moest tegen de alomvermaerde beeldtenis worden gewaegd. Onder andere hadden sommigen der ombeschaemdste onder de geuzen eens de stoutheid, hetzelve op een solemnele processie, met slyk te smyten;

{==105==} {>>pagina-aanduiding<<}
een andermael loste zelfs een dronkaerd een pistoolschot op het beeld. Men zegt dat het sints, ondanks al de aengewende moeite, onmogelyk geweest is, de slykplekken aftewasschen, of het gat door den kogel in het hoofd van het beeld gemaekt, op welkdanige wyze te stoppen. Voegen wy hier ten slotte nog by, dat eene straet regtover de Vlasmerkt, tegen de groote Scheldepoort, en digt by de plaets waer men eertyds het beeld opvischte, gelegen, sints kort den naem van Mariastraet heeft gekregen.

{==106==} {>>pagina-aanduiding<<}








{==107==} {>>pagina-aanduiding<<}

Het melkboerinneken.


(1530.)


Gy, die met geest en schimmen spot, 
En hun bestaen miskent, 
Kom hier, en houd naer myn verhael 
Uwe aendacht eens gewend. 
 
Van Ryswyck. Eigenaerdige Verhalen. 



I.

Iedereen weet dat de gewoonte van 's ochtends by de burgers het melk te huis te dragen nog niet zeer lang in zwang is. Niet zeer lang; hierdoor verstaen wy niet dat dit gebruik in onze eeuw eerst heeft begonnen, maer enkelyk dat het over twee eeuwen nog verre was van te

{==108==} {>>pagina-aanduiding<<}
bestaen. De koeboeren zouden zich in dien tyde wel gewacht hebben van zelve hunne waer by hunne klanten rond te brengen, en elk burger was verpligt zelf dagelyks zynen voorraed melk by hen te gaen haelen.
Wat de buitenlieden betreft, die toen deze noodzaeklyke vloeistof naer de stad bragten, zy zagen zich genoodzaekt deze, even als hunne andere levensmiddelen, op eene der markten te koop te veilen, alwaer dan de bewooners der omliggende straten ze hun kwamen afkoopen, Nu zal ieder ligt begrypen dat de Melkmarkt de plaets was, waer zulks het meest geschiedde, en dat eene daerby gelegene straet, die men nu de Kaesrui noemt, destyds de Zuivelstege werd geheeten.
Op deze Melkmarkt stond nog over eenige jaren een huis, hetwelk nog juist in den zelfden staet was, waerin het zich over twee, ja, misschien over drie honderd jaren bevond. Gelyk al de huizen die ons van die tydstippen zyn overgebleven, prykte het met een bruinen, goed bewaerden houten gevel, met sny- en lystwerk van gothischen vorm versierd en opgehelderd. Het [h]ad letterlyk geene enkele verandering sedert [zy]ne eerste opbouwing ondergaen. In de vensters

{==109==} {>>pagina-aanduiding<<}
stonden nog altoos de zelfde kleine, in lood gezette en langvormig ronde ruitjes. Tot zelfs de leelyke muer, die langs achter op de Lynwaedmarkt uitkwam, was op geene hoegenaemde wyze veranderd geworden. De eerste bewooner had, indien hy op de wereld was wedergekeerd, nog altoos de zelfde bloote en nooit bekalkte karreelsteenen herkend, ofschoon zy er op het laetst geweldig zwart begonnen uit te zien; en zoo min als aen het uitwendige, was er aen het inwendige van het huis eene enkele steen verplaetst geworden.
De menigvuldige bewooners, welke dit huis op zulk eene reeks jaren had moeten hebben, verschilden byna even weinig van den eersten bewooner, als de vorm van het huis over eenige jaren van den allereersten vorm verschilde. Was het nu dat deszelfs immer onveranderlyk voorkomen, gestaeg den zelfden indruk op het morele der inwooners maekte, of was het dat eene noodlottige voorzegging op deze wooning kleefde? Althans is het zeker dat de eerste bewooner een mandemaker was, gelyk de laetste een mandemaker is geweest, en gelyk al die in het huis tusschen deze twee woonden, mandemakers waren; dat zy van den eersten tot den laetsten, steeds

{==110==} {>>pagina-aanduiding<<}
menschen waren, die voor het minste eene eeuw achteruit dachten, en dat by gevolg van den eersten gelyk van den laetsten bewooner met regt kon gezegd worden, dat het menschen waren van den ouden eed; en dat zoo wy de geschiedenis dier ouwerwetsche wooning nagingen, wy mogelyk zouden vinden dat de levenschets van allen, die er in huisden, met de levenschets van eenen enkelen kon gemaekt worden, omdat zy, op eenige kleine uitzonderingen na, allen dezelfde daden verrigteden of ten minsten zouden verrigt hebben, hadden de omstandigheden hen op dezelfde wyze begunstigd.
De mandemaker die dit houten geveltje in 1530 bewoonde, heette Meester Klaes De Wis. In kleeding, zeden en gewoonten, was de man, gelyk wy gezegd hebben, eene eeuw achteruit. Zyne buren noemden hem, een man van den ouden tyd. Hy was een redelyk wel bemiddeld burger, maer nogtans zoo nauw, zoo gierig, dat hy een solferstek zou in achten hebben gekloven, en wie onzer weet niet dat zulks de Nec plus ultrà is der vrekkigheid?
Regt voor zyne deur stond ieder morgen een frisch, aenvallig, blond boerinneken hare melk uit te venten. De gewoonte van elkander een

{==111==} {>>pagina-aanduiding<<}
groot deel van den dag te zien, had tusschen haer, Klaes De Wis en zyne vrouw eene soort van vriendschap doen ontstaen, welke, ofschoon een weinig op het eigen belang gevestigd, niet naliet van nog al heel standvastig te blyven. Want, zoo als het de mandemaker dikwerf zelf zegde, hy minde Lyntje als of hy haer vader geweest ware. Zoo ook deed moeder De Wis. Ik heb my daer even laten ontvallen dat het eigenbelang mede eene rol in deze vriendschap speelde; wy zullen ons nader verklaren.
By slecht of regenachtig weder, had De Wis altyd de voorzorg van een deel van zyn mandwerk, dat hy anders buiten de deur plaetste onder het afdakje, waermede zyn gevel prykte, binnen's huis te houden, ten einde het lieve boerinneken tot meerder gemak zich daer voor regen kon beveiligen. Zelfs wanneer het zeer koud was, werd het haer wel eens vergund, hare handen by het vuer te komen steken, dat vrouw De Wis van den gedroogden vlier der wissen, welke haer man bewerkte, gewoon was aenteleggen. Lyntje, die verre was van voor eene ondankbare te kunnen gehouden worden, beloonde gewoonlyk met melk rykelyk deze voorzorgen. Zulks maekte dan dat de oudjes, in plaets van om twee oorden,

{==112==} {>>pagina-aanduiding<<}
slechts om een oord melk behoefden te koopen, en dan voor minder geld nog ruim zoo veel als hunne buren hadden.
Maer eens op een morgen, het meisje verscheen niet. Tot by negen ure wachtte baes De Wis om zyne manden te plaetsen, want het weder was niet zeer aengenaem; doch die niet kwam, was Lyntje. Dit was haer nog nooit gebeurd. Vrouw De Wis vergat door ontsteltenis melk by eene andere boerin te koopen. Dit gaf aen haren man de gelegenheid om te zeggen, dat melk gebruiken maer eene gewoonte was, en dat, zoo zy het zich konden afwennen, Goedenvrydag en Kruiskensdag hun niet half zoo treurig zou voorgekomen zyn. Voor het oogenblik was de vrouw maer niet te overtuigen: zy was te veel buiten haren schik door het afwezen hunner vriendin. Zou zy ziek zyn? vroeg zich het koppel; maer dan herinnerde men zich de gezonde kleur harer roode wangen, en men dacht aen geene ziekte meer. Des anderedags nog geen Lyntje te zien. Nu klom de ongerustheid der echtgenoten ten hoogsten top. De baes was gereed om zyn mantel omteslagen, en de poort alleen uittestappen, (iets dat hem sedert geene vyf-en-twintig jaer meer gebeurd was) om naer het dorp, waer zy

{==113==} {>>pagina-aanduiding<<}
woonde (*) te gaen nieuws halen. Doch zyne vrouw deed hem aen het verslyt zyner zolen denken, en op die gegronde aenmerking waegde hy het nog zyne reis uittestellen. Maer eer het middag werd, kwam een boerenkinkel heel de Melkmarkt rond naer den mandemaker vragen. Hy bragt aen baes en bazin De Wis tyding van Lyntje. Het arme kind was reeds van den vorigen morgen schielyk en byna zonder ziekte van deze wereld gescheiden. Op haer doodbed had zy het dragen dier tyding by hare oude vrienden verzocht en zich in hun gebed bevolen. De echtgenoten namen voor van, tot rust harer ziel, nooit geen melk meer te gebruiken.



{==114==} {>>pagina-aanduiding<<}

II.

Eenige weken waren reeds sedert het schielyke afsterven van het lieve, milde boerinneken verloopen, en nog hadden baes De Wis en zyne ega de gewoone kalmte hunner anders zoo gelykloopende levenswyze niet wedergevonden. Het scheen integendeel dat zy beiden van dag tot dag droefgeestiger werden. In plaets van des morgends, des middags en des avonds, vooral by helder weder, over de onderdeur hunner woonning een luchtje te scheppen, en den eenen en anderen voorbygaenden burger eenen vriendelyken ‘dag gebuer!’ toetewerpen, gelyk het eertyds hunne gewoonte was, bleven zy geheele dagen in huis en kwamen niet uit dan om 's och-
{==115==} {>>pagina-aanduiding<<}
tends, al heel vroeg, in Onze Lieve Vrouwe Kerk misse te gaen hooren. Doch hunne houding was dan zelfs nog zoo verstrooid en de uitdrukking hunner aengezigten zoo somber, dat schier geen enkele bewooner der Melk-of-Lynwaedmarkten het durfde wagen, een van beiden aentespreken. Wanneer zich echter iemand zoo verre verstoutte, kreeg hy nauwelyks een nietsbeteekenend antwoord, zonder hun meer uit den mond te kunnen krygen.
De geburen, die anders de twee oudjes zeer genegen waren, en niet beter zochten dan ze te troosten, in geval van nood, wisten waerlyk niet wat uit dit alles te raden. Zy maekten allerleije gissingen over eene zoo onverwachte verandering. - Ik kan toch niet gelooven, dat het alleen om Lyntje zy, dat zy er zoo teerachtig uit zien, sprak op een morgen baes Schuermans, de loodgieter van de Melkmarkt, tot den suikerbakker die over zyne deur woonde. - Het is wel waer dat zy er iets of wat by verliezen, viel zyne vrouw in, want moeder De Wis kreeg meer melk om eene halve blank, dan wy om eenen halven braspenning; maer my dunkt dat zy het nu ruim uitwinnen: zy drinken nu in het geheel géén melk meer. - En hebt gy gezien hoe de baes gisteren

{==116==} {>>pagina-aanduiding<<}
zelfs vergat zyne manden aen de deur te plaetsen? vroeg de kleermaker van nevens hare deur, zich by het gezelschap voegende: dat is nu de eerstemael, op de dertig jaren, dat ik op de markt woon, dat iets dergelyks by helder weder gebeurt. - Zouden hunne zaken slecht gaen? vroeg de suikerbakker; het wishout is duer en.. - ô Dat geloof ik niet, sprak Schuermans; de De Wissen zitten styf. - En leven zoo sober als muisjes, voegde er zyne vrouw by. - Wat mag het dan toch zyn...? riepen al de anderen.
Op dit oogenblik ging eerst de boven- en daerna de onderdeur open van des mandemakers wooning, en De Wis trad statig in zyne zondagskleederen gedoscht op de straet. Met eene treurige groetenis beantwoordde hy de medelydende blikken, welke, hem stilzwygend groetende, zyne buren toewierpen, en na de deur weêr goed achter zich te hebben toegetrokken, stapte hy regelregt op eene prachtige wooning aen, langs deze zyde der Torfbrugge, omtrent het midden der Lynwaedmarkt gelegen. - Daer! wat gaet dat nu worden? fluisterde Schuermans tot de zoo als hy verstomde geburen: ik hoop niet dat hy dàér gaet aenkloppen... dit zou te verre.... Maer eer hy den tyd gehad had, zynen begonnen volzin

{==117==} {>>pagina-aanduiding<<}
te eindigen, had De Wis den zwaren yzeren klophamer vast, die op de poort der wooning gehecht was, en liet hem byna terzelfder tyd met groot geweld nedervallen. De klop deed op de verzamelde geburen het zelfde uitwerksel als een magtige elektrieke schok, die hen van het hoofd tot de voeten zou geraekt hebben, op hun gestel had kunnen. - De Hemel beware ons! Wat zal dat worden? - morde men op het toppunt der verbaesdheid. - God zegen ons allen: zou Geertruid De Wis eene geraektheid hebben? Dan... Maer eer men weêr den tyd om te eindigen had gehad, was aen den baes de deur geopend, en hy zelf, na met den poortier eenige woorden te hebben gewisseld, binnen getreden.
Om de ontsteltenisvan baes Schuermans en zyn gezelschap uitteleggen, zal het ons genoeg zyn te zeggen, dat het huis, waer De Wis zoo stout aenklopte, hetgene was, waer Mynheer de Deken van het Kapittel der hoofdkerk woonde. Daer het in het algemeen aengenomen was, dat zich iemand in de uiterste verlegenheid moest bevinden, vooraleer zich tot dezen hoogen geestelyke te durven wenden, zal men ligt begrypen welken indruk zulk eene daed van den kant des mandemakers op de gemoederen zyner buren moest

{==118==} {>>pagina-aanduiding<<}
maken. Wy zullen dezen voor het oogenblik een weinig alleen laten en liever baes De Wis by den Deken volgen, na eerst den lezer met de gewigtige redenen te hebben bekend gemaekt, die den goeden man tot zulk een buitengewoonen stap genoopt hadden.
Nog geen drie dagen waren, sedert het vernemen van des Melkboerinnekens dood, verloopen, toen op een nacht de twee oudjes eensklaps door een ongewoon gerucht, naer het hun toescheen, door het openen der straetdeur hunner wooning veroorzaekt, uit hunnen eersten slaep ontwaekten. Zy luisteren aendachtig toe... Niets meer. Juist sloeg het op Onze Lieve Vrouwe. Zy tellen, en het is middernacht. In zyne ongerustheid was baes De Wis al opgestaen om te gaen zien of men hem welligt zyn mandwerk niet kwam stelen; doch het ‘twaelf ure slaet de klok!’ door een anduit regt voor zyne deur uitgeroepen, doet hem denken dat hy zich bedrogen heeft. Hy legt zich weêr nevens zyne vrouw te rust. Eenen oogenblik later hoort hy, als het ware, iemand den stylen trap, die naer de slaepkamer leidt, zachtjes opkomen. De schrik doet hem byna de ademhaling verliezen. Met moeite regt hy zich op, gaet overeind zitten en tracht zoo veel mogelyk

{==119==} {>>pagina-aanduiding<<}
zyne aendacht op het gerucht te vestigen. Juist was het tot voor de deur der kamer gekomen. - Wie is daer? schreeuwt de mandemaker met eene beangste stem. Geen antwoord. Op eens hoort hy schynbaer de deur openen, zonder iets aen de zelve te zien verroeren, en iemand treedt zacht en al zuchtende de kamer in. Hoe er die iemand uit zag, zie daer hetgene De Wis niet wel kon onderscheiden; want, ofschoon hy duidelyk hoorde zuchten en stappen, kon hy geen sterveling zien. Het spook, of wat het ook wezen mogt, ging echter voort met zuchten. Hy voelde het zelfs de bedstede naderen, de gordynen opentrekken en langs de tweede deur der kamer, die nevens zyn bed op een ander vertrek gaf, uitgaen, met dezelfde omstandigheden als by de eerste deur, doch hy zag niets.
Was het nu dat de schrik hem zoodanig bevangen had, dat hy zich niet in staet bevond zich van het zintuig des gezigts behoorlyk te bedienen, of was het waerlyk iets bovennatuerlyks, dit zullen wy voor het oogenblik niet verder onderzoeken; maer zeker is het dat hy hetzelfde gerucht en gezucht eenige stonden later boven hem op den zolder hoorde. Het zal niet noodig zyn te zeggen, in welken staet de niet zeer kloeke man-
{==120==} {>>pagina-aanduiding<<}
demaker zich het overige van den nacht gevoelde. Men verbeelde zich slechts zyne gesteltenis. Wat zyne vrouw betreft, deze had niets gehoord noch gezien, daer zy korts na het eerste gerucht weêr zachtjes was ingeslapen.
Wanneer haer des morgends haer man het gebeurde verhaelde, waende zy het niet te kunnen gelooven. De zaek was dat zy vreesde er geloof aen te hechten en dus al deed wat zy kon, om het zich zelve en haer man als een droom voortestellen. Dit gelukte haer ditmael redelyk wel. De Wis zelf scheen eindelyk dit alles als eene begoocheling zyner door den slaep verbysterde zinnen aen te zien. Maer toen hy den volgenden nacht op hetzelfde uer weêr hetzelfde gerucht vernam, had hy de tegenwoordigheid van geest Geertruid wakker te maken. Beiden luisterden nu aendachttg toe, en juist als den eersten keer, kwam het gezucht steeds nader tot digt by de bedstede, vertrok dan door de tweede deur, en eindigde met zich op den zolder te doen hooren.
Nu bleef er geen middel meer over om de echtheid van de verschyning in twyfel te trekken. De mandemaker die, als ouddeken van het broederschap der Geloovige Zielen in Onze Lieve Vrouwe Kerk, (hoedanigheid die hem het voor-
{==121==} {>>pagina-aanduiding<<}
deel gaf, van in een zwarten zyden tabbaert gedoscht, op groote feestdagen een flambeeuw met een zilveren schild in de processie te dragen,) eene zeer groote zucht tot het verlossen van zielen uit de smartende vlammen des vagevuers koesterde, twyfelde nu geen oogenblik meer, of het was de ziel van den eenen of anderen afgestorven, die zich op die wyze in hunne gebeden wilde aenbevelen. Wie het was, konden de echtelingen niet bedenken; althans Lyntje, dachten zy, kon het niet zyn: immers zy hadden tot rust van de ziel dier onvergetelyke vriendin beloofd voortaen melk te derven.
Dientengevolge stonden zy des anderdaegs nog vroeger dan naer gewoonte op, en gingen, in plaets van ééne misse, gelyk zy anders deden, twee missen hooren. Dit was nu, volgens hen, het onfeilbare middel om de verschyningen spoedig te doen ophouden. Daer deze echter, in plaets van optehouden, steeds en met groeijend gerucht en zuchten bleven voortduren, vermeerderde hunne onrust ook in evenredigheid. Vrouw De Wis, die tot hiertoe veel vertrouwen in hare gebeden had gesteld, begon zich minder van derzelver uitwerksel verzekerd te houden. Haer man was ook verre van in zyne gewoone-
{==122==} {>>pagina-aanduiding<<}
lyke plooi te zyn. Des nachts sliepen zy niet, by dag spraken zy onophoudelyk over het wonderbare geval. Geen wonder dus zoo de geburen bemerkt hadden dat De Wis zyne zaken niet naer gewoonte verrigtte; geen wonder zoo de beide oudjes er van dag tot dag zieker en teerachtiger uitzagen; geen wonder eindelyk zoo het gestadig voortduren van al deze onrustwekkende omstandigheden, den byna wanhopenden man dwongen zich tot den heer Deken te wenden: een stap die aen de bewooners der Melkmart zoo vermetel had toegeschenen.
Hier stelde hy zoo goed hy kon de reden voor, die hem in de wooning van den heer Pastor der Kathedrale Kerk gebragt hadden. De weerdige geestelyke beloofde den mandemaker, van in persoon den volgenden nacht by hem het wonder te zullen komen waernemen; en deze keerde, de blydschap op het aenzigt en de troost in het hart, spoedig naer huis. Op de Melkmart vergat hy zelfs, zoo was hy verheugd, den welmeenenden groet zyner nog altoos verzamelde buren te beantwoorden. Hetgene Schuermans zeggen deed, dat het met De Wis steeds erger zou moeten worden, want dat hy vast geloofde dat de man feig was.

{==123==} {>>pagina-aanduiding<<}

De heer Deken kwam inderdaed den zelfden nacht by den mandemaker in huis. Sprak hy den geest of het spook aen, deed hy bezweringen of las hy gebeden die de kracht hadden verschyningen te doen ophouden, zulks heeft men nooit regt kunnen weten. Doch merkwaerdig is het, dat er sints dien niets buitengewoons meer by De Wis gebeurde, en de vrome ouddeken van het broederschap der Geloovige Zielen en zyne vrouw, al spoedig hunne gewoone rust, en by gevolg ook hunne regelmatige levenswyze terug kregen.
Doch eenige dagen daerna was op een voormiddag geheel de Melkmarkt op de been. De geburen schaerden zich in menigvuldige groepen te samen, en schenen elkander niet dan met angstige gebaren te ondervragen. De melkboeren en boerinnen stonden ook allen overhoop, en vergaten zelfs hunne waer naer gewoonte uit te venten, om de wonderlyke en belangwekkende bewegingen en uitdrukkingen van baes Schuermans en anderen met open monden nieuwsgierig gade te slaen. Er moest dan inderdaed iets al zeer belangryks hebben plaets gegrepen, want zelfs de bewooners der byliggende straten kwamen langs alle zyden toegeloopen en

{==124==} {>>pagina-aanduiding<<}
deelden weldra na het ongewoone nieuws te hebben vernomen, in de ontsteltenis der lieden van de Melkmarkt. Haesten wy ons hiervan de gegronde reden optegeven.
Het gerucht en gezucht dat den mandemaker en Geertruid zoo lang gekweld had, was dien zelfden nacht door al de buren vernomen geworden. Daer het spook, sints het bezoek des heeren Deken, zoo het scheen niet meer by De Wis in huis kon, vergenoegde het zich met op de markt heen en weêr te wandelen en telkens dat het voor de wooning kwam, te blyven stilstaen, om op eenen droevigen en hartscheurenden toon te roepen:

Half water, 
Half melk, 
Scherp gemeten! 
'k Heb myn ziel vergeten! 


Zoo was het ten minsten dat de loodgieter en zyne vrouw het hadden verstaen. De suikerbakker beweerde het ook, op eenige kleine veranderingen na, zoo te hebben gehoord, en de kleedermaker en nog andere geburen waren er van wakker geworden; doch er was niemand

{==125==} {>>pagina-aanduiding<<}
die kon begrypen wat het mogt beteekenen. Nu kon de mandemaker niet meer zwygen. Hy riep Schuermans en nog eenige anderen in, en verhaelde hun wat er by hem zoo lang gebeurd was. Allen werden het nu aenstonds eens, dat het niet anders dan de ziel van het overleden Lyntje kon zyn. Hoe zou de geest anders altyd by De Wis hebben willen wezen. Daerby herinnerden zich eenige buren, dat er inderdaed haer melk bytyds byzonder blauw uitzag: iets dat het geroep

Half water, 
Half melk, 


zeer wel uitlegde. Daer men nogtans met zekerheid wilde te werk gaen, besloot men van nog den volgenden dag aftewachten en dan, werd de nacht weêr ontrust, maetregelen te nemen, om voor altoos van zulke schrikbarende bezoeken bevryd te blyven.
Den volgenden nacht, weder het zelfde gerucht. Geen mensch die op de Melkmarkt nog gerust kon slapen. Er waren reeds eenige burgers die van zin waren te verhuizen, liever als in eene straet te blyven woonen waer het zoo maer alle nachten spookte, toen een kuiper een

{==126==} {>>pagina-aanduiding<<}
eenvoudig middel voorstelde om het te doen ophouden. Hetzelve was in dergelyke gevallen, naer hy zegde, verscheide malen met goed gevolg te werk gesteld. Het bestond enkel in het plaetsen van een beeldje, zoo goed mogelyk den lichamelyken vorm voorstellende dien de geest op de wereld bewoonde. De reden hiervan waren, altyd naer het zeggen van den kuiper, doordien de overledenen, die weêrkomen, dikwerf zoo lang moeten dwalen, tot dat er iemand hunne plaets vervangt.
Van zynen kant verhaelde De Wis, hoe de heer Deken hem ried van een Lieve Vrouwenbeeld op de markt te plaetsen. Na ryp overleg, besloten de geburen van beide beelden op gemeene kosten te doen maken. Zulks geschiedde, en daer de nood, om zoo te zeggen, spoed wilde, werden zy eenige dagen daerna op hunne plaets gesteld, te weten: het afbeeldsel van Lyntje op den borneput, die toen aen den noordkant der Melkmarkt stond en het Lievevrouwenbeeld meer zuidwaerts en juist voor de wooning van den suikerbakker. Het zal onnoodig zyn hier bytevoegen, dat het sints nooit op de Melkmarkt meer gespookt heeft.
Zie daer volgens sommigen den oorsprong van

{==127==} {>>pagina-aanduiding<<}
het Melkboerinneken en der Lieve Vrouw die wy nog ten huidigen dage op de Melkmarkt zien. Wanneer men later al de openbare borneputten in pompen veranderde, deed men een kunstig metalen beeldje in plaets van het steenen, dat er eerst stond, op de pomp van de Melkmarkt plaetsen. Jammer dat de naem des kunstenaers, wien men hetzelve verschuldigd is, niet tot ons is gekomen. Wat de Lieve Vrouw betreft, daer de eerste gedurende het bezoek dat ons de fransche sansculotten op het einde der verleden eeuw kwamen geven, was verdwenen, heeft men ze later ook door eene nieuwe moeten vervangen.
In vorige tyden bestond tusschen de geburen van de Melkmarkt een slach van genootschap dat voor doel had, het versieren en palleren der pomp en der huizen, alsook het kleeden van het beeldje op al de openbare feesten. Het Jubelfeest, ter eere van Onze Lieve Vrouw onder de voorledene regering gevierd, meenen wy het laetste geweest te zyn, waerop men zich met het toilet van het boerinneken heeft bezig gehouden. Andere tyden, andere zeden, zegt het spreekwoord; op onze meer verlichte dagen zou men zich met zulke beuzelingen niet meer bezig houden.

{==128==} {>>pagina-aanduiding<<}








{==129==} {>>pagina-aanduiding<<}

Het heilige besnydenis.


(1100.)

Laet ons van een duivel een God maken!


(volksgezegde.)

I.

Op zyn togt naer het H. Land, had Godfried van Bouillon een antwerpschen priester van goede familje als kapellaen medegenomen, met name Hendrik Nose. Deze was een vroom, heilig en voor zynen tyd zeer geleerd man, die, volgens sommigen, na dat de Kristenen de stad Hierusalem ingenomen en onzen Markgraef eersten koning uitgeroepen hadden, tot de hooge

{==130==} {>>pagina-aanduiding<<}
waerdigheid van Bischop van de heilige stad had kunnen verheven worden, had zyne hooggeroemde zedigheid hem dezelve niet uitdrukkelyk doen weigeren.
Ofschoon zoo verre van het vaderland verwyderd, bleef die edeldenkende geestelyke hetzelve met ganscher ziele aengekleefd en hoogstoegenegen, en liet nimmer na, zyne oude medeburgeren vooral, in alle gelegenheden hiervan de merkwaerdigste blyken te geven. Zoo gebeurde het onder anderen byzonderlyk door zyn toedoen dat, Godfried eenigen tyd voor zynen dood besloot de Antwerpenaren met een der heiligste en meestgeëerde in Sion overgeblevene heiligdommen te begiftigen.
Dit toen geheel de kristenheid door befaemd heiligdom, was het heilige Preputium of Besnydenis ons Heeren. Daer de Markgraef ons het gelukkige aenkomen van zulk een kostbaer pand wilde verzekeren, en het onderwegen van alle ongeval bevryden, koos hy om het hier te brengen den zelfden Hendrik Nose, met een gevolg van twaelf kloeke en in den stryd beproefde krygers, die ook binnen de muren van Antwerpen voor de eerstemael het dagligt hadden gezien. Deze dapperen, kwamen gelukkiglyk

{==131==} {>>pagina-aanduiding<<}
alhier met hunnen kostelyken schat behouden aen. Ongemeen was de vreugd onzer om hunne godsdienstige gevoelens zoo bekende voorouderen. Nose en zyne gezellen werden op de plegtigste wyze ingehaeld. De buiten- en binnen Burgemeester, de Amman, de Schoutet, met al de geestelyke genootschappen der stad, den Bischop van Kameryk zelve en andere leden der hooge geestelykheid aen het hoofd, en vergezeld van een groot aental ridderen, ten prachtigsten uitgedoscht, gevolgd van eene ontelbare menigte volks, dat uit alle hoeken des Markgraefschaps was komen toegeloopen, traden het heiligdom tot buiten de poorten der stad tegemoed en bragten het triumfantelyk binnen Onze Lieve Vrouwe kapel. De kapellaen en zyne twaelf gezellen werden als heiligen door het volk aenzien, en sints dien dusdanig geëerbiedigd, dat de stad om aen den eerstgenoemde hare dankbaerheid te bewyzen, hem een groot gedeelte gronds tegen den Driesch, digt by de tegenwoordige St.-Paulus kerk schonk, waer eeuwen later eene straet werd aengelegd die men nog Nosestraet (*) noemt. De twaelf krygers over-
{==132==} {>>pagina-aanduiding<<}
laedde men met weldaden en bouwde men wooningen niet verre van de Koepoort, in eene straet, die tot herrinnering hunner reize de Hierusalemstraet werd geheeten.
De aenkomst van het Heiligdom alhier ging ook door verscheidene aenzienlyke wonderen vergezeld. Zonder van het overgroot getal zieken en melaetsten te willen spreken, die door deszelfs kracht genazen en gezuiverd werden, zullen wy alleen van een man uit de Zilversmidstraet gewagen, die, reeds lange jaren met den duivel bezeten, op den oogenblik van de aenkomst van het Heilige Besnydenis schielyk en voor altoos van den booze werd verlost.
De toeloop der geloovigen uit geheel Belgiën tot het heilig Preputium was zoo aenzienlyk, dat zulks meestendeels de vergrooting der Kathedrale te weeg bragt. Er werd zelfs een genoot-of-broederschap onder den naem van het Heilige Besnydenis ingesteld, dat verscheidene eeuwen bestond en door eenige Pauzen en Bisschoppen met aenzienlyke aflaten en privilegiën is verrykt geworden. Dit broederschap had ook eene byzondere kapelle en een altaer in dezelfde kerk.
Maer wanneer in 1566, de beeldstormers hier te lande hunue verwoestingen aenvingen en by-
{==133==} {>>pagina-aanduiding<<}
zonderlyk te Antwerpen, al wat zoo veel eeuwen, het voorwerp van den eerbied onzer voorouderen geweest was, verbraken en verbryzelden, moest onvermydelyk dit heilig overblyfsel zoo min geëerbiedigd worden, als zoo vele andere. Het werd door zekeren Herman, een overbekend duitsch predikant, en een der voornaemste bestokers der beeldstormery geroofd en naer Holland gevoerd; en niet tegenstaende al de poogingen tot het weêrkrygen van hetzelve te werk gesteld, is het tot heden toe altyd voor ons vaderland verloren gebleven.



{==134==} {>>pagina-aanduiding<<}

II.

Na dat Alva, om de oproerige Antwerpenaren te straffen, hun eene zware schatting opgelegd, en om eenige schuldige vreemden te treffen, stroomen van onschuldig bloed had gestort; na dat hy in een woord, naer zyne meening, het geheele land gestild en overal al de hoofden van de byna onverwinlyke hyder der dreigende omwenteling had afgeslagen, deed hy om de burgeren nog meer te breidelen, op last van den somberen Filips II en onder het geleide van den bouwheer Paciotti, het kasteel bouwen. Hier plaetste hy tot eene eeuwige gedachtenis van zyn beleid in het bedwingen der stad, zyn eigen standbeeld, uit het metael der veldstukken gegoten, door

{==135==} {>>pagina-aanduiding<<}
hem in den slag van Jemmingen op de Geuzen genomen. Zoo wy aen hetgene ons door de historieschryveren van hetzelve verhaeld wordt, geloof hechten, moet dit standbeeld zeker een der zonderlingste geweest zyn die men ooit heeft gewrocht. De eene zyde en wel voornamentlyk die, welke naer de stad gekeerd was, stelde den hartog geharnast en in wapenrusting voor, de hand naer de stad gekeerd, als of hy de inwooneren met dezelve nog wilde bedreigen. De andere zyde integendeel verbeeldde hem in hovelingsgewaed, met den bevelhebberstok in de hand. Onder zyne voeten lag een tweehoofdig beeld, een burger en een edelman voorstellende, welker voorregten hy misachtende scheen te vertreden, en door zyne dreigende houding te verpletteren.
Na dit alles voltooid en de noodige maetregelen tot het voorkomen van verdere onlusten genomen te hebben, vertrok de hartog naer Brussel, om daer op nieuw de burgeren schrik en afgryzen voor zyne hatelyke en moordzuchtige dwinglandy te gaen inboezemen. Zyn vertrek nogtans was verre van den toestand der antwerpsche stedelingen te verzachten, daer, gelyk ieder weet, de trawanten die hy hier liet, niet

{==136==} {>>pagina-aanduiding<<}
ophielden dagelyks nieuwe onnoozelen door de handen der beulen te doen omkomen. Zelfs zond hy van tyd tot tyd gewaende ketters en beeldstormers uit andere steden van het land naer Antwerpen af, om dezelven aldaer eene volgens zyne wreedheid zeer wel verdiende straf te doen ondergaen.
Op deze wyze zag men op een morgend van het jaer 1573 een twintigtal ongelukkige gevangenen op het nieuwe kasteel aenkomen, die veroordeeld waren om tot voorbeeld van alle slechtdenkenden en tot stichting van alle getrouwe onderdanen van den koning van Spanje, alhier om het leven gebragt te worden. Het bevel door Alva in deze gelegenheid aen zyne vertrouwden geschreven, hun de vryheid latende van deze rampzaligen naer goeddunken te vermoorden, besloten zy, om de eentoonigheid van het hangen en verbranden een weinig wegtenemen, dezelven in het water te versmooren. Immers konden de andere uitvoeringen, het hangen vooral, niet belangwekkende genoeg aen deze bloedhonden meer voorkomen, daer zy het geheele land reeds met galgen en brandstapels overdekt hadden.
Op dezelfde plaets, waer zich nu het zoo-
{==137==} {>>pagina-aanduiding<<}
genaemde Schermershuis bevindt, stond in dien tyde eene oude poort, welke men, uit hoofde der nabyheid van de voormalige Sint-Joriskerk, de Sint-Jorispoort noemde; ofschoon zy op dit tydstip reeds lang en haren naem en hare hoedanigheid van stadspoort had moeten afstaen aen de toen nieuwelings opgebouwde, tegenwoordig nog bestaende Mechelschepoort, ook wel de Keizerspoort genaemd, omdat Keizer Karel de eer had, in 1545 het eerst langs dezelve in de stad te komen. Daer de Schermersgilde boven deze oude Sint-Jorispoort, sedert onheuchelyke tyden, hare kamer van stadswege had, noemde men ook de straet die vóór dezelve liep de Schermersstraet. Een weinig buiten deze poort verhief zich een kleine heuvel, die aen de leden van de Gilde tot oeffenplaets diende, en uit dien hoofde den naem van Schermersberg had gekregen; en niet verre van daer bevond zich een nog al uitgestrekte en diepe waterpoel of meir, welk men sints dien, en ofschoon tegenwoordig geheel toegevuld, tot herrinnering aen de verschrikkelyke gebeurtenis, die wy gaen verhaelen, altyd den Geuzendrink heeft geheeten.
Die poel dan was door de beulen van den hartog van Alva tot strafplaets voor de hun toege-
{==138==} {>>pagina-aanduiding<<}
zondene slagtoffers gekozen geworden. Van zeer vroeg in den morgend en zelfs eenige uren voor de uitvoering, verzamelde reeds het grauw, in alle omstandigheden naer tooneelen begerig die zyne stompe gevoelens kunnen treffen, op den Schermersberg, de boorden van het meir en de omliggende plaetsen. Na eenigen tyd wachtens verschenen eindelyk de reeds halfdoodgemartelde gevangenen, onder het geleide van een aental woeste spaensche soldenieren. Opdat de kleederen hun niet zouden belemmerd hebben, begon men met ze gansch moedernaekt uitteschudden; dan bond men hun elk een zwaren steen aen den hals, en zoo werd ieder op zyne beurt door twee soldaten in het water gestort. Het grauw zag dit alles koud van ontzetting en onder de grootste stilte aen. Het scheen als of eene zoo verregaende barbaerschheid aller tongen had verstyfd. Geen woord, geen enkele zucht zelfs werd gehoord. Alleen, wanneer de laetste gevangen, een tachtigjarige gryzaerd zou in den poel geploft worden, gebeurde het dat de steen, die hem tot op den grond des poels moest trekken, niet vastgenoeg zynde, van de koord los schoot, en de ouderling slechts op eene plaets viel, waer het water nog niet diep genoeg was,

{==139==} {>>pagina-aanduiding<<}
om hem de ademhaling te kunnen beletten. Op dit gezigt hoorde men een stil en half verdoofd gemor, onder de met medelyden bewogene menigte; dan, de trawant met den ouderling belast, zonder zich verder om dit teeken van medelyden te bekreunen, had nog de barbaerschheid van den om hulp smeekenden gryzaerd met den voet verder naer het diepe van het meir de stooten. Doch nu kon een sterkgespierde kerel, die nevens den barbaer stond, het niet langer meer volhouden: - By de hel! vloekte hy grynzend, wyl hy den Spanjaerd by den nek greep, gy zult met hem mede! - en met eenen plofte hy hem zyn slagtoffer na in den vloed. Twintig hellebaerden daelden ter zelfder tyd op den braven man neder, en deden hem zonder het minste geluid den geest geven. Nu kende de woede van het volk geene palen meer. Razend viel het op de krygers aen, overlaedde ze met eenen hagel steenen, die men als uit den grond scheen te rukken, wierp er een goed deel van in het water en vervolgde de anderen al huilende tot onder het kasteel, waervan men de verdedigers nauwelyks den tyd liet van de bruggen optehalen en de poorten te sluiten.
Dit alles geschiedde zoo onverwacht en met

{==140==} {>>pagina-aanduiding<<}
zulken spoed dat de bezetting der sterkte, die nergens van wist, en slechts door de op de vlugt gedreven en achtervolgde trawanten vernam wat er gaende was, byna geen ander middel zag om zich 'te verzekeren, dan door de bruggen optetrekken. Middlerwyl was een tweede, nog ontzaggelykere volkshoop langs eenen anderen kant het kasteel genaderd, en onder een woest gehuil dreigde de slecht gewapende, en door woede verblinde menigte, den dood in de grachten of op de vestingen te willen zoeken. Vooral had men het op het standbeeld van Alva gemunt.
- Dat men ons zyn hatelyk beeld levere! was al wat men uit aller monden hoorde. Door het toedoen echter der voorzigtige, toegesnelde magistraten, werd alle verdere bloedstorting voorkomen, en ieder keerde zoo niet minder woedend, ten minsten in schyn bedaerder huiswaerts.
Niet lang daerna werd de hartog door Requesens in het landvoogdschap der Nederlanden vervangen: hy keerde naer Spanje weder, slechts den haet van het volk mededragende, dat hy zoo lang had gefolterd. Een der eerste daden, die de aenkomst zyns opvolgers kenmerkten, was het omwerpen van het beeld op het plein

{==141==} {>>pagina-aanduiding<<}
van het kasteel. Filips zelf had den hoogmoedigen waen zyns zendelings al te overdreven gevonden, en dientengevolge bevelen tot het neêrleggen der beeldtenis gegeven.
Toen eindelyk eenigen tyd daerna de Antwerpenaren, met toelating der Staten, de sterkte, die hun zoo dikwyls verontruste, begonnen te slechten en dat, naer men verhaelt, de vrouwen zelve mede arbeidden om de muren te vernietigen, die de inwooners zoo lang hadden bedregen, werd het standbeeld ergens in een hoek gevonden, na vele onteerende mishandelingen, van het kasteel langs de straten der stad gesleurd, en ten slotte in kleine brokken verbryzeld, waervan men zich voorstelde weêr op nieuw stukken geschuts te gieten, opdat het, gelyk Hooft zegt, schoon van gedaente veranderd, nog, als krygsgetuig, zynen aerd mogt behouden en de burgers schrik inboezemen.



{==142==} {>>pagina-aanduiding<<}

III.

Er onderscheidde zich in het leger, dat den ongelukkigen Keizer, Frederik Barbarossa, ter herwinning der heilige plaetsen naer Judoea gevolgd was, een antwerpsche kryger, wiens ontembare moed en verbazende onverschrokkenheid door al de schryvers, die van de kruistogten slechts een weinig breedvoerig gewagen, als zoo buitengewoon worden opgegeven, dat enkele zyner daden ons zelfs ongelooflyke wonderen toeschynen.
Zekeren dag, dat het leger door de verschrikkelyke woestenyen der bergketen van Palestina voorttrok, en zich zonder ophouden aen de schielyke aenvallen der Sarracenen zag blootge-
{==143==} {>>pagina-aanduiding<<}
steld, was Tucher - zoo hiet onze dappere Antwerpenaer - als hoofd der krygers, die de achterhoede uitmaekten, aengesteld geworden. Daer de vyanden zich slechts by tusschenpoozen, en juist zoo lang lieten zien, als zy het noodig oordeelden, om zonder gevaer hunne schichten op de Kristenen te kunnen werpen, had onze held zich gedurende een geruimen tyd nauwelyks verwaerdigd zyn kleinen troep by elken nieuwen aenval stil te houden, en het aengezigt naer de reeds terugtrekkende aenvallers te keeren. Door dit schynbaer vreesachtig gedrag allengs stouter geworden, waegden de Saracenen het weldra hem van nader by te bespringen, en niet meer zoo schielyk uit het bereik der Kristenen te vlugten. Inzonderheid muntte een reuzenstaltige Moor in die doenwyze boven zyne makkers uit, en was zelfs eindelyk zoo vermetel geworden, van alleen zyn ros stil te houden, wyl al de overigen terugtrokken. Op dit gezigt wendde nu ook Tucher zyne klepper om, gebood zyne gezellen geen voetstap te verzetten, en reed alleen op den Moor aen. Deze van zynen kant, zich door de tegenwoordigheid zyner broederen gesterkt ziende, die ook op eenen tamelyk grooten afstand hadden stilgehouden, week niet ach-
{==144==} {>>pagina-aanduiding<<}
teruit, maer bleef kloekmoedig den Kristen verwachten; en weldra begon tusschen de twee vyanden een gevegt, waerin beiden zulke zware proeven van dapperheid en behendigheid aen den dag legden, dat hunne wederzydsche troepen hetzelve vol verwondering en belangstelling beweegloos bleven aenstaren, en waerin het eindelyk aen Tucher gelukte, zynen reusachtigen tegenschrever een zoo duchtigen zwaerdslag toetebrengen, dat hy den Saraceen niet alleen het hoofd, maer zelfs het lichaem tot aen den zadel van het paerd doorkloof, en de beide helligten des romps, onder een luid zegegeroep der Kristenen, langs 
weêrskanten van het dier afvielen.
Dit schriklyk wapenfeit, door geheel het heir geroemd en bewonderd, boezemde aen Barbarossa zoo veel achting in voor den heldhaftigen Antwerpenaer, dat hy hem op de plaets zelve ridder sloeg, en gebood van tot een eeuwig aendenken van zyne vrome daed, een Moorenkop in zyn wapens te dragen.
Na het noodlottige omkomen des keizers in het vaderland teruggekeerd, deed Tucher zich eene fraeije wooning bouwen niet verre van de straet, die wy naer den Moorenkop zyns wapens nog Mooriaenstraet noemen, waer hy van de

{==145==} {>>pagina-aanduiding<<}
achting en den eerbied zyner medeburgeren omringd, nog lange en heilvolle dagen sleet.
Even als hy, voegde het grootste gedeelte zyner nakomelingen eene wonderlyke schranderheid in het bestuer der zaken en eene zeer verlichte godsvrucht by eene beproefde dapperheid. Onder anderen moet Robrecht Tucher, die omtrent het midden der 17e eeuw leefde en zyne vaderstad veele merkweerdige diensten bewees, een byzonder geacht edelman geweest zyn, mits hy zelfs elfmael tot het eervolle ampt van Burgemeester werd gekozen.
De familje Rooze, wier prachtige wooning thans nog als Koninklyk Paleis dient en die, volgens eenigen, weleer haren naem aen eenen bleekhof (de Rooze) niet verre van de Ossenmarkt en bygevolg ook aen de Roozestraet zoude gegeven hebben, was ten dien tyde reeds sedert lang eene der aenzienlykste van Antwerpen; en Johan Rooze, haer toenmalig hoofd, een vriend en verscheidemael de amptgenoot van gemelden Robrecht Tucher, moest geensints in kunde, noch godsdienstigheid voor dezen laetsten achteruitwyken. In 1534 en 1535 waren deze twee verdienstelyke mannen Burgemeesters van Antwerpen, en het was door hun toedoen

{==146==} {>>pagina-aanduiding<<}
dat meer dan eene pooging tot het verfraeijen en verlevendigen onzer stad werd ondernomen.
Zoo waren, by voorbeeld, de stukken van het sints lang verbryzelde standbeeld van den hartog van Alva, tot dan toe onder de bewaring der stad gebleven, daer men het nog niet eens was kunnen worden, om te weten wat er mede uitterigten. Op aenraden echter van Rooze en Tucher, besloot men er een kruisbeeld van te gieten en hetzelve, ter gedachtenis van het weleer verdwenen Heilige Besnydenis, op de Meir en regt over de Huidevetterstraet te stellen, op dezelfde plaets, waer eenige jaren te voren, een dergelyk metalen kruis door de beeldstormers was in stukken geslagen. Dat dit voornemen de zoo godsdienstminnnende Antwerpenaren buitengewoon beviel, hoeven wy zeker wel niet te zeggen: - Laet ons van een duivel een God maken! sprak het volk, en het vermaerde Kristusbeeld, door zekeren Corthals of Cauthals van Mechelen gegoten, werd eenigen tyd daerna op de bedoelde plaets gesteld.
Het is aen dezelfde twee Burgemeesters dat wy waerschynlyk de schoone poort aen de Schelde, gewoonlyk Scaldispoort genoemd, zyn verschuldigd.

{==147==} {>>pagina-aanduiding<<}

Toen onze tegenwoordige vrienden, de Franschen, ons op het einde der verledene eeuw een bezoek waren komen geven, stak hun dit heerlyk gedenkteeken mede te veel de oogen uit, gelyk wy Antwerpenaren zeggen; wyl zy het kruis geheel verbryzelden, en het beeld aen eenen koperslager in de stad, om den geringen prys van acht centimen het pond verkochten. Men zegt, dat die brave man edeldenkend genoeg was, om het later aen de kerk aen denzelfden prys overtelaten; en op onze dagen prykt het van Alva's standbeeld, en van de veldstukken in den slag van Jemmingen genomen, gegoten kruisbeeld nog altoos boven den grooten ingang onzer Hoofdkerk.

einde van het eerste deel.


{==148==} {>>pagina-aanduiding<<}

BLADWYZER.
heil-met-de-huik	bl. 1.
de antwerpenaren en vlamingen	bl. 33.
johan bode	bl. 43.
mathias de metzer	bl. 69.
het melkboerinneken	bl. 107.
het heilige besnydenis	bl. 129.






(*) Préface des Chroniques des rues de Bruxelles.

(*) Zie F.A. Snellaert, Verhandeling over de Nederlandsche Dichtkunst in België.

(*) Ondanks de nauwkeurigste opzoekingen, is het ons niet gelukt den naem van dit dorp, noch iets byzonders omtrent de familje van Lyntje te ontdekken. Tot de naem harer ouders toe, ware ons mogelyk een raedsel gebleven, had ons niet een oudheidkundige aen een oud volksliedje geholpen, waerin men onder andere deze verzen aentreft:

Zy is omtrent het Pulderbosch geboren, 
En haer heer vader heette Pieter Kluppelaer, 
Hy is geworden by de honderd jaer, 
Zoo heeft de man zyn ryk verstand verloren, enz. 



(*) Over eenige jaren Neuzestraet!


