
   
        
           
               Wapenkreet aan de Nederlanders
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Wapenkreet aan de Nederlanders uit 1815.
               
               
                   
                       
                   
               
           
           
           
               
                   
                   2
                   
                   
               
           
           
               _wap001wape01_01
               DBNL-TEI 1
               
                   2011 dbnl
               
           
           
               DSOLmetadata:yes
           
           
               
                   
                   exemplaar Koninklijke Bibliotheek Den Haag, signatuur: Lbl KB Wouters 04074
               
               Wapenkreet aan de Nederlanders. Z.p., 1815
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Wapenkreet aan de Nederlanders
               
               
                   
                   
               
           
           
           
               
               
           
           
           
           
       
       
           
               Wapenkreet aan de Nederlanders
               
               
                   
                   
               
           
           
           
               
               
           
           
           
           
       
       
           
               2011-06-29
               
                   MP
               
               colofon toegevoegd
           
       
   
         
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Wapenkreet aan de Nederlanders. Z.p., 1815
 
Zie: https://www.dbnl.org/tekst/_wap001wape01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 







{==1==} {>>pagina-aanduiding<<}

WAPENKREET
AAN DE
    NEDERLANDERS.


   

{==3==} {>>pagina-aanduiding<<}

Wapenkreet.


Heft! Volken! heft de noodkreet aan, 
De noodkreet tot den strijd: 
Het ondier is weêr opgestaan, 
En van zijn boei bevrijd. 
 
Te wapen, op! o Heldenschaar, 
Die voor Europa streed, 
Wier moed den aartsgeweldenaar, 
Eens kruipend siddren deed. 

{==4==} {>>pagina-aanduiding<<}

Te wapen! Nederlandsche Jeugd, 
Eer 't wangedrogt genaak'! 
Het schept in bloed en tranen vreugd 
En gloeit van helsche wraak. 
 
Heel Neêrland schaar' zich om den Vorst, 
Hem en ons erf ter weer! 
Het ondier met ons bloed bemorst, 
Haakt altijd nog naar meer. 
 
Het rees wêer op ten schrik der aard, 
En met zijn roversrot, 
Als hij, de vloek des hemels waard' 
Dreigt hij weer 't ijslijkst lot. 
 
Het komt, het komt met rasschen schred, 
En met de hel in 't hart, 
En waar het de ijzren treden zet 
Krimpt ieder weg van smart. 

{==5==} {>>pagina-aanduiding<<}

Hij komt, hij, die met eeden speelt, 
En met Verbonden lacht, -- 
Hij komt, die gruwbre basterdteelt, 
Van 't menschelijk geslacht. 
 
Hij komt weêr 't echte Vorstenzaad 
Berooven van zijn glans, 
En keert, geschraagd door 't laagst verraad 
Voor zich weêr de oorlogskans. 
 
Hij staart met grimmige oogen rond, 
En bliksems op 't gelaat, 
En zoekt op Frankrijks schoonen grond 
Reeds offers voor zijn haat. 
 
Wat waant ge, o ligt geloovig volk, 
Dat hij vergeving schenkt, 
En niet meer door vergif en dolk, 
De heiligste eeden krenkt. 

{==6==} {>>pagina-aanduiding<<}

Wat waant ge dat van hem een woord 
Standvastig wezen kan, 
Neen! ontrouw, roof, geweld en moord 
Verzellen den tijran. 
 
Die roof en moord staan we ook ten doel 
Wanneer het ondier naakt, 
Dat van het gruwzaamst wraak gevoel 
In hart en adren blaakt. 
 
Waak op dan! Nederlandsche Jeugd, 
En offer goed en bloed, 
En blijke in u, der vadren deugd 
En onverwrikbren moed. 
 
Die moed mogt eenmaal wondren doen, 
Den Kastiljaan ten spijt, 
Toen Phlips ons Land, zijn wrok ten zoen, 
Had aan 't verderf gewijd. 

{==7==} {>>pagina-aanduiding<<}

Toen vroeg men in den bittren nood 
Naar schat en rang niet meer; 
Maar rijk en arm en klein en groot, 
't Vloog alles in 't geweer. 
 
Toen stonden onze vadren pal, 
Gelijk een stalen muur; 
En redden Neêrland van den val, 
Al kwam die redding duur. 
 
Toen vlogen allen fier ten strijd 
En keerden 't monsterdier; 
En 't zag met bittre en helsche spijt 
Alom de leeuwbanier. 
 
Toen pronkte 's Woudvorsts vreeslijk beeld 
Niet vruchtloos in die vaan, 
Zijn kragt was in Civilis teelt, 
En dreef ten strijd hun aan. 

{==8==} {>>pagina-aanduiding<<}

Toen pronkte vader Willems vlag 
Op burgt en torentop, 
En ieder die dat teeken zag 
Greep ras de wapens op. 
 
Nu wappert ook, en meerder vrij, 
Die zelfde Oranje leus: 
Gordt nu dan ook weêr 't zwaard op zy', 
Er is geen andre keus. 
 
Of wilt ge alleen der krijgren schaar 
Besoldigt met uw goud, 
Doen strijden, als een vreemd barbaar, 
U weêr als prooi beschouwt? 
 
Of wilt gij dat alleen hun bloed, 
Zal vlieten in den strijd? 
Of waant gij, dat alleen hun moed 
Ons heilig erf bevrijd? 

{==9==} {>>pagina-aanduiding<<}

Wat baat het dat hun klein getal 
Door 't edelst vuur genoopt, 
Bij trommen en trompet geschal 
Met moed te wapen loopt. 
 
Wat baat het dat hun heldendeugd 
Hun naam onsterflijk maakt, 
Zoo heel de Nederlandsche Jeugd, 
Van 't zelfde vuur niet blaakt. 
 
Of wilt ge toeven tot het kwaad 
Nog nader u bespringt? 
Dan ligt berouwt het u te laat, 
Wanneer de nood u dwingt. 
 
Of kent ge 't vreeslijk monster niet, 
Dat rustloos voorwaarts snelt, 
Gelijk de bliksem stralen schiet: 
En stroom nog vesting telt. 

{==10==} {>>pagina-aanduiding<<}

Te wapen! eer 't gevaar nog naakt! 
Dan koom' het op ons af, 
Het Monster door de hel gebraakt 
En vinde hier zijn graf. 
 
Op, op dan, als een eenig man, 
Civilis helden kroost. 
Op, op ten strijd, wat strijden kan 
Het vaderland ten troost. 
 
Het Vaderland en d'edle Vorst 
Wien 't eigen Neêrlandsch bloed, 
Als ons, stroomt in de heldenborst, 
Wacht alles van uw moed. 
 
Hoe heerlijk siert de Konings-kroon, 
Niet Nassaus edlen held, 
Maar schraagt dan schepter ook en troon, 
Nu tegen vreemd geweld. 

{==11==} {>>pagina-aanduiding<<}

't Is nu niet voor een vreemd gebroed, 
Dat gij uw leven waagt, 
De Koning uit uw eigen bloed, 
Is 't die zijn kindren vraagt. 
 
Op, op dan, als een eenig man 
O Neêrlands heldenteelt! 
Op, op ten strijd, wat strijden kan, 
Het Vaderland beveelt! 
 
t' Zegt weinig dat op hoed en borst 
Men 's Vorsten teeken draagt, 
Wanneer men niet, voor Land en Vorst 
Zich in den kampstrijd waagt. 
 
Snelt toe dan, Nederlandsche Jeugd, 
En grijpt de wapens aan, 
Oranjes Vorst, - 's Lands hoop en vreugd 
Leidt u op d'Eerebaan. 

{==12==} {>>pagina-aanduiding<<}

Snelt toe, snelt toe, eer 't wis verderf 
Zijn gruwlen u vertoon'. 
Het is voor Gade en Kroost en Erf 
En voor Vorst Willems Kroon. 
 
Zijn Vadren waagden lijf en goed, 
Zoo vaak voor Neêrlands heil! 
Wie heeft dan nu niet goed en bloed 
Voor Koning Willem veil. 
 
Hij is der Vadren naam omwaard, 
Die nu nog langer toeft, 
En nu niet Neêrlands heldenzwaard 
Op 't wangedrogt beproeft. 
 
Hij is geen Nederlander! neen! 
Die nu nog werkloos blijft. 
En niet waar 't op ons erf durft treên 
Het rooversrot verdrijft. 

{==13==} {>>pagina-aanduiding<<}

Dat nu die vlag die Frankrijks Vorst, 
Aan Vader Willem schenk, 
Dat nu die Vlag in ieders borst 
De zucht naar wraak ontvonk'. 
 
Was eens die Vlag ten vriendschaps blijk, 
Uit goeden Hendriks hand, 
Nu zij ze tegen 't gruwelrijk 
Ten blijk der wraak geplant. 
 
Op, op dan, schaar u rond die vaan, 
Wie 't Vaderland waardeert! 
Die nu nog laag en laf blijft staan, 
Zij meê er uit geweerd. 
 
Hem strekke 't knagendst zelfsverwijt 
En 's nakroosts vloek ten straf, 
Die zich niet in den heilgen strijd 
Voor Vorst en Volk begaf. 

{==14==} {>>pagina-aanduiding<<}

Maar neen! wie zou thans in den nood, 
Verzaken eed en pligt, 
En sterven niet den heldendood 
Eer hij voor 't ondier zwicht. 
 
Neen! 't kroost is van der Vadren aard, 
Noch deugd noch moed ontwend; 
Het is ô Vorst! uw liefde waard, 
Die 't dankbaar hart erkent. 
 
Het gordt voor U en 't Vaderland 
Met moed de wapens aan, 
En eer 't geweld zijn Vaan er plant 
Zal 't met zijn grond vergaan. 
 
Het geeft en land en al nog eer, 
De noorderbaren prijs, 
Dan dat het ooit een vreemden Heer, 
Weêr hulde en trouw bewijz'. 

{==15==} {>>pagina-aanduiding<<}

Dat zij in Neêrlands vrijen staat, 
Thans ieders duren eed: 
En s'Hemels vloek, met eeuwge smaad, 
Tref 't eerelooze basterd zaad, 
Dat ooit dien eed vergeet. 


24 Maart 1815.




