
    
        
            
                Verhandeling van den heer Willem de Clercq 
                Ter beandwoording der
                    vraag: welken invloed heeft vreemde letterkunde, inzonderheid de Italiaansche,
                    Spaansche, Fransche en Duitsche, gehad op de Nederlandsche taal- en letterkunde,
                    sints het begin der vijftiende eeuw tot op onze dagen?
                Willem de Clercq
               
            
            
                GEBRUIKT EXEMPLAAR
                exemplaar universiteitsbibliotheek Leiden, signatuur: 1184 A 24
                
                ALGEMENE OPMERKINGEN
                Dit bestand biedt, behoudens een aantal hierna te noemen ingrepen, een
                    diplomatische weergave van Verhandeling van den heer Willem de Clercq ter beandwoording der
                        vraag: welken invloed heeft vreemde letterkunde, inzonderheid de Italiaansche,
                        Spaansche, Fransche en Duitsche, gehad op de Nederlandsche taal- en letterkunde,
                        sints het begin der vijftiende eeuw tot op onze dagen? uit 1824.
                
                REDACTIONELE INGREPEN
                p. 47: deze pagina heeft in het origineel per abuis het paginanummer 25 gekregen. Dat is hier verbeterd naar 47.
                p. 133: in het origineel heeft voetnoot 62 in de lopende tekst als nootverwijzingsteken abusievelijk een asterisk (*) gekregen. Dat is hier verbeterd naar (62).
                p. 133: heeft → heeft.:  ‘..., in hoe verre het vernuft van du bartas op dat der
                    Nederlanders van dien tijd gewerkt heeft.’
                p. 210: voetnoot 88 heeft in het origineel per abuis als nootnummer onderaan de pagina een asterisk (*) gekregen. Dat is hier verbeterd naar (88).
                
                
                Bij de omzetting van de gebruikte bron naar deze publicatie in de dbnl is een
                    aantal delen van de tekst niet overgenomen. Hieronder volgen de tekstgedeelten
                    die wel in het origineel voorkomen maar hier uit de lopende tekst zijn
                    weggelaten. Ook de blanco pagina's (p. I en 332) zijn niet opgenomen in de lopende tekst.
                
                
                    [pagina ongenummerd (p. II)]
                
                    
                    VERHANDELING van den HEER WILLEM de CLERCQ, TER BEANDWOORDING DER VRAAG:
                    
                    welken invloed heeft vreemde letterkunde, inzonderheid de
                        italiaansche, spaansche, fransche en duitsche, gehad op de nederlandsche
                        taal en letterkunde, sints het begin der vijftiende eeuw tot op onze
                        dagen?
                    
                    met den GOUDEN EEREPENNING bekroond en uitgegeven door de TWEEDE KLASSE van
                            het KONINKLIJK-NEDERLANDSCHE INSTITUUT van
                        WETENSCHAPPEN, LETTERKUNDE EN SCHOONE KUNSTEN.
                    
                    
                        te amsterdam,
                    
                    ter Boek- en Kunstplaat-Drukkerij van
                    
                        pieper & ipenbuur
                    
                    1824.
                
                
                    [pagina ongenummerd (p. III)]
                
                    PRIJS-VERHANDELING van den HEER WILLEM de CLERCQ, over de VRAAG:
                    
                    WELKEN INVLOED HEEFT VREEMDE LETTERKUNDE INZONDERHEID DE ITALIAANSCHE, SPAANSCHE
                        EN DUITSCHE, GEHAD OP DE NEDERLANDSCHE TAAL- EN LETTERKUNDE, SINTS HET BEGIN DER
                        VIJFTIENDE EEUW TOT OP ONZE DAGEN?
              
                
                
                
                
            
            
                
                    2007 dbnl
                    
                
                cler017verh01_01
            
            
                unicode
                scans
                        
            
                Willem de Clercq, Verhandeling van den heer Willem de Clercq ter beandwoording der
                    vraag: welken invloed heeft vreemde letterkunde, inzonderheid de Italiaansche,
                    Spaansche, Fransche en Duitsche, gehad op de Nederlandsche taal- en letterkunde,
                    sints het begin der vijftiende eeuw tot op onze dagen? Pieper & Ipenbuur, Amsterdam 1824
                
            
        
        
            DBNL-TEI 1
        
        
            
                2007-11-12
                
                    AS
                
                colofon toegevoegd
            
        
    
    
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Willem de Clercq, Verhandeling van den heer Willem de Clercq ter beandwoording der vraag: welken invloed heeft vreemde letterkunde, inzonderheid de Italiaansche, Spaansche, Fransche en Duitsche, gehad op de Nederlandsche taal- en letterkunde, sints het begin der vijftiende eeuw tot op onze dagen? Pieper & Ipenbuur, Amsterdam 1824
 
Zie: https://www.dbnl.org/tekst/cler017verh01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 
  
        
                    
                    
                    
                    
                
        
            
            
              
{==IV==} {>>pagina-aanduiding<<}

                Il faut juger les écrits d'aprês leur
                    date.

              
                Mad. de stael.
                
                
{==1==} {>>pagina-aanduiding<<}

                Een woord over de letterkundige geschiedenis tot inleiding.

                Men heeft zich in onze tijden dikwijls, en niet zonder grond,
                    beklaagd, dat voor de oude volkeren het rijk der letteren een veel uitgebreider
                    veld, dan voor onze tijdgenooten opleverde, en dat zij een' rijken oogst hebben
                    kunnen inzamelen daar, waar voor ons slechts eene schrale nalezing overig bleef.
                    Daarentegen hebben echter ook alle die eeuwen, die sedert de vernietiging van
                    den bloei dier volkeren verliepen, eene reeks van ondervindingen ontwikkeld, die
                    ten hoogste belangrijk waren. Vooral in de Geschiedkunde heeft eene wijsgeerige
                    beschouwing nieuwe bronnen van kennis opgespoord, welke aan de Ouden minder
                    bekend waren. Onder deze vakken van wetenschap behoort ook de Letterkundige
                    Geschiedenis. Zij toch is het, die ons niet alleen den eigenaardigen rijkdom van
                    ieder volk, met betrekking tot deszelfs letterroem, voor oogen stelt, en de
                    geschiedenis en voortgang der beschaving vertoont, maar zij hangt ons tevens het
                    tafereel op van den wederzijdschen invloed der volken op elkanderen, voor zoo
                    verre deze tot ontwikkeling van het verstand, of ter opscherping 
{==2==} {>>pagina-aanduiding<<}
 van
                    het vernuft werkzaam is geweest. Hier echter eindigt ook haar gebied, en te
                    moeijelijk ware het voor eenigen Schrijver, om de betrekkelijke waarde van de
                    Letterkunde van het ééne volk tegen die van het ander te
                    willen opwegen, daar bij ieder der groote mannen, die zich eenen naam in de
                    letteren verwierven, vooroordelen en opvoeding, Vaderland en Godsdienst een zoo
                    onmiskenbaren indruk in hunne werken achter lieten, en het dus eene noodelooze
                    vermetelheid ware, om, bij voorbeeld, het godsdienstig gevoel van homerus en klopstock, de liefde van anacreon en hölty, naar dezelfde regels
                    te willen beoordeelen, zonder hunnen leeftijd en de verscheidenheid van
                    Vaderland, Taal en gevoelens, in aanmerking te willen nemen.
                Zoodra men echter, voor ruim anderhalve eeuw, in Frankrijk de Letterkundige
                    Geschiedenis begon te beoefenen, scheen men dezelve vooral tot eene diergelijke
                    beslissing te willen bezigen, en hieruit ontstond de strijd over den voorrang
                    tusschen de oude en nieuwe Letterkunde, die, tot tweemalen, de letterkundigen
                    van dat Rijk in eenen hardnekkigen strijd wikkelde.
                Hoezeer het dan ook een bewijs van moed en geestdrist zijn mogt, om, met leer en
                    voorbeeld, de pas ontkiemende Vaderlandsche Letteren, tegen het beslissend
                    overwigt en de heerschende willekeur eener vreemde Taal en Letterkunde, te
                    willen verdedigen; deze handhavers der nieuwe school waren echter te zwak, om
                    den zetel, welken de schitterende vernuften van Rome en Griekenland in het
                    gebied der Kunsten ingenomen hadden, ook maar een oogenblik te kunnen doen
                    wankelen. Perrault zag zijn werk, bevattende het Parallele des Anciens et Modernes, 
{==3==} {>>pagina-aanduiding<<}
 welras vergeten, en
                    alleen onder de letterkundige zeldzaamheden gerangschikt. Hij had ondertusschen
                    iets beters verdiend, dan om door den vernuftigen, doch geenszins
                    oorspronkelijken boileau, onder den naam van l'Anti-Pindarique en l'auteur inimitable de Peau d'Ane,
                        mis en vers, voor de nakomelingschap voorgesteld te worden (1). Houdart de la motte, die in een volgend
                    tijdvak dezelfde grondbeginselen voorstond, was niet gelukkiger, daar de
                    gebreken zijner eigene schriften een doelwit aan de schichten zijner
                    tegenstrevers aanboden, hetwelk door dezen niet gemist werd; en vooral toen hij
                    eindelijk besloot, om, tot staving zijner begrippen, den vergoden homerus, op eene heiligschennende wijze, in eene zoogenoemde
                    vertaling, tot zijnen eigenen bekrompen gezigteinder te beperken, werd zijne
                    nederlaag voltooid, en de spot van piron, die hem bij den Vos
                    van la fontaine vergeleek, welke, zijn staart verloren
                    hebbende, zijne medgezellen aanried, zich insgelijks van dit onnoodig uitwas te
                    ontdoen, heeft de overwinning van de bewonderaars der oude Letteren
                        vereeuwigd (2).
                
{==4==} {>>pagina-aanduiding<<}

                Zedert dien tijd durfde niemand de handschoen weder opnemen; en de
                    Encyclopedisten, hoe ook gebeten op elke roem, die niet in hunne coterien verkregen was, zochten, of, gelijk voltaire, te bewijzen, dat alle de schoonheden der Ouden in hunne
                    schriften waren overgegaan, of zagen, gelijk d'alembert en
                    anderen, geheel aan de beoefening der wetenschappen gewijd, in de heerlijke
                    voortbrengselen van het genie der Ouden, alleen de kinderlijke spelen van 's
                    menschdoms eerste jeugd.
                Zuiverder waren intusschen de begrippen, welke in het midden der woelingen, die,
                    tegen het einde der vorige eeuw, zoo vele gevoelens en stelsels deden waggelen
                    en instorten, wegens dit onderwerp plaats begonnen te grijpen. Men begon het in
                    te zien, dat het onmogelijk was, de betrekkelijke verdiensten van het eene
                    tijdvak in de Letteren tegen het andere over te stellen, zoodra het niet tevens
                    mogelijk was, om de verschillende omstandigheden, welke gedurende den loop van
                    beide tijdvakken hadden plaats gegrepen, uit elkander te zetten; zoodra men niet
                    vermogt te bepalen, onder welke opvoeding, vooroordeelen, en moeijelijkheden
                    zich het genie in beide had moeten ontwikkelen, en zoo lang men, eindelijk, niet
                    kon beoordeelen, hoeveel licht uit oude en nieuwe letteren de toenmalige
                    beoefenaars derzelve had kunnen bestralen.
                Spoedig bemerkte men bij deze beschouwing, dat, even zeer in de vorderingen van
                    den menschelijken geest, als in den schakel der geschapene wezens, de Natuur
                    geene sprongen doet; dat voorzeker het door haar begunstigd vernuft de
                    beschaving zijner tijdgenooten vooruit kan loopen; doch dat het altoos aan den
                        
{==5==} {>>pagina-aanduiding<<}
 invloed zijner eeuw onderworpen blijft, en nimmer dien geest,
                    welke in de schriften en denkbeelden van zijnen leeftijd ten toon gespreid
                    wordt, geheel vermijden kan.
                De Letterkundige Geschiedenis levert ons op iedere bladzijde bewijzen van deze
                    waarheid. Hoe hoog staat, bij voorbeeld, niet shakespeare
                    boven  (3)ben
                        jonson, en echter naderen zij zich in zeer vele opzigten, daar de
                    eerste, met hoeveel oorspronkelijkheid ook begaafd, den vorm van het tooneel,
                    zoo als hetzelve in zijnen tijd aangenomen was, niet veranderen, maar alleen
                    door zijn verheven genie, bezielen kon. De groote corneille,
                    hoewel stichter eener nieuwe school, kon de kluisters der zoogenaamde
                    galanterie, die in de Clelia en in den Cyrus, zoowel als aan het Hof, gedurende
                    de minderjarigheid van lodewyk den XIV, heerschte, niet
                    geheel afwerpen (4). Woordspelingen
                    vindt men in de schoonste zangen van tasso, en zelfs boileau, die dezelve zoo onverzettelijk veroordeelde, heeft
                    zich, op eenige plaatsen, waarschijnlijk zijns ondanks, daaraan schuldig
                    gemaakt. - Onze beste Dichters uit de eerste helft der achttiende eeuw, zochten
                    zich vergeefs boven die laauwheid te verheffen, welke aan het geheele tijdvak,
                        
{==6==} {>>pagina-aanduiding<<}
 waarin zij leefden, eigen was. Naauwlijks had, daarentegen, de
                    Nederlandsche Leeuw, na zoo vele jaren rust, op Doggersbank den Britschen
                    Luipaard den vlag doen strijken, of bellamy, feith, de lannoy
                    en loosjes, schenen op eens te verrijzen, om in krachtige
                    zangen onzen zeeroem te verheerlijken.
                Ook boven den invloed van uiterlijke omstandigheden in het staat-kundige en
                    godsdienstige kan zich de groote man niet geheel verheffen. Had Rome geenen tiberius of nero op zijnen troon gezien,
                    misschien ware ons nog de spreukrijke kernvolle stijl, waarin zich de
                    verontwaardiging van tacitus uitdrukt, onbekend. Wie ontdekt
                    niet in miltons Engelenstrijd den geest van woestheid en
                    opstand, door zoo vele jaren binnenlandschen krijg gevoed; in dante's Commedia de bekrompene godgeleerde begrippen zijner eeuw,
                    naast den onmiskenbaren invloed van onverzoenbare burgerlijke verdeeldheden; in
                        petrarca's sonnetten de overdrevene toepassing der
                    platonische wijsbegeerte; of in schillers Marquis van
                        Posa (5) geenszins den spaanschen Grande der
                    zestiende eeuw, maar den zoon dier verlichting en wijsbegeerte, die de
                    achttiende eeuw met zich voerde. -
                Eindelijk hebben vaak de onbeduidendste geschiedkundige omstandigheden op de
                    Letterkunde eenen beslissenden invloed gehad. Ware er niet een Codex van justinianus onder de puinen van Amalfi (6)
                    
{==7==} {>>pagina-aanduiding<<}
 gevonden, misschien zouden de Regtsgeleerdheid en de studie der door
                    haar opgewakkerde, oude talen, zich tot heden nog niet uit de barbaarschheid
                    ontwikkeld hebben. Zoo niet othman eenige zwervende stammen
                    in de gebergten van Armeniën vereenigd, en daardoor eene magt
                    gesticht had, die eindelijk het gebouw van augustus deed
                    instorten, zou zich, misschien, het licht der Grieksche Taalkennis, door middel
                    der uit het Oosten verdrevene geleerden, nimmer in het Westen uitgebreid hebben.
                    Eindelijk, één Nederlander minder in Italiën,
                    en wie weet, hoeveel later misschien dat licht, dat sedert twee eeuwen onze
                    Letterkunde bestraalt, zoude doorgebroken zijn!
                Geen wonder was het derhalve, dat, bij iederen landaard, mannen verrezen,
                    begeerig om die nieuwe baan, door de oude schrijvers nog niet in bezit genomen,
                    te betreden, om met de vereischte kundigheden uitgerust, den langzamen triumf
                    der wetenschappen gade te slaan, of de snelheid te schetsen, waarmede het genie,
                    door eenen enkelen vonk, den fakkel der Kunsten voor de volgende geslachten
                    ontsteekt. Het was hunne taak, alle de natuurlijke en geschiedkundige oorzaken,
                    welke den bloei van Kunsten en Wetenschappen bij eenig volk begunstigden, op te
                    sporen, den verschillenden, dikwijls beslissenden, invloed van de eene
                    Letterkunde op de andere te bepalen, en eindelijk met een' wijsgeerigen blik die
                    tijdvakken van aanwas, stilstand, en verval aan te wijzen, welke de Geschiedenis
                    der Letteren met die der volkeren zoo zeer gemeen heeft. Onafzienbaar is het
                    veld, hetwelk daardoor aan het voorheen eng omschreven vak der Geschiedkunde,
                    gehecht wierd. Nu werd alles uit een nieuw standpunt onderzocht. Iedere 
{==8==} {>>pagina-aanduiding<<}
 schoonheid werd meer gewaardeerd, verborgene schatten werden aan het
                    licht gebragt en, in stede van den onbeslisbaren strijd over den betrekkelijken
                    roem van volken en geslachten, ontstond er eene algemeene verbroedering tusschen
                    allen die Kunst en waarheid lief hadden, terwijl de gelukkige ontdekkingen, door
                    onvermoeide vlijt te weeg gebragt, niet meer het eigendom van een enkel volk,
                    maar van het geheel beschaafd en geletterd Europa werden.
                Van daar zag men la harpe (7),
                        guinguené, sismondi en Madame de stael bij de Franschen; herder, eichorn, bouterweck, schlegel bij de Duitschers; tiraboschi bij de
                    Italianen; 
{==9==} {>>pagina-aanduiding<<}

                    velasquez bij de Spanjaarden; johnson, warton bij de Engelschen, met eenen meer of min gelukkigen uitslag, de
                    nevelen, welke hunne Vaderlandsche of eene vreemde Letterkunde nog
                    verduisterden, verdrijven. Zekerlijk was het hierbij te verwonderen, dat
                    Nederland, hetwelk het eerst, door zijnen erasmus, in het
                    Noorden tot de herleving van den waren geest der Ouden, zoo veel toegebragt had;
                    dat door zijnen hemsterhuis en schultens
                    de kennis der Grieksche en Oostersche Letterkunde zoo zeer had opgehelderd, ook
                    in het onderzoek eener met zoo veel regt geprezene moedertaal en Letterkunde, de
                    eerste plaats niet bekleedde, ja zelfs zich hierin door alle de naburige
                    volkeren, voor zoo veel hunne eigene Letterkunde betrof, vooruit zag snellen.
                    Misschien strekt deswegens tot opheldering, dat, bij de herleving der oude
                    Letterkunde, toen deze hare zoo lang verwaarloosde schatten ontsloot, de
                    geestdrift, door de werken der Ouden opgewekt, te groot was, dan dat men de
                    geleerden zoude hebben kunnen bewegen, deze milde bron te verlaten, en hunne
                    pogingen aan eene Taal te wijden, die toen nog naauwelijks boven de waarde van
                    een Volksdialekt gerezen was. Naderhand, in het midden der achttiende eeuw, was
                    de bewondering voor het genie der Franschen te uitsluitend, en de roem onzer
                    groote mannen, uit het tijdperk van hooft, werd te veel
                    verwaarloosd, om eene Geschiedenis onzer Letterkunde, uit dit tijdperk,
                    eenigzins wenschelijk te maken. Het volgende tijdvak werd te veel door
                    burgertwisten ontrust, dan dat men niet, bij het gedruisch der
                    volksvergaderingen, den meer stillen roem der Letteren miskend zoude hebben, en
                    het was alleen in die rampzalige dagen, toen eene vreemde overheersching ons
                    noodzaakte, tot eene Letterkunde, die toen tegelijk onze eenige eer en troost
                    werd, toevlugt 
{==10==} {>>pagina-aanduiding<<}
 te nemen, dat eene reeks van mannen het ondernam,
                    onzen vaderlandschen roem in dezen te handhaven, en de belangrijkste bijdragen
                    voor de Geschiedenis onzer Letterkunde te leveren. Wien is de verdienstelijke
                    arbeid van eenen siegenbeek (8),
                        de vries, scheltema, van wyn, van kampen, lulofs, of ypey in dezen onbekend? Dit blijft echter waarheid, dat
                    dezen, wel is waar, zeer veel licht over bijzondere vakken onzer Letterkunde
                    verspreidden; doch dat nog nimmer die verschillende fragmenten tot een geheel
                    vereenigd werden, en dat, vooral in de werken der vier eerstgenoemden, meer het
                    doel doorstraalt, om de eigenaardige schoonheid onzer Taal- en Letterkunde te
                    verheffen, dan om dezelve met die van naburige volken te vergelijken, en den
                    wederkeerigen invloed hunner kunstgewrochten te bepalen.
                Allezins belangrijk was dus de vraag, welke door het Konink-
{==11==} {>>pagina-aanduiding<<}
lijk-Nederlandsche Instituut in de volgende bewoordingen werd uitgeschreven:
                ‘Welken invloed heeft de vreemde Letterkunde, inzonderheid de
                    Italiaansche, Spaansche, Fransche en Duitsche, gehad op de Nederlandsche Taal-
                    en Letterkunde, sedert het begin der XV eeuw tot op onze dagen?’
                Hoe beknopt de voorstelling dezer vraag ook zijn moge, ieder erkent terstond de
                    uitgestrektheid van het veld, hetwelk zij omvat, en ziet de moeijelijkheid van
                    derzelver beantwoording volkomen in. Niet alleen een naauwkeurig inzigt van onze
                    Letterkunde, maar ook in die der vreemden wordt hier vereischt; doch welk eene
                    voldoening zoude ook niet voor hem bespaard zijn, dien het gelukken mogt, om op
                    deze wijze den grondsteen te leggen, waarop naderhand het gebouw eener
                    beredeneerde Geschiedenis der Nederlandsche Letterkunde, zoo noodzakelijk ter
                    handhaving van onzen volksroem, gevestigd zou kunnen worden!
                Ik besef alle de moeijelijkheden dezer taak; doch wie blijft onverschillig,
                    wanneer zich de stem van kunst en Vaderland verheft? En al zoude ook dan eene
                    dergelijke poging mislukken, zoo blijft het altoos eene streelende herinnering,
                    dezelve gewaagd te hebben.
                Het is dus mijn oogmerk, om, na eenen vlugtigen blik op de vroegere Geschiedenis
                    der Letteren geworpen te hebben, het te beproeven, om het eigenaardige der
                    Nederlandsche Letterkunde in eenige trekken te schetsen, en te beschouwen in hoe
                    verre hierdoor 
{==12==} {>>pagina-aanduiding<<}
 de vestiging van eenen oorspronkelijken kunstroem
                    verzekerd kon worden (9).
                Verder is het mijn voornemen, de Geschiedenis der Nederlandsche Letterkunde te
                    doorloopen, dezelve telkens met den toenmaligen staat der Letteren bij de andere
                    aangewezene Volkeren in verband te brengen, en deze beschouwing in de volgende
                    tijdperken te verdeelen.
                Het Eerste gaat van het begin der vijftiende eeuw: dat is, sedert de nevelen der
                    midden-eeuwen zich eenigzins begonnen op te helderen, tot in het midden der
                    zestiende eeuw, wanneer het Vaderland niet alleen het juk van godsdienstige en
                    burgerlijke slavernij verbrak, maar waarin ook de zetel onzer Letterkunde zich
                    van de oevers der Schelde naar die van den Amstel verplaatste. In dit tijdperk
                    zien wij de taal van maerlant, onder de handen der
                    Rederijkers, meer en meer verbasterd, en den vroegeren bloesem der Vlaamsche
                    Letterkunde geheel afvallen en verdorren.
                In het Tweede tijdperk vormen coornhert, spiegel en visscher, met geheel verschillende verdiensten, uit het nog
                    zoo weinig beschaafd Hollandsch Dialekt, door oorspronkelijke kracht en
                    navolging der Ouden, eene taal, tot zinrijke dichtkunst en wijsgeerig proza
                    geschikt. Dit tijdperk eindigt bij de terugkomst 
{==13==} {>>pagina-aanduiding<<}
 van hooft uit Italiën, die den lauwertak, aan de oevers van den
                    Arno geplukt, in zijn vaderland medevoerde, alwaar dezelve zulke geurige
                    vruchten mogt voortbrengen.
                Het Derde bevat het tijdperk van hooft, en wordt opgeluisterd
                    door den gezelligen kring, welke zich om den Drost van Muiden schaarde. In dit
                    tijdperk erkennen wij den plooi van Zuidelijk vernuft en galanterie, welke een
                    tijd lang in onze Dichtkunst en zelfs in ons Proza heerschte. Te Dordrecht
                    verhief zich eene andere School, die in den bestevader cats
                    zijnen stichter erkende; eenen man, die met zoo veel hartelijkheid de bloemen
                    van uitheemsche Dichtkunst en Welsprekendheid, ter veredeling van het
                    Nederlandsche volkskarakter deed strekken. Ook het Proza ontving door de pen van
                        hooft eene kracht, welke de volgende eeuwen niet hebben
                    kunnen evenaren. Dit tijdperk eindigt in 1648, toen het sluiten van den
                    Munsterschen vrede en het reeds vroeger voorgevallen afsterven van hooft, aan onze Letter- en Staatkunde eene geheel verschillende
                    rigting gaven. - De flaauwe indrukken, welke de Spaansche Letterkunde in de onze
                    heeft nagelaten, moeten ook tot dit tijdperk gebragt worden.
                In het Vierde tijdperk (10) zien wij
                        vondel, als Dichter groo-
{==14==} {>>pagina-aanduiding<<}
ter dan hooft, doch als man van smaak en geleerdheid verre beneden
                    hem, voor een oogenblik elken anderen Dichter-roem geheel verdonkeren, en eene
                    school vormen, wier kracht dikwijls in opgeblazenheid ontaardt, terwijl,
                    daarentegen, gedurende zijnen ouderdom, de Fransche leer van keurigheid, orde,
                    en slaafsche navolging meer en meer veld wint. Eindelijk, daar deze, na den dood
                    van vondel en antonides, de overwinning
                    geheel aan hare zijde ziet, worden de regels van den Franschen Parnas alom
                    ingevoerd. - In den proza-stijl blijft brandt, hoewel op
                    eenigen afstand, de voetstappen volgen van den onvergetelijken hooft (11).
                Vijfde Tijdperk. Bij het min belangrijke der staatkundige gebeurtenissen toont
                    dit tijdvak van 1710-1760 eene geheele vernauwing van den nationalen geest;
                    overal ontwaart men gebrek aan oorspronkelijkheid. In de Dichtkunst, waarin poot, hoogvliet en anderen, buitengewone gaven ten toon
                    spreidden, doch echter 
{==15==} {>>pagina-aanduiding<<}
 den geest van hunnen tijd moesten huldigen,
                    heerschte meestal eene slaafsche navolging der Franschen. Het spoor van den
                    invloed der meer Zuidelijke Letterkunde was geheel verdwenen. De Taal won in
                    beschaafdheid, doch verloor aan kracht. Het denkbeeld van welsprekendheid in den
                    prozastijl scheen geheel verloren, en zeker had de vertaling der Engelsche
                    Spectatoriale werken, derzelver navolging door den schranderen van effen, eenen onmiskenbaren invloed, om de herleving van smaak en
                    bevalligheid in het Proza weder te bevorderen.
                In het Zesde tijdperk, sedert 1760, begon zich de volksgeest langzamerhand te
                    verheffen. De reeds aangehaalde vertaling der Engelsche Familie-Romans, en van
                    vele Godsdienstige en Zedekundige werken uit deze en de Hoogduitsche Taal; de
                    uitgave der Letteroefeningen en andere Tijdschriften bragt de
                    Letterkunde met het dagelijksche leven in eene meerdere aanraking, en de overal
                    opgewekte leeslust bragt, bij het volgende geslacht, eenen geheel nieuwen geest
                    van onderzoek te weeg. In Vriesland gaven de van harens, en
                    naderhand styl, voorbeelden van eene oorspronkelijkheid, die
                    in Holland verdwenen was. De Engelsche oorlog wekte het nationaal gevoel weder
                    op, en Dichtkunst werd op nieuw de taal van het hart. Eene voorbijgaande zucht
                    tot overdrij ving in het gevoelige en staatkundige (navolging der Duitschers en
                    Franschen in beiden) bedierf den smaak en vernielde het volksgeluk.
                Eindelijk, bij het einde der achttiende eeuw (12), waarbij dit tijd-
{==16==} {>>pagina-aanduiding<<}
perk eindigt,
                    toen de nieuw verkregene waardigheid van dien merkwaardigen en noodlottigen man,
                    wiens geschiedenis met die van onzen leeftijd zoo naauw verknocht is, eene
                    herleving van het Romeinsche Consulaat scheen te voorspellen, opent zich een
                    nieuw tijdvak, dat, door deszelfs te groote nabijheid, onzen blik in deze
                    beschouwing niet kon vestigen, doch dat door eene meerdere oorspronkelijkheid,
                    door eene verlichtere navolging der Ouden, eindelijk door zoo vele
                    meesterstukken in dicht en ondicht, onderscheiden wordt, en voor het nakroost
                    onvergetelijk zal blijven.
            
            
                
{==17==} {>>pagina-aanduiding<<}

                Overzigt van de Geschiedenis der Letterkunde en beschouwing van
                    het eigenaardige, hetwelk de Nederlandsche onderscheidt.

                Is het eene der moeijelijkste ondernemingen in de zamenleving,
                    de juiste geaardheid der bijzondere personen, die ons omringen, te
                    onderscheiden, terwijl ons tevens de ondervinding van iederen dag de treffendste
                    overtuiging van de bekrompenheid onzer zoogenoemde menschenkennis geeft; niet
                    minder moeijelijk, voorwaar, is het, om, in groote trekken, het hoofdkarakter
                    van geheele volkeren te willen schetsen, en zijn hier, meer dan ergens,
                    dwalingen en onjuiste begrippen onvermijdelijk.
                Willen wij hier echter den invloed nagaan, welken de Letterkunde der vreemden op
                    de onze gehad heeft, dan behooren wij vooral eerst te onderzoeken, hoedanig de
                    oorspronkelijke geestgesteldheid bij onze Natie was, en in hoe verre dezelve
                    geschikt 
{==18==} {>>pagina-aanduiding<<}
 scheen, om zich aan de leiding van eenen uitheemschen
                    geest over te geven; voorts, welke kiemen van Poëzij en zucht voor de
                    Letteren, voor de ontwikkeling der eeuwen bespaard, in het hart van den
                    Nederlander opgesloten lagen.
                Duidelijk is het, dat, bij deze beschouwing, vooral de Dichtkunst onze aandacht
                    moet boeijen. Deze toch drukt, meer dan eenige andere tak der letteren, het
                    bijzonder volkskarakter uit. Geschiedenis, welsprekendheid, oordeelkunde, zijn
                    planten van eenen lateren tijd, terwijl de Dichtkunst de eerste bloesemknop is,
                    die de beschaving meestal vooruit loopt. Men versta hier geenszins door
                    Dichtkunst eene gekuischte en met alle de bloemen der geleerdheid en
                    welsprekendheid versierde rede, angstig aan veelal willekeurige regels gebonden,
                    maar alleen de uitdrukking van dat gevoel, hetwelk zich boven het gewone
                    dagelijksche leven verheft, van die begeerte, om zijne gewaarwordingen op eene
                    verhevener wijze uit te drukken. Dit is de stempel van den indedaad hoogeren
                    aanleg, die zich in den mensch kenbaar maakt, van dat gevoel, dat, zoo wel als
                    rede en oordeel, in den boezem van ieder sterveling besloten is, doch hetwelk
                    slechts bij weinigen tot die volkomenheid rijpt, om, in klanken vereeuwigd, voor
                    het nageslacht bewaard te worden.
                De geschiedenis der Dichtkunst, eer zij zich ook op onzen grond zetelde, verdient
                    wel eenige opheldering.
                Het is onbetwistbaar, dat onder de verschillende volkeren die elkander
                    beurtelings in het gebied der Geschiedenis opgevolgd zijn, zich sommigen, naar
                    evenredigheid, door eene hoogere vlugt der verbeelding onderscheidden, waartoe
                    zeer dikwijls de gelegen-
{==19==} {>>pagina-aanduiding<<}
heid der door hen bewoonde gewesten, of de
                    hoofdbezigheid van hunnen landaard, eene beslissende aanleiding gaven. Overal,
                    waar het beschouwend leven den voorrang verkreeg, waar, bij eene meer eenvoudige
                    en gemakkelijke vervulling zijner huishoudelijke pligten, aan den mensch
                    genoegzame tijd en rust overbleef, om, met een dichterlijk oog, de voorwerpen,
                    die hem omringden te beschouwen, nam de verbeelding eene ruimere vlugt, en
                    vestigde zich op alle voorwerpen, terwijl daarentegen bij die volkeren, waar het
                    bezig koopgedruisch de vroegere eenvoudigheid van zeden verdrong, waar het
                    bestaan met grooter lasten bezwaard, meer eene kunst werd, die de inspanning van
                    alle zedelijke krachten vorderde, langzamerhand het gebied der verbeelding ineen
                    kromp, en die kunsten, welke tot veraangenaming of beveiliging van het werkelijk
                    leven dienden, en die alleen den invloed van het bedaard overleg vereischten,
                    meer en meer in bloei toenamen. Hoe meer wij tot de eerste oorkonden van het
                    menschelijk geslacht opklimmen, hoe meer wij eene poëzij vinden, des
                    te verhevener, dewijl zij de heiligste waarheden van Godsdienst en Geschiedenis
                    verkondigt. Hoe spoedig wordt men daarbij overtuigd, dat de beeldspraak der
                    poëzij geene uitvinding van latere Dichters is, ten einde aan hun
                    onderwerp eene geleende, en uit dit gezigtspunt zoo ontsierende, pracht bij te
                    zetten, maar dat het zeker eene der meest bewijsbare waarheden is, hoe de
                    mensch, sedert zijnen oorsprong,die behoefte gevoelde, om zich in eene hoogere
                    taal uit te drukken, en de wonderen der zigtbare wereld als het beeld te
                    gebruiken van die onzigtbare wereld, waarvan de gedachte hem, zelfs in zijne
                    diepste vernedering, nimmer verlaten heeft.
                
{==20==} {>>pagina-aanduiding<<}

                Niet onnatuurlijk was het dus, dat daar, waar het herdersleven eene meer kalme en
                    verhevene rigting aan het menschelijk leven gaf, waar men zich genoodzaakt vond,
                    op alle de eigenschappen der Natuur opmerkzaam te zijn, tevens eene meer
                    dichterlijke stemming heerschte, dan daar, waar het menschdom in steden
                    vergaderd, meer naar de aanlokselen van eerzucht en rijkdom, dan naar den
                    vroegeren inspraak van zijn hart begon te luisteren; waar bij den magtigen de
                    heerschzucht alle andere indrukken uitwischte, en bij den in het juk gekromden
                    onderwerpeling het drukken van zijnen kluister, of de stem der dagelijksche
                    behoefte elken anderen indruk versmoorde. Zie daar dan de oorzaak, waarom in de
                    woestijnen van Arabie, waar het menschdom nog lang aan de gebruiken zijner
                    kindschheid getrouw bleef, zich die dichtkunst, aan de eerste dagen des
                    menschdoms eigen, zoo lang bleef bewaren, en zich in eene taal en beeldspraak
                    uitstortte, die ons thans overdreven voorkomen, daar zij met onze begrippen en
                    het standpunt, waarin wij ons zelven bij het beoordeelen van een dichtstuk
                    plaatsen, niet meer overeenkomen. In een werelddeel als Aziën, waar
                    de wieg van het menschdom gezocht moet worden, en waar de verwoestingen van den
                    tijd meer tegen de paleizen en troonen der Vorsten, dan tegen de zeden der
                    Volkeren gewoed hebben, heerscht nog eene gelijkvormigheid van denkbeelden en
                    gevoelens, welke de loop van zoo vele eeuwen niet heeft uitgewischt. Men ontmoet
                    in de zeven beroemde Arabische heldendichten (13), reeds vroeg 
{==21==} {>>pagina-aanduiding<<}
 in Mecca's heiligdom opgehangen,
                    dezelfde geest en beeldspraak, welke het tafereel van den Godvruchtigen hiob, eene der schoonste bloemen der Oostersche Dichtkunde,
                    bezielde, terwijl het ons daarentegen moeite kost, om bij de onophoudelijke
                    wisseling onzer Europische zeden en gebruiken, zonder onmisbare inlichtingen,
                    den geest van Dichters en Schrijvers te verstaan, die dikwijls onzen leeftijd
                    naauw eene eeuw zijn voorafgegaan.
                Meer dan eenig land waren Arabiën, Perziën en
                    Indiën bronnen van poëzij bij de Ouden en, zoo als wij
                    naderhand zullen beschouwen, ook bij de nieuweren. Toen nog Europa, van de
                    Pyreneën tot aan de Wolga, slechts door enkele verspreide stammen van
                    onbeschaafde volkeren bewoond werd, bloeide reeds de hoop der onsterfelijkheid
                    aan de oevers van den Ganges, en vertoonden de wanden van de befaamde tempels
                    der Braminnen reeds de afbeeldingen der hoofdpersonen uit de twee heldendichten,
                    vruchten der gouden eeuw van Indiëns beschaving (14). Werd dus reeds in deze gewesten aan de
                    verbeeldingskracht den teugel gevierd, zoo was daarentegen Chaldaea de zetel der
                    Sterrekunde, en Pheniciën de vrijplaats des handels. De godsdienstige
                    beeldspraak, bij de aloude Volkeren, het eenige middel om eenen blijvenden
                    indruk te bewerken, wijzigde zich naar deze verschil-
{==22==} {>>pagina-aanduiding<<}
lende vormen,
                    en terwijl de verbeeldingskracht van den Indiër zijnen dichterlijken
                    hemel met tallooze gewrochten bevolkte, werd de fabelkunde van den Chaldeeuw de
                    vergaderplaats van zijne starrekundige waarnemingen; de Egyptische Osiris duidde
                    het wassen van den Nyl en de belangrijke tijdstippen van den Landbouw, door
                    zijne feesten, aan; terwijl de Phenicische Hercules het zinnebeeld, en zijn
                    dienst het vereenigingspunt, van hunnen handel werd. Dus verbond ieder volk met
                    die overleveringen, welke hij van het aloude scheppingsverhaal had bewaard en
                    niet het denkbeeld eener opperste Godheid, dat nergens geheel verloren ging, de
                    beeldspraak zijner geliefdste wetenschap, en de eene bedoeling ging door de
                    andere niet verloren, dewijl Dichtkunst, Godsdienst, Geschiedenis en
                    Wetenschappen bij den Oosterling tot een geheel zamensmolten, zonder de
                    bevatting van hetwelke niemand zich een duidelijk denkbeeld van den eersten
                    oorsprong der Dichtkunst zou kunnen vormen (15).
                Verscheidene volksstammen hadden zich ondertusschen reeds in Europa, het laatst
                    beschaafde werelddeel, verspreid. Reeds vroeg schijnen de Keltische volken de
                    schoonste landsdouwen van hetzelve bezeten te hebben. De Teutonische stam, die
                    Middel- en 
{==23==} {>>pagina-aanduiding<<}
 Noord-Europa, tot aan de kusten van den Oceaan,
                    bewoonde, schijnt in Thraciën aan de eerste bewoners van Griekenland
                    gegrensd te hebben, terwijl de Slavische volkeren die in deze uitgestrekte
                    vlakten van Polen en Rusland hunnen naam en tong-val behielden, eenen
                    onmiskenbaren invloed op de eerste bewoners van Italiën hadden.
                Het was in eene der schoonste luchtstreken der wereld, in de nabuurschap der twee
                    overige toen nog alleen bekende werelddeelen, dat, uit de gelukkige vereeniging
                    van verschillende der bovengenoemde stammen, door volkplantingen uit Egypte en
                    Pheniciën met de overleveringen en wetenschappen van het Oosten
                    bekend geworden, een volk geboren werd, dat zich met regt verheffen kan op den
                    roem van Europa beschaafd te hebben. In Griekenland lag de kiem van al dat gene,
                    hetwelk naderhand in het Westen tot den bloei der kunsten medewerkte. De
                    hoofdtrek van het Grieksche karakter was minder eene oorspronkelijke
                    verhevenheid van verbeeldingskracht, dan dat fijne gevoel voor het schoone, die
                    aandoenlijkheid voor het uitmuntende der zinnelijke vormen, waardoor dan ook de
                    zachtere kleuren hunner phantasie, meer dan de verhevene vlugt
                    der Oostersche verbeeldingskracht, met ons gevoel instemmen. Het was den
                    Oosterling genoeg, zijne denkbeelden onder eene vaak te weelderige beeldspraak
                    uit te drukken. De Griek vergat de omsluijerde waarheid spoedig, om zich alleen
                    met het beeld op te houden; en hetgeen zedelijke of wetenschappelijke
                    beeldspraak aan den Nijl of Eufraat geweest was, werd in de tempels van Cythere
                    of Olimpia ideaal van schoonheid en kracht; en van daar, dat de Oostersche
                        fabel-
{==24==} {>>pagina-aanduiding<<}
kunde geheel in den spiegel beschouwd, ons door de Grieken
                    voorgehouden, de onderzoekers der Oudheid weleer zoo ongerijmd scheen, tot
                    eindelijk latere ontdekkingen geleerd hebben, dat Griekenland, wel is waar, het
                    eerst de regels der schoonheid erkende, doch de vroegere beschaving van
                    volkeren, door hen met den naam van barbaren bestempeld, dikwijls geenszins voor
                    de hunne moest zwichten, maar dat zij, gelijk later de Franschen, om de
                    verdichtingen en denkbeelden van andere volkeren een bevallig gewaad wisten te
                    plooijen, ten einde hetzelve als hunne eigene schepping te doen voorkomen.
                    Gelijk in eenige streken van Italiën, schijnt ook onder Griekenlands
                    gelukkig klimaat de smaak voor hetgeen schoon en bevallig was, als ingeschapen
                    te zijn geweest; daarom was het, dat de Grieken, met eene der welluidendste
                    talen gezegend, door gelukkige staatkundige in rigtingen begunstigd, de kunsten
                    tot eene zoo verbazende hoogte gevoerd hebben, dat hunne standbeelden, hunne
                    tempels, hunne wetten, eindelijk, hun homerus, nog met
                    Oostersche majesteit omgord, niettegenstaande den naarijver van zoo vele eeuwen,
                    nog steeds onnavolgbaar gebleven zijn.
                Rome, meer door dapperheid en overheersching dan door kunstroem verheven, offerde
                    alle betrekkingen aan hare staatkunde op. Haar Godsdienst verloor den
                    dichterlijken vorm, welken de Grieken aan dezelven verleend hadden, en nam eene
                    ernst en somberheid aan, welke de overheerschers van zoo vele volkeren en
                    vorsten voegde, en die deze reeds gedeeltelijk van hunne Etrurische voorouders
                    hadden aangenomen. De oude overleveringen der vroegere Italiaansche volkeren
                    gingen onder den Romeinschen schepter 
{==25==} {>>pagina-aanduiding<<}
 verloren. De Atellaansche
                    fabelen, een ruw overblijffel der aloude Volkspoëzij, werden spoedig
                    door de wetten in toom gehouden. De Dichtkunst, eerst door Slaven beoefend,
                    vervolgens als eene uitheemsche plant, van den Griekschen grond overgebragt,
                    door den mond der strenge handhavers der voorouderlijke eenvoudigheid van zeden,
                    als een zoon der weelde veracht, bereikte eerst na den val der vrijheid haren
                    grootste bloei, waarin men toch steeds de navolging der Grieken ziet
                    doorstralen; want was in het rijk der letteren zonder de eeuw van pericles, wel ooit die van augustus geboren
                    geworden. Kortstondig was de glans der Romeinsche Letterkunde en reeds was
                    dezelve in hare verbastering tot den laagsten trap gezonken; toen de
                    overstrooming der Germaansche volken derzelver laatste sporen scheen te moeten
                    uitwisschen.
                Zeker was het de Teutonische stam, waarin de geest der Dichtkunst het meest
                    nationaal was; want terwijl de Slavische volkeren zich zeldzaam door beschaving
                    onderscheidden, weergalmden daarentegen reeds vroeg in Germanjes gewijde
                    bosschen de zangen zijner Barden. Hoezeer dan ook het beeld, dat wij ons van
                    dezen vormen, zoo als ons hetzelve in de zangen van eenen klopstock of helmers wordt voorgesteld, voorzeker
                    de wezenlijkheid verre overtreft, zoo getuigt echter dat gene, hetwelk ons van
                    de Scalden en oud Schotsche Bardenzangen overbleef, nog genoegzaam van hunne
                    verdiensten. Deze Bardenzangen verstomden echter geheel bij den inval der nieuwe
                    barbaren uit het Noorden, nog minder dan de Germanen met den eersten trap der
                    beschaving bekend. Ontelbare volksstammen overstroomden geheele gewesten, 
{==26==} {>>pagina-aanduiding<<}
 zonder zich eenigzins aan derzelver vroegere geschiedenis of
                    overlevering gelegen te laten leggen. Nu volgden er eeuwen van duisternis en
                    onkunde, en toen deze eindelijk door het licht der letteren eenigzins begonnen
                    opgehelderd te worden, had men zulks voornamelijk aan de volgende bronnen te
                    danken.
                Vooreerst was er in het midden der barbaarschheid, welke nog tot in de elfde
                    eeuw, toen de Europische talen zich langzamerhand begonnen te ontwikkelen, bleef
                    heerschen, nog eene zekere overlevering van eenen beteren en meer beschaafden
                    tijd overgebleven. Zelfs in de legers hoorde men nog eenige krijgsliederen,
                    welke in bijna onverstaanbaar Latijn opgezongen werden, en die naderhand, gelijk
                    bij voorbeeld, het Zegelied, ter gelegenheid van eene overwinning op de
                    Noormannen behaald, in de volkstaal overgingen. Uit diergelijke zangen ontstond
                    eene soort van Volkspoezij, welke zich bij het eene volk meer, bij het andere
                    minder levendig vertoonde, en waarvan het meeste voor ons is verloren gegaan,
                    zoo door de bekrompenheid der toenmalige middelen, om aan den letterroem eenige
                    duurzaamheid te geven, als ook door de minachting, welke de zoogenoemde
                    geleerden, meestal tot den geestelijke stand behoorende, voor de eerste
                    kenteekens van het ontluikend genie der volken, bleven voeden. Die Volkspoezij
                    bestond bij alle volkeren zoo lang, zij niet door meer beschaafde, doch vaak
                    voor de geschiedkunde minder belangrijke zangen, verdrongen werd. Zoo klonken in
                    Spanje de Volksromances van rodrigo's nederlaag (16), of van de pracht
                    der 
{==27==} {>>pagina-aanduiding<<}
 vorsten van Granada, tot dat deze nationale Dichtkunst door de
                    navolging der Italianen verdrongen werd. Zoo bloeide in Engeland de tijd der
                    geest- en krachtvolle Ballades, tot dat de Dichtkunst van dat Rijk onder chaucer (17) en zijne tijdgenooten meer tot Schriftpoëzij
                    overging. In Duitschland en Frankrijk vereenigde zich reeds spoedig de
                    oorspronkelijke Volkspoëzij met de uitheemsche overlevering. In geen
                    dezer landen, misschien, bereikte de Dichtkunst zoo ras eene meerdere beschaving
                    als in Italiën, waar zich dezelve reeds vroeg in de schriften van dante en petrarca, tot eene
                    bewonderingswaardige volkomenheid verhief, en met de aldaar toen meer dan ergens
                    heerschende geleerdheid ineensmolt, waardoor de vroegere overblijfsels der
                    Volkspoezij minder opgemerkt werden, hoewel zich echter in de krachtige zangen,
                    die ieder Dialekt en vooral het beeldrijk Napolitaansch oplevert, ja zelfs in de
                    Improvisatie, de geest der Volkspoëzij, algemeener dan ergens,
                        bewaarde (18), doch deze werd minder op eens ontwikkeld,
                    daar het leven zelve der menschen in deze Zuidelijke stre-
{==28==} {>>pagina-aanduiding<<}
ken, zoo
                    veel nader bij de natuur, of, om dus te spreken, zoo veel poetischer is, en dus
                    deze Volkspoezij meer eene kinderlijke speling van het vernuft, of eene
                    uitstorting van het gevoel des oogenbliks, is gebleven.
                Ten tweede ontstond de zoogenoemde Poezij der middeleeuwen,
                    welke men Romanisch of Romantisch zou moeten noemen, indien niet deze naam de
                    leus van eene partij in de Letterkunde was geworden, en er, zoo ergens, vooral
                    in het gebied der Letteren, volstrekte onpartijdigheid moet heerschen. Deze
                    Poezij der middeleeuwen werd meestal ten onregte beschouwd, dewijl men haar niet
                    alleen met de meesterstukken der Ouden vergeleek, maar zelfs de nieuwere
                    Dichters deswegens beschuldigde, dat zij van de schoonheden hunner voorgangers
                    geen beter gebruik gemaakt te hebben, terwijl men intusschen vergat, hoe weinig
                    deze onsterfelijke werken, bij vele opstellers van geschriften in de
                    middeleeuwen bekend waren, en hoe achilles en hector bij onze voorouders, niet in de rusting van homerus, maar in den bonten tooi der riddergeschiedenissen verschenen,
                    waarvan ons iedere schrede in het gebied dier Letterkunde overtuigt. Slechts
                    lanszamerhand werden alle de schatten der oudheid opgedolven en hoe verbazend
                    waren toen niet de vorderingen, welke bij de herleving der oude Letteren door de
                    verschillende volken van Europa gemaakt werden?
                Werd de eerste bloei des letteren in het oude Griekenland waarschijnlijk door de
                    ineensmelting van deszelfs eigenaardig character met de wijsheid van het Oosten
                    veroorzaakt, thans scheen, het Westen ten tweedemale door het Oosten verlicht te
                    worden, en de Letterkunde der Oosterlingen gaf eene geheel nieuwe rigting 
{==29==} {>>pagina-aanduiding<<}
 aan de denkbeelden der barbaarsche volken, die met geestdrift de
                    reusachtige fabelen van het Noorden of de wonderspreukige verhalen der Arabieren
                    en Perzianen huldigden. Het zij dan dat men de opkomst dier nieuwe Letterkunde
                    voornamelijk te danken had aan de naauwe betrekkingen, welke de kruistogten
                    tusschen de twee werelddeelen deden ontstaan, het zij reeds vroegere Oostersche
                    overleveringen door de Saracenen in Spanje overgebragt en van daar over Europa
                    verspreid waren, of dat eindelijk de Oostersche Dichtkunst, wier geest in de
                    Skalden of Dichters der Scandinavische volkeren niet miskend kan worden,
                    vroegtijdig door middel van de Noormannen in Frankrijk, en Engeland, en
                    misschien in Italie haren invloed uitbreidde, dit is zeker, dat in deze
                    verdichtselen, die ons overal onder verschillende vormen, bij de volken van
                    Europa, in de middeleeuwen voorkomen, het beeld eene Oostersche afkomst nergens
                    geheel uitgewischt werd (19). Deze verdichtselen
                    kunnen tot de drie volgende voornaamste klassen gebragt worden: Ten eersten,
                    vindt men dien Cyclus van Romans en gedichten, die ons de geschiedenis verhalen
                    van de Ridders van de 
{==30==} {>>pagina-aanduiding<<}
 zoogenoemde Ronde Tafel, die tot het
                    fabelachtig tijdperk van Koning arthur van Brittanje behoren,
                    en waaronder ook de geschiedenis van den Heiligen Graal of Schotel gerekend
                    wordt. Dit was zeker de oudste soort der Ridderromans, waarvan men de vroegste
                    sporen in Engeland en Bretagne vindt. Ten tweeden, ontmoet men de verschillende
                    levensgeschiedenissen van amadis die eene meer Spaansche of
                    misschien gedeeltelijk Noordsche afkomst verraden, en meer belangstelling voor
                    het karakter van hunnen held trachten in te boezemen. Eindelijk komt, in de
                    derde plaats, de zoo beroemde meestal geheel fabelachtige geschiedenis van karel den grooten en van zijne twaalf helden (preux) (20), wier oorsprong men ook ten
                    deelen in Spanje schijnt te moeten zoeken, en die, na in volksverhalen door
                    geheel Europa opgezongen te zijn geweest, eindelijk in Italie niet slechts door
                        pulci (21), boyardo en zoo 
{==31==} {>>pagina-aanduiding<<}
 vele anderen bearbeid werd, maar
                    zelfs aan ariosto de stof tot zijn onsterfelijk heldendicht,
                    leverde.
                Bij alle volkeren, bij wien zich de taal langzamerhand begon te ontwikkelen,
                    vonden deze verdichtsels eenen gereeden ingang, en de twaalfde en dertiende eeuw
                    waren het tooneel eener Letterkunde, die hoezeer in ruwe klanken, toen hare
                    gouden eeuw vierde. In het Noorden van Frankrijk werden de overleveringen van
                    het Oosten en Noorden in eene Poëzij, toen niet veel van kronijkstijl
                    verschillende, overgebragt. In het Zuiden van dit rijk vereenigden zich
                    daarentegen vroegtijdig in het vaderland der Troubadours eene meer opzettelijke
                    vereering der vrouwen, met die gevoelige en dichterlijke stemming, door den
                    warmeren gloed van het Zuiden opgewekt. Spanje vierde zijn helden tijdperk en de
                    echo zijner bergen weerkaatste den roem van zijnen Cid (22), terwijl
                    in het Zuiden en Oosten van Languedoc, Zwaben en Arragon, onder dichtlievende
                    vorsten de vrolijke kunst (Gaya ciencia), vlijtig beoefend
                    werd, en het gezang der minne in eere gehouden werd. In onze provincien zien wij
                    den verdienstelijken maerlant (23), aan het hoofd der
                    toenmalige Nederlandsche 
{==32==} {>>pagina-aanduiding<<}
 Dichters, en in het geheel was de indruk
                    welke zoo wel de Romanische als Teutonische taaltakken in deze eeuwen ontvingen,
                    allergewigtigst. In Italien werd deze Poëzij, nadat de navolging der
                    Provencaalsche Dichters, reeds eene morgenschemering in Sicilien veroorzaakt
                    had, zoo wel door de uitmuntende verdiensten van eenen trits van groote
                        mannen (24), als ook door de vereeniging met de
                    kennis der oude Letterkunde, die aldaar nimmer geheel uitgewischt werd, reeds
                    vroegtijdig tot eene bloei verheven, die slechts kortstondig was, dewijl
                    derzelver invloed door de daarop volgende onlusten over geheel Europa, meest aan
                    gene zijde der Alpen beperkt bleef.
                Van korten duur was echter de glans dier Letterkunde, en dezelve moest nog door
                    eene eeuw van vernedering en verwoesting opgevolgd worden. De keizerlijke kroon
                    ging uit het geslacht der Hohenstauffen (25), meer dan eenig ander door
                    deszelfs betrekking met Italien tot begunstiging der kunsten geneigd, tot andere
                    daartoe minder gelukkig gestemde vorstenhuizen over, en het lied der
                    Minnezangers verstomde eer hetzelve eenige volkomenheid had kunnen bereiken.
                    Reeds vroeger was het vaderland der Troubadours te vuur en te zwaard verwoest
                    geworden door ge-
{==33==} {>>pagina-aanduiding<<}
loofshaat en baatzucht (26). Tweespalt en binnenlandsche verdeeldheden ontrustten de
                    Nederlanden, waar de bloesems der Letterkunde geheel schenen verwelkt te zijn.
                    Italiën zelve, zag, gedurende eene eeuw, eene dorre Schoolgeleerdheid
                    ten zetel gevoerd, de oude talen uitsluitend gehuldigd en de schoone taal van
                        dante en petrarca bijna geheel uit het
                    gebied der Letteren geweerd. De vijftiende eeuw moest echter aan het
                    Letterkundig Europa vergoeden, hetgeen hetzelve in de veertiende had moeten
                    lijden. Toen schitterde dat glansrijke tijdperk der medicissen, wiens roem door zoo vele pennen verbreid werd, en dat op den
                    bloei van Europa eenen zoo onberekenbaren invloed had. Het voegt hier niet, om
                    daarover verder uit te weiden. Genoeg zij het, dat zich toen het genie met de
                    geleerdheid vereenigde, en de fakkel der Oudheid ook het Noorden meer en meer
                    begon te verlichten. Overal ontwaakte nu de geest van onderzoek en nadenken in
                    Letteren, Wetenschappen en Godsdienst. Langzamerhand verrees ook weder de
                    Poëzij, doch in eenen geheel verschillenden vorm. De voortbrengselen
                    der middeleeuwen waren overal, buiten Italiën, miskend of vergeten.
                    De herinneringen aan derzelver kortstondigen bloei waren verdwenen, en daar de
                    geheele goudmijn der oude Letterkunde voor het oog ten toon gespreid lag,
                    vermoeide zich niemand, om in de werken der middeleeuwen het koren van het kaf
                    te scheiden. De Ridder-romans werden, toen 
{==34==} {>>pagina-aanduiding<<}
 het Dialekt, waarin zij
                    geschreven waren, voor het volgend geslacht onverstaanbaar geworden was, in de
                    platste volkstaal overgezet, alleen door het volk gelezen, en door de hoogere
                    standen geheel veracht. Door de drukkunst, door den ontwakenden geest van
                    onderzoek in den Godsdienst, was overal de zucht tot redenering opgewekt, en de
                    verdichtselen der middeleeuwen schenen aan de mannen van dien tijd, hetgeen voor
                    den jongeling het verworpen speelgoed zijner kindschheid wordt. De Letterkunde,
                    die nu in Europa te voorschijn kwam, was geheel op de navolging der Ouden
                    gegrond. De lettervruchten en denkbeelden van dezen werden als de grenspalen van
                    het menschelijk vernuft beschouwd, en van daar, dat, gedurende drie eeuwen, zeer
                    weinigen het ondernamen, om aan het volstrekt oppergezag der Ouden in de
                    Letteren te twijfelen, of zelfs om dezelve met eenen onpartijdigen blik te
                    onderzoeken. De Dichtkunst en Welsprekendheid, die nu ontstonden, waren derhalve
                    geheel van die der middeleeuwen verscheiden. Het eigenaardige, hetgeen de
                    volkeren bij het ontstaan hunner Letterkunde onderscheidde, scheen geheel
                    verdrongen te moeten worden. Eene zoogenoemde klassieke volkomenheid was het
                    doel, waarnaar iedere Letterkunde begon te streven, en deze nieuwe Letterkunde,
                    die toen geboren werd, en die geheel tot het gebied der nieuwe Geschiedenis
                    behoort, is diegene, op welke wij in de volgende beschouwingen vooral den blik
                    moeten rigten.
                Na aldus de hoofdtrekken van de algemeene Geschiedenis der Dicht- en Letterkunde
                    kortelijk aangestipt te hebben, keeren wij tot de Vaderlandsche Letteren te rug,
                    en trachten vooral die trekken van het Nederlandsche karakter, die op de vorming
                    van 
{==35==} {>>pagina-aanduiding<<}
 dezelve den meesten invloed gehad hebben, op te sporen; dewijl
                    eerst dan, wanneer de oorspronkelijke aart van hetzelve eenigzins opgehelderd
                    wordt, het gemakkelijk valt, den invloed van vreemde volkeren op te maken.
                De eerste bijzonderheid, welke bij de beoefening der Nederlandsche Letterkunde
                    terstond in het oog valt, is de tegenoverstelling van den hoogen prijs, welken
                    de Inboorling met regt op de voortbrengselen van het nationaal vernuft stelt,
                    met de laatdunkende verachting, waarmede de vreemdeling op dezelve neder ziet.
                    Werd er ooit eenige Letterkunde door vreemden miskend, dan was zulks voorzeker
                    de onze. De Franschen, wier vak het juist niet is, bescheidene verdiensten van
                    andere volkeren in het licht te stellen, daar zij zonder hunnen voltaire en Mad. de stael, misschien nimmer de
                    waarde der Engelsche en Hoogduitsche Letterkunde erkend zouden hebben, geloofden
                    alles gedaan te hebben, wat men van hen verlangen konde, wanneer zij in hunne
                    ongerijmde beschrijvingen van Holland, waarin Broek tot ideaal en rigtsnoer van
                    Hollandsche zeden verheven werd (27), als eene letterkundige zeldzaamheid opgaven, dat de
                    Hollanders, die anders geene geestdrift als voor gouddorst en schraapzucht
                    schenen te kennen, ook toch nog éénen
                    Dichter gehad hadden, eenen zekeren woondel (vondel), die,
                    gelijk shakespear, eenige 
{==36==} {>>pagina-aanduiding<<}
 tooneelstukken gemaakt
                    had, welke de vrucht eener regellooze verbeelding waren, en waarin Monniken,
                    Engelen en Duivelen, op de zonderlingste wijze, bij elkander gegroept waren (28). Voltaire gewaagt
                    in eene zijner reisbeschrijvingen, te Kleef een' zeer vermaard Hollandsch
                    Dichter aangetroffen te hebben, die aan de Franschen de eer deed, alle hunne
                    Treurspelen, goede en slechte, zonder onderscheid, regel voor regel, in het
                    Hollandsch te vertolken (29). Eens, voegt hij er bij,
                    zullen wij misschien er toe gebragt worden om de Treurspelen van Amsterdam te
                    moeten vertalen; en men kan niet ontveinzen, dat hier over de Treurspelen van
                    Amsterdam gesproken wordt op eene wijze, zoo als wij ons over die van Otaheiti
                    zouden uitlaten. - Tot dus verre de Franschen. - Wat de Engelschen betreft, men
                    kan hen geenszins beschuldigen, den kunstroem van andere volken op te delven,
                    zoo lang zij daarvan, gelijk van de marmers van het Parthenon, geene
                    Trofeën voor hunne trotschheid kunnen maken. Maar welke is dan de
                    reden, waardoor de Duitschers, zoo onvermoeid werkzaam, om de verdiensten van
                    ieder volk op te sporen, die om camoens alleen de
                    Portugeesche Letterkunde bestudeerden, de schatten onzer Letterkunde zoo geheel
                    verwaarloosden? Hiervan is 
{==37==} {>>pagina-aanduiding<<}
 bijna geene oorzaak te vinden, dan in de
                    belagchelijke, misschien door nijd verwekte, stemming, welke in het Noordelijk
                    Duitschland omtrent Holland, en alles wat Hollandsch is, heerscht. Niet te
                    vreden met hetgeen dikwijls over onze moerassen gezegd werd, in den
                    letterlijksten zin op te nemen, zouden sommigen, zelfs geletterden, hunne
                    ongegronde spotlust niet kunnen intoomen, zoo men hen trachtte te overtuigen,
                    dat in het Hollandsch, Dichters gevonden werden. Daarbij is hunne afkeer tegen
                    den Neder- of Platduitschen tongval zoo groot, dat de Hoogduitscher niet zou
                    kunnen gelooven, dat een volk, hetwelk eene taal spreekt, aan die gene gelijk,
                    welke hij in den mond zijner laagste volksklasse vindt, daarin iets anders dan
                    platte gedachten zou kunnen uitdrukken (30). Wat voorts den geletterden Duitscher betreft, deze kan het
                    ons niet vergeven, dat wij, ten gevolge van eenige 
{==38==} {>>pagina-aanduiding<<}
 uitdrukkingen
                    van opitz (31), ons beroemen op
                    den invloed onzer Dichters op de eerste Silezische School der Duitsche
                    Dichtkunst, daar deze School, die weldra in den Bombast van lodenstein en hoffmans-waldau ontaarde, door hem
                    aan al den bitteren spot der kritiek ten prooi wordt gegeven (32). De latere tijden hebben ons hierin echter eenige
                    voldoening verschaft. Het belangrijk overzigt der Nederduitsche Letterkunde,
                    voor het werk van eichhorn, door den Heer van kampen geleverd, kan ook iederen onpartijdigen Duitscher deswegens
                    inlichten, doch de on-
{==39==} {>>pagina-aanduiding<<}
regtvaardigheid, waarmede zelfs de
                    oordeelkundige bouterweck onzen vondel
                        beoordeelde (33), bewijst, dat, zelfs bij de bevoegdste regters,
                    deze vooroordeelen nog niet geheel en al geweken zijn.
                Wanneer men echter, met de noodige kennis toegerust, onze Letterkunde doorloopt,
                    zal men weldra ontwaren, dat dezelve zich geenszins over hare armoede, maar
                    veeleer over eenen te overmatigen rijkdom beklagen moet. Niettegenstaande er in
                    iedere voorrede sedert ruim twee eeuwen gewoonlijk geklaagd wordt, dat men de
                    Dichtkunst geenszins vereert, dat de tijdgenoot wars is van Poëzij,
                    zoo gaat echter het getal onzer dichtbundels dat van menig ander volk te boven.
                    Waaruit toch is dan deze overvloed ontsproten? De schoonheid der Natuur kon zoo
                    vele Dichters niet vormen, 
{==40==} {>>pagina-aanduiding<<}
 want hoewel ons land geenszins, zoo als
                    een vreemdeling verhaalde, die hetzelve met de trekschuit en den beurtman van
                    Nieuwer Schans naar Hellevoet doorreisde, des zomers op het water dobberende en
                    des winters onder hetzelve bedolven zij, zoo ontbreken ons echter die grootsche
                    natuurtooneelen, welke den mensch met eene onwederstaanbare kracht tot
                    Poëzij schijnen te dringen. - Voorts waren handel en zeevaart den
                    bloei der Wetenschappen steeds meer gunstig, dan dien der kunsten. De woelige
                    bezigheid van den handel, het meer belangrijke dat ieder oogenblik van het leven
                    door deszelfs weifelende kansen verkreeg, maakte iedere verandering van
                    denkbeelden, ter opwekking der zielsvermogens, hier minder noodzakelijk, dan bij
                    die volkeren, wier leven aan eentooniger bezigheden gewijd is. De vereeniging
                    van personen uit zoo vele verschillende landen, welke gewoonlijk plaats vindt in
                    die steden, waar de handel bloeit, heeft dikwijls eene mindere belangstelling in
                    den nationalen letterroem ten gevolge. - Geene eeuw, als die van augustus of medicis, ontwikkelde hier de zaden van
                    kunst en verlichting. De Stadhouderlooze tijdperken kenmerkten zich, gelijk bij
                    alle gemeenebesten, geenszins door bijzondere aanmoediging, en de Prinsen van
                    Oranje, door hun bloedverwantschap en alkomst, met Frankrijk, Duitschland en
                    Engeland in naauwe betrekking, die bovendien middelen noch magt genoeg bezaten,
                    om lodewyk den XIV in de bevordering der Letteren op zijde te
                    treden, werden niet in staat gesteld, om bij den geheelen Franschen toon, die in
                    de diplomatische betrekkingen tusschen de hoven heerschte, den zuiveren
                    nationalen smaak te waarderen of te bevorderen.
                
{==41==} {>>pagina-aanduiding<<}

                Het gene wij aan de Ridder-tijden te danken hadden, is nog veelal met duisterheid
                    bedekt, en moet nog door de verdere nasporingen onzer geleerden in het vervolg
                    ontwikkeld worden. Naar mijn inzien, hebben de volgende bijzonderheden invloed
                    gehad op de vorming van het oorspronkelijk Nederlandsch karakter in de schoone
                    Letteren.
                Wie ooit de Geschiedenissen der volken naauwkeurig gade sloeg, moet voorzeker
                    bekennen, dat misschien nergens het godsdienstig gevoel meer invloed op
                    voortbrengselen van den geest gehad heeft, dan bij ons. De Hervorming werd hier
                    in de zestiende eeuw, door een volk, bij hetwelk het redekavelen over dergelijke
                    onderwerpen geliefkoosd was, met graagte ontvangen, en terwijl in andere Staten
                    één pennestreek tan den Vorst vaak over den Godsdienst van
                    zijne onderdanen beslist heeft, werd hier de grond voet voor voet betwist, daar
                    zelfs nog eenige onzer grootste mannen uit de zestiende eeuw, spieghel, visscher, enz. den voorvaderlijken Godsdienst getrouw
                    bleven. Van daar, dat ook bij de verschillende belangen van ons Gemeenebest, bij
                    de steeds tegenovergestelde woelingen van twee partijen, waarvan de eene vaak de
                    nederlagen van den Staat, onder het bewind der andere geleden, als een voordeel
                    aanzag, en waarin dus in het staatkundige de begrippen dikwijls hemelsbreed
                    verschilden, het godsdienstige, voor zoo ver het de algemeen erkende begrippen
                    betrof, integendeel eene stof bleef, die het eenparigst begrepen en gewaardeerd
                    werd, en wier behandeling buitendien tot eer van de inborst des opstellers
                    getuigden. Van daar dan ook, dat, terwijl andere volkeren slechts weinige
                    godsdienstige Dichters tellen, wij daarentegen zeer weinig bundels 
{==42==} {>>pagina-aanduiding<<}

                    kunnen aanwijzen, die niet door eenige stichtelijke gedichten geopend worden.
                    Van vondel af, die bijna de geheele geschiedenis des Ouden
                    Verbonds dramatiseerde, tot op de talrijke levens der Aartsvaders, die, min of
                    meer op de leest van hoogvliet's
                    Abraham geschoeid, in de laatste helft van de vorige eeuw
                    vervaardigd werden, vindt men overal zeer veel, dat betrekking op godsdienstige
                    onderwerpen heeft (34). Onze Dichters kenden geene andere Wijsbegeerte, dan die van den
                    Bijbel, en zij hadden derhalve bij het behandelen van ernstige onderwerpen geene
                    keus, dan tusschen de verheffing van den Godsdienst of de voorstelling der
                        zedekun-
{==43==} {>>pagina-aanduiding<<}
dige pligten, waarin cats en anderen
                    zulke uitmuntende meesters waren.
                Tevens behoort men onder de beweegredenen tot de Dichtkunst, welke gedurende
                    eenen geruimen tijd het hoofdsieraad onzer Letterkunde uitmaakte, aan eene
                    roemrijke liefde voor het vaderland en zucht tot onafhankelijkheid eene eervolle
                    plaats in te ruimen. Hierdoor was het immers, dat een Land, door zoo vele
                    gevaren bedreigd, door zoo vele naburen bestookt, door zoo vele rampen
                    geteisterd, zich, desniettemin, onder den zegen van God, tot eene hoogte
                    verhief, wier beschouwing ons nog met de regtmatigste bewondering vervult. Ook
                    dezen toon wisten onze Dichters te grijpen, zoo wel reeds gedurende den oorlog
                    met Spanje, toen vondel's heerlijke zegezang bij het
                    veroveren van Grol, de Nederlanders verrukte, als ook in den gedenkwaardigen
                    heldentijd onzer zeemagt, toen de vloten van twee vereende Koningrijken voor de ruiter de vlag streken, en de trompen
                    en evertsen's, met zoo vele anderen, zich eenen
                    onvergankelijken roem verwierven. In hunnen tijd zag men Dichters verrijzen,
                    waardig zulke daden te bezingen; en wanneer wij de zangen van den grijzen vondel tot hunne eer, of de Bellone aan
                    bant, van den jeugdigen antonides, lezen, dan gevoelen
                    wij hoe magtig ook deze geestdrift was, en hoe volkeren, door hunne naburen
                    veracht en benijd, nier des te meer moed hunne eigene krachten ontwikkelen, en
                    hunne waarde leeren gevoelen. Deze geest echter, die eene voortdurende reeks van
                    ware helden en ware zangers vorderde, sluimerde na den dood van rotgans voor eene halve eeuw in, en ontwaakte alleen bij het gebulder
                    van het Nederlandsch geschut op den Doggersbank. 
{==44==} {>>pagina-aanduiding<<}

                    Van haren wist zijn vaderlandsch gevoel tot de verheerlijking
                    van het verledene te rug te voeren, en hier aan zijn wij zijne Geuzen verschuldigd; terwijl de ondervinding der laatste jaren ons
                    voorts bewezen heeft, dat waarachtig vaderlandsche zangen nog met dezelfde
                    welluidendheid als in de eeuw der vaderen, door onze tijdgenooten kunnen worden
                    aangeheven.
                Vooral waren voorts nijverheid en werkzaamheid hoosdeigenschappen der
                    Nederlanders, hoewel dezelve dikwijls door den vreemdeling miskend, en als
                    gouddorst afgeschetst werden, hetgeen eens eenen Hollander eenen diergelijken
                    berisper deed toevoegen: ‘Zoo wij het geld dan al
                        beminnen, zoo beminnen wij alleen dat gene, hetwelk ons
                    toekomt.’ Maar ofschoon deze eigenschappen, binnen behoorlijke
                    palen gewijzigd, ook aan de kunst het grootste voordeel toebrengen, kon echter
                    geenszins aan den Dichter, naar de toenmalige begrippen, eene aanmoediging te
                    beurt vallen, welke alleen het loon van noeste handelsvlijt scheen te moeten
                    zijn. Wij moeten dus openhartig bekennen, dat, zoo deze trek ter vermeerdering
                    van burgerlijke welvaart, en de zucht, daarop alles te huis te brengen, het
                    nationaal karakter eer aandoet, dezelve echter geenszins den bloei der Letteren
                    bevorderde in een Land, alwaar, om deze uitdrukking te bezigen, slechts verdiend
                    brood gegeten werd, en waar de bronnen van welvaart zich alleen voor die
                    werkzaamheden openden, die inderdaad hunnen invloed op het dagelijksche leven
                    oefenden. Veel was het dus reeds, zoo het vergund werd de Dicht- en Letterkunde
                    als eene onschadelijke uitspanning te beschouwen, maar een geheel leven aan
                    dezelve te kunnen toewijden, behoorde geenszins onder de vooruitzigten, die 
{==45==} {>>pagina-aanduiding<<}
 den Nederlandschen Letterminnaar toelachten. Vele redenen hebben
                    tot de geringere achting, welke de Dichtkunst genoot, bijgedragen, en zeker
                    heeft de ongegronde minachting, welke de meeste Schrijvers bij het herleven der
                    Geleerdheid in Italiën, voor de volkstalen en hetgene daarin
                    geschreven werd, betoonden, dezen indruk vermeerderd. Gering was de achting
                    welke petrarca voor zijne eigene Poëzij, in het
                    toen nog nieuw geboren Italiaansch voedde, en thans grondt zich daarop zijn roem
                    veel meer, dan op zijn nu lang vergeten Africa (35). Hoe vele Dichters en Schrijvers schaamden zich niet, hunne
                    werken in hunne moedertaal uit te geven, zoo als dit ten duidelijkste uit de
                    geschiedenis van heinsius blijkt (36), terwijl thans dezelfde werken tot
                    hechte grondslagen van hunnen roem strekken. Virgilius en horatius hebben die gene, welke hen in latere eeuwen in hunne
                    eigene taal op zijde wilde streven, veelal doen vergeten, en in het midden van
                    den vloed der nieuwe Latijnsche Dichters zijn slechts weinige namen, gelijk aan
                    die van eenen janus secundus, reland, burman, de bosch, van kooten, aan den stroom der vergetelheid ontrukt. Zoo lang de gouden eeuw
                    onzer Dichtkunst bloeide, en de lier door mannen bespeeld werd, die, gelijk spieghel, hooft, cats en huygens,
                    uiterlijk aanzien met Letterkundige beschaving vereenigden, schijnt de achting
                    voor de Dichtkunst nog niet geschonden geweest te zijn, maar
                    Neêrlands. grootste Dichter 
{==46==} {>>pagina-aanduiding<<}
 zelve, vondel, was misschien een der oorzaken van de mindere vereering, die de
                    Dichtkunst naderhand te beurte viel. De hevigheid van zijne gevoelens in het
                    Godsdienstige en Staatkundige, zijne ontrustende afzwering der Hervormde Kerk,
                    ten gunste van den voorvaderlijken Godsdienst, had de geheele Godsdienstige en
                    Staatkundige partij, die toen tevens het strenge Calvinismus en de meer
                    onbepaalde magt des Stadhouders verdedigde, tegen hem in het harnas gejaagd. De
                    hevige schotschriften van beide zijden mishaagden zelfs van den ernstigen en
                    onpartijdigen Nederlander. Bij den snellen voortgang der hervorming hier te
                    lande, had de geest van Hierarchie der vroegere moederkerk, de leeraars der
                    nieuwe nog niet geheel verlaten, en moeijelijk viel het hun in de verdediging
                    hunner begrippen den Dichter der Altaar-geheimenissen van dien
                    van den Gijsbrecht af te scheiden, ja de Dichtkunst zelve werd
                    dikwijls in den banvloek, tegen haren grootsten beoefenaar uitgesproken,
                    medegesleept. Daarbij werd het Tooneel toen nimmer uit het ware oogpunt
                    beschouwd. Als eene navolging der Rederijkers, wier bitse Hekeldichten den
                    triomf der Hervorming zoo sterk bevorderd hadden, scheen hetzelve, in het oog
                    der toenmalige Protestantsche Geestelijkheid, deszelfs vijandigheid niet tegen
                    eene secte in het bijzonder, maar tegen Kerk en Godsdienst in het algemeen,
                    overgenomen te hebben. Bij de herleving der Letteren, had men de vervloekingen,
                    met regt door de Kerkvaders, tegen de bloedige schouwspelen der Romeinen
                    uitgesproken, op het Schouwtooneel overgebragt. Aan den anderen kant had er in
                    deze landen vroeger een punt van vereeniging tusschen den Roomschen Godsdienst,
                    en de eerste Tooneelvertooningen plaats 
{==47==} {>>pagina-aanduiding<<}
 gevonden, daar men
                    deze laatste het eerst op kerkhoven en in kerken opgevoerd had. Zelfs op het
                    nieuwe tooneel werden Gods-dienstige onderwerpen behandeld, en het was dus niet
                    te verwonderen, zoo de Geestelijkheid daarin een overblijssel van den
                    uiterlijken praal, dien zij in den vorigen Godsdienst misprees, meende te
                    ontdekken. Eenvoudigheid van zeden was in de nieuwe kerk, gelijk bij alle
                    hervorming, hoofddoel geweest. Te Geneve, den zetel van calvyn, werd gedurende eeuwen de Schouwburg geweerd. In Engeland werd
                    dezelve, bij de overmagt der Puriteinen en Independenten onder cromwel, verboden. Het was derhalve niet te verwonderen, dat stukken
                    gelijk de Lucifer, inderdaad ter vertooning geheel ongeschikt,
                    door de Leeraars misprezen werden. Te bejammeren echter was het, dat dit begrip,
                    om het tooneel als eene vijandige mogendheid met opzigt tot de kerk te blijven
                    beschouwen, zoo lang bleef heerschen, en dezelfde aantijgingen, waarvan pels, tegen het einde der zeventiende eeuw, gewaagt, nog
                    gedurende meer dan eene eeuw tegen hetzelve herhaald werden, zoo dat zelfs in
                    het verbranden van den Amsterdamschen Schouwburg, door sommigen een blijk van
                    het misnoegen van God over deze oefeningen gezocht werd, ja zelfs dit gevoelen
                    bij eenige gemoedelijke Christenen nog niet geheel is uitgeroeid.
                Uit dit alles ontstond dus voor den Dichter de moeijelijkheid, om eene kunst,
                    die, met opzigt tot derzelver verschillende vakken, waarvan wij alleen het
                    Treurspel noemen, zoo veel aankweeking en onderzoek vereischte, bloot als
                    liefhebberij te moeten beschouwen, daar geene jaargelden, geen hofgunst, geene
                    winstgevende tooneelvertooningen, ja zelfs geene voordeel gevende uitgave zijner
                        
{==48==} {>>pagina-aanduiding<<}
 werken voor hem te wachten stond. Zelfs de hoop op algemeenen
                    roem in de verschillende Provinciën, waarin zich onze landaard
                    verdeelde, was flaauw, en die op buitenlandsche vermaardheid geheel uitgesloten.
                    Dichterlijke geestdrift werd, althans door velen, als eene dwaasheid, door de
                    meesten als eene overspanning of overdrijving beschouwd, en dan alleen
                    verschoond, als dezelve in het gebied der gewone, door het gebruik gewettigde,
                    godsdienstige uitboezemingen, of binnen de palen van eenen als dichterlijk
                    aangenomen Griekschen, of liever Latijnschen fabelhemel, besloten was. De Satan van milton, of de Abbadonna van klopstock, zouden hier met moeite
                    toegelaten zijn geworden, daar vooral tegen het einde der achttiende eeuw vondel's
                    Lucifer reeds te sterk gekleurd scheen.
                De fabelkunde van Germaniën en Scandinaviën was geheel
                    onbekend. Het scheppen van denkbeeldige wezens, die niet zuiver zinnebeeldig
                    waren, zoo als, bij voorbeeld, de Adamastor van camoens, was ongebruikelijk, en alleen de schrale allegorie werd den
                    Dichter als eene toevlugt overgelaten. Gelijk wijsbegeerte en zielsverheffing
                    het kleed van den Godsdienst aannamen, hulde zich ook de min veelal in het
                    eerbaar kleed der huwelijksliefde; een trek, die ook weder tot de hoogste eer
                    van het Volkskarakter verstrekt, doch die echter oorzaak was, dat wij bij ons
                    die ridderlijke Galanterie misten, welke wij bij andere volken zien verschijnen,
                    en die aldaar naderhand, in den, boven den gewonen dagelijkschen omgang
                    verheven, hoftoon, nog eenigzins behouden bleef. Wij willen de verliefde
                    herderswereld met hare Granida's en Rozelijn's hierbij niet aanvoeren, daar
                    deze, zoo als wij nader-
{==49==} {>>pagina-aanduiding<<}
hand zien zullen, meer eene uitheemsche
                    vrucht was; en dan zal men moeten bekennen, dat de liefde slechts zelden door
                    onze Dichters in alle hare verschillende vormen bezongen, noch als die
                    onwederstaanbare kracht voorgesteld werd, die dikwijls, in de zangen van vreemde
                    Dichters, over leven en toekomst beslist; ja, dat, op hoe vele schilderingen van
                    huisselijk geluk wij ook roemen mogen, ons de Phedra's, Zaire's,
                        Desdemona's en Thekla's van den vreemdeling nog
                        ontbreken (37).
                Wat toch was dan in het Nederlandsch karakter de bron van Dichtkunst en genie,
                    die zoo vele tegenkantingen vermogt op te wegen? Waardoor ontstond eene
                    Letterkunde, welke, door hoe vele volken ook miskend, echter onwaardeerbaren
                    rijkdom ten toon spreidt? De geschiedenis en kennis van het Nederlandsch
                    karakter kunnen hier alleen oplossing geven. Meer dan één
                    tegenstrijdig oordeel is er over den Nederlander uitgebragt. Siegenbeek en ockerse hebben denzelven van geheel
                    verschillende standpunten beoordeeld. Maar dit toch zal elk onpartijdige
                    toestemmen, dat in het Nederlandsch volkskarakter een ligt ontvlambaar gevoel
                    voor godsdienstige verheffing, zedelijke grootheid, en waarachtige
                    vaderlandsliefde opgesloten ligt, en, dat dit de bron van die opgewektheid
                    geweest is, welke den Nederlander nimmer heeft verlaten, en welke, met eene
                    onvermoeide werkzaamheid en geest van 
{==50==} {>>pagina-aanduiding<<}
 orde gepaard, hem in staat
                    gesteld heeft, om, in bijna verloren oogenblikken, welke de vreemdeling niet
                    eens in de schaal van zijn leven telt, zonder andere aanmoediging dan de
                    voldoening van zijn hart, zich eene Letterkunde te scheppen, die zoo vele
                    voortreffelijkheden vereenigt. Van daar, dat, hoezeer dan ook de bewondering
                    voor onze voorouders wel eens overdreven is geworden, men echter nergens in de
                    latere tijden een volk kan aanwijzen, bij hetwelk zich zoo vele middelen van
                    beschaving vereenigden en waar de Letterkunde inderdaad zoo nationaal was.
                    Terwijl in Frankrijk, in de zoo hoog geroemde eeuw van lodewyk den XIV, ééne enkele hoofdstad bijna alle de
                    beschaafde mannen vereenigde, van een geheel rijk, wiens Provinciën
                    nog op verre na die hoogte niet bereikt hadden, was reeds Nederland eene eeuw
                    vroeger het tooneel van den roemrijksten wedstrijd geweest. Eene Dordsche en
                    Amsterdamsche School hadden elkander in de Dichtkunst op zijde gestreefd, en
                    toen eindelijk in Holland de vonk voor een oogenblik uitgedoofd scheen, ontstond
                    tegen het midden der achttiende eeuw een nieuwe geest van Vaderlandsche
                    Dichtkunst, in het toen in dit opzigt nog weinig bekend Vriesland. Ja, dit
                    gevoel deed den Nederlander gloeijen voor de troost van den Godsdienst, het
                    verhevene van het pligtbesef, de geestdrift der vaderlandsliefde, en de
                    onschatbare genoegens van het huisselijk leven. Tevens Christen en Vaderlander,
                    echtgenoot en vader, vond hij de bron zijner zangen in zijn hart, en is het dan
                    te verwonderen, hoe, in het midden eener zoo streelende wezenlijkheid, hij
                    misschien te veel de dichterlijke denkbeelden, die bij hem oprezen, op
                    bijzondere personen en gebeurtenissen toepaste, en der-
{==51==} {>>pagina-aanduiding<<}
halve aan het
                    gelegenheids gedicht vaak de voorkeur gaf boven die reizen in het rijk der
                    verbeelding, waarin zich de Dichters bij andere volken zoo vaak verlustigden,
                    wanneer de wezenlijke wereld, die hen omringde, geen hunner wenschen bevredigen
                    kon, en zij, om zich aan derzelver geestverdervenden invloed te onttrekken,
                    geheel in eene denkbeeldige rondzwerven moesten. Iedere Letterkunde heeft hare
                    donkere en lichtere zijde, en hoewel de onze, in sommige opzigten, nog veel te
                    wenschen overig laat, zoo beroemt zij zich, dat geene vleijerij of zedeloosheid
                    haren luister besmet heeft. Voltaire's
                    Henriade vond spoedig eenen feitama, om
                    deszelfs schoonheden in onze taal over te brengen; zijne Pucelle bleef onvertolkt. De meesterstukken der oude en nieuwe Letterkunde
                    werden ras in onze taal overgeplant, dewijl slechts zeer weinig van datgene,
                    hetwelk tot een schandvlek der natiën strekt, daarin vertaald is
                    geworden.
                Wie nadert dan niet met eerbied het gebied der Letterkunde bij een Volk, alwaar
                    de Regenten van het Vaderland hunne moeijelijken post, door de toonen der Lier
                    afwisselden; waar alle standen zich te gelijk beijverden, iets in het gebied van
                    kunst of wetenschap te kunnen leveren, terwijl ieder, behalve het verheven doel,
                    zich tot onderhoud zijner geliefdste panden dagelijks den vaak moeijelijken
                    arbeid blijmoedig te getroosten, nog daarbij het doel bleef voegen, den geest
                    hooger te verheffen, en de schoonheden van oude en nieuwe Letteren, in eene
                    zinrijke en welluidende moedertaal, op zijde te streven. Op dit standpunt moeten
                    wij ons plaatsen bij deze beschouwing, en wij zullen dan geene voorbijgaande
                    verheffing, door gunstige omstandigheden, maar de 
{==52==} {>>pagina-aanduiding<<}
 ontwikkeling
                    bespeuren van een volk, dat, zelfs bij de geheele vernietiging van zijn bestaan,
                    zijne Letterkunde met nieuwen luister zag bloeijen. - Deze ontwikkeling na te
                    gaan, en dit echt Nederlandsch beginsel, beurtelings door klassieke
                    verhevenheid, Italiaansche zinnelijkheid, Fransche regelmatigheid, of Duitsche
                    gevoeligheid, gewijzigd te zien, ziet daar het doel van het volgende onderzoek!
                    Dichtkunst, die, vroeger dan de Proza, de kluisters der begrippen, welke de
                    Letterkunde der nieuwen aan de talen der Ouden boeijen wilden, verbreken kon,
                    zal ons het meest bezig houden; doch zouden wij ons niet verheugen mogen, zoo
                    ons het slot van deze nasporingen in de overtuiging mogt bevestigen, dat,
                    hoezeer de bekendheid met de werken der vreemdelingen eenen beslissenden invloed
                    op onze Letterkunde had, die oorspronkelijke geest, die met het Nederlandsche
                    karakter zelf in verband stond, nooit uitgedoofd werd, en, schoon voor een
                    oogenblik onderdrukt, zich daarna weder met nieuwe kracht ontwikkelde, om zich
                    hooger dan voorheen te verheffen.
            
            
                
{==53==} {>>pagina-aanduiding<<}

                
                    
                    
                
                Eerste tijdperk.

                    Van het begin der XV, tot in het midden der XVI eeuw; vergezeld van
                        eenige inlichtingen, nopens den vroegeren toestand onzer Letterkunde.

                Wanneer wij ons, na deze voorafgaande beschouwing, thans in het
                    begin der vijftiende eeuw verplaatsen, zien wij die Letterkunde der
                    Middeleeuwen, waarvan wij vroeger gewaagden, nog overal heerschen, doch reeds
                    bij de meeste volkeren, van den vroegeren bloei, waartoe zij zich bij het eerste
                    verdrijven van de nevelen der barbaarschheid verhief, bijna geheel en al
                    vervallen. Trouwens, dit toch is het lot der Letterkunde, door hare Geschiedenis
                    bevestigd, dat, zoodra een volk zich tot eenen zekeren trap van bloei in dezelve
                    wist te verheffen, het daaraanvolgende tijdperk bijna altoos door eene
                    verflaauwing gekenmerkt wordt, dewijl het getal der Schrijvers, zoo wel door den
                    naarijver aangeprikkeld, als ook door het voorbeeld hunner voorgangers, eene
                    meer effene baan voor zich geopend ziende, meer en meer aangroeit; waardoor
                    dikwijls, hetgeen in het eerste tijdperk uitstorting van waarachtig gevoel was,
                    in het tweede tot het handwerk van een gild ver-
{==54==} {>>pagina-aanduiding<<}
nederd werd. Dus
                    werden de meesterstukken der eeuw van leo den X, in
                    Italiën, door de geestelooze Sonnetten-rijmers (38) der zestiende eeuw vervangen. Dus
                    gaven in Duitschland de navolgers der Minnezangers onderwijs in het
                        Meestergezang (39), waarin geen zweem van
                    Dichtkunst was overgebleven. Dus ontaardden, eindelijk, de geestige Troubadours,
                    in reizende goochelaars, en onze Rederijkers, die eens invloed op Staat en Kerk
                    hadden, zonken in de zeventiende en achttiende eeuw tot zoodanig eene
                    vernedering, dat zij op de dorpen alleen tot vermeerdering van het gelag der
                    herbergiers strekten (40).
                Indien wij nu bij het begin van dit tijdperk den stand der Europeesche
                    Letterkunde beschouwen, zien wij hoe dezelve overal tweeledig was. Ten eerste
                    heerschte die gene, welke, hoe gebrekkig dan ook, in de cellen der Monnikken
                    bewaard was gebleven, en waarin nog eene straal der oude Letterkunde, hoe
                    beneveld ook, flikkerde, en ten tweede vond men die meer fabelachtige en
                    wonderspreukige overleveringen, welke gedeeltelijk van Arabischen oorsprong,
                    gedeeltelijk uit de volksverhalen der Noormannen, na hunne vaste overkomst in
                    Noormandijen en Engeland, geput, zoo veel invloed op den volksgeest van geheel
                    Europa oefenden, en, 
{==55==} {>>pagina-aanduiding<<}
 gedurende de eeuwen der kruistogten, zoo zeer
                    met den ridder-geest zamensmolten. Italiën alleen had zich tot eene
                    meerdere hoogte verheven. Aldaar had men het eerst de schatten der oudheid weder
                    opgedolven. Het driemanschap van dante, petrarca en boccacio, had in de dertiende en veertiende eeuw de bloemen
                    der oude Dichtkunst, met het eigenaardige van de Letterkunde der middeleeuwen,
                    vereenigd, en wij vinden bij den eersten de verborgenheden van den Christelijken
                    Godsdienst; bij den tweeden de dweepachtige liefde der Troubadours; en bij den
                    derden de geestvolle Fabliaux van het Noordelijk Frankrijk, in eenen gekuisch
                    ten, en den geest der Ouden waardigen, stijl weder. Kortstondig was echter deze
                    bloei, en werd door eene eeuw van verwoesting en schoolgeleerdheid opgevolgd,
                    zoodat deszelfs invloed meest aan gene zijde der Alpen bepaald bleef, daar men
                    nog in weinige landen den vereischten graad van beschaafdheid bereikt had, om
                    aan eene diergelijke Letterkunde deel te nemen. In Engeland plantte chaucer, de vriend van boccacio, die hem
                    in zijn vaderland bezocht had, den geest dezes Schrijvers in zijne vertelsels van Canterbury over, en vormde eene nieuwe Letterkunde op
                    den Britschen grond, daar, waar tot nu toe bijna alleen de oorspronkelijke
                    Schotsche Ballades en Noordsche Ridder-zangen bekend geweest waren. In Frankrijk
                    was de bloeitijd der Troubadours geheel verdwenen Reeds de geheele verwoesting
                    van de schoone door hen bewoonde landstreek, het vruchtbare
                    Occitaniën (nu Languedoc), en de verschrikkelijke krijg der
                    Albigensers, had aan deze Letterkunde eenen gevoeligen schok toegebragt; en toen
                    nu weldra deze landstreken hunne eigenaardige taal, aan het Hof 
{==56==} {>>pagina-aanduiding<<}
 der
                    bijna onafhankelijke Graven van Toulouse gevormd, bij hunne vernedering als
                    wingewest van Frankrijk, geheel verdwijnen, of ten minste tot een patois vernederd zagen, werden ook de gedenkstukken van de Letterkunde
                    der Troubadours geheel de prooi der vergetelheid, en alleen de Jeux
                        floraux, in Provence gevierd, waarbij eene gouden bloem aan den
                    overwinnaar werd uitgereikt, schenen als bij overlevering aan de vroeger
                    Dichterlijke wedstrijden te herinneren. Zwaben, dat, even als
                    Arragoniën, een gedeelte zijner beschaving, gelijk ook eene
                    diergelijke zucht voor Dichtkunst, van Provence had overgenomen, viel hetzelfde
                    lot te beurt. Met den val van het huis van Hohenstauffen, dat dezen opkomenden
                    bloei begunstigd had, ging dezelve ook verloren, en de eerste keizers uit het
                    huis van Oostenrijk, van genoegzame middelen ontbloot, om zich door hunne
                    magtige Leenmannen te doen eerbiedigen, offerden hun geheele leven aan de
                    bevestiging van hun gezag op, en waren geenszins met dien glans omringd, welke
                    die Vorsten versieren moet, die Letterkundige beschaving weten uit te lokken en
                    te beloonen.
                Beschouwen wij nu onze Provinciën, zoo zien wij dezelve, eerst onder
                    verschillende Graven en Heeren verdeeld, en na den afstand der rampspoedige jacoba, onder het bewind van de Hertogen van
                    Bourgondiën, eenen Franschen vorstenstam, vereenigd (41). De regering van dit huis, en de gelijktijdige stichting 
{==57==} {>>pagina-aanduiding<<}
 van zoo vele Rhetorijkkamers, deed de geheele beschaving naar de
                    Fransche zijde overhellen, en niet onbelangrijk is de beschouwing, welke de
                    Letterkunde was, die reeds vroeger, eer nog de Staatkundige gebeurtenissen dezen
                    geest van navolging begunstigden, zich op onzen grond gezeteld had.
                Hoewel de overlevering, wegens de wijze van bevolking onzer
                    Provinciën, nog aan vele twijfelingen onderhevig is, zoo is het
                    echter het waarschijnlijkst, dat het eiland der Batavieren, het eerst door
                    Germaansche volkeren bewoond is geworden, wier zeden met die van hunne overige
                    stamgenooten overeenstemden. Ondertusschen schijnen de Batavieren door hunne
                    vroege verbindtenis met de Romeinen, spoedig eene meer Romeinsche beschaving te
                    hebben aangenomen, en, hoezeer dan ook onafhankelijk, hierdoor meerder
                    gelijkheid met de Belgiërs, Galliërs en andere door Rome
                    overwonnene volkeren, dan wel met de Germanen, aan de andere zijde van den Rijn,
                    gehad te hebben. De Vriezen en Franken bezaten beurtelings deze gewesten, doch
                    eindelijk werden dezelve afhankelijk van het rijk der West-Franken, na de
                    overgifte van den Grafelijken leenbrief door karel den
                    eenvoudigen aan dirk den I, tot dat, toen de Carlovingen
                    geheel onbekwaam werden, den rijkstaf te voeren, deze gewesten, tegelijk met
                    Lotharingen, waartoe zij behoorden, tot het Duitsche Rijk overgingen, hoe zeer
                    echter de volgende Keizers eene Souvereiniteit, grooter in naam dan in daad,
                    over dezelve oefenden. Het was dus geenzins te verwonderen, hoe, onder onze
                    eerste Graven, toen nog geen gemeenschappelijke band onze naderhand vereenigde
                    Provinciën omslingerde, en alle geleerdheid in de 
{==58==} {>>pagina-aanduiding<<}
 ters
                    geweken was, aan geene Letterkunde gedacht werd, en het was ook eerst onder den
                    ongelukkigen floris den V en zijnen zoon, dat zich eenige
                    schemering van dezelve vertoonde, dewijl men toch eenige overblijffelen van oude
                    Latijnsche Letterkunde bij de kloosterlingen van Egmond, en bij de Bisschoppen
                    van Utrecht, geenszins als wezenlijke Volksletterkunde kan beschouwen.
                Het is hier de plaats niet, om de Geschiedenis onzer oudste Letterkunde, reeds
                    zoo veel malen verhaald, op nieuw te herhalen. Behalve de belangrijke bijdragen,
                    deswegens door vele Schrijvers geleverd, heeft het werk van den Heer van kampen voor het eerst de Geschiedenis onzer Letterkunde
                    in een geheel ter neder gesteld, en het kan dus hier geenzins het doel zijn, om
                    deze daadzaken nogmaals voor te dragen, maar wel om uit dezelven eene slotsom op
                    te maken, waardoor onze Letterkunde met die van andere volkeren in verband
                    gebragt wordt Geenszins kan hier het angstvallig nazoeken van vergelijkingen,
                    tusschen de verschillende uitdrukkingen van inlandsche en uitheemsche
                    Schrijvers, gevorderd worden, maar wel het opvatten van dien algemeenen geest,
                    die zich aan een geheel tijdperk mededeelt.
                Wanneer men de oudste bronnen onzer Letterkunde onderzoekt, verwondert men zich,
                    daarin geene de minste sporen te vinden van die Dichtkunst der Noordsche
                    volkeren, die in het geheele Noorden van Europa zulke onuitwischbare sporen na
                    liet. Nog herhaalt de moedige Bergschot de zangen der Oudheid, die tevens den
                    kunstroem en heldenmoed van zijn voorgeslacht vereeuwigen, terwijl bij ons geen
                    enkele toon van de zangen der Barden 
{==59==} {>>pagina-aanduiding<<}
 bewaard is gebleven. Zelfs de
                    beelden van den Edda met haar Walhalla en
                        Valkyrien, schijnen niet tot de Batavische terpen
                    doorgedrongen te zijn. In den tijd toen de herinnering aan de reusachtige
                    ondernemingen van attila (den etzel der
                    Duitschers) door een Duitsch Dichter in het zoo geroemde Nibelungen-lied bewaard werd (42),
                    heerschte bij ons eene eeuw van duisterheid, waarin beurtelings Vriezen en
                    Franken het bewind voerden, terwijl de eersten, wel is waar, eene eigene taal
                    behielden, doch echter, zoo ver de tegenwoordige nasporingen strekken, nog geen
                    gedenkstuk van Letterkunde opleverden, geschikt om den vroegeren kunstroem dier
                    volkeren te doen waardeeren. Terwijl de Vorsten van Noorwegen op hunne
                    krijgstogten nog vergezeld werden door die heldhaftige Skalden, die hunnen moed
                    gedurende hun leven aanvuurden, of na hunnen dood denzelven in onsterfelijke
                    liederen vereeuwigden, werden reeds deze gewesten door de Graven van het oude
                    Huis van Holland bestierd, en behoort dit tijdperk wegens de weinig belangrijke
                    berigten, die uit hetzelve tot ons zijn overgekomen, zeker tot een der dorste
                    van onze Geschiedenis. De Noormannen werden bij ons geenszins door hunnen
                    invloed op onze Letterkunde, maar slechts door hunne verwoestingen bekend. Bij
                    het geheel ontbreken van oorspronkelijke voorbeelden moest natuurlijk het oog
                    van dengenen, 
{==60==} {>>pagina-aanduiding<<}
 die eene betere orde van zaken trachtte te bewerken,
                    zich naar het Zuiden keeren, en voorzeker was Frankrijk, door zijne nabijheid,
                    toen het meest geschikt, om hierin onze leermeesteresse te zijn. De geleerdheid
                    had reeds vroeg in de Parijsche Hoogeschool een harer beroemdste zetels
                    gevonden. Het Noorden van dit rijk had de overleveringen van het Oosten
                    aangenomen, terwijl de zang der minne in deszelfs Zuidelijkste
                    provinciën gehoord werd, die tevens, gedurende een' geruimen tijd, de
                    verblijsplaats van het Pauselijk hof waren, en waar patrarca
                    zijn tweede vaderland, en, wat meer was, zijne laura vond.
                    Veelvuldig waren voorts de betrekkingen tusschen Frankrijk en onze
                    Provinciën. Vlaanderens Graaf was een der magtigste Leenmannen van
                    den Frankischen troon, en het was alleen aan bijzondere omstandigheden te
                    wijten, dat ook dit gewest, gelijk Aquitaniën en Languedoc, toen de
                    navolgers van capet den scepter met eenen vasteren greep
                    begonnen te klemmen, niet weder onder hunne cijnsbaarheid te rug gevoerd werd.
                    Geene gebeurtenis, geene omwenteling ontstond er in Frankrijk, waarin niet deze
                    provinciën gewikkeld werden, en zelfs het huwelijk van de dochter van
                    eenen onzer Graven met eenen Franschen vorst, de meer ridderlijke galanterie,
                    die reeds vroeger door prachtige tornooijen den uitheemschen adel derwaarts
                    lokte, de meerdere geschiktheid, die de Fransche Schrijvers reeds vroeg bezaten,
                    om aan de voortbrengselen van vreemde vernuften eene eigenaardige klaarheid en
                    bevalligen vorm mede te deelen; dit alles deed reeds vroeg den blik des
                    Nederlanders zich naar eene natie keeren, wier karakter van het zijne zoo veel
                    verschilt, en die echter, gedurende zoo vele 
{==61==} {>>pagina-aanduiding<<}
 eeuwen, eenen zoo
                    beslissenden invloed op de hoofdgebeurtenissen van zijne Geschiedenis en
                    Letterkunde had.
                Reeds vroeg toont ons de Letterkundige Geschiedenis navolgingen uit het Fransch,
                    en bij de eerste ontkieming onzer Letterkunde, in het tijdvak tegen het einde
                    der dertiende eeuw, onder floris den V, schijnt zich ook van
                    daar het licht onder de Vlamingen, en verder over onze provincien verspreid te
                    hebben. Aan het hoofd onzer eerste Schrijvers staat vooral maerlant, de vader der Hollandsche Dichters genoemd, doch wiens
                    verdiensten nog grooter ten opzigte van de taal, dan van eigenlijke Dichtkunst
                    schijnen geweest te zijn. Hij was voorzeker een man onwaardeerbaar voor zijnen
                    tijd, en die, vooral als leek, veelvuldige bewijzen gaf van het voortreffelijkst
                    verstand; daar toch in die eeuwen de tempel der wetenschappen voor allen, die
                    niet met het priesterlijke gewaad of den monnikskap omhangen waren, gesloten
                    scheen. De optelling zijner thans schaars gelezene schriften, wordt in ieder
                    werk over de Nederduitsche Letterkunde gevonden. Floris de V
                    schijnt hem aangemoedigd te hebben, zijnen Spieghel Historiael
                    uit de Latijnsche werken van segebrecht van gemblours en vincent de beauvais, beide Franschen, te vertalen. Het was
                    ook niet te verwonderen, dat floris de V, bij zijn verbond
                    met Frankrijk, onder philips de schoone, ook de aandacht
                    zijner onderdanen, naar de meerdere beschaving van dat land wilde rigten. Maerlant was, wel is waar, Dichter in den geest der eeuw,
                    maar het belangrijk uittreksel uit den Spieghel der Leeken,
                    ons door bilderdyk gegeven, leert ons, dat toen geenszins
                    onder het woord dichten hetzelfde 
{==62==} {>>pagina-aanduiding<<}
 denkbeeld als
                    thans verstaan werd; ten minste wanneer wij in dat uittreksel plato en aristoteles, ja zelfs cato en den Heiligen hieronymus, onder dezen naam bij
                    elkander geplaatst zien, begrijpt men weldra, dat men hier moet denken aan Opstellers van geschriften, en geenszins aan bezielde zangers,
                    ontvlamd door de geestdrift der poëzij. Daar de kring der
                    menschelijke kundigheden toen zoo veel naauwer beperkt was, scheen het minder
                    moeijelijk deze allen te vereenigen, en het Meesterschap in de zeven vrije
                    kunsten, thans veelal een bloote eertitel voor de geleerden, was toen inderdaad
                    de vereeniging van alle bekende wetenschappen. Daar alle verlichting
                    grootendeels van de geestelijkheid uitging, bleef vooral bij ons, waar de
                    ridderlijke liefde der Troubadours slechts eenen onbeduidenden invloed gehad
                    had, alles in een meer ernstig gewaad gehuld, en de zoogenoemde Dichter was
                    veeleer tolk der wetenschappen, dan die van het dichterlijk gevoel. Zoo
                    vertaalde maerlant gedeelten van het Nieuwe Testament en van
                        josefus, en redeneerde in zijn Wapen-Martyn over verschillende zedekundige en godsdienstige onderwerpen.
                    Hier echter onderscheidt zich, in weerwil der navolging, de Fransche geest van
                    onzen nationalen smaak, en reeds hier ontdekt men die verschillende wijziging
                    der beide volkskarakters, waardoor in latere eeuwen de meesterstukken van racine en corneille bij ons zoo vele
                    navolgers vonden, terwijl grécourts en la fontaines vertelsels onvertaald bleven (43).
                
{==63==} {>>pagina-aanduiding<<}

                Gelijk de Glossa's en Canzone's (44) in het Zuiden, zoo waren de
                    Ridder-romans in het Noorden genationaliseerd geworden. Terwijl de Dichtkunst
                    der Provencalen in het Zuiden meer door vernuft en galanterie schitterde,
                    spreidden daarentegen de overleveringen van het Noorden eenen rijkdom en gloed
                    ten toon, die eenen meer Oosterschen oorsprong schenen te verraden. Reeds
                    vroeger hebben wij de drie verschillende Klassen, waartoe deze romans behooren,
                    opgeteld: en voorwaar derzelver lot was zonderling, daar zij, eerst in dichtmaat
                    opgesteld en als het hoogste toppunt der kunst beschouwd, de lange winteravonden
                    der dappere ridders en der schoone edelvrouwen verkortten, terwijl zij
                    naderhand, van hun Oostersch gewaad bijna geheel ontbloot, door de grooten en
                    geleerden veracht, alleen tot verlustiging van de laagste volksklassen dienden
                    en thans, in onze Noordelijke provincien bijna geheel vergeten, nog in de
                    Zuidelijke, de boektafels op de markten bedekken, en daar nog als een gedeelte
                    der zoogenoemde blaauwe Bibliotheek naast de godsdienstige Volksboeken prijken.
                Nadat bij de eerste vervaardiging der Helden-romans derzelver onderwerp geheel
                    afgescheiden was gebleven van de Geschiedenis, voerde het volgende geslacht
                    reeds karel de groote in de-
{==64==} {>>pagina-aanduiding<<}
zelve ten tooneele,
                    als den held dier romans, en werden zijne daden geheel fabelachtig voorgesteld.
                    Alle vroegere verhalen en overleveringen werden nu op bekende namen uit de
                    Geschiedenis toegepast. Daarbij werd het toen weldra de heerschende smaak, om de
                    afkomst der beroemdste geslachten met deze verdichtsels in verband te brengen,
                    dewijl de kruistogten en het gebruik van wapenschilden en geslachtsnamen eenen
                    nieuwen glans aan den adel begonnen te verleenen. Deze vermenging van waarheid
                    en verdichtsel scheen, vooral aan den Nederlandschen Dichter, eene ontheiliging
                    te zijn. Maerlant zelve verklaart zich in een hoofdstuk,
                    hetgeen den naam van 't Scelden op de Borderers voert, tegen
                    de bedriegerijen der valsche Poëten, die zich aan de Zonde van het liegen schuldig maakten, en aan karel den grooten zoo vele daden toeschreven, waarvan zijne geschiedenis niet het
                    minste spoor oplevert; die de vier Heemskinderen op hun befaamd ros deden
                    rondreizen, of zelfs den beroemden godfried van bouillon, den
                    Agamemnon der middeleeuwen, in de zangen van tasso, als
                    afstammeling van den Ridder van de Zwaan deden verschijnen, daar hij toch zeker
                    wist Ne was noit zwane daer hi af quam. Niet minder scheldt hij op eene andere plaats tegen de Menestrelen, die
                    aan willem van orangien daden toeschreven, welke door geene
                    geschiedkundige overlevering gewaarborgd werden. Ook hendrik van aken verklaart uitdrukkelijk aan zijne leken, dat zij in de historie
                    niet moeten liegen, en dat maerlant met regt de eer van karel de groote verdedigd heeft, daar zijn naam van karle geenszins daarvan zijn oorsprong neemt, dat hij op een'
                        wagen of op eene kar geboren zou zijn.
                    Ten slotte stelt hij tot eenen 
{==65==} {>>pagina-aanduiding<<}
 vasten regel, dat men in dicht geen
                    hair breed van de waarheid af mag wijken.
                Hoezeer nu ook hier weder de waarheidsliefde van den Nederlandschen landaard,
                    onzen eerbied vordert, zoo kan men echter niet nalaten, eenigzins te betreuren,
                    dat onze Vaders hieromtrent eene zoodanige strengheid ten toon spreidden, welke
                    ons misschien van menige geestige overlevering der Oudheid beroofd heeft,
                    terwijl toch, uit hoofde van de onkunde dier tijden, in die werken, welke alleen
                        waarheid moesten onderwijzen, onder dien naam geen minder
                    avantuurlijke grollen werden overgenomen. Zoo verhaalt ons zelfs maerlants
                    Spieghel historiael met de grootste deftigheid, de moeijelijke
                    veldtogten van brutus in gallien, en geeft
                    ons Legenden van Heiligen, welke nog moeijelijker te gelooven zijn, dan de
                    grootsche heldendaden dier Ridders, die zich om de befaamde Ronde
                        tafel schaarden.
                Niettegenstaande echter de strengheid onzer voornaamste toenmalige Dichters, die
                    de Romans der Walschen aldus met eenen eenigzins gewettigden ijver vervolgden,
                    vonden dezelve nogtans veelvuldige vertalers, en wij zien de meest bekenden
                    onder deze verdichtselen gelijk die van perceval, brutus,
                    arthur, welke tot de voornaamsten der vroeger opgegevene klassifikatien
                    dier Romans behooren, op onzen grond overgebragt. Meer afzonderlijk stond Karel en Elegast, wiens oorsprong men eerder in Duitschland
                    schijnt te moeten zoeken, daar men in Floris en Blancifleur
                    eene Zuidelijke afkomst ontdekt, en anderen, gelijk Urzyn en
                        Valentyn, de Ridder met de Zwaan, hoe fabelachtig ook in hunnen vorm,
                    echter meer in verband schijnen te staan met het plaatselijke van onze Gewesten.
                
{==66==} {>>pagina-aanduiding<<}

                Intusschen schijnt het wonderbaarlijke van deze verhalen nimmer bij ons
                    genationaliseerd geweest te zijn, en terwijl de Italiaan nog aan den vreemdeling
                    de holen aanwijst, waarin karel de groote zijne hulde aan de
                    Toovergodessen zou bewezen hebben, schijnen deze nimmer, volgens de
                    overleveringen der voorouders, onze vlakten tot hun verblijf gekozen te hebben;
                    want hoewel dezelve in de wetenschappelijke werken van dien tijd, als tot de
                    huishouding der natuur behoorende, voorgesteld werden, hebben geene
                    volkssprookjes derzelver vereering bewaard; ook gaf de natuur zelve, die in onze
                    Gewesten hare gaven in vlakten en weiden, geenzins in bergketens of
                    geheimzinnige spelonken ten toon spreidde, minder aanleiding tot bijgeloof.
                    Alleen hier en daar, bij het verbazende der werkstukken van vroegere bouwkunde,
                    of bij aloude graven, ontstond het geloof aan een vroeger geslacht van reuzen,
                    dat zoo wel aan de oevers van den Ohio, als in de heiden van Duitschland en
                    Oostvriesland, heerschend bleef, en waarvan, vooral bij ons, de overleveringen
                    van Drenthe nog eenige sporen opleveren. De meesten der bovengenoemde
                    Ridder-romans zijn, zoo als vroeger opgemerkt werd, thans nog eene gangbare munt
                    in de meeste Vlaamsche steden gebleven.
                De zucht, om de Dichtkunst vooral te beschouwen als eenen vorm, geschikt ter
                    overbrenging van geschiedkundig onderwijs of tot bewaring van wetenschappelijke
                    waarheden, was de oorzaak, dat bijna alles, wat in het eerst in de nieuwere
                    talen geschreven werd, in eene soort van dichtmaat opgesteld was, dewijl men het
                    natuurlijk scheen te vinden, dat de taal, die dagelijks onder de ongeletterden
                    gesproken werd, zonder eenige verheffing niet waardig 
{==67==} {>>pagina-aanduiding<<}
 was, tot
                    belangrijke onderwerpen gebezigd te worden; en deze verheffing zocht men nu in
                    het Rijm, bij de oude talen, in den tijd van den schoonsten
                    bloei van derzelver Letterkunde onbekend, doch hetgeen in de tijden harer
                    verbastering eenig veld schijnt gewonnen te hebben. Reeds in de laatste
                    Romeinsche Dichters, zoo als boethius en claudianus, vindt men eene toenadering tot eenen meer eentoonigen
                    dreun. Zeer vroeg schijnt men, in navolging der Noordelijke Fransche Schrijvers,
                    het viervoetige vers aangenomen te hebben, en het was in hetzelve, dat melis stoke, volgens sommigen de eerste Hollander, die de
                    schreden van maerlant met roem volgde, de geschiedenissen van
                    zijn Vaderland verhaalde. J. van helu en anderen volgden hem
                    hierin na; doch ofschoon men ook bij deze Schrijvers enkele stukken vindt, die
                    zich boven het gewoon kronijkmatig verhaal verheffen, zoo zoude men hen daarom
                    in het algemeen ten onregte, naar den thans door ons daar aan gehechten zin, den
                    naam van Dichters toevoegen kunnen. Aldus werden in verschillende werken, zoo
                    als, bij voorbeeld, in der naturen bloeme van maerlant en andere dergelijken, de geheimen van verschillende
                    wetenschappen ontvouwd. Vroeg begonnen zich hiermede ook de denkbeelden der
                    allegorie en de zucht, om in alles eene zedelijke overbrenging te zoeken, te
                    vereenigen, en dit gaf, vooral in het Noordelijk Frankrijk, het aanzijn aan eene
                    menigte dichterlijke werken met zedelijke toepassingen: zoo als, bij voorbeeld,
                    de Roman de la Rose, door willem van loris;
                    het Evangelie der vrouwen, enz. Het laatste dezer werken werd
                    reeds vroeg vertaald, en ook eene vertaling van esopus, door
                    eenen zekeren noorde-
{==68==} {>>pagina-aanduiding<<}
kyn,
                    getuigt, dat deze soort van Dichtkunst hier vroeg bemind werd.
                De Duitsche Letterkunde schijnt over het algemeen op de bovenstaande werken eenen
                    veel geringer invloed dan de Noord-Fransche gehad te hebben. Men vindt, wel is
                    waar, meerdere gelijkenis in de Gedichtjes van jan van braband, een' vorstelijk' Minnezanger, met de Zwabische, dan wel met de
                    Provenzaalsche Dichters der liefde; Reinhard de Vos, een der
                    heerlijkste gedenkstukken der middeleeuwen, reeds vroeg in onzen tongval bekend,
                    toont voorzeker eenen Duitschen oorsprong, doch over het algemeen werd reeds
                    toen Frankrijk met meer opmerkzaamheid gadegeslagen, dewijl aldaar de
                    geleerdheid reeds eenen vasteren zetel gevonden had, en ook het Proza aldaar
                    reeds vroeg eenen eenigzins meer gekuischten vorm had aangenomen.
                De Dichtkunst der Troubadours stond met de onze in geene naauwe
                    betrekking. De veelvuldige vormen, die zij aan hunne dichtwerken gaven, werden
                    eerst eene eeuw later, toen de Rederijkers zich meer begonnen uit te breiden, in
                    onze Gewesten overgebragt. Het is bekend, dat de Troubadours,
                    en vooral naderhand de Trouvères, zich, onder
                    anderen, onderscheidden door hunne Poëtische reizen, wanneer zij, met
                    hunne lier in de hand, gelijk de Rhapsoden der Grieken of de Minstrels der
                    Britten, van kasteel tot kasteel trokken, om de Geschiedenis der oude dagen te
                    verhalen, of den roem van de gebiedsters hunner harten te vereeuwigen. Vereering
                    van de schoone kunne werd hen reeds vroegtijdig ingeprent. De Minnehoven
                    beslisten met scherpzinnigheid over de fijn gesponnene vragen, die in het rijk
                    der liefde 
{==69==} {>>pagina-aanduiding<<}
 (le royaume des amours) geopperd
                    werden, en het schijnt, dat deze Zuidelijke inrigting, reeds bij het huwelijk
                    van den Franschen Koning robert met eene Provenzaalsche
                    Vorstin, naar het Noorden van Frankrijk overgebragt werd (45). Hier vond men reeds meer van de
                    zoogenoemde Trouvères, die, misschien minder
                    ridderlijk van afkomst, zich in het algemeen toelegden, om de lange
                    winteravonden op de burgten hunner begunstigers te verkorten, en de in Frankrijk
                    reeds vroeg tot eene meerdere volmaaktheid ontwikkelde Art de
                        conter, daartoe bezigden. In navolging van deze vindt men bij ons de
                    zoogenoemde Sprekers of Vinders, die, zoo
                    als van kampen bemerkt, alleen uit de plat-prozaische
                    Rekeningen onzer Graven bekend zijn geworden. Uit de bijzonderheid dat zij geld
                    ontvingen, blijkt intusschen, dat deze Troubadours geenszins,
                    gelijk hunne vroegere Zwabische of Provenzaalsche voorgangers, het verwerven van
                    de gunst der Schoonen, bij hen onder den naam van het loon der minne (Minnesold) bekend, als hunne eenige belooning verlangden. Daar
                    van deze Sprekers zoo weinig bekend is, blijft er een des te
                    ruimer veld over tot gissingen, met opzigt tot derzelver bekwaamheden en den
                    trant hunner Dichtstukken. Zij schijnen veel overeenkomst met de Minstrels in Engeland gehad te hebben, doch daar geen hunner werken
                    bewaard is gebleven, komt het mij vrij waarschijnlijk voor, dat zij de gedichten
                    van anderen opgezegd zullen hebben, hetgeen echter 
{==70==} {>>pagina-aanduiding<<}
 uit hoofde van
                    het klein getal van voortreffelijke stukken, die toen in onze taal aanwezig
                    waren, ook weder minder aannemelijk wordt. Misschien hebben zij eenigzins met de
                    tegenwoordige Italiaansche Improvisatori gelijk gestaan, daar ook hun naam van
                        Spreuksprekers de bekwaamheid, van over eene opgegevene
                    spreuk te handelen, te kennen geeft. Dat de eerstgemelde kunst niet aan gene
                    zijde der Alpen bepaald is gebleven, blijkt vooral uit eene plaats in het leven
                    van eenen zekeren Troubadour, door nostradamus beschreven, en
                    die door den Duitschen Schrijver over de Minnehoven aangehaald
                    wordt. In deze wordt gemeld, dat eene zekere phanetta en nog
                    eene andere Provenzaalsche edelvrouw, in de Romanische taal, verzen in alle
                    soorten van Rhythmus improviseerden (qu'elles romansayent
                        promptement), dat de vervaardiging dezer Dichtstukken door eene soort
                    van wonderbaarlijke ingeving veroorzaakt werd, welke men als eene goddelijke
                    gaaf beschouwde. Moeijelijk valt het te beoordeelen, in hoe verre onze Sprekers
                    met deze voorstelling overeenkwamen; intusschen viel hun bloei vroeger, dan die
                    der Rederijkers, en toen rijkdom en beschaving van de adelijke sloten tot de
                    steden overgingen, moesten deze laatsten spoedig de overhand verkrijgen. Van
                    alle dergelijke geestrijke oefeningen onzer vaderen is niets tot ons
                    overgekomen, en werden de Sprekers langzamerhand verdrongen door de Fransche
                    kaartspelen, waarschijnlijk ten tijde der Graven van het Huis van Beijeren
                    alhier ingevoerd, en die ook weldra bij den burgerstand meer en meer ingang
                    vonden.
                Onder de geschriften, welke ons gedurende dit tijdvak door de Geschiedschrijvers
                    der Letterkunde worden opgegeven, schijnen 
{==71==} {>>pagina-aanduiding<<}
 bijna alleen de Minneloop van claas willemse, door van wyn aangehaald, in den trant der Provenzalen gedicht te
                    zijn. Dezelve bevat wedstrijden der Minne en uitspraken der Minne gerichten. Er schijnt ook moeite aangewend te
                    zijn geworden, om deze gerigten bij de Vlamingen over te planten, doch de minne
                    was hier niet genoeg een hoofddoel des gezelligen levens, om aan dezelve zoo
                    veel gewigt te hechten. Volgens de Geschiedenis dier gerigten zijn er nog
                    uitspraken aanwezig van sybille, dochter van foulques d'anjou, die, met Graaf dirk van
                    vlaanderen gehuwd, het Minnehof, in haar vaderlijk gebied gevestigd, ook in
                    het Graafschap van haren gemaal trachtte over te brengen. Doch deze spruit uit
                    het land der Olijven en Citroenboomen verdorde weldra onder den Noordschen
                    hemel. Rijssel schijnt de noordelijkste van dergelijke inrigtingen geweest te
                    zijn, en vooral in onze Noordelijke Provincien, waar de adel door de
                    burgertwisten zwakt werd, en de steden meer en meer opkwamen, werd welras de
                    drietand van Neptunus verre boven den boog van Kupido vereerd.
                Na aldus, in weinige trekken, die soort van Letterkunde, welke hier in de
                    dertiende eeuw bloeide, en derzelver takken, die hoewel met minder volkomenheid,
                    zich ook nog in de veertiende uitstrekten, geschetst te hebben, verplaatsen wij
                    ons in het tijdvak der Rederijkers, die gedurende anderhalve eeuw, sedert het
                    begin der vijftiende, in Braband den boventoon voerden, en derhalve wel eene
                    nadere beschouwing verdienen, terwijl de Noord-Nederlandsche Rederijkers, wier
                    bloei eerst later begon, veeleer tot het volgend tijdperk behooren. Bij het
                    hooren van den naam 
{==72==} {>>pagina-aanduiding<<}
 van Rederijkers, bij de herinnering aan het
                    belang, hetwelk deze gezelschappen, als voorstanders van Godsdienstige en
                    burgerlijke vrijheid, ons in de Geschiedenis inboezemen, ontstaat er een
                    verlangen, om met dezelve nader bekend te worden, hetgeen echter bij een rijper
                    onderzoek geenszins bevredigd wordt. Hoe smakeloos ook in sommige opzigten de
                    Gedichten der Troubadours geweest waren, schitteren in dezelven, op vele
                    plaatsen, trekken van eenen eigenaardigen geest, die onder de liefelijkste
                    bloemen van de Letterkunde der middeleeuwen behooren. In den Duitschen Minnezang bloeit zelfs hier en daar nog een echt-ridderlijke
                    Geest, met een eenigzins dweepachtig doch verheven gevoel van liefde vereenigd;
                    maar toen deze Letterkunde later bij ons meer bekend werd, had dezelve dien
                    Ridderlijken en Oosterschen gloed, welke in eenige Spaansche overblijfsels, en
                    nog gedeeltelijk in het dikwijls spitsvondig, doch vaak geestig, spel der Minne
                    bij de Franschen gevonden wordt, geheel verloren, en het toenmalig genie des
                    volks was weinig geschikt, denzelven op nieuw te doen herleven. In Frankrijk en
                    Duitschland was de Dichtkunst de geliefkoosde uitspanning van helden en Ridders
                    geweest; in de Bourgondische Staten, alwaar door den strijd, niet alleen van
                    Hoekschen en Kabeljaauwschen, maar van zoo vele partijen in de verschillende
                    Provincien, de voornaamste adelijke geslachten sterk vervallen waren, en waar
                    zich de luister van het nieuwe Grafelijke huis op den toenemenden bloei der
                    steden grondde, kwam dezelve daarentegen in de handen der stedelingen, die toen
                    zelden eene ridderlijke opvoeding genoten hadden, en minder met den beschaafden
                    omgang, toen nog meer het eigendom der hoogere 
{==73==} {>>pagina-aanduiding<<}
 kringen was,
                    vertrouwd waren. In het begin schijnt de Geestelijkheid, die toen nog alleen den
                    sleutel tot de wetenschappen bezat, veel aandeel in deze genootschappen genomen
                    te hebben; doch toen de hervormde gevoelens meer en meer veld wonnen, en dezelve
                    misschien reeds door de nabijheid en den levendigen handel tusschen Engeland en
                    Vlaanderen, ten tijde der vervolging der Lollards, onder hendrik den IV van Engeland, het Kanaal overgestoken waren,
                    begonnen zich de verschillende standen en partijen meer en meer van elkander af
                    te scheiden. De kamers der Rederijkers veranderden eindelijk in gilden en punten
                    van vereeniging, meer nog door zucht tot Godsdienstige en Staatkundige
                    redekaveling, dan wel door oogmerken, alleen dienstbaar aan de bevordering van
                    kunst en wetenschap, bezield. Hoewel nu juist de Dichtkunst bij ons, niet zoo
                    sterk als het Meestergezang der Duitschers, verviel, 't geen eindelijk geheel
                    onder de handwerkers geraakte en door den eerzamen hans sachs
                    weder eenigzins in waarde hersteld werd; zoo is echter het aantal dier Dichters,
                    uit den tijd der Rederijkers, en de gemakkelijkheid, waarmede zich, zelfs op de
                    minst bekende dorpen, kamers vormden, toereikend, om ons te overtuigen, dat men
                    aan de toenmalige, vooral Zuidelijke Provincien, den hoogsten Letterkundigen
                    bloei, dien immer volk genoot, zou mogen toeschrijven, indien wezenlijke liefde
                    voor de kunst en streven naar volmaking dezen Dichterendrom bezield had. De
                    teugels van Pegasus zijn echter hierin aan het roer des Staats gelijk. Zoodra
                    iedereen daaraan de handen wil slaan, is het met den bloei der kunst en met de
                    rust in den Staat gedaan, en de wijze spaarzaamheid der Natuur, die alles naar
                    wet en orde 
{==74==} {>>pagina-aanduiding<<}
 schikt, heeft ook op geene plek des aardbodems te veel
                    Genie op eens ontwikkeld. De uitwendige tooi, de sierlijke optogten, welke de
                    wedstrijden der Rederijkers, of zoogenoemde Landjuweelen (misschien naar het
                    Provencaalsche Joya) verheerlijkten, bewijzen, dat dikwijls
                    bij - oogmerken, aan de Letterkunde geheel vreemd, zich aan deze feesten
                    hechtten. Het ongeluk der Rederijkkamers was, dat zij eene eeuw te laat kwamen,
                    toen de middeleeuwen, om dus te spreken, hunne oorspronkelijke
                    naïviteit verlooren hadden, terwijl daarentegen de beschaving nog
                    niet hoog genoeg geklommen was, om door eene klassieke voortreffelijkheid te
                    kunnen, schitteren. Voorts was derzelver beschaving van vreemden oorsprong, daar
                    reeds de naam van het Kollegie der Rhetorijkers het aanduidt, en de Geschiedenis
                    zulks bevestigt, dat zij aan de Collèges de
                        Rhétorique in Frankrijk hunnen oorsprong te danken hadden.
                    Zij namen, tegelijk met de vormen eener vreemde taal, vele van derzelver woorden
                    over, en verzonken meer en meer in barbaarschheid, terwijl in andere opzigten de
                    geest der eeuw met reuzenschreden voorwaarts trad. Eindelijk in het midden der
                    zestiende eeuw boeiden de staatkundige en godsdienstige gebeurtenissen alleen de
                    aandacht, en in het midden der veelvuldige gevaren, die den Nederlander elk
                    oogenblik dreigden, werd de stem der nationale Dichtkunst geheel versmoord, en
                    verkreeg alleen eenig belang, in zoo verre zij den geest der tijden uitdrukte,
                    terwijl daarentegen de geleerdheid dagelijks door eenen gelukkigen geest van
                    nasporing in de werken der Ouden, hare schatten zag aangroeijen, en het was
                    natuurlijk, dat ieder bij het vergelijken van de smakelooze voortbrengsels der
                    nieuweren, met 
{==75==} {>>pagina-aanduiding<<}
 demeesterstukken der Ouden, voor de eersten eene
                    diepe verachting moest voeden. Op deze hoogte stond die Letterkunde der
                    Rederijkers, toen zij zich in het Noorden, door den gelukkigen geest, die vooral
                    eenige leden van de Kamer in liefde bloeijende, of liever, die
                    het geheele volgende tijdvak bezielde, op eens uit dezen staat van vernedering
                    ophief, terwijl daarentegen in de Zuidelijke Provincien deze kunst, bij gedurige
                    oorlogen en verdrukking, meer en meer verbasterde. De bijzonderheden echter,
                    welke deze vereenigingen in het Zuiden onderscheidden, verdienen nog wel eenige
                    oogenblikken onze opmerkzaamheid. - Indien wij onderrigt wegens deze edele kunst van Rhetoryke begeeren, vinden wij matthys de casteleyn, Priester en Poëet, gereed, om ons hier den weg te wijzen door zijne Const der Rhetoryke, welke alle de moeijelijkheden dezer
                    wetenschap uit elkander zet, en tevens bij ieder voorschrift een voorbeeld
                    voegt.
                Naauw opent men zijn werk, of men ontdekt daarin terstond den valschen geest,
                    waardoor alles geleid wordt. Maerlant toch had, nevens de
                    andere Schrijvers der dertiende eeuw, in zijne werken het doel voor oogen gehad,
                    belangrijke bijdragen voor de beschaving en het onderwijs zijner tijdgenooten te
                    leveren. Uit de hoogere wetenschappen, tot wier geheimen zij meenden
                    doorgedrongen te zijn, uit den schat van opmerkingen, in het dagelijksche leven
                    of de overleveringen der Geschiedenis, deelden zij mede, wat, naar hunne
                    inzigten, waar en leerrijk was, en in dit opzigt verdienen zij ook nog thans de
                    erkentelijkheid van het nageslacht. De Rederijkers daarentegen herschiepen in
                    een bloote liefhebberij en spel die kunst, welke zij van hunne 
{==76==} {>>pagina-aanduiding<<}

                    vaderen ontvangen hadden. Zij hadden van de Franschen die menigte dichtsoorten
                    overgenomen, welke zich slechts door meerdere moeijelijkheid van rijm of maat
                    onderscheidden, en deze uiterlijke schoonheden deden hen den wezenlijken inhoud
                    hunner gedichten spoedig over het hoofd zien; ja het was bijna alleen in hunne
                    spelen, waarin de regelen vrijer waren, dat de zoo in hen geroemde
                    vrijheidsgeest, vooral in het godsdienstige, kon doorstralen. Uit vrees van in
                    de Fransche ligtvaardigheid te vervallen, sierden zij hunne stukken met de
                    meestmogelijke ongepaste navolgingen uit de Ouden op; deze laatste zijn echter
                    in dit kleed, uit een barbaarsch mengelmoes van Fransch en Latijn ontstaan,
                    geenszins te herkennen. Zoo het al de vormen der Troubadours waren, welke
                    langzamerhand door den weg van het Noordelijk Frankrijk tot ons gekomen waren,
                    de geest van dezelven was geheel verdwenen, en van de hoffelijke vereering van
                    het schoone geslacht is ook bij de Rederijkers geen het minste spoor
                    overgebleven. Vele stof geeft deze geheele geschiedenis nog tot volgende
                    nasporingen, daar het toch schijnt, dat deze wijze, om de Dichtkunst als een
                    soort van gild te behandelen, nergens eenen zoo sterken aanhang als in onze
                    Provinciën vond. Noch het Meestergezang, noch de Chambres de Rhétorique, van welke laatsten in de Fransche
                    Letterkundige Geschiedenis in het algemeen te weinig sporen gevonden worden, om
                    aan dezelven eenen zoo belangrijken invloed op onze Letterkunde in te ruimen,
                    zijn genoegzaam bekend. Kops heeft in zijne Geschiedenis der Rederijkers, wel is waar, de belangrijkste punten
                    opgegeven, doch nergens vindt men bij hem sporen van den wezenlijk vreemden
                    oorsprong, welke 
{==77==} {>>pagina-aanduiding<<}
 voor deze gezelschappen gezocht moet worden.
                    Misschien was daartoe ook minder uitheemsche invloed noodig, dan men algemeen
                    zou vermoeden. De bloei der Rederijkers viel in de vijftiende eeuw, in dien tijd
                    toen de burger over het algemeen zich door voortgang in beschaving
                    onderscheidde, en zich meer begon te laten gelden. Hunne vroegste stichting moet
                    echter reeds in het begin der veertiende eeuw gesteld worden, en het was niet te
                    verwonderen, dat, toen eens de oprigting van diergelijke kamers gebruikelijk
                    werd, dezelve zich spoedig verbreidde en nu geene stad of plaats bij de andere
                    wilde achterstaan. Het denkbeeld, 't welk de vroegere Schrijvers van Dichtkunst
                    gegeven hadden, bleef nog steeds heerschen en werd door de naam van Rhetorica uitgedrukt. Als de voornaamste in het Rijk van deze Vorstin,
                    werden quintilianus en demosthenes,
                    geenszins virgilius en horatius gesteld.
                    Het gedicht van casteleyn, de Conste der
                        Rhetoryke genaamd, begint met eene ontmoeting tusschen den Dichter en
                    Mercurius, die hier, zoo het schijnt, als de voorstander der Rederijkers
                    voorkomt, en welke hen alle de wetten hunner kunst mededeelt. Iedere soort van
                    Dichtstuk wordt in een bijzonder hoofdstuk afgehandeld. De Refereinen zijn
                    echter het hoofddicht, terwijl de voornaamste knoop daarin schijnt te liggen, om
                    gedurig weder aan het einde van iedere afdeeling of couplet denzelfden eind - of stokregel te herhalen. Zoo
                    duidelijk is derzelver Fransche oorsprong, dat aldaar de twee laatste regels van
                    elk couplet nog den naam van refrein behouden hebben; welke
                    dichtwijze door de Franschen echter nog meer op sommige dichtsoorten schijnt
                    toegepast te zijn, dan dat zij dezelve tot een 
{==78==} {>>pagina-aanduiding<<}
 bijzonder gedicht
                    verheven hebben. Ook de Spaansche Glossa's hebben iets
                    dergelijks. Doch de Glossa is meer een gedicht op een gedicht, waarin ieder
                    volgend couplet eenen regel van het eerste uitbreidt en herhaalt; en het gene
                    dus een meer geheel oplevert, dewijl het in de refereinen genoegzaam is, zoo
                    slechts de slotregel dezelfde is. Een paar voorbeelden uit deze refereinen zal
                    genoegzaam toonen, hoe, zoo wel in het galante als geschiedkundige, de stof
                    daartoe uit Frankrijk kwam, tot dat onze eigene Geschiedenis belangrijk genoeg
                    werd, om stoffe tot dezelve op te leveren. Daar het toen aan geene soort van
                    slechten smaak ontbrak, waren de woordspelingen ook reeds in gebruik. Langendyk's Meester jochem, die als een
                    Rederijker spreekt, gewaagt nog van de geliefde Refereinen. Zie hier twee
                    voorbeelden van dezelve, reeds uit de zestiende eeuw.
                
                    1. 
                    Princesse wien ic minne boven alle vrauwen 
                    Ick biddu bluscht doch myn benauwen 
                    Tot dyn vader van sinne wert anders bedocht 
                    My langht naer dien tyt 
                    Laet ons, ons minne bedeckt onderhauwen 
                    Hebt my lief ic sal u dienen ter trauwen 
                    Mocht ick solaes van u crighen my en rocht 
                    Wiets haet hadde of nyt 
                    O Clare weet dat gy claerder zyt 
                    Dan zonne of planeten 
                    Wel hebdy uwe name claer wit als cryt 
                    Ick en kan uws niet vergeten 
                    Herte zyn en moet zyn op u versleten 
                    Doet my 't selve, biddu, of ic sterf duer d'ongerief 
                    Beswyct gy mi van der doot werd ic haest verbeten 
                    Wat zult gy daer an winnen myn hartelyck lief. 
                    
{==79==} {>>pagina-aanduiding<<}

                    2. 
                    O wantrauwigh rat, vol quader pitsen 
                    Eergher dan een styfmoeder op een anders kint 
                    Myn avangaerder was ses duysent switsen 
                    Voor Pavies, om oorloghen wel ghesint 
                    De voorhoede met dyn behendich bewint 
                    Brocht gy u vare 
                    Dit dede ons al die ons lottel bemint 
                    Le Marequis de Piscare 
                    Gheweldig doorbrac hy die vaste schare 
                    Zoo elk daer dadinghs lagh. 
                    Die referein stoc seght de date u tclare 
                    Op d' Apostel Matthys dag 
                    Minen roup die te wesen op Sinte Denys plagh 
                    Is verflaut dwelck dyn stranghicheyt heeft gedaen 
                    Want hoe ik door hoopte dat daer minen prys lagh 
                    Clouckelyk vind ik my nu ghevaen. 
                

                De rondeelen zijn ook blijkbaar van Fransche afkomst, boileau
                    zegt
                Le Rondeau, né Gaulois, a la naïveté 

                en het beroemde rondeel van voiture
                    Ma foi, c'est fait de moi, car Isabeau; m'a conjuré de
                        lui faire un rondeau, werd vroeger in alle bloemlezingen gevonden. Met
                    de Ballade is het hetzelfde geval. Thans verstaat men daardoor
                    eene soort van verhaal, gelijk die van bürger, schiller, stolberg en tollens; toen was hetzelve
                    slechts een vorm van gedicht, zoo als blijkt uit de Ballade die vadius, bij moliere, aan zijnen, wegens het
                    berispen van zijn Sonnet, beleedigden vriend trissottin voor
                    wil lezen, waarop deze dan antwoordt: la Ballade, à mon
                        sens, est une chose
                    
{==80==} {>>pagina-aanduiding<<}

                    fade (46). De meeste overige
                    dichtsoorten waren van Fransche of Latijnsche afkomst, behalve de sprake, welke de kunst schijnt geweest te zijn, over eene zekere
                    stoffe of onderwerp in maat en rijm te handelen, zonder dat het hierbij blijkt,
                    of zulks voor de vuist, dan wel na voorafgaande voorbereiding geschiedde.
                Over het algemeen blijkt het genoegzaam, dat de Rhetorijkers, die de Dichtkunst
                    onder zoo vele uitheemsche versierselen ten toon spreidden, geenszins geschikt
                    waren, om zich eenen duurzame roem te verwerven. Echter moeten wij, eer wij dit
                    hoofdstuk verlaten, dezelve nog eenige oogenblikken beschouwen als stichters van
                    ons Tooneel, gelijk men hen dikwijls heeft voorgesteld. Veel is er over het
                    Tooneel geschreven geworden, zonder dat men bijna nog ooit deszelfs wezenlijk
                    doel naar eisch begrepen heeft, daar men een kunstvoortbrengsel, dat overal naar
                    den geest der volkeren verscheiden is, aan algemeene regels heeft willen
                    onderwerpen. Het Oosten, meer beschouwende dan handelende, kende deze instelling
                    bijna in het geheel niet. Het Westen en vooral Griekenland waren de oorden, waar
                    deze kunst uit geringe beginselen ontstond, zich ontwikkelde, en tot eene hooge
                    voortreffelijkheid gevoerd werd. In Rome waren Treur- en Blijspel,
                    niettegenstaande de gezwollene Treurspelen van seneca, en de
                    inderdaad geestige voortbrengselen van plautus en terentius, zelden iets anders, dan uitheemsche vruchten, van
                    den Griekschen bodem overgebragt.
                
{==81==} {>>pagina-aanduiding<<}

                Het geen naderhand in Italiën, bij den herrijzenden bloei der
                    Letteren, in de eeuw der medicissen, als navolging der
                    Latijnsche en Grieksche Tooneeldichters geleverd werd, was aldaar nimmer
                    nationaal, en alleen het Lijrische Treurspel werd, door deszelfs vereeniging met
                    de Toonkunst, in Italiën en van daar door Europa verbreid. In het
                    Noorden ging, zoo het schijnt, het eerste denkbeeld eener Tooneelvertooning,
                    gelijk zoo vele takken van kunst, van de Geestelijkheid uit. Vele feesten der
                    Kerk hadden iets dramatisch. De stomme vertooningen in de Kerken schijnen de
                    eerste aanleiding gegeven te hebben. Deze werden weldra door eenen uitlegger
                    vergezeld, die op zijne beurt door meerdere pensonen vervangen werd, en, gelijk
                    altijd, klom men van het eenvoudige tot het meer zamengestelde op. Onbetwistbaar
                    schijnen de eerste gezelschappen der Rederijkers met de Kerk, die naderhand
                    derzelver bittere vijandin werd, in verband gestaan te hebben. Zoo lang zich de
                    stem van tegenspraak nog niet had doen hooren, heerschte in het geestelijk en
                    wereldlijk leven eene meerdere eenheid, en het feest van den
                    ezel of dat der gekken, hoe belagchelijk dezelve ons nu
                    voorkomen, verhinderde den geloovigen niet, op eenen volgenden dag van boete,
                    den tempel Gods met den vereischten eerbied te genaken, dewijl voor hem de Kerk
                    zoo wel het tooneel zijner Godsdienstoefening, als dat zijner blijdste
                    feestdagen, was. Door de eerste voorbereiders der Hervorming werd deze
                    vereeniging vroegtijdig als ongepast berispt, en eene scherpe lijn van
                    afscheiding tusschen het kerkelijk en burgerlijk leven getrokken. De kamers,
                    waarvan verscheidene, gelijk het Maria Cransken, namen
                    droegen, welke op geestelijke onderwerpen zin-
{==82==} {>>pagina-aanduiding<<}
speelden, en waarvan
                    sommigen, gelijk die te Brugge, voorgaven, hun blazoen van den H. Geest
                    ontvangen te hebben, werden ondertusschen meer en meer door leeken bezet, en de
                    vertooningen der spelen, die eerst op kerkhoven geschied waren, werden nu op
                    andere plaatsen, doch echter steeds met goedkeuring van den Magistraat der
                    steden, opgevoerd. Frankrijk was het land, alwaar het volk zich in de vroegste
                    tijden alreeds, door eene veel meer Dramatische dan Lijrische rigting,
                    onderscheidde. Spreken en redekavelen waren voor den Franschman altijd eene
                    noodzakelijke behoefte geweest; ook de pelgrims, die van de bedevaarten te rug
                    keerden, vereenigden zich aldaar tot gezelschappen, die de voornaamste
                    gebeurtenissen uit de toen reeds algemeen bekende heilige Geschiedenissen ten
                    tooneele voerden. Tegen het einde der veertiende eeuw zag men te Parijs
                    verschillende dergelijke vereenigingen ontstaan, waarvan de voornaamste die van
                    de Frères de la passion was. Deze voerden het
                    beroemde Mystère de la passion ten tooneele, waarin
                    het geheele leven van christus; in drie boven elkander
                    geplaatste tooneelen, Hemel, Aarde en Hel voorstellende, opgevoerd werd. Deze
                    zonderlinge onderneming, hoe buitengewoon ook, was niet zonder genie, en bilderdyk heeft het plan van een treurspel, waartoe deze
                    driedubbelde voorstelling zou kunnen gebezigd worden, op eene wijze voorgesteld,
                    die ons doet reikhalzen, hetzelve door eenen dichtgeest, gelijk den zijnen,
                    bezield te zien (47). Ten minste
                    hadden deze Too-
{==83==} {>>pagina-aanduiding<<}
neeldichters eenen beteren lof verdiend, dan deze
                    regels van boileau
                
                    Chez nos devots aïeux, le théâtre
                        abhorré, 
                    Fut longtems dans la France nu plaisir ignoré. 
                    De pélerins dit on, une troupe grossière, 
                    En public, à Paris, y monta la première, 
                    Et, sottement zelée en sa simplicité, 
                    Joua les Saints, la Vierge, et Dieu, par
                            piété (48). 
                

                Hoe ruw ook deze beginsels mogen geweest zijn, zoo moet men toch iets meer zijn
                    dan grossier, om het plan eener zoo uitgestrekte
                    tooneelvertooning te vormen. Het tooneel was voorts in de Middeleeuwen min verfoeid, dan wel onbekend. De Clercs de la Bazoche, een Regtsgeleerd gild, gaven in hunne Moralités het eerste voorbeeld van zinnebeeldige
                    en, zoo het schijnt, langwijlige drama's. - Daarentegen onderscheidt men in de
                    klucht van den Advokaat Patelin en die van de Enfans sans Souci de beginselen van het Blijspel. Ofschoon ook
                    geestelijke en allegorische spelen vertoont werden, zoo schijnen echter de
                    zoogenoemde Moralités of zinnebeeldige vertooningen
                    den meesten opgang gemaakt te hebben. Het doel van de Rederijkers was ook
                    geenszins het voorstellen eener gebeurtenis, geschikt om, volgens de regels der
                    Ouden, bij de aanschouwers schrik of medelijden te verwekken, maar alleen de
                    zinnebeeldige voorstelling van eene spreuk, 
{==84==} {>>pagina-aanduiding<<}
 welke door die kamer,
                    die de anderen uitgenoodigd had, ter beantwoording was opgegeven. Zonderling is
                    het verder, dat deze kunst, gedurende ruim anderhalve eeuw, hier zulke
                    gebrekkige voortgangen maakte. De twee stukken door kops
                    aangevoerd, schijnen, hoe belagchelijk de Ontscaeking van
                        Proserpine ook zij, nog eenigen zamenhang te vertoonen, maar wanneer
                    men de Spelen van Sinne, in 1562, door verschillende
                    Brabandsche Kamers, op de uitnoodiging van de Kamer de
                    Violieren, in Antwerpen ten tooneele gevoerd, opslaat, wanneer men leest,
                    met welke verachting de uitgever op de vroegere Spelen nederziet, en wanneer men
                    eindelijk in aanmerking neemt, dat de geheele leeftijd van karel den V, door den invloed der Drukkunst, der ontdekking van Amerika, en
                    van de herleving der Geleerdheid gekenmerkt, de uitgave dezer Spelen reeds
                    voorafgegaan was, verwondert men zich, dat de invloed van betere buitenlandsche
                    gewrochten tot hiertoe zoo weinig sporen nagelaten had. Misschien was het waar,
                    dat de Fransche Spelen, vóór den tijd der Drukkunst niet
                    in omloop komende, derhalve weinig indruk maken konden: hier althans is niet het
                    minste spoor noch van karakter-schildering, noch van ontknooping te vinden,
                    terwijl de grootste kunst in de zinnebeeldige voorstelling der opgegevene vraag,
                    of in het uitgevonden antwoord schijnt te heerschen. Eens, bij voorbeeld, moest
                    er beslist worden: Wat den mensche het meest tot const
                    verweckt? en tot beantwoording van die vraag werden de zonderlingste
                    zinnebeeldige personen gebezigd, zoo als, bij voorbeeld, 'T
                        behendich ordonneneren, 't vierich beminnen, simpel van verstande,
                        discoordich voorstel, 't hooft van vele hoofden, 's werelts cruyen, slecht
                        en
                    
{==85==} {>>pagina-aanduiding<<}

                    recht, Ruyd en Bot &c. De geheele voorstelling bestaat
                    alleen uit een gesprek, hetgeen door deze allegorische wezens minder tusschen
                    elkander, dan tegen den aanschouwer, gevoerd wordt. Men kan voorzeker niet
                    ontkennen, nu en dan kracht van zedelijke redekaveling en eenige vernuftige
                    vinding in het zinnebeeldige aan te treffen, maar alles is onder zulk eenen
                    wansmaak bedolven, en door zulk eenen vloed van nietsbeduidende redeneringen
                    verzwolgen, dat het bijna niet mogelijk is, een diergelijk gesprek (want den
                    naam van drama kan men inderdaad aan deze Spelen of Esbatementen niet geven) met meer dan eene vlugtige
                    opmerkzaamheid, te doorloopen, schoon dan ook hier en daar een kostbare steen
                    verscholen liggen moge.
                In de Facties of zoogenoemde kluchtspelen is het vernuft nog
                    veel zeldzamer ten toon gespreid. Ten minste vindt men in deze, die meestal
                    slechts uit één tooneel bestaan, geene dier meer
                    dramatische trekken, die in Frankrijk, het zij in den Advokaat
                        Patelin, of in het oude volksstuk van den Steenen
                    Gast voorkomen.
                De zot schijnt bij onze Rederijkers ook eene belangrijke rol
                    gespeeld te hebben. Vele hebben den oorsprong van dezen aan de ondeugd uit de Fransche Moralités
                    toegeschreven, welke, altijd de oppositie partij uitmakende, door zijne
                    snakerijen de verstandige doch eentoonige vertoogen der deugd moest afwisselen.
                    Daar echter alhier reeds vroeg dergelijke zotten in zoo vele betrekkingen, zoo
                    door vorsten als door steden, zelfs door corporatiën en gilden
                    gebruikt werden, geloof ik, dat men aan hunnen post eenen minder vergezochten
                    oorsprong kan geven.
                
{==86==} {>>pagina-aanduiding<<}

                Over het algemeen schijnt in de meeste Brabandsche en Vlaamsche Spelen van Sinne dezelfde geest te heerschen. Hier en daar wordt, wel
                    is waar, meer vrijheid in uitdrukkingen, doch geen meer Dichterlijke geest
                    gevonden, en waren deze stukken of spelen dus niet anders, dan de ruwste
                    voorbereiding tot de stichting van een Nationaal tooneel, welke door de grootste
                    smakeloosheid ontsierd werd. Bepaalde navolging is hier dus moeijelijk op te
                    sporen; maar dezelfde geest, welke in die eeuwen in Frankrijk de Moralités deden ontstaan, verwekte ook hier de Rederijkers,
                    en de geest der Fransche inrigting vereenigde zich met dat gene, hetwelk den
                    Nederlanders vroeg eigen schijnt geweest te zijn: zucht voor zedekundige
                    beschouwingen in zinnebeelden voorgesteld.
                Wat nu den invloed der Ouden op de Schrijvers dezer eeuw betreft, zoo verkondigt
                    ons iedere bladzijde der Letterkundige Geschiedenis deze waarheid, dat het niet
                    genoeg is, dat een volk met de meesterstukken der Letterkunde van eene vreemde
                    Natie bekend zij, zoo hetzelve niet tevens rijp is, om die hoogere schoonheden
                    te waarderen. Wie zoude niet bij het lezen der werken uit de vijftiende eeuw
                    wanen, dat deze Schrijvers met de schoonheden der Grieksche en Latijnsche
                    Dichters geheel en al onbekend geweest waren. Ondertusschen vond juist het
                    tegendeel plaats. Hunne werken krielen van aanhalingen uit de oude Schrijvers.
                    Zij hadden deze gelezen, doch verstonden dezelve op hunne wijze. Men behoeft
                    slechts de Konst der Rhetoriken van casteleyn te openen, om dit bijna in ieder couplet te ontdekken. De groote
                    mannen der Oudheid versieren de titelplaat, en naauwelijks 
{==87==} {>>pagina-aanduiding<<}
 schrijft
                    hij één' regel voor, die niet door hun gezag gestaafd
                    wordt. Gelijk menig Wijsgeer van oude en latere tijden, vindt hij alles in de
                    Ouden, hetgeen hij daarin wilde zoeken. Virgilius geeft hem
                    den oorsprong der Refereinen, terwijl thespis, de vader der
                    Kamerspelen en martiael die der Baladen wordt. Men zie
                    hiervan het voorbeeld in de volgende regels:
                
                    De Refereinen dats tsregels repetitie 
                    Ryst ons ter monitie van Maro zo ic meene, 
                    In zyn achste eglogue blyckt dees conditie 
                    Wt twee veersen (daer) nemen wy de suspicie, 
                    Die daer verhaelt staen onder groot ende cleene, 
                    Incipe Menalios, is beseuen de eene: 
                    Ducite ab vrbe domum, moet dander betalen 
                    Den gheleerden geue ick tverstant hier af gemeene, 
                    Die gheen latyn en can zal hier af salen. 
                

                
                    Thespis vandt der Tragedien poetrie, 
                    Te zijnen tije, ouer zijn partage, 
                    Ende alsmen doen speelde tsy drouue of blye, 
                    Met ghist streken zy d' aenschyn an elcke zye; 
                    Ende maeckten alzo haer personage. 
                    Hier naer vant Eschylus tfau visage 
                    Dwelck de Camerspeelders an dlyf zeer fyn duwen, 
                    Maer als deden zy dees const, doen zulcke oultraghe 
                    Den oprechten aert moet dit als venyn schuwen. 
                

                Ook aan vertalingen uit de Ouden ontbrak het geenzins, gelijk men zulks in de
                    opgaven van hen, die de duistere schuilhoeken der oude Nederlandsche Letterkunde
                    doorkropen hebben, kan gewaar worden. Onder die genen, welke mij onder het oog
                        
{==88==} {>>pagina-aanduiding<<}
 kwamen, behoort de vertaling van den Aeneidos
                    in 1560, met keizerlijk verlof, te Antwerpen verschenen, uit welke men op kan
                    maken, op welk eene wijze men toen de oude Dichters las en verstond. De
                    aanhaling van den aanhef kan bewijzen, dat men, wel is waar, de woorden behield,
                    doch de geest van den oorspronkelijken Schrijver bij de overstorting geheel
                    verloren ging.
                
                    De feyten vā oorlogē sal ick nu verhalē 
                    Vā dē vromē mā: die door gods
                        bestierē 
                     
                    Alder yerst v̓latēde de Troyssche palē 
                    Quam in Italiē met cloecke manierē. 
                    En die veel lijdens (sonder eenich versieren) 
                    Door de wreede Junoos haet te water te lande 
                    Pijnlijck besuert heeft, en door des crijchs hātierē 
                    Oock vele gheleden als de Valiande 
                    Eer hi cost opgeboudē met subtijlen verstande 
                    In Lauinien de eerste Stadt onsachte 
                    Waer af ghesproten sijn menigherhande 
                    Natiē: yerst Dalbanē daer nae Dlatȳs
                        geslachte 
                    En de stadt van Roomē, oyt groot van machte, 
                    Daer hem elck Keyser wel af beroemen, mach 
                    Ende diemē thooft der werelt wel noemē mach. 
                

                Onder de vermaardste Dichters van dien tijd behoort jan baptista
                        houwaert, die in zijnen Handel der Amoureusheit
                    eenige geschiedenissen der Ouden, als die van dido, narcissus, geheel rhetorijkelijk behandelde, en geen werk
                    kan meer bewijzen hoe zelfs de navolging van virgilius, wiens
                    meesterlijk vierde boek de 
{==89==} {>>pagina-aanduiding<<}
 Dichter van de dido
                    getracht heeft over te brengen, dezen niet van den walgelijksten wansmaak te rug
                    kon houden, daar hij vooraf, naar den geest zijner eeuw, het denkbeeld had
                    aangenomen, dat de kiem van alle dichterlijke schoonheid in de vormen der
                    Rederijkers lag opgesloten.
                Doch genoeg reeds hebben wij ons bij deze oudste tijdperken onzer Letterkunde
                    opgehouden. Alles kan hier slechts aangestipt worden. Moeijelijk is het, den
                    wederzijdschen invloed der Volken te bepalen in tijden, toen er nog bijna geene
                    Letterkunde, om dus te spreken, bestond. Doch het bleek genoegzaam uit deze
                    weinige opgaven, hoe, bij de uitvinding der Drukkunst, te gelijk goed en kwaad
                    verspreid werd, en niet alleen de meesterstukken van de eeuw van augustus, maar ook de wansmaak der Rederijkers en de verdichtsels van
                    het bijgeloof voor het nageslacht bewaard werden. De geleerdheid was in het
                    Noorden bijna uitsluiten-derwijze in het bezit der Geestelijkheid, en van daar
                    dat deze terstond de pas geborene Drukkunst misbruikte, om hare omslagtige
                    Legenden, met de zonderlingste sprookjes vervuld, in de wereld te zenden. Eerst
                    eene eeuw later werd de Letterkunde meer algemeen verspreid, en ontstond in
                    dezelve die wrijving van denkbeelden, die ontwikkeling van dat beginsel van
                    strijd, 't welk in den mensch opgesloten ligt, en ook in de letterkundige wereld
                    een ruim veld gevonden heeft. De vroegere eenvoudigheid, welke zich in de eerste
                    werken der middeleeuwen vertoonde, verbasterde. - De onderstelling, dat alle de
                    genen, welke een boek lazen, in de overtuiging van hem, die hetzelve geschreven
                    had, deelden, 
{==90==} {>>pagina-aanduiding<<}
 moest natuurlijk bij de meer en meer ontwakende
                    botsing der gevoelens afnemen, en die aloude trouwhartigheid, welke zich op deze
                    overtuiging grondde, langzamerhand geheel verdwijnen. Begrippen en gevoelens,
                    tot nu toe, geheel aan daden en handelingen onderworpen, begonnen een voorheen
                    onbekend gezag te verkrijgen. Misschien zou het een naauwkeurig onderzoek
                    waardig zijn, of inderdaad de Drukkunst en herleving der oude Letteren, op eene
                    regtstreeksche wijze, de verbetering der Letterkunde bewerkt hebben, dan of
                    beide zulks niet op eene minder onmiddellijke wijze deden, voor zoo verre zij
                    het waren, aan wie men de opscherping van den geest van onderzoek te danken had.
                Er bestond echter nog eene oorzaak, die op het einde van dit tijdperk, en vooral
                    in het volgende, op de ontwikkeling van onze nationale Letterkunde eenen
                    onmiskenbaren invloed had: namelijk die der Heilige Schriften, welke ten tijde
                    der Hervorming bij de Noordsche volken eerst wezenlijk bekend werden. Virgilius en horatius konden onder onzen
                    Noordschen Hemel, bij geheel verschillende zeden en eene gebrekkige uitlegkunde,
                    niet grondig genoeg verstaan worden, om eenen vermogenden invloed op den
                    nationalen geest te weeg te brengen, terwijl daarentegen de schoonheden van den
                    Bijbel spoedig eene des te glansrijker overwinning behaalden. De verhevene
                    beelden, in denzelven vervat, stemden meer overeen met de herinnering aan eenen
                    Oosterschen oorsprong, die onder de volken van het Noorden nimmer geheel
                    verloren ging, en dit onderscheid moet men vooral in het oog houden bij het
                    beschouwen van den geheel verschillenden 
{==91==} {>>pagina-aanduiding<<}
 invloed, dien de herleving
                    der oude Letteren in Italiën en in Nederland had, hoewel men dikwijls
                    de Philologie van beide Landen op ééne
                    rij heeft willen stellen. In Italiën was de herinnering aan de
                    Oudheid nimmer uitgewischt geweest. Wat Romeinsch was, bleef aldaar steeds
                    nationaal. Iedere bladzijde der oude Schrijvers herinnerde den Italiaan der
                    middeleeuwen, aan de gebruiken, die hij nog dagelijks bezigde, aan de
                    overblijffels van magt en kunst, die nog zijnen vaderlandschen grond versierden,
                    en het waren de beelden der vroegere dagen, waarin zich zijne verbeelding
                    verlustigde. Vroeger, dan in het overige Europa, had zich in Italiën
                    de kiem der beschaving ontwikkeld, doch dit land werd tevens het vroegst door
                    het zedebederf verbasterd. De Godsdienst had aldaar, meer dan ergens, zijne magt
                    verloren. Het Opperhoofd der Roomsche Geestelijkheid werd slechts als een
                    wereldlijk vorst, als het Hoofd der Welfen, beschouwd. De banbliksems van het
                    Vatikaan, tot wereldlijke inzigten misbruikt, hadden sints eeuwen aan de oevers
                    van de Arno en den Tiber hunne kracht verloren, en het ongeloof in de eeuw der
                    Medicissen evenaarde bijna dat, 't welk in Frankrijk heerschte, toen, bij het
                    einde der vorige eeuw, alle de banden van den voorvaderlijken Godsdienst op eens
                    los gereten werden. Daarentegen werden de oude Letteren aldaar vroegtijdig met
                    eene geestdrift beoefend, zoo als onze verbeelding zich dezelve thans moeijelijk
                    kan schilderen. De Wijsbegeerte der Ouden werd bijna met even veel drift onder
                    de beschaafde mannen van dien tijd omhelsd, als de Hervorming in het Noorden, en
                    de wijsgeerige begrippen van plato, in de beroemde Akademie
                    te 
{==92==} {>>pagina-aanduiding<<}
 Florence gehuldigd, veroorzaakten aldaar, in tegenstelling met
                    die van aristoteles, eenen strijd, welke op de hevigste wijze
                    voortgezet werd. Geheel anders was het in ons Noorden gesteld. Met Germaansche
                    hartelijkheid (in het Zuiden zoo weinig bekend) had men aldaar de Roomsche
                    kerkleer aangenomen, en hevig was de verontwaardiging, toen men, bij de meerdere
                    verspreiding van de Heilige Schrift, door de listen van het hof van Rome waande
                    misleid te zijn. Toen ontstond er eene geestdrift, voorwaar ontzettend in hare
                    uitwerkingen, daar zij aan duizenden vreedzame burgers op eens de kracht gaf, om
                    de schavotten der dwingelandij met vastheid en heldenmoed te trotseren, en voor
                    hunne godsdienstige gevoelens lijf en goed ten beste te hebben. Onbetwistbaar is
                    het, dat de geest van vijandigheid en spotternij tegen den Roomschen Godsdienst
                    het eerst zijnen oorsprong in Frankrijk genomen heeft, en niets is er
                    zonderlinger in de Geschiedenis, dan de eindelijk geheele onderdrukking der
                    hervormde gevoelens in een rijk, alwaar de landaard tot het aannemen van dezelve
                    zoo geheel geschikt scheen. Uit deze uitheemsche bron zijn ook onze eerste
                    hekeldichten en paskwillen tegen de heerschende Kerk gevloeid. Deze strijd der
                    verbitterde partijen, waarbij zich vervolgens de staatkundige geschillen
                    voegden, was van meer beduidenis, dan de invloed der oude Schrijvers of van
                    eenige philologen, die door hunne Latijnsche werken weinig
                    invloed op den algemeenen geest hadden. Het bestek van dit overzigt laat het
                    niet toe, om hier in eene nadere uiteenzetting te treden, daar die Kronijken,
                    Legenden en Proza-werken, waarin de stijl gene 
{==93==} {>>pagina-aanduiding<<}
 bijzondere
                    verdiensten bezit, niet onder het gebied der schoone Letteren behooren. Genoeg
                    zij het op te merken, dat, door deze wrijving van denkbeelden, die geest van
                    onderzoek ontwaakte, die in de volgende eeuw, bij meer in- en uitwendige rust,
                    den bloei van Kunsten en Wetenschappen bevorderde, en dat zich toen eerst de
                    gezegende gevolgen van de uitvinding der Drukkunst ontwikkelden. Deze
                    beschouwing zal ons in het volgende tijdperk bezig houden.
                Wat eindelijk onze Nederduitsche Taal betreft, zoo ontstaat ten
                    slotte de vraag: welke de invloed der vreemde Letterkunde, gedurende dit
                    tijdperk, op haar geweest zij? Indien men hier den invloed der vreemde Talen op
                    de onze navorschen wilde, zoude de beantwoording, vooral wegens dit tijdperk,
                    zeer moeijelijk zijn; doch wat Letterkunde betreft, bezaten de Fransche alleen,
                    eenen invloed, die beslissend genoeg was, om zich zelfs in onze Taal te laten
                    gevoelen. Wie heeft ooit de zuivere Duitsche taal van maerlant en melis stoke bewonderd en het onderscheid
                    hunner schriften van die der vijftiende eeuw opgemerkt, zonder niet tevens de
                    oorzaak dezer verbastering in de veelvuldige bastaardwoorden, van Franschen
                    grond overgenomen, te zoeken? Even als onze Letterkunde was ook onze Taal, onder
                    de heerschappij van het huis van Bourgondien, verfranscht geworden. De
                    gemakkelijkheid, welke de Fransche woorden in er (met de
                    bijvoeging van en) voor het Rijm aanboden, deden dezelve
                    gretig door de Rederijkers overnemen. Wat in het Fransch nog ontbrak werd uit
                    het Latijn zelf gehaald, en van daar 
{==94==} {>>pagina-aanduiding<<}
 ontstond die barbaarsche taal
                    der Rederijkers, in tegenoverstelling van de meerdere zuiverheid van den
                    Proza-stijl, welke de geleerde ypey, in zijne Geschiedenis der Nederduitsche Taal, aangewezen heeft, en die alhier
                    geene herhaling behoeft.
            
            
                
{==95==} {>>pagina-aanduiding<<}

                
                    
                    
                    
                
                Tweede Tijdperk.

                    Hetzelve bevat de verspreiding eener hoogere Letterkundige
                        beschaving door de Leden der Kamer in Liefde bloeijende, te Amsterdam, en eindigt bij de terugkomst van Hooft uit
                        Italiën.

                De grootere Letterkundige beschaving van dit tijdvak is door de
                    meerdere bekendheid van onzen landaard met de Ouden en door den invloed, welken
                    derzelver herleving in de Nederlanden had, ontwikkeld geworden. Moeijelijk is
                    het in de Letterkundige Geschiedenis, de tijdperken even duidelijk als in de
                    Staatkundige te onderscheiden, dewijl dikwijls de vroegere geest, gedurende een
                    volgend tijdperk, nog tegelijk met den nieuwen invloed eener latere eeuw, blijft
                    heerschen. Genoeg zij het dus, met een woord te melden, dat wij in het vorige
                    tijdperk alle die Dichters en Schrijvers gerangschikt hebben, wier vorming en
                    beschaving nog geheel met den geest der Brabandsche Rederijkers in verband
                    stonden, terwijl wij tot het tweede tijdperk vooral die genen te rug brengen,
                    die in hunne schriften blijken gaven, dat zij de meer 
{==96==} {>>pagina-aanduiding<<}
 of min
                    volmaakte navolging der Ouden in het opstellen hunner geschriften tot rigtsnoer
                    hadden gekozen.
                Het is niet wel mogelijk, een gegrond oordeel over onze Letterkunde te vellen,
                    zonder tevens daarbij den invloed der oude Letteren in aanmerking te nemen, daar
                    deze op geen Land, behalve op Italiën, zulk eenen beslissenden
                    invloed, als op onze Provinciën oefende, zoodat zelfs het
                    vooroordeel, dat onze eigene Letterkunde geheel door de beoefening der oude
                    Talen verdrongen is geworden, algemeen bij den vreemdeling is aangenomen. Reeds
                    vroeg schijnen de eerste betrekkingen tusschen Italiën en de
                    Nederlanden gelegenheid tot de verbreiding van de kennis dier Letterkunde
                    gegeven te hebben. Rome, als zetel van den toen heerschenden Godsdienst, was
                    tevens het middelpunt, waarin alle stralen van kennis, welke van eenig gedeelte
                    van Europa uitgingen, zich vereenigden. Vele onzer Bisschoppen van Utrecht waren
                    tevens verdienstelijke Geleerden, en onderhielden met eenigen der Pausen
                    betrekkingen van vriendschap (49). De handel was, van den
                    anderen kant, niet minder levendig tusschen de vroegtijdig door denzelven
                    verrijkte Vlaamsche Provinciën en het Vaderland der medicissen; en ook hierdoor is misschien menige aanleiding 
{==97==} {>>pagina-aanduiding<<}
 ontstaan, tot eene vroegere verbreiding van de verlichting van het Zuiden in
                    het Noorden (50). De herleving der
                    oude Letteren in Italiën had aldaar de levendigste belangstelling te
                    weeg gebragt. De Grieken, aan de verwoesting van Konstantinopolen ontvlugt,
                    werden in Italiën als halve Goden ontvangen, en de Geleerden van dat
                    gewest vereerden derzelver lessen als Godspraken. Ook bij ons ontwikkelde zich
                    deze kennis der oude wereld meer en meer, onder eenen agricola,
                        thomas a kempis, hegius, en eindelijk door den beroemden erasmus. De uitvinding der Drukkunst had de verspreiding van de werken
                    der Ouden nog meer begunstigd. De schoolgeleerdheid werd allengskens door eene
                    meer doelmatige beoefening der Ouden vervangen, en weldra scheen de Geleerde
                    niet meer tot de eeuw, waarin hij geboren was, te behooren, maar in die van
                    Hellas en Latium verplaatst te zijn. De vroegere Volksletterkunde kon thans
                    minder dan ooit tegen dezen stroom oproeijen, vooral daar de aloude
                    overleveringen der middeleeuwen, en het eigenaardige, dat dezelve versierden,
                    bijna geheel geweken waren, en de Rederijkers daarentegen tot eene zoodanige
                    laagte waren gezonken, dat die gene, welke toen hunnen bloei bij den luister der
                    weder opgedolvene oude Letterkunde zoude hebben durven vergelijken, zich aan de
                    regtmatige bespotting zijner tijdgenooten zou hebben blootgesteld. Ten eerste
                    had de oude Letterkunde, die haar gebied niet meer 
{==98==} {>>pagina-aanduiding<<}
 uitsluitend tot
                    de Geestelijkheid bepaalde, het nieuwe en vreemde ten haren voordeele, en wie
                    toch was ooit daarvoor onverschillig, dat hij, boven anderen, den sleutel bezat
                    tot dat heiligdom, waarin hij de schatten van Kunst en Wetenschappen besloten
                    achtte? In onze dagen echter, nu de eerste betoovering, welke de schriften der
                    Ouden veroorzaakten, eenigzins is voorbijgegaan, ontstond bij den afloop der
                    achttiende eeuw een geest, met meer of minder waarheid Romantisch genoemd, die eenen opstand tegen het uitsluitend gezag der
                    zoogenaamde klassische Letterkunde verwekte, en de beminnaars
                    van kunst en waarheid opriep, om de overblijfselen van oorspronkelijke kunst, in
                    de vergetene werken der vaderen, onder de puinen van de Letterkunde der
                    middeleeuwen, en in deszelfs verwaarloosde volkszangen en liederen op te sporen.
                    De bewonderaars van homerus en virgilius
                    waren ondertusschen niet genegen, de Nibelungen en Reintje de Vos, als meesterstukken van Epische Dichtkunst, te
                    erkennen. De verëerders der laatsten werden daarvan beschuldigd, dat
                    zij de vroegere barbaarschheid weder wilden opdelven, terwijl zij daarentegen
                    hunne tegenstrevers ten last legden, dat dezelve den geest eener slaafsche
                    navolging huldigden. Hoezeer nu ook in ons Vaderland deze Letterkundige
                    scheuring niet ligt de overhand zal verkrijgen, worden er echter, zelfs door
                    vreemdelingen, reeds lofwaardige pogingen aangewend, om de schatten, welke wij
                    nog uit de middeleeuwen bezitten, te vergaderen, en het is dus ook wenschelijk,
                    hier eenen middenweg in te slaan, en geene bron van Wetenschap of Kunst te
                        verwaarloozen (51).
                
{==99==} {>>pagina-aanduiding<<}

                Wat eigenaardige voortreffelijkheid betreft, is er voorzeker gene vergelijking te
                    maken tusschen de meesterstukken der eeuw van pericles of augustus, en de ruwe natuurzangen uit de middeleeuwen, met
                    Noordsche en Oostersche overleveringen opgesierd, doch het is eene andere vraag,
                    wat de Dichtkunst der nieuwe volken er inderdaad mede gewonnen heeft, door de
                    vroegere overleveringen en zeden geheel te veronachtzamen ten behoeve van eene
                    vreemde taal en vormen, en of de eerstgenoemde niet eenen hoogeren trap van
                    voortreffelijkheid bereikt zoude hebben, indien de beginselen der vroegere
                    eeuwen door den loop der tijden ontwikkeld waren geworden, en het eigenaardig
                    genie der volken zich met meer vrijheid had kunnen ten toon spreiden?
                
{==100==} {>>pagina-aanduiding<<}

                De voordeelen van de herleving der Letteren zijn zoo dikwerf met meer of minder
                    welsprekendheid geschetst geworden, dat wij daarbij niet lang behoeven stil te
                    staan. Onbetwistbaar is het, dat, door de navolging van de schriften der Ouden,
                    de smaak der volken eene meer zuivere rigting nam, de stijl eene meerdere
                    volmaaktheid verkreeg, en, over het algemeen, de spraakkunst der nieuwere Talen
                    tot een geregeld geheel gevormd werd. Maar was er van de andere zijde ook niet
                    eenig nadeel met deze voordeelen verknocht?
                Vooreerst zal men moeten toegeven, dat de herleving der oude Letteren, bij al het
                    nut, 't welk zij aan de verschillende Wetenschappen toebragt, eene scherpere
                    lijn van afzondering tusschen de ongeleerde en geleerde wereld getrokken heeft,
                    welke misschien zoo nuttig aan de Wetenschappen, als nadeelig aan de schoone
                    Letteren was. Niets is doelmatiger, dan dat de kennis van die wetenschappen,
                    welke tot een bestaan in de maatschappij leiden, en die op het leven of de eer
                    der burgers den grootsten invloed hebben, slechts als vrucht van eene langdurige
                    oefening verkregen kan worden; doch daarentegen zijn Letteren en Poezij dikwijls
                    de vruchten van eene oogenblikkelijke geestdrift, en het was dus minder
                    noodzakelijk voor den bloei van deze, dat de kennis der doode Talen tot een
                    vereischte wierd gerekend, om daarin uit te munten, daar het toch zelfs den
                    beminnaren en bewonderaren der Ouden, tot geen bijzonder genoegen kon strekken,
                    bij de nieuweren in plaats van oorspronkelijke gedachten, slechts de
                    uitdrukkingen en schoonheden hunner voorbeelden, in eenen veranderden vorm weder
                    te vinden.
                Ten tweeden kan men niet ontkennen, dat vele van de Philologen
                    
{==101==} {>>pagina-aanduiding<<}
 der zestiende eeuw dikwijls een geheel ander doel hadden, dan wel
                    de verbetering van den smaak, of de verheffing van het volksgevoel. De meesten
                    onder hen gaven den voorkeur aan dezen of genen Autheur, welke dan onder eenen
                    vloed van aanteekeningen verzonk, terwijl de zoo ligt geraakte eigenliefde van
                    den Geleerden, die ieder woord van zijnen geliefkoosden Schrijver met pen en
                    ziel verdedigde, eene reeks van letterkundige twisten veroorzaakte, die de
                    Letterkunde bezoedelden, en die meer en meer de verwijdering tusschen de
                    Geleerden en ongeleerden deed toenemen. De laatstgenoemden gaven zich aan hunne
                    bezigheden en ontwerpen geheel over. De geleerde werken wierden thans gewoonlijk
                    in eene taal opgesteld, die hen geheel en al onbekend was. De Dichtkunst zelve
                    eischte, door de menigte aanhalingen en navolgingen uit hun onbekende
                    Schrijvers, eene afgezonderde studie, en de Geleerden werden derhalve, behalve
                    hunne geschiktheid tot Hoogleeraars, Theologanten, Geneesmeesters en
                    Regtsgeleerden, meestal beschouwd, als tot een bijzonder gemeenebest behoorende,
                    wiens leden, als tot het gewone leven ongeschikt, aan hunne afgetrokkene
                    bespiegelingen en inwendige verdeeldheden werden overgelaten (52).
                
{==102==} {>>pagina-aanduiding<<}

                Ten derde, de overneming van dien Poëtischen Godenhemel, welken de
                    Dichters in de Grieksche, en vooral in de Romeinsche Fabelkunde vonden,
                    ontaardde weldra in misbruik, en hetgeen eerst toevallige versiering was, werd
                    naderhand een smakelooze opschik, en verkoelde alle geestdrift voor
                    Poëzij. Zoo moest naderhand zelfs poot, die
                    ongetwijfeld eenen natuurlijken en heerlijken aanleg tot Dichtkunst had, zich
                    ook in dit gareel voegen, en verkreeg bij velen eerst den naam van Dichter,
                    nadat hij zijne gedichten met alle deze vreemdsoortige versiersels had
                    opgesmukt. Zelfs de bruiloftsdichten, nog eene soort van volksgedicht, moesten
                    tot in de minst beschaafde kringen met de namen van cupido en
                        hymen pronken, zoodat tegen het einde der achttiende eeuw
                    deze tooneelvertooning en dit optreden van jupyn, apoll', neptuun' en hunne medgezellen op het laatst zoo belagchelijk was geworden,
                    dat het bijna van zelve werd nagelaten. De Moderne Helicon van
                        fokke simz. heeft eindelijk den doodelijken slag aan
                    denzelven toegebragt.
                Ten vierden is het bewijsbaar, dat, naarmate eene taal in zuiverheid en
                    gekuischtheid wint, dezelve dikwijls aan oorspronkelijkheid, en vooral aan
                    eigenaardigheid of naïviteit verliest. De natuur werd overal
                    verdrongen, om voor eene stijve gemaaktheid plaats te maken, en dit greep niet
                    alleen bij ons, maar over geheel Europa plaats. De Fransche taal was, bij
                    voorbeeld, oorspronkelijk naïf geweest, en niets is
                    natuurlijker dan de fabliaux en vroegste balladen. Zelfs in de
                    Schrijvers eener latere eeuw, ofschoon toen reeds de navolging der Ouden begon
                    te heerschen, ontmoet men nog deze naïviteit, en wie herkent dezelve
                    niet in amyot, montaigne, brantome, rabelais, marot, wier 
{==103==} {>>pagina-aanduiding<<}
 geestvolle eenvoudigheid spoedig door de meer opgeblazene, met
                    alle de bloemen der Latijnsche Letterkunde versierde, werken van malherbe en ronsard vervangen werd, toe het
                    eindelijk der Fransche Akademie gelukte, den geest van dertig miljoenen menschen
                    zoodanig in bedwang te houden, dat het voorregt, om adelbrieven van
                    onsterfelijkheid te verkrijgen alleen aan de kabalen eenige weinige Geleerden en
                    Hovelingen werd overgelaten. Zoo ging ook bij ons het Volkslied geheel verloren;
                    de overblijfsels der oude Volkspoëzij, waarvan wij nog genoegzame
                    sporen in dit tweede tijdvak vinden, werden geheel te rug gezet, en het was
                    alleen op het voetspoor van de groote mannen der Latijnsche wereld, dat men den
                    top van den Zangberg trachtte te bereiken.
                Zonderling is het voorts, dat de beoefening der oude Letterkunde, in zoo verre
                    dezelve op de Nederlandsche betrekking had, meest Latijnsch was, en de Grieksche
                    in die eeuw weinig invloed oefende. De Latijnsche Taal was zoodanig de taal
                    geworden van die genen, welke, het zij in de Geestelijkheid, of in het
                    Staatsbewind, eenigen opgang wilden maken, dat dezelve toen eene algemeene
                    Europische taal was geworden, welke bij sommigen bijna meer dan het gewone Volks
                    dialekt gebruikt werd. Om in de Grieksche Taal vorderingen te maken, werd
                    daarentegen, bij de toenmalige schaarsheid van hulpmiddelen, eene geheel
                    afzonderlijke studie vereischt; en die genen, welke het diepst in de geheimen
                    dezer Taal indrongen, waren misschien het minst geschikt, om derzelver invloed
                    in de nieuwere Letterkunde te verspreiden. Van daar, dat men ook in deze eeuw,
                    toen de Grieksche Schrijvers weinig, of meest door onvolledige vertalingen,
                    bekend waren, weinige aanha-
{==104==} {>>pagina-aanduiding<<}
lingen uit homerus, eschijlus, anacreon, of pindarus vindt, maar des te
                    meer uit alle mogelijke Latijnsche Autheurs van vroegere of latere eeuwen,
                    waarbij vooral de Schrijvers der zoogenoemde lagere Latiniteit den voorrang
                    verkregen, en schijnen sommigen onder dezen, gelijk seneca de
                    Treurspeldichter, boethius, en martialis,
                    eene vleijende voorkeur genoten te hebben.
                Onder die genen, welke, op het spoor van de meesterstukken der Ouden, het
                    waagden, derzelver geest en schoonheden in onze Taal over te brengen, bekleedt
                    de Amsterdammer hendrik laurzn. spieghel eene aanzienlijke
                    plaats. Zijne gematigdheid in den Godsdienst, ernsthaftigheid van wandel,
                    mannelijke kracht in taalverbetering, eindelijk zijn dood, als het offer zijner
                    kinderliefde, boezemen ons voor dien regtschapen Nederlander eenen zuiveren
                    eerbied in, welken zijne Dichtstukken, en vooral zijn Hertspiegel, nog meer bevestigen (53). Jammer is het, dat eene te groote zucht, om den kernvollen
                    stijl der Ouden na te volgen, dit eerste Nederlandsche leerdicht ontsiert,
                    zoodat deszelfs taal thans meestal, zonder 
{==105==} {>>pagina-aanduiding<<}
 eenige voorafgaande
                    studie, onverstaanbaar is. Dat spiegel reeds met montaigne bekend was, blijkt uit de volgende regels:
                
                    Een Fransman, van den berg, zet schools verstand ter
                        zijden, 
                    En ziet door Zellefskund' dei menschen ijl vernuft, 
                    Dat meest door schoolgeleerdheid min weet en meer suft (54). 
                

                Ook de Italianen hadden toen reeds in Nederland eenige vonken van hunnen geest
                    verspreid, en stond derhalve de reis van hooft met de
                    vroegere betrekking tusschen deze landstreek en de onze meer in verband, dan men
                    zulks gewoonlijk denkt. In deze woorden noemt spiegel petrarca
                
                    Tot dat de lauwerminner koen op d'Arn' brak uyt, 
                    In woeste bastard taal braght deze een zoet geluyt (55). 
                

                Zonderling is het echter, dat men in het bovengenoemde werk volstrekt geene
                    navolging der nieuwere, maar alleen der oude Grieksche en Latijnsche Wijsgeeren
                    en Dichters vindt, en men kan zich geenszins verwonderen, dat de eersten, die
                    het ondernamen, de wijsheid der Ouden in eene taal over te gieten, welke nog
                        nim-
{==106==} {>>pagina-aanduiding<<}
mer dergelijke denkbeelden had mogen uitdrukken, in eenen
                    duisteren stijl vervielen. De inhoud van spiegels uitersten
                    wil verdiende ook nu nog, door iederen vaderlandslievenden Nederlander met hart
                    en ziel behartigd te worden.
                Aan de zijde van spiegel verheft zich een man, zeker, eene der
                    schoonste flonkersterren, die onze Letterkunde versieren; een man die, schoon
                    als Dichter minder bekend, dan spiegel, niet alleen als
                    Schepper van den Nederduitschen Proza-stijl, maar als denker, wijsgeer en
                    voorstander van Godsdienstige vrijheid, eene schaarsch erkende hoogte bereikte.
                    Ik bedoel hier dirk volkertsz coornhert. Hij was het, die
                    niet alleen met onvermoeiden ijver ieder middel tot beschaving zijner
                    tijdgenooten aangreep, maar die tevens, niettegenstaande zoo vele zorgen en
                    moeijelijkheden in een vaak zwervend leven, ten prooi aan de vervolgingen van
                    Staatkundige en Godsdienstige onverdraagzaamheid, zijne landgenooten met het
                    Genie van homerus, en de, in zoo vele opzigten,
                    verdienstelijke Wijsbegeerte van cicero en boethius bekend maakte. Velerlei zijn de verdiensten van coornhert, en dezelve waren niet alleen toe het verbeteren van stijl
                    of taal bepaald, maar hij was ook de eerste Nederlander, die den weldadigen
                    invloed van het geen hij van de Wijzen der oude wereld vernomen had, tot nut van
                    zijne medeburgers wist te doen strekken, en raad, troost en hoop in de
                    bijzondere toevallen des levens, licht in de verschillende betrekkingen, door de
                    gebeurtenissen van zijnen leeftijd ontstaan, zocht te verspreiden. Talrijk zijn
                    de schitterende namen in iedere Letterkundige Geschiedenis, gering echter het
                    getal van diegenen, die, welken weg zij ook betraden, in hunne schriften een 
{==107==} {>>pagina-aanduiding<<}
 getrouw afdruksel geven van dien landaard waartoe zij behooren, en
                    de begrippen der eeuw waarin zij leven. Zoodanig waren, bij voorbeeld, voltaire bij de Franschen, shakespeare bij
                    de Engelschen, schiller in Duitschland. Onze Geschiedenis
                    vertoont ons in dat opzigt maerlant in de dertiende, coornhert in de zestiende, cats in de
                    zeventiende eeuw, terwijl hooft en huygens, en zelfs vondel, minder het beeld van den
                    oorspronkelijken Nederlander vertoonen. Natuurlijk straalt bij de eerstgemelden
                    de geest der navolging minder door. Zij weten aan alles eesen meer
                    oorspronkelijken plooi te geven, en hunne eigene gevoelens, zelfs bij het
                    voordragen van de gedachten van anderen, uit te drukken. In coornhert echter zijn de bronnen der geleerdheid of verhevenheid,
                    welke in zijne schriften gevonden worden, geenszins te miskennen. Het waren de
                    Heilige Schriften en die der Ouden. De eersten, ofschoon met een vrijer oog, dan
                    in de vorige eeuw, beschouwd, konden nog geen' genoegzamen invloed ter opwekking
                    van welsprekendheid of dichterlijke verbeelding te weeg brengen. De Heilige
                    Boeken, misschien wel eens in volgende tijden te letterkundig beschouwd, schenen
                    toen alleen een wapenhuis, waarin de verschillende gezindheden onder de
                    Christenen slechts bewijsplaatsen tegen elkanderen zochten bijeen te zamelen, en
                    door het verderfelijk uitzonderen en afsnipperen, werden er weldra woorden tegen
                    woorden, en volzinnen tegen volzinnen ten strijd gevoerd. Van hier was het, dat
                    ook coornhert aan dien strijdhaftigen geest van zijne eeuw,
                    in zijne godsdienstige schriften getrouw bleef. Beminnelijker vertoont hij zich
                    in zijne zedelijke werken, waarin de Wijsbegeerte zich met Godsdienst
                    vereenigde, en deze laatste haar licht 
{==108==} {>>pagina-aanduiding<<}
 liet stralen op eene wijze,
                    de groote mannen der Oudheid niet onwaardig. Wie leest zijne zamenspraken over
                    het Opperste goed, en denkt niet aan de Tusculaansche
                    Onderzoekingen, waarin cicero ons de heerlijkste lessen der
                    oude Wijsbegeerte ontvouwt. Zoo voert ons ook het besluit van coornherts onderhoud tot die hooge Christelijke Wijsbegeerte te rug,
                    door zoo velen miskend, en die echter de eenige is, welke ons van het bestaan
                    van een Opperste Goed kan overtuigen.
                Krachtiger bewijs van den invloed, welken de Oude Letteren op de werken van coornhert hadden, kan er niet gevonden worden, dan wanneer
                    men dezulken zijner schriften ter zijde legt, waarin hem deze fakkel verlichtte,
                    en alleen de genen opslaat, waarin coornhert, niet als de
                    bezielde navolger van boethius of cicero
                    optreedt, maar slechts als de Amsterdamsche Rederijker, als het medelid eener
                    Kamer, waarin spieghel, visscher, en zoovele anderen
                    eenigzints bezeften, wat de Dichtkunst moest worden, doch waar men nog alle de
                    verbasterde vormen bezigde, welke de noordelijke Provinciën van de
                    Brabandsche Rederijkers Kamers hadden overgenomen. Dan vindt men bij hem
                    zamenspraken tusschen GOD, ABRAHAM en de SCHRIFTUUR, tusschen kaïn en abel, enz. die zich zeer weinig
                    boven den gewonen Rederijkerstrant verheffen, en alwaar, op de zonderlingste
                    wijze, de geschilstukken der zestiende eeuw door de bovengenoemde personen
                    verhandeld worden. Ook taal en uitdrukking zijn hier, gelijk overal, waar het
                    denkbeeld van den Schrijver minder helder was, onzuiver en met bastaardwoorden
                    besmet. In eene zoogenoemde Maagdeschole komen opinio, curiositas en dergelijke herinneringen aan de 
{==109==} {>>pagina-aanduiding<<}

                    Moraliteiten voor, en kunnen, ofschoon met Latijnsche namen
                    versierd, geenszins hunnen oorsprong verbergen. Dit alles bewijst, hoe gering
                    nog de indruk was, welken de Europesche Letterkunde, ofschoon er in eenige
                    Landen toen reeds groote mannen waren opgetreden, bij ons gemaakt had, en hoe
                    zeer het niet alleen de Oude Letterkunde, maar de vorderingen van den
                    menschelijken geest waren, die in dezen zoo merkwaardigen tijd langzamerhand de
                    gemoederen der menschen zoodanig wisten te stemmen, dat zij naderhand, bij hoofts terugkomst uit Italiën, geschikt waren,
                    eene hoogere vlugt te nemen; want het was niet genoeg eenen Dichter te vinden,
                    bekwaam om den Velzen te vervaardigen, of eenen
                    Proza-schrijver, waardig om den Tacitus te vertalen, maar
                    tevens tijdgenooten, voorbereid om dergelijke werken te waarderen; en de
                    Geschiedenis toont, dat deze laatsten toen misschien minder dan ooit ontbraken.
                Het beginsel, waarvan wij bij de Geschiedenis van dit tijdperk uit moeten gaan,
                    is, dat de eerste kiem der Noord-Nederlandsche Dichtkunst, geheel door de
                    navolging der Brabandsche Rederijkers, opgewekt werd, waarvan ook velen, bij de
                    vlugt der Antwerpsche kooplieden naar Amsterdam, zich aldaar nedergezet hadden.
                    Hadden deze gebeurtenissen in eene eeuw, gelijk de vijftiende, plaats gevonden,
                    onze groote mannen zouden gansch in den smakeloozen trant hunner voorbeelden
                    voortgegaan zijn, en geene hoogere vlugt ware er bij ons genomen, dan die van
                    eenen houwaert en eenen van ghistele.
                    Doch, zoo als reeds vroeger gezegd werd, het was geestdrift voor de waarheden
                    van den Godsdienst en gevoel voor de schoonheden der Ouden, waardoor mannen, van
                        
{==110==} {>>pagina-aanduiding<<}
 zulk een verschillend genie, gelijk spiegel
                    en visscher, coornhert en bredero,
                    ontwikkeld werden.
                In Holland vooral schijnen de gezelschappen der Rederijkers veel opgang gemaakt
                    te hebben, doch de eeuw was reeds te ver gevorderd, dan dat men het
                    beuzelachtige dier oefeningen niet spoedig ingezien zoude hebben. Dewijl groote
                    mannen altoos den geest hunner tijdgenooten vooruit loopen, zoo bleef zeker ook
                    de algemeene smaak nog langer aan de Rederijkers verkleefd, dan men zulks zou
                    kunnen vermoeden. Men vindt dezelven nog in eenigen bloei gedurende hooft's leeftijd, doch naderhand verdwijnen zij bijna geheel
                    als instellingen, die voorzeker tot ontwikkeling van het vernuft en scherping
                    van het verstand nuttig waren geweest, doch die ook, nadat deze ontwikkeling
                    geschied was, overbodig geworden waren. Onder de menigvuldige verzamelingen van
                    gedichten der Rederijkers in onze Noordelijke Provinciën, behooren
                    ook vooral de spelen te Schiedam in 1603 opgevoerd, bij gelegenheid dat aldaar,
                    bij de oprigting van het Weeshuis, was voorgesteld: Wat nodichst
                        was om de arme weeskens te onderhouden? Men erkent hier terstond den
                    Nederlandschen aard, om het geen in Braband slechts eene huldiging aan weidsche
                    pracht, of aan den luister van de inhuldiging der vorsten geweest was, tot nut
                    en weldadigheid te doen strekken. Voorts vindt men, ofschoon hier ook Rhetorica
                    met de haar gewone destigheid optreedt, en de zinnebeeldige personen dikwijls
                    even zonderling gekozen zijn, een belangrijk onderscheid tusschen deze en de
                    vroegere Vlaamsche spelen, zoo in taal als uitdrukking. De Grieksche Parnassus is hier volstrekt onbekend, de bastaardwoor-
{==111==} {>>pagina-aanduiding<<}
den worden zoo vel mogelijk vermeden, de taal is op vele plaatsen
                    zuiver en niet zonder eenige verheffing, in het kort, men ontdekt overal de
                    uitwerking van dat stichtelijke, dat toen langzamerhand na de Hervorming, eene
                    eigenschap van onze Nederlanders werd, en dat meer en meer aan onze voorouders
                    eenen plooi van deftigen ernst deed aannemen, die hen in de volgende eeuw vooral
                    onderscheidde.
                Bij alle de groote mannen in de Letterkunde gedurende dit tijdvak, en zelfs bij
                    de eerstelingen van hooft en vondel, kan
                    men de bewijzen opsporen, hoezeer alle meer of min in de school der Rederijkers
                    hunne letterkundige vorming hadden ontvangen. Onder die genen, bij welken deze
                    invloed het meest zigtbaar was, behoort voorzeker roemer visscher, wiens roem door die zijner rijkbegaafde dochters bij het
                    nageslacht eenigzints verduisterd is geworden. Geheel in den trant der Vlaamsche
                    meesters is zijn lof der Rhetorica, welke zijne Tepel-wercken, een der onderdeelen van zijne Brabbelingh, opent, waarin hij zegt, dat mozes God vaersen van Rhetorijke gedankt heeft. Trouwens het ontbrak
                    toen ook al niet aan bedillers, die deze naam door die van Poëses wilden vervangen, hetgeen ten bewijze strekt, dat
                    men toen de vroegere vooroordeelen in de Letterkunde ook al eenigzins begon te
                    onderzoeken. De trant van roemer is geheel van dien zijner
                    twee vrienden verscheiden. Hadden deze plato en cicero voor oogen gehad, hem daarentegen scheen martiaal, wiens naam hem ruimschoots door zijne tijdgenooten toegedeeld
                    werd, toe voorbeeld te strekken, en de voornaamste zijner werken waren
                    puntdichten of vertelsels in schokken afgedeeld. Zoo als
                    meestal bij 
{==112==} {>>pagina-aanduiding<<}
 de zoodanige Schrijvers die zich bij het ontkiemen
                    eener Letterkunde onderscheiden, vindt men rein en onrein bij hem door elkander
                    gemengd, en tevens die verzameling van kiesche en onkiesche toespelingen op
                    ongelukkige huwelijken, bedrogen mannen en kwade vrouwen, welke gedurende den
                    geheelen loop der middeleeuwen, van boccacio tot op marot, eene onuitputbare stof tot vertelsels en hekeldichten
                    opleverden, en waaronder vroeger nog de tallooze vertelsels van Abten, Nonnen en
                    Monniken gerekend moesten worden. Roemer heeft voorts in
                    zijne Rommelso verschillende soorten van gedichten opgenomen,
                    en het ontbreekt dus niet aan verscheidenheid van stof. De geestige opmerker der
                    vaderlandsche zeden zal hier menigen belangrijken trek vinden, en diegene, welke
                    zich gaarne in den tijd onzer vaderen verplaatst, en het hen, uit
                    erkentelijkheid voor hunne trouwhartigheid en naïviteit, vergeeft,
                    dat zij nu en dan eens uit dat spoor wijken, binnen hetwelk wij ons in onzen
                    boert zouden bepalen, zal soms bij de lezing van roemer zijn
                    gelaat ontplooijen. Men ontmoet op vele plaatsen navolgingen uit de Ouden, zoo
                    als, onder anderen, die van den bevalligen lierzang van anacreon, daar hij tegen cupido ten strijde trekt.
                    Ofschoon er geene bijzondere latere Schrijvers genoemd worden, zoo blijkt het
                    toch, dat roemer de Fransche Madrigals, of
                    de kleine, nu geestige dan zoutelooze, gedichtjes, waarin vooral eene galante
                    wending moest heerschen, en die door de Dichters vóór corneille zoo zeer geliefkoosd werden, zeker gekend heeft.
                        Marot was daarin, in Frankrijk, een groot meester. Verder
                    herkent men den geest des tijds in de menigvuldige woordspelingen en vele
                    aardigheden der Rederijkers, welke den beschaafden 
{==113==} {>>pagina-aanduiding<<}
 lezer op iedere
                    bladzijde stuiten, en ons bewijzen, dat niet uit Italiën alleen, het
                    valsch vernuft tot ons is overgewaaid.
                Nog een man behoort er tot dezen kring, wien echter, hoewel hij zeker een der
                    minst bekende onder deze Schrijvers is, de eer toekomt, dat in zijne werken de
                    overgang van de Letterkunde der Rederijkers tot de navolging der Ouden het
                    duidelijkst bespeurd kan worden. Ik bedoel hier bredero, die
                    door zijne waarachtige spreuk van 't kan verkeeren, en door
                    het Grafschrift, het geen vondel op hem vervaardigde, meer
                    dan door zijne eigene werken bij de nakomelingschap bekend is geworden, daar
                    zijne gedichten meestal onder het stof der boekverzamelingen verwaarloosd
                    worden, en derzelver ouderwetsche druk ook geenszins de door vondel geroemde kluchten, die al die genen, die zuchten,
                        aan het lagchen helpen, doet vermoeden. Inderdaad, zoekt men hier
                    kluchten, zoo als wij ons dezelve in onze beschaafde eeuw en bij onze gekuischte
                    taal voorstellen, en in dien vorm, waarin zij gewoonlijk onzen smaak in de
                    voortbrengselen der nieuweren streelen, dan zoude dit zoeken hier vergeefs zijn.
                    Doch wil men verstandiger, dan de haan van de fabel zijn, en de goudkorrel uit
                    den mesthoop opzoeken, eenige walgelijke en aanstootelijke uitdrukkingen en
                    tooneelen ten goede houden, om daarentegen het genoegen te smaken, den
                    Amsterdammer van het einde der zestiende eeuw, geheel in zijnen handel en wandel
                    te beschouwen, zoo vindt men daartoe de beste gelegenheid in dezen, in vele
                    opzigten, belangrijken bundel. De meeste van bredero's
                    stukken schijnen op de Kamer in liefde bloeijende vertoond
                    geweest te zijn. Op de titelplaat draagt hij met eenige fierheid den naam 
{==114==} {>>pagina-aanduiding<<}
 van Amsterdammer; en ook inderdaad is er voor
                    Amsterdamsche taal en bijzonderheden van zeden en gebruiken, geene rijkere mijn
                    te vinden. Bredero schijnt een man van algemeene belezenheid,
                    zoowel in de werken van ouden als nieuweren, geweest te zijn, doch, zoo als
                    gewoonlijk bij de Schrijvers van deze eeuw, wordt hetgeen, het zij regtstreeks,
                    het zij door vertalingen, uit de Ouden gehaald werd, met veel meer deftigheid
                    opgevijzeld, en omslagtiger verhaald; dewijl zulks meer tot bewijs van des
                    Schrijvers geleerdheid en tot leering van het publiek verstrekte. Zoo verhaalt
                    de Schrijver in een lang berigt de juiste schikking en verdeeling van het
                    tooneel der Ouden: eene inleiding meer geleerd dan wel bijzonder gepast. In zijn
                        Moortje heeft hij den Eunuchus van terentius, zoo het schijnt naar eene oude fransche vertaling,
                    geestig overgebragt, en deze overbrenging, zoo gelukkig naar geest en
                    omstandigheden der tijden veranderd, staat meer in verband met het
                    oorspronkelijke stuk, dan wel de Muet van brueys en palaprat (56), die naderhand bij de Franschen voor eene
                    navolging van hetzelve moest doorgaan, doch in eene kiescher eeuw vervaardigd
                    werd. Zijne andere stukken getuigen echter meer van de navolging der nieuweren.
                    Zijne Lucelle is, zoo als hij zelf bekent, uit het fransche
                    Proza overgebragt. Zijne kluchten behooren tot denzelfden 
{==115==} {>>pagina-aanduiding<<}
 geest,
                    die vroeger de kluchten der Rederijkers deed ontstaan, en
                    vereenigen, met eenige geestige trekken, eene ruwheid en geheele verwaarloozing
                    van alle uiterlijke schaamte, die ons met regt verbaast, daar het ons moeilijk
                    te begrijpen valt, hoe een publiek, hetwelk den Baëto van hooft, of den Gijsbrecht en Palamedes van vondel toejuichte, het vertoonen van stukken gelijk den Duitschen Kwakzalver van bredero, of de klucht van Oene van jan vos, kon dulden.
                    Van eenen anderen aard zijn, bij voorbeeld, weder de Griane en
                        Het daghet uyt den Oosten, waarin wij de geheele meer
                    romantische Komedie vinden, zoo als dezelve in Duitschland
                    vóór gottsched, in Frankrijk
                    vóór corneille, bestond, en zoo als zij
                    in Engeland en Spanje, bij den verschillenden invloed van tijd en gewoonten, nog
                    altoos eenigzins is gebleven. Nimmer hadden de Rederijkers het zoo ver gebragt,
                    een stuk met intrigue en geschikte inleiding en ontknooping te
                    vervaardigen, en het is dus waarschijnlijk, dat navolging van spaansche en
                    fransche voorbeelden den geest van bredero opgewekt en hem
                    eenen vorm hebben doen kiezen, welke dien van shakespeare zoo
                    zeer nadert, dat, indien deze vorm door de verzen van vondel
                    ware bezield geworden, wij ons zeker zouden kunnen beroemen eenen tweeden shakespeare te bezitten. De Lucelle is nog
                    in den trant der Rederijkers, op de spreuk van Schijn
                    bedriecht, vervaardigd. In de Griane vinden wij alle
                    vereischten van een spel uit den tijd van lopez de vega en
                        shakespeare. Letterlijk is hier het gezegde van boileau omtrent het Spaansche Treurspel verwezenlijkt:
                
{==116==} {>>pagina-aanduiding<<}

                
                    Là souvent le héros d'un spectacle grossier 
                    Enfant au premier acte, est barbou au dernier. 
                

                want palmeryn ziet, gedurende den loop van dit spel, zijne
                    jeugd, van zijne geboorte tot aan den ouderdom van twintig jaren, verstreken.
                    Het geheele stuk is, gelijk vele stukken van shakespeare, uit
                    eenen Roman van de middeleeuwen genomen. Het is keizer romulus, een vorst uit den Cyclus van die koningen en
                    vorsten, die nimmer in de Geschiedenis gevonden worden, onder wiens regering het
                    stuk voorvalt. In het stuk zelf bemerkt men, dat de taal, waarin vorsten en
                    vorstinnen tot elkanderen spraken, van die, waarin derzelver onderdanen hunne
                    denkbeelden uitdrukten, nog weinig verscheiden was. Opmerkelijk is ook hier het
                    gebruik der korte regels, welke geheel gelijk staan met die, welke naderhand calderon (57) gebruikte. Voorts ontdekt men hier die
                    zelfde vermenging van ernst en boert, die wij bij andere volkeren vonden, en het
                    invoeren van eenen persoon, die de aanschouwers voorstelt, hen in de
                    tusschenspelen vermaakt, en hunne aanmerkingen, of die, welke zij zouden kunnen
                    maken, boertig voor-
{==117==} {>>pagina-aanduiding<<}
draagt. Zoo verschijnen hier Bouwen langh-lijf en Sinnelijcke Nel, opregte
                    Amstellanders, midden in het Paleis van Konstantinopel, gelijk de dronken Sly in shakespeares
                    taming of the Shrew, die gedurende de vertooning slaapt, en in
                    de Entractes ontwaakt. Wij vinden voorts in dezen persoon
                    eenen bloedverwant van den Gracioso der Spanjaarden, den Clown in de oude Engelsche stukken, eindelijk den Harlekijn, dien gotsched met zoo vele moeite van
                    het Leipziger tooneel verbande, en die misschien, zoo als bilderdyk met regt aanmerkt, nog eene laatste toevlugt in de van ouds
                    befaamde vier kroonen vindt. Aan het Fransche tooneel was deze
                    persoon, die eerst buiten het tooneel zijne aanmerkingen voordroeg, naderhand
                    echter slechts een gedeelte van het stuk uitmaakte, minder bekend; ondertusschen
                    is daarvan in den Scapin, Crispin, Mascarille, Pasquin, of in
                    die namen, waaronder men steeds den Franschen Valet de Comedie
                    wedervindt, nog eenig spoor overgebleven.
                Opmerkelijk echter is zelfs in deze stukken eene meerdere vereeniging met het
                    Lyrische, dat in de slotkooren bij ieder bedrijf bleef heerschen, en overal,
                    volgens het Nederlandsche karakter, de zedeleer van het stuk uitmaakte.
                Shakespeare heeft daarentegen niets Lyrisch. Hij schildert met
                    groote trekken al het verhevene en het vernederende in de menschelijke natuur:
                        Othello's en Desdemona's, Richards en
                        Falstraffs; en de aanschouwers mogen dan hieruit hunne
                    eigene zedeleer opmaken. In het daghet uyt den Oosten van bredero, is de aandoenlijke geschiedenis uit dit bekende Lied
                    tot onderwerp genomen. Opmerkenswaardig is in dit stuk, het laatste van den
                    Dichter, 
{==118==} {>>pagina-aanduiding<<}
 het veelvuldiger gebruik der reijen en de vereeniging van
                    die gezangen, alwaar, in navolging der Ouden, de namen en eigenschappen der
                    Grieksche Godheden voorkomen, met anderen, waarin de Vigiliën op de
                    wijze van den CXVI Psalm worden aangeheven. Deze vereeniging schijnt thans, in
                    eene eeuw van redekaveling en twijfeling, waarin niets heilig bleef, profaan; doch dit was minder het geval in eenen tijd, toen bredero, wiens godsdienstige beginselen wij door de brieven,
                    vóór zijne werken geplaatst, genoegzaam leeren kennen,
                    oordeelde, dat niemand zich hier over ergeren zoude, daar hij alleen des werelds
                    beloop, waarin het geestelijke en wereldlijke elkander gedurig opvolgen,
                    trachtte af te schilderen, en ook geenszins had kunnen bevroeden, dat iemand hem
                    zou kunnen beschuldigd hebben, zaken, wier heiligheid toen niemand in twijfel
                    trok, in een belagchelijk daglicht te hebben willen stellen. In dit stuk ontmoet
                    men, wel is waar, geene afzonderlijken kluchtigen persoon, doch de Mieuwens en Jan Tijng, twee burgerlieden, geven hun
                    oordeel over het gebeurende, gelijk de Gentlemen in de
                    historische stukken van shakespeare (58), en de doodgravers in den Hamlet. Belangrijk zouden de opmerkingen zijn, welke eene meer uitgebreide
                    beschouwing dezer stukken, in vergelijking met de Geschiedenis der Letterkunde
                    bij andere volken, zou kunnen geven. Zonderling is 
{==119==} {>>pagina-aanduiding<<}
 het, dat,
                    hoezeer de aard der stukken van bredero geheel naar de
                    spaansche school van dien tijd helt, en hoe zijne schriften en uitdrukkingen
                    blijken dragen, dat hij zeer goed met de Spaansche en Italiaansche Letterkunde,
                    geenszins met de Engelsche, waarvan hij nergens gewaagt, is bekend geweest, hij
                    toch des niettemin van gene Spaansche Tooneelspellen spreekt, hoewel hij, gelijk
                    vele Schrijvers van dit en het volgende tijdperk, dikwijls spaansche
                    spreekwoorden aanhaalt. In de voorrede van zijnen Jerolimo
                    zegt hij, dezen naar den Schrijver van den Lazarillo de Tormes
                    te hebben nagevolgd. Deze Lazarillo is een Roman van die
                    soort, waarin bedelaars of gaauwdieven de hoofdpersonen uitmaken. De Gusman d'Alfarache van le sage, en de Jonathan Wild van fielding, behooren tot
                    deze soort, welke men bij de Spanjaarden el genero Picaresco
                    genoemd heeft. Bredero merkt tevens bij deze gelegenheid aan,
                    dat de Schrijver van dit stukje onder de weinige bijzondere geesten behoort, die
                    Spanje voortgebragt heeft. Het blijkt dus hieruit duidelijk, dat de Spaansche
                    Taal door de staatkundige omstandigheden veel meer bekend geworden was, dan wel
                    de Spaansche Letterkunde, in evenredigheid hiervan, in zwang was geraakt, en dat
                    men toen geheel anders over deze in dien tijd geïtalianiseerde
                    Letterkunde dacht, dan zulks bij die genen onder de tegenwoordige
                    Letter-minnaars, die herder's
                    Romancen van den Cid, of schlegels
                    Calderon gelezen heeft, het geval is. Om dus wegens bredero te besluiten, zoo kan men naar hem, met eenig regt,
                    de andere thans vergeten Kluchtspeldichters van dien tijd beoordeelen, daar deze
                    meer het smakelooze, dan wel het verdienstelijke zijner spelen 
{==120==} {>>pagina-aanduiding<<}

                    schijnen nagevolgd te hebben. Zijne verdiensten waren in sommige opzigten groot,
                    en juist het verwijt, dat hij den praat der vischwijven afgeluisterd zou hebben,
                    hetwelk hem zijne geleerde vrienden toevoegden, bewijst, dat hij inderdaad
                    bevatte, wat de pligt van eenen eigenlijk nationalen Blijspeldichter was,
                    terwijl ons zijn Spaansche Brabander, voorzeker zijn
                    meesterstuk, overal toont, hoe veel hij van het plaatselijke en eigenaardige
                    wist te bewaren en voor te dragen. Hij bekleedt allezins eene belangrijke rol in
                    onze Letterkundige Geschiedenis, en vervult de gapende kloof tusschen de Spelen van Sinne en de stukken van hooft.
                    Zelfs de Granida van dezen, hoezeer een herdersspel, heeft nog
                    veel van dat romaneske, hetwelk wij in de Griane ontmoeten.
                    Zijne stukken schijnen ons toe te roepen: Hier eindigde Rhetorica, en hier begonnen hooft en vondel.
                Onder de tijdgenooten van deze mannen behoorde samuel coster,
                    die, met hetzelfde regt, een der eerste stichters van ons Nederlandsch Tooneel
                    genoemd kan worden. Hij stond in eene dergelijke betrekking tot hooft, als, bij de Franschen, rotrou tot corneille. Beide behoorden zij tot de eersten, dien het
                    gelukte, zich in de dramatische Letterkunde van hun vaderland, boven den
                    wansmaak hunner voorgangers te verheffen; doch ook beiden zagen zich, nog
                    gedurende hunnen leeftijd, door een grooter genie overtroffen, door wien hun
                    roem geheel verdonkerd werd. Coster is bij de beoefenaars
                    onzer Letterkunde weinig bekend, en echter onderscheidt zich zijne Ifigenia ten voordeeligste onder die stukken, die het eerst op de
                    Kamerspelen der Rederijkers volgden. Het is geenszins de zinnebeeldige, dikwerf
                    gezochte 
{==121==} {>>pagina-aanduiding<<}
 voorstelling van eene opgegevene spreuk door allegorische
                    personen die men hier aantreft; neen, wij vinden, integendeel, eene handeling
                    van historische personen, in vijf bedrijven afgesponnen en tot het doel des
                    Dichters gebezigd, om den hoogmoed en de staatzucht der geestelijken tegen te
                    gaan, en hunne ondergeschiktheid aan de wereldlijke magt te bewijzen. De taal is
                    hier vaak nog duister, en de verzen hard; doch men vindt tevens vele plaatsen,
                    waarin wezenlijke Dichterlijke geestdrift heerscht, en die slechts eene geringe
                    verandering zouden vereischen, om ook tegenwoordig nog belang in te boezemen.
                    Ook coster is er niet voor uitgekomen, wegens hetgeen hij aan
                    de nieuwere Europesche Letterkunde heeft te danken gehad. Het onderwerp van
                    zijne Isabella schijnt intusschen uit ariosto genomen te zijn. Verder beroept hij zich alleen op de Ouden, en
                    verheugt zich, in tegenstelling van diegenen, die deswegens andere gevoelens
                    uitten, een leerling van aristoteles, horatius en scaliger te zijn. Hij behandelde de klucht in de trant van de
                        Esbatementen der Rederijkers, en bleef daarin beneden bredero staan, hoewel echter in zijn Tiiske van
                        der Schilde, eene meerdere intrigue heerscht. Hij
                    schijnt een man van verdraagzame en onpartijdige gevoelens geweest te zijn, die
                    zijne eigene begrippen vrijmoedig uitte, zonder anderen te willen dwingen,
                    hetzelve aan te nemen, en die in onze Letterkunde, door zijn gezond oordeel,
                    gespierden dichttrant, en eindelijk door het stichten van costers
                    Academie, naderhand de Hollandschen Schouwburg, eene
                    verdienstelijke plaats bekleedt.
                Buiten dezen waren er nog verscheidene Dichters, die eerst aan de Kamer in liefde bloeijende, naderhand aan den Amsterdam-
{==122==} {>>pagina-aanduiding<<}
sche Schouwburg hunnen arbeid gewijd hebben, en wier leeftijd zich nog in de
                    volgende tijdperken uitstrekte, terwijl ondertusschen hunne werken, door de
                    vergelijking met de meesterstukken der voornaamste toenmalige Dichters, thans
                    alleen strekken, om den lof van dezen nog hooger te doen rijzen. Meestal vindt
                    men bij hen, gelijk onder anderen, in den Wegwijzer der deugd
                    van krul, die verschillende Tooneelstukken bevat, eene stof
                    geheel uit de Romanwereld der middeleeuwen genomen, daar zelfs, bij voorbeeld,
                    in zijne Faustina, constantinus als een Koning der Grieken voorkomt. Van onvoegelijke uitdrukkingen en
                    tooneelen krielt het overal. Eene gelijkenis met het toenmalige Spaansche
                    Tooneel is niet te miskennen, hoewel het moeijelijk valt te bepalen, of deze
                    niet veeleer in navolging der Franschen geschiedde, die toen zich de Spaansche
                    en Italiaansche Drama's tot voorbeeld gesteld hadden. Eén van kruls zoogenoemde Treurspelen is, volgens zijne eigene
                    bekentenis, uit de Astrea van d'urfé genomen, en voert de opgepronkte Roman-helden, te gelijk
                    met de niet minder onnatuurlijke idealische herderinnen, ten tooneele.
                Tot nu toe hebben wij gezien, in hoe verre de smaak der Rederijkers, door de
                    vereenigde pogingen van eenige verdienstelijke mannen, en het beter inzigt in
                    den geest der Ouden, veredeld was geworden; doch er bestond buitendien nog een
                    invloed, die wezenlijk op de geheele menigte werkte, en welken wij reeds bij coornhert aangestipt hebben, namelijk die van Bijbel en
                    Hervorming, wier uitwerking in de Geschiedenis onzer Letteren onmiskenbaar is.
                    Daar dezelve echter met ons Volksgezang in betrekking staat, moeten wij ons bij
                    dezen belangrijken tak der 
{==123==} {>>pagina-aanduiding<<}
 nationale Dichtkunst nog eenige
                    oogenblikken ophouden. Volksliederen behooren voorzeker tot de meest afdoende
                    bijdragen, waaruit men den geest eener natie kan leeren opmaken, en de kennis
                    van het geen onze voorouders in dit vak der Letterkunde leverden, zoude, ter
                    beantwoording der hier voorgestelde vraag, veel inlichting kunnen geven.
                    Ongelukkig echter is de Geschiedenis onzer Letterkunde nog bijzonder arm aan
                    dergelijke nasporingen, en er ontbreekt ons tot heden eene verzameling, gelijk
                    aan diegenen, die den roem van Spanje, Duitschland, en zelfs van Zweden, in dit
                    opzigt gehandhaafd hebben. Een onderzoeklievend vreemdeling houdt zich, sedert
                    eenigen tijd, met den belangrijken arbeid bezig, om over dit gewigtig punt een
                    nieuw licht te verspreiden, en indien zijn oogmerk gelukt, zal er voorzeker eene
                    gaping in onze Letterkunde verdwijnen, en zijne verzameling zal tot nieuwe
                    ontdekkingen, ook wegens het doel dezer bladzijden, gelegenheid kunnen geven.
                    Trouwens is ook een onderwerp gelijk dit nimmer uitgeput, en duizende
                    toevalligheden kunnen hetzelve telkens meer en meer ophelderen. Uit de
                    mondelinge mededeelingen van dezen verdienstelijken Geleerden blijkt, vooreerst,
                    dat, vóór en gedurende de Bourgondische Regering, er in
                    onze Noordelijke Provinciën eene soort van Volkslied gebloeid heeft,
                    't welk in een naauw verband met dat der Duitsche volksstammen, vooral der
                    Noordsche, gestaan heeft, en waarin een echte Riddergeest heerschte. Het lied
                    van het daghet uyt den Oosten is algemeen bekend, en nog vele
                    andere liederen, zoo als dat van Er waren twee
                    koningskinderen, schijnen in verschillende Dialekten over geheel
                    Duitschland verspreid 
{==124==} {>>pagina-aanduiding<<}
 geweest te zijn. Wij willen ons hierbij niet
                    lang ophouden, daar dit gedeelte onzer Letterkundige Geschiedenis, tot op dit
                    oogenblik, nog niet genoeg bearbeid is gewonden, om daaruit gevolgtrekkingen af
                    te kunnen leiden. Intusschen moet het oude lied van Hildebrand en
                        Hadubrand, dat men, in verschillende tongvallen, bij schier alle de
                    Noordsche volken wedervindt, hier reeds vroeg bekend geweest zijn, en niet
                    minder beroemd was dat op de dood van Graaf floris. Dit
                    blijkt ook nog uit deze regels van pels
                
                    En daaglijks zingt men, op den ouden bardentrant, 
                    Nog liedekens van de oude en jonge
                        Hillebrand. 
                    Van Velzen, Rypermonde en Raaphorst en
                            van Gelder 
                    En Heeroom Knelis. 
                

                Deze liederen schijnen dus zelfs in den leeftijd van laatstgenoemden Dichter, in
                    het begin der achttiende eeuw, nog bekend geweest te zijn, doch het gebruik van
                    dezelve was reeds vroeger verdrongen geworden, voornamentlijk uit hoofde van de
                    geringe opmerkzaamheid, waarmede men toen dergelijke overblijfsels van den
                    goeden ouden tijd behandelde, daar de uitgever van bredero,
                    bij voorbeeld, de kunst van dezen deswege roemt dat hij een zijner spullen op een zoo gemeyn liedeken heeft weten te
                    vervaardigen, namelijk dat van het daghet uyt den Oosten.
                    Echter bestond er ook nog eene tweede oorzaak, en dit is diegene, waarop wij
                    thans te rug wilden komen, te weten: dat, gedurende de zestiende eeuw, het
                    wereldlijk gezang bijna geheel door het geestelijke was vervangen geworden. Zoo
                    als wij vroeger op-
{==125==} {>>pagina-aanduiding<<}
merkten, was deze trek tot geestelijke
                    Dichtkunst met den ernstigen geest van onzen landaard eenigzins verwant; doch
                    het was voornamelijk bij de Hervorming, dat dezelve zich bij onze Vaderlanders
                    nog meer ontwikkelde. Reeds vroeg had anna byns met veel lof
                    de lier op eenen godsdienstigen en zedelijken toon gestemd. Bij de Hervorming
                    werd deze zucht voor algemeen godsdienstig gezang meer en meer aangewakkerd, en
                    het gezang, dat men toen nog bij onze natie, veel meer dan in latere tijden,
                    schijnt gewaardeerd te hebben, werd geheel op eene geestelijke leest geschoeid,
                    en reeds vóór de Hervorming waren er verzamelingen van
                    dergelijke liedekens in zwang. Eene der zegevierende vergelijkingen ten
                    voordeele van den nieuwen eerdienst was die tusschen het hartelijk opzingen der
                    Godgewijde Psalmen, in de taal des volks, bij de Hervormden, en het zielloos
                    opdreunen der Latijnsche Kerkgezangen bij de Roomschen. De Psalmen werden reeds
                    vroegtijdig verscheiden malen vertolkt. Datheen, hoezeer op
                    eenen zeer matigen trap van Dichtkunst en taalbeschaving staande, genoot de eer
                    dat zijne berijming, bij welke, voor een gedeelte, eene vroegere Fransche van
                        marot ten gronde gelegd was, gedurende twee eeuwen door
                    de Nederlandsche Hervormden gezongen werd. Aldegonde, de
                    vriend van willem den I, een dier begunstigde vernuften,
                    geschikt om in meer dan in één vak te schitteren, even
                    groot in den raad van den hersteller van Neêrlands vrijheid, als in
                    het midden der Geleerden, gaf, ongeveer dertig jaren later, eene nieuwe
                    Psalm-berijming, zuiverder van taal, en krachtiger van uitdrukking. Ook dirk rafaels camphuizen, wiens leeftijd buiten de grenzen van
                        
{==126==} {>>pagina-aanduiding<<}
 dit tijdperk behoort, en wiens Rijmen nog
                    steeds voor gemoedelijke en godsdienstige harten onschatbaar zijn, ondernam het
                    een gedeelte der Psalmen te vertalen. Hij dichtte geheel in dien stichtelijken
                    eenvoudigen trant, waarbij aan geen' anderen invloed, dan dien van Bijbel en van
                    het godsdienstige gevoel gedacht werd. Zijne Maysche
                    morgenstont en Spelsmate, versieren onze bloemlezingen,
                    en menig lijder heeft vaak zijne troostelijke klagt herhaald, waarin ieder
                    couplet met deze uitboezeming aan God eindigt:
                
                    'T is wel goedheyts-fonteyn, 't is wel al wat gy doet. 
                

                Indien men het getal der geestelijke liedeboekjens onderzoekt, die zoo wel in het
                    laatst der zestiende, als meest in het begin der zeventiende eeuw, uitgegeven
                    werden, ontwaart men de duidelijkste sporen van den indruk, dien de Hervorming
                    overal had nagelaten. Het wezentlijke ware doel des Christendoms was, door haar
                    geopenbaard geworden, en zij had eene algemeene geestdrift voor den Godsdienst
                    doen ontstaan. Zoo vinden wij, bij voorbeeld, in het volgende tijdperk een geestelijk Liedtboexken van eene vrou gerrits uit Medenblik, wier gedichtjes na haren dood uitgegeven werden
                    (1621). Wanneer men hare liedjes, aan gelijk gestemde vriendinnen, leest,
                    ontdekt men overal, dat het redeneren over geestelijke onderwerpen, zelfs bij
                    gastmalen en gezelschappen, eene gewoonte geworden was onder eene meer
                    burgerlijke klasse. Dit was dan ook de oorzaak, waarom, voornamelijk in dit
                    tijdperk, de vroegere wereldlijke liederen meestal geheel verloren 
{==127==} {>>pagina-aanduiding<<}

                    gingen. Alles moest nu in dezen geestelijk zijn, en van de vroegere liederen
                    werd alleen de wijze behouden; weshalve men ook nog bij de geestelijke liederen
                    overal de eerste regels van thans geheel vergetene liederen aantreft. Naderhand
                    werden ook deze wijzen door die der Psalmen, welke toen meer en meer bekend
                    begonnen te worden, vervangen. Onder alle onze steden was echter Amsterdam het
                    minst op dien toon gestemd. Het licht van Hervorming en vrijheid was aldaar het
                    laatst doorgebroken, eenige van de voornaamste Dichters van dien tijd, spieghel en roemer, waren den alouden
                    Godsdienst getrouw gebleven. Daar dit ook met tesselschade
                    het geval was, heerschte er natuurlijk in de gezellige kringen van het huis van
                    Muiden eenen geheel verschillenden toon, daar de fijne wellevendheid van hooft hem niet toeliet, zijnen vrienden eenige ergernis te
                    geven. Dergelijke gezelschappen waren dus geenszins geschikt, om camphuyzens liederen aan te heffen, en derhalve werd de zang hier op
                    eene verschillende wijze beoefend, en was dezelve geheel wereldlijk. Echter werd
                    door dezen het oude Ridderlied geenszins opgezocht of veredeld, maar er ontstond
                    eene nieuwe soort van zang, en hoofts bevallige Minnedichtjes
                    werden, op italiaansche en fransche zangwijzen, door de keeltjes van tesseltje en jufvrouw francisca duarte
                        opgezongen (59). Meer en meer begon van nu af
                    aan 
{==128==} {>>pagina-aanduiding<<}
 de levendige belangstelling in het godsdienstige, die in het
                    begin der zeventiende eeuw heerschte, te verslaauwen. De opgekomene twisten
                    wegens den Godsdienst maakten vele gematigden vreesachtig, om zich over
                    belangrijke punten uit te laten. De hoogmoed van eenige Geestelijken
                    veroorzaakte weder bij anderen eenen onaangenamen indruk. Het stichtelijke lied
                    bepaalde zich weldra alleen tot de kerken. Het wereldlijke schijnt zijn gebied
                    tot in den tijd van heemskerk, toen de jonge dochters de
                    liedeboekjes in hunne salet-emmertjes met zich droegen, nog uitgestrekt te
                    hebben, en liefelijk klonken de zangen van dien Dichter uit den mond eener
                    lieftalige Rozemond of begaafde Radegond (60). Maar naderhand verdwenen de laatste
                    sporen van deze dichtsoort onder den heerschenden invloed der Fransche
                    Letterkunde. Daar deze naburen ons in hunne Taal geen ander Volkslied konden
                    aanwijzen, dan hunne satirieke Vaudeville, die onmogelijk op
                    onzen grond kon overgeplant worden, getroostten wij ons het onze tevens op te
                    offeren, en nu scheen Holland, tot aan den Engelschen oorlog, toen men weder
                    voor het eerst den lof der Doggerbanksche Helden op vaderlandsche toonen hoorde
                    zingen, voor 
{==129==} {>>pagina-aanduiding<<}
 den Geschiedschrijver van Toon- en Zangkunst, uit de
                    rij der volken gewischt. Wij hebben in deze beschouwing, wel is waar, de palen
                    der volgende tijdperken overschreden, doch wilden het weinige, dat over deze tak
                    onzer Letterkunde (bij den geringen voorarbeid, welke daarin tot nog toe
                    aangewend is) te zeggen valt, zoo veel mogelijk vereenigen.
                Wij beschouwden de beginselen der Letterkunde gedurende dit tijdperk, en hoewel
                    vele der groote mannen, die wij bij het begin van het volgende ontmoeten,
                    alreeds tot dit tijdvak schijnen te behooren, hebben wij dezelven tot de twee
                    volgende verschoven, uit hoofde der verschillende scholen door hen gesticht;
                    dewijl niemand ontkennen zal, dat, gedurende den leeftijd van hooft, de invloed van dezen en van alle diegenen, die door banden van
                    vriendschap en kunstliefde met hem verbonden waren, de overhand behield, en dat
                    naderhand, toen de grijze vondel alleen op onzen Parnas bleef
                    heerschen, zijn invloed bij die jongelingen, welke zich op de Dichtkunst
                    toelegden, geheel de overhand verkreeg. Deze drie tijdvakken behelzen dus de
                    geschiedenis der ontwikkeling van het Nederlandsch Genie, terwijl het daarop
                    volgende de eenzijdige navolging van den Franschen geest, en de verachtering van
                    alle vakken van Letterkunde met zich voerde.
                Meer dan ooit had zich, gedurende dit tijdperk, de bloei der Latijnsche
                    letterkunde op onzen grond gevestigd. De stichting der Leydsche Akademie bragt
                    weldra aldaar eene vereeniging van groote mannen in het vak der oude Letteren
                    tot stand, wier onvermoeide werkzaamheid, sedert twee en eene halve eeuw, de
                    bewondering van Europa verworven heeft. De roem dier uitstekende vernuften werd
                    reeds veelmalen 
{==130==} {>>pagina-aanduiding<<}
 naar waarde verheven, en het was ook geenszins te
                    verwonderen, indien deze algemeene geestdrift voor de oude Talen, deze gedurige
                    naijver, om in derzelver gebied eenige nieuwe ontdekkingen te doen, voor eenigen
                    tijd de opmerkzaamheid bijna uitsluitend tot dezelve boeide, en dezelve als de
                    eenige waardige tolken der wetenschappen deed beschouwen. De Hooge Scholen en de
                    op dezelve verkregene waardigheden waren het toch alleen, die den
                    poëtischen lauwer konden doen verwerven, en de herinnering aan petrarca, op het Kapitool gekroond, overtuigde den
                    Latijnschen Dichter, dat ook nog door deze Taal de toegang tot den Pindus
                    ontsloten werd. Derhalve werden de werken van visscher en spieghel, in de Moedertaal, slechts als uitspanningen
                    beschouwd, die echter geenszins den roem van eenen Latijnschen Dichter konden
                    evenaren. En werd er dan niet eene verheffing boven het gewone vooroordeel
                    vereischt, om, in eene dergelijke eeuw, de Nederlandsche lier boven de
                    Latijnsche te verkiezen? Hij die zijne gedichten in de taal van Latium ter neder
                    schreef, was verzekerd om, zelfs in Nederland, een grooter aantal bewonderaars
                    te vinden, dan indien hij de volkstaal daartoe gebezigd had; want was niet de
                    Latijnsche Taal toen bij ieder, die eenigzins prijs op wetenschappelijke
                    beschaving stelde, volkomen bekend, daar zij toch onontbeerlijk was, om tot de
                    eerambten van den Staat, of tot de achting der buitenlanders te geraken? De
                    overige Provinciën waren op verre na nog niet tot denzelfden trap van
                    beschaving, als Holland, gerezen, en de Geleerde, die, indien hij in de
                    Nederduitsche Taal geschreven had, slechts weinige lezers in den eng bepaalden
                    omtrek van eenige steden zou gevonden hebben, zag nu daar-
{==131==} {>>pagina-aanduiding<<}
entegen
                    zijnen letterroem zich door geheel Europa verbreiden. Geheel verschillend was
                    voorts in die tijden de mededeeling der lettervruchten. De geest der
                    tegenwoordige eeuw, die alles, al is het ook maar oppervlakkig, wenscht te
                    verstaan; de onverzadelijke leeslust, die alles verslindt, zonder iets te
                    behouden, waren toen nog geenszins bekend. Geene publieke opinie heerschte er
                    over de schriften der nieuweren. Later slechts begon in Frankrijk het opstellen
                    van letterkundige beoordeelingen plaats te vinden, en men vondt toen zoo wel
                    minder schrijvers, als ook vooral minder lezers; weshalve dan ook de algemeene
                    achting voor Geleerden meest op de uitdrukkingen van bijzondere personen
                        rustte, (61) daar
                    slechts weinige werken terstond eenen Europeschen roem verkregen, gelijk dat van
                        de groot
                    over het regt in oorlog en vrede, dat uit de gevangen-cel van
                        Loevestein zich den weg tot de legertent van gustavus adolphus wist te banen. Het was ook natuurlijk, daar de
                    betrekkingen tusschen de volken geheel anders dan tegenwoordig waren, dat ieder
                    van dezelven slechts zeer laat met de meesterstukken van de anderen bekend werd,
                    en dat, bij het overwigt der Latijnsche Letterkunde, alleen nog aan Italien, den
                    gewijden grond, alwaar men voor zoo vele eeu-
{==132==} {>>pagina-aanduiding<<}
wen die taal gesproken
                    had, eenige klassieke roem toegekend werd. Hoe lang bleef niet, in dit opzigt,
                    Engeland in Frankrijk en bij ons, Spanje bij geheel Europa onbekend. Hij, die
                    uit eene vreemde Taal schoonheden had overgenomen, beschouwde dit meestal als
                    eene roemrijke overwinning op den vijand, waarvan hij geene rekenschap schuldig
                    was. Wij hebben op dit oogenblik betere gelegenheid, de heldendichten der
                    Hindous, of de volkszangen der Bergschotten te leeren kennen, dan er toen was,
                    om met de werken van calderon of camoens
                    bekend te worden. Buitendien werden toen dikwijls thans geheel vergetene
                    Schrijvers als voorbeelden van smaak en geleerdheid voorgedragen. Nog tot in het
                    laatst der vorige eeuw is op de meeste plaatsen, waar bij onze Schrijvers van de
                    Fransche Letterkunde gewaagd werd, de roem van ronsard,
                    tegelijk met dien van de Schrijvers uit de eeuw van lodewyk
                    den xiv behouden gebleven, ofschoon de eerste, nevens de
                    geheele rij zijner vrienden, die zich het zevengesternte
                    noemden, reeds door boileau met de uiterste strengheid
                    behandeld was geworden. Zoo vinden wij, bij voorbeeld, eene door vondel nog geroemde Vertaling, door heyns
                    vervaardigd, van du bartas, eenen Franschen Dichter, thans
                    bij zijne landgenooten alleen daar door bekend, dat hij, in
                    één der zes zangen van zijn gedicht over de schepping, den
                    zang van den Leeuwrik, door hetgeen naderhand bij de Kunstregters harmonie imitative genoemd werd, in deze woorden had trachten uit te
                    drukken:
                Tirelire à liré et tire lire
                    lire.
                Ondertusschen wordt deze Dichter, in de Voorrede vóór de
                    vertaling, bij de grootste mannen, die Griekenland en Italien voortbragt,
                    vergeleken, 
{==133==} {>>pagina-aanduiding<<}
 en stond hij dus zeker bij zijne tijdgenooten in hooge
                    achting. Wie zal echter den stevigen kwartijn doorsnuffelen, om juist te kunnen
                    bepalen, in hoe verre het vernuft van du bartas op dat der
                    Nederlanders van dien tijd gewerkt heeft.  (62)
                Wat de Dichters in de Latijnsche taal betreft; geen van dezelven verkreeg eenen
                    meer algemeenen roem, dan janus secundus. Hij leefde reeds
                    eenigzins vroeger, en behoorde onder die vernuften, die, in welke taal zij ooit
                    geschreven hadden, zeker als Dichters bewonderd waren geworden. Hij is geen dier
                    Latijnsche Dichters, die alleen de Poëzij als eene klassieke oefening
                    beschouwden, maar hij gevoelde, wat hij schreef; minder nog in zijne Basia, waarin misschien hier en daar al te gezochte
                    denkbeelden gevonden worden, dan wel in zijne Elegiae. Hij was
                    een der eerste Latijnsche Dichters in het Noorden, die het inniger gevoel van
                    liefde, dat meer uit het hart voortkomt, dan de genegenheid van propertius voor cynthia, van ovidius voor corinna, en waarvan misschien tibullus en delia onder de Ouden nog het
                    beste denkbeeld kunnen geven, wist uit te drukken. Wie toch heeft niet het lot
                    van dezen Dichter beklaagd op dien noodlottigen dag, wanneer hij, het oord
                    verlatende, alwaar julia, zijne vroegere geliefde, zich aan
                    den gehaten medeminnaar voor eeuwig zal verbinden, door een schrikverwek-
{==134==} {>>pagina-aanduiding<<}
kend onweder zijne reis
                    vertraagd ziet, en hem het verheven denkbeeld, dat de vloek des Hemels op het
                    hoofd der meineedige nederdaalt, de heerlijke Elegie doet uitboezemen, die aldus
                    begint:
                
                    Ergo dies venit, qua se formosa mariti, 
                    Dedet in aeternum Julia servitium (63). 
                

                Wij vinden, in deze en dergelijke stukken, bij hen het echt Nederlandsch gevoel
                    te rug, en de geur dier bloemen, die niet in den hof der Ouden geplukt waren,
                    kan voorzeker aan zijne tijdgenooten niet ontgaan zijn. Hadrianus junius, als Taalkundige, dousa, als Dichter, beiden
                    als Geschiedschrijvers, behooren ook tot die mannen, wier geleerdheid met de
                    bevordering der Nederduitsche Taal- en Letterkunde het meest in betrekking
                    stond.
                Onder de dichters van dien tijd, die in beide Talen de lier bespeelden, behoort
                    vooral d. heinsius of heyns, die zich
                    tevens door zijne Latijnsche Poëmata, waaronder het voornaamste, over de verachting van den dood (de contemptu
                        mortis), eenen uitgebreiden letterkundigen roem verworven heeft. Zijne
                    gedichten bezitten eene zoetvloeijendheid, welke hem als eenen waardigen
                    navolger der Ouden kenmerkt. Bekend is zijn Lofzang op
                    Bacchus, in den trant der oude Hymnen, die tegelijk een der eerste
                    klassieke stukken 
{==135==} {>>pagina-aanduiding<<}
 van onze Letterkunde werd. Hij bekent, het
                    hoofddenkbeeld van dezen zang aan ronsardus schuldig te zijn,
                    doch noemt, bij het optellen van verdienstelijke Schrijvers onder de nieuweren,
                    alleen dezen en den meergemelden bartas bij de Franschen, en
                    voorts de Spanjaarden in het algemeen, zonder echter van iemand onder hen in het
                    bijzonder te gewagen. Loffelijk was voorts het doel van heinsius, om, gelijk hij zelf zegt, ‘te willen zien, of ook in
                    de daad onze Spraeck zoo onbekwaam is, als vele lieden meynen, die niet achten,
                    dan dat buyten is, en met groote moeite geleert wort.’
                Indien er dan zoo vele oorzaken bestonden, waardoor de Latijnsche Taal nog in die
                    eeuw als het heiligdom der Muzen beschouwd werd, zoo waren de beweegredenen, om
                    de wetenschappelijke mededeelingen in het Proza onder dit gewaad te blijven
                    voordragen, nog veel overredender. Het Nederduitsche Proza scheen tot die
                    verheffing, welke in werken, die de welsprekendheid van cicero, of den kernvollen stijl van tacitus moesten
                    doen herleven, vereischt werd, geenszins berekend, en de voorbeelden van
                    Prozaschriften in de volkstaal waren ook bij de overige volken veel schaarscher,
                    dan die van uitmuntende dichtwerken. Wel is waar, Frankrijk roemde op froissart, amyot, montaigne, charron, doch deze waren in den
                    leeftijd van hendrik den IV. reeds eenigzins achteruit gezet,
                    en hield zich thuanus, met zoo vele zijner tijdgenooten,
                    geheel aan den Latijnschen vorm. In Engeland stond ook de beoefening der oude
                    Talen in hooge achting. Zelfs elisabeth roemde op eene
                    klassieke opvoeding, en haar opvolger jacob de I. werd wel
                    eens beschuldigd, meer Schoolvos dan Monarch ge-
{==136==} {>>pagina-aanduiding<<}
weest te zijn. (64) De Utopia van
                        morus schijnt voorts vroeger dan sidney's
                    Arcadia (65) bij ons bekend geworden te zijn, hoewel de Schrijver
                    van het laatste in onze velden den heldendood gevonden had. Sannazarius (66) schijnt daarentegen, eer dan boccacio en machiavel, eenigen invloed
                    verkregen te hebben, welke echter eerst naderhand kenbaar werd. Zeer gering is
                    het getal der Prozaschrijvers, die uit dit tijdvak tot ons zijn overgekomen, en
                    onder die werken, wier roem door den tijd gespaard is geworden, behooren vooral
                    de reeds vroe-
{==137==} {>>pagina-aanduiding<<}
ger aangehaalde schriften en vertalingen van coornhert, en de Bijekorf van aldegonde. De Geschiedenis was nog meest in kronijken, zoo als die van
                        reigersberg en anderen, vervat. De kunst, om
                    wetenschappelijke ontdekkingen in eenen bevalligen en sierlijken stijl voor te
                    dragen, was toen nog bijna onbekend, en zoo lang eerst Roomschen en Onroomschen,
                    naderhand Arminianen en Gomaristen, den kansel slechts als een strijdperk voor
                    hunne gevoelens beschouwden, was er aan geene welsprekende vormen te denken.
                Aan Geleerden ontbrak het echter in deze eeuw geenszins, en mannen van eene
                    uitgebreide kennis leverden de bruikbaarste bouwstoffen voor de volgende tijden.
                Ook voor de Geschiedenis scheen de Taal der Ouden nog het meest geschikt, en de
                    gewoonte, om de geschiedenis van den dag in Mémoires voor te stellen, welke zich reeds vroeger in Frankrijk
                    ontwikkeld had, schijnt hier in dezen tijd volstrekt nog geen navolgers gevonden
                    te hebben.
                Wat nu eindelijk de Taal betreft, zoo bestond de grootste verdienste van
                    derzelver beoefenaars in dit tijdperk daarin, dat zij het ondernamen, zoo veel
                    mogelijk, den valschen pronk te weren, door de verbastering der Rederijkers
                    ingevoerd. Groot moet dierhalve onze achting voor hen zijn, die het durfden
                    ondernemen, onze Taal van bastaardwoorden te zuiveren, welke alreeds in algemeen
                    gebruik waren overgegaan, rijm en onrijm besmet hadden, en bijna geenen
                    tegenstand vonden, dewijl de Geleerden, meestal geheel in het verleden
                    verzonken, zich zelden met het tegenwoordige bekommerden. Loffelijk was dus de
                        
{==138==} {>>pagina-aanduiding<<}
 zucht tot taalzuivering bij de leden van de Kamer in liefd bloeijende, welke zij vooral in hunne Twe-spraeck over de Nederduitsche letterkunst, ten toon spreidden. Dit
                    werkje strekte tegelijk tot voorschrift en voorbeeld. In de voorafgaande
                    aanspraken heerschten eene liefelijkheid en zachtheid, welke tot eer van
                    derzelver opsteller verstrekken, en in de zamenspraak tusschen Gedeon en Roemer vindt men eene duidelijkheid en
                    geestdrift voor het edel doel, om de Taal van bastaardwoorden te reinigen, welke
                    de lof van het dankbaar nageslacht ten volle waardig zijn. Opmerkelijk is het,
                    dat de latere zoo scherp getrokkene lijn van afscheiding tusschen Hoog- en
                    Neêrduitsch hier nog volstrekt niet gevonden wordt, en men slechts
                    altijd van de algemeene Duitsche Taal spreekt; terwijl ook inderdaad
                    vóór en zelfs in de eerste eeuw na luther, de Sax en de Noord-Nederlander elkander al zeer gemakkelijk zullen
                    verstaan hebben. Indien deze Taal, zoo als dezelve in de Twe-spraack voorgesteld wordt, en die weder meer naar de oude taal van
                        maerlant en stoke overhelde, bewaard
                    ware gebleven, en geene vreemde zuidelijke, latijnsche of fransche versiersels
                    ingevlochten waren geworden, zoude zich misschien in onze Taal veel langer dat
                    trouwhartige, dat zoo zeer met den vroegeren geest van ons Volk overeenstemde,
                    bewaard hebben. - (67)
                    
{==139==} {>>pagina-aanduiding<<}
 Met veel achting wordt in deze Verhandeling van de Fransche Taal,
                    als reeds zeer beschaafd zijnde, gesproken; vervolgens van de Italiaansche en
                    Spaansche, terwijl de Engelsche nog maar eene schuimtaal
                    genoemd wordt. De verdere lessen over de Redekaveling getuigen op nieuw van het
                    toen ongelukkig aangenomen gevoelen, dat Rhetorica en
                    dichtkunst dezelfde zaak waren.
                Wij besluiten dus gerust dit tijdperk met de aanmerking, dat in hetzelve de
                    Nederlandsche Letterkunde zich tot eene voorheen onbekende hoogte verhief, en
                    dat, hoewel de vormen nog eenigzins met den vroegeren wansmaak besmet waren, een
                    meerdere geest van kracht en leven zich in alle vakken begon te ontwikkelen. Het
                    is niet te ontkennen, dat hier en daar de Letterkunde der naburige Volken
                    eenigen indruk te weeg bragt, en men ook aan de vermeerderde kennis van de oude
                    Letterkunde veel te danken had, doch wij hebben tevens opgemerkt, hoe Godsdienst
                    en vrijheid, door hunnen onmiskenbaren invloed op het Nederlandsch karakter,
                    hetzelve tot dat tijdperk van kracht voorbereidden, hetwelk zich in de volgende
                    eeuw, tegelijk in alle de 
{==140==} {>>pagina-aanduiding<<}
 takken van menschelijke kunst en
                    wetenschap, ontwikkelde, en wij durven ons dus beroemen, dat wij de bronnen van
                    hetgeen wij in de Letterkunde voortbragten, schoon dan ook eenigzins door het
                    voorbeeld der vreemden gewijzigd, alleen in den boezem van onzen eigenen
                    landaard te zoeken hebben.
            
            
                
{==141==} {>>pagina-aanduiding<<}

                
                    
                    
                
                Derde Tijdperk.

                    Van het begin tot het midden der zeventiende Eeuw.

                Wij hebben in het vorige tijdperk de ontkieming der
                    Vaderlandsche Letterkunde, en de overplanting van den vroegeren Vlaamschen boom
                    der kunsten op den Noord-Nederlandschen bodem beschouwd. De barbaarschheid der
                    Rederijkers was door den invloed van drie bekwame mannen, coornhert spieghel en visscher, langzamerhand
                    geweken, en de invloed, welken de kennis der latijnsche en grieksche
                    meesterstukken had te weeg gebragt, was in hunne schriften ten duidelijkste
                    uitgedrukt. Ondertusschen zoude, gelijk reeds vroeger opgemerkt werd, de waarde
                    van dit driemanschap overdreven worden, indien men hetzelve bij dat van petrarca, dante en boccacio in de
                    Italiaansche, of van boscano (68), huarte
                        de mendoza en garcilaso de la vega, in 
{==142==} {>>pagina-aanduiding<<}

                    de Spaansche Letterkunde, vergelijken wilde. Onze Nederlanders hadden, wel is
                    waar, het stof der middeleeuwen afgeschud, doch er bleef nog genoeg
                    barbaarschheid in vorm en taal overig, om eene nieuwe herschepping derzelve te
                    vorderen; en aan de nagedachtenis dezer mannen viel voorts het ongeluk te beurt,
                    dat, na hunnen dood, de Taal en Letterkunde eene zoo verschillende wending
                    namen, dat hunne werken, om dus te spreken, geene nationale lectuur blijven
                    konden, en dat, terwijl de Schriften der bo-
{==143==} {>>pagina-aanduiding<<}
vengenoemde zuidelijke
                    driemanschappen tot verlustiging en veredeling van hunne nakomelingen, tot op
                    den huidigen dag, verstrekken, de Zinnepoppen van visscher, of spieghels
                    Hartspiegel daarentegen slechts in weinige handen kwamen, en
                    de gedachtenis aan hen bijna alleen door bloemlezingen voortgeplant werd.
                Aan kern en pit ontbrak het dezen Schrijvers geenszins, doch die bevallige vorm,
                    welke datgene, hetwelk in zich zelve voortreffelijk is, ook voor het oog van
                    anderen behagelijk maakt, en dat men gewoon is met den naam van smaak te
                    bestempelen, bleef hun onbekend. En welke andere Letterkunde bestond er toen,
                    die aan de onze dien indruk kon mededeelen, buiten de Italiaansche? Bij het
                    vreemde, hetwelk thans de Italiaansche Letterkunde voor ons heeft, kan het
                    eenigzins zonderling schijnen, dat, terwijl het beschaafde Frankrijk en Engeland
                    zoo nabij ons gelegen waren, het als noodzakelijk beschouwd wierd, om eene zoo
                    verre bedevaart naar den tempel der kunsten af te leggen; doch hij, die met de
                    Geschiedenis van dien tijd bekend is, weet ook tevens, dat de invloed van
                    Italien, in de vijftiende en zestiende eeuw, op het geheele Staat- en
                    Letterkundig Europa even zoo groot was, als de Fransche in de zeventiende en
                    achttiende. Sedert de fransche krijgsbenden bij hunnen togt naar Napels, onder
                    Karel den VIII, tegen het einde der vijftiende Eeuw, het eerst over de Alpen
                    getrokken waren, was Italien, gedurende eene lange reeks van jaren, het Eldorado
                    der Europeanen, en Napels en Milaan zagen beurtelings hunnen grond door het
                    edelst bloed van Frankrijk, Oostenrijk en Kastilien besproeid. (69)
                    
{==144==} {>>pagina-aanduiding<<}
 De Pauzen die, nimmer meer dan in dit tijdvak in de
                    geschiedenissen der Volken gemengd waren, trachtten door de bekwaamheden der
                    doorslepenste Staatkundigen, hunnen wankelenden invloed staande te houden. De
                    Italiaansche Staatkunde, vroeger alleen gebezigd in de betrekkingen, welke de
                    tallooze verschillen der kleine Vorstendommen, waarin dit Land gesplitst was,
                    veroorzaakten, werd nu de regel der Europische Kabinetten. Catharina en naderhand maria de medicis hielden
                    dezen invloed in Frankrijk levendig; vooral de laatste was geheel door eenen
                    Italiaanschen Hofstoet omgeven. Onder karel den V scheen de
                    Italiaansche en Spaansche Letterkunde, om dus te spreken, in een te smelten, en
                    eenige zijner Veldheeren bespeelden de lier in beide Talen te gelijk. Engeland
                    zelf, wiens ridder-romans over geheel Europa verspreid waren geworden, tot dat
                    dezelve door de zangen van Boyar do en Ariosto op den Italiaansche grond genationaliseerd wierden, zag nu op
                    zijne beurt, onder elisabeth, de Italiaansche Novelle in de
                    werken van zijnen onsterfelijken shakespeare vereeuwigd. (70) De 
{==145==} {>>pagina-aanduiding<<}
 geheele
                    inrigting van het hof der Landvoogdesse in onze Nederlanden was Italiaansch
                        geweest. (71) De guicciardini's, de parma's, de granvelles getuigden door hunne taal en zeden, van eenen
                    zuidelijken oorsprong te zijn. Karel de V, in de Nederlanden
                    opgevoed, was, niettegenstaande vele gebreken zijner regering, de man des volks
                    in alle zijne Rijken geweest, daar hij zich overal naar den geest der volken
                    wist te plooijen; en dat hij Nederlander bij uitnemendheid was, dit getuigen al
                    de volksverhalen en verdichtselen, die nog op zijn' naam in Braband in omloop
                    zijn. De trotsche, laatdunkende philips, van zijne jeugd af
                    door zijne Spaansche Grandes omringd, in de begrippen van het goddelijk regt der
                    Koningen opgevoed, moest ook die taal waarin hij zich met zijne geliefde
                    Castilianen onderhield, boven die gene verkiezen, waarin de onrustige Vlamingen,
                    weleer door zijnen vader begunstigd, hunne eisschen te kennen gaven; en hij gaf
                    dus aan deze Spaansche Taal, toen nog in zijne oogen door gene ketterij in het
                    burgerlijke en godsdienstige ontheiligd, gereedelijk de voorkeur boven die van
                    het onderdrukt Italien, welke, bevallig en zoetvloeiende, tot vleijerij en
                    galanterie geschikt, beter in de mond van 
{==146==} {>>pagina-aanduiding<<}
 den onderdaan, dan van
                    den Vorst, scheen te voegen. (72). Onder philips werd dus Spanje eerst met regt Spaansch; Frankrijk onder lodewijk den XIV eerst Fransch; Nederland onder maurits
                    Nederlandsch; doch, zoo als zulks steeds in de Geschiedenis
                    plaats vindt, bleef de herinnering aan het vorige tijdvak nog lang voortleven,
                    en was het dus geenszins te verwonderen, dat, toen hooft in
                    het midden van den wezenlijken voortgang, welken de Kamer in liefde
                        bloeijende gemaakt had, zoo zeer gevoelde, wat er nog aan onze
                    Dichtkunst en ons Proza ontbrak, zijne blikken zich terstond naar Italien, naar
                    den zetel van de beschaving der middeleeuwen rigtten, om nog eenige stralen op
                    te vangen van het licht, hetwelk de eeuw der Medicissen beschenen had. Het is
                    een algemeen gevoelen, dat hooft alleen de Italiaansche
                    Letterkunde heeft nagevolgd, doch hij was tevens met de Spaansche en Fransche
                    Schrijvers van zijnen tijd bekend. Daar echter deze zich toen beijverden, in
                    alles de Italianen op zijde te streven, en men bij hen hetzelfde licht, doch
                    slechts flaauwer weêrgekaatst, vond, moest alles, hetgeen hooft ook uit die Letterkunde geput had, Italiaansch
                    schijnen, dewijl men eens vooral heeft goedgevonden, de Fransche Letterkunde als
                    met de eeuw van lodewijk den XIV begonnen zijnde te
                    beschouwen. Men behoeft de lijst 
{==147==} {>>pagina-aanduiding<<}
 van de ongelukkige boeken slechts
                    na te gaan, die in de verzen van boileau om den stoep van barbin henen rollen, om den Italiaanschen invloed te
                        bemerken. (73) De Fransche
                    Kunstregters, bewust, dat dit tijdvak, door de slaafsche navolging der Italianen
                    besmet, hunne Letterkunde tot geene bijzondere eer verstrekt, zijn gewoon
                    hetzelve lugtig te doorloopen. Eén stap voert hen van de Troubadours
                    op malherbe, en de tweede op den Cid,
                    alwaar zij dan eenen meer uitvoerigen stijl aannemen en over iedere schoonheid
                    van hunnen corneille uitweiden. Doch hij, die
                    onbevooroordeeld hunne Tragedië beschouwt, ziet
                    daarin geenszins, zoo als zij zulks voorgeven, eene oudste dochter van het
                    Grieksche Treurspel, maar van de ridder-romans en tooneel-vertooningen der
                    middeleeuwen, in eenen bonten tooi van romaneske uitdrukkingen gehuld, waarover
                        corneille eenen spaanschen, racine
                    eenen griekschen mantel wierp, en welke voltaire eindelijk
                    als een werktuig gebruikte, geschikt om zijne eigene gevoelens over Staatkunde
                    en Wijsbegeerte uit te bazuinen, op dezelfde wijze als de Priesters der Oudheid
                    zich soms, bij het verkondigen hunner Godsspraken, in hunne uitgeholde
                    afgodsbeelden plagten te verbergen. Was het niet de vrucht eener Italiaansche
                    beschaving, toen de kardinaal de richelieu aan het hotel van
                        
{==148==} {>>pagina-aanduiding<<}
 Rambouillet de vraag voorstelde, of een minnaar zich het meest
                    met zijne liefde, of met de gevoelens die dezelve verwekt, bezig moest houden;
                    toen de strijd over twee ellendige Sonnetten het geheele Hof verdeelde; toen de
                    spitsvondigheid der zuidelijke Prozaïsten nog door balzac en voiture overtroffen werd, en toen
                    eindelijk boileau, niettegenstaande alle zijne klassieke
                    beginselen, zich niet wederhouden kon, van in zijn Art
                        poëtique den smaak van het publiek te huldigen, door te
                    zeggen:
                Un sonnet sans défaut vaut seul un long
                        poëme.
                De bloei dezer Letterkunde viel vooral in den tijd der Fronde, hoewel toen corneilles
                    Cid reeds verschenen was, en het nationalizeren van de
                    Italiaansche Opera bij de fransche groote wereld, en van de Commedia dell Arte voor het volk, onder den naam van le
                        Théatre de la foire, geven daarvan de overtuigendste
                    bewijzen.
                In het begin van dit tijdperk ontmoeten wij dus hooft, uit een
                    aanzienlijk geslacht in zijne vaderstad geboren, met alle die kundigheden
                    uitgerust, die toenmaals den beschaafden Nederlander versierden. Diergelijke
                    mannen, die inderdaad tot leidsmannen voor hunne eeuw verstrekten, verdienen in
                    meer bijzonderheden beschouwd te worden, en wij willen dus kortelijk de vraag
                    beantwoorden, wat hooft vóór, wat hij
                    ná zijne reizen naar Frankrijk en Italien was.
                Zoo als wij dit in de Geschiedenis van het vorig tijdperk zagen, was de
                    toenmalige letterkundige beschaving bijna geheel uit den schoot der 
{==149==} {>>pagina-aanduiding<<}
 Oude Letteren uitgegaan, en deze beschaving had op alles, wat de Landtaal
                    betrof, nog maar eenen zijdelingschen invloed gehad; want, in hoe vele opzigten
                    de Kamer in liefde bloeijende ook boven hare mededingsters had
                    uitgemunt, dezelfde geest der middeleeuwen, die, bij voorbeeld vroeger, bij de
                    eerste poging, om het ingeschapen gevoel der min uit te drukken, eene
                    natuurlijke beeldspraak gebezigd had, deed dezelve nu in de belagchelijkste
                    overdrevenheid ontaarden.
                Om zich hiervan te overtuigen, behoeft men slechts den Achilles
                    en de Polyxena van hooft na te lezen, en
                    dan zich zelven af te vragen, of dit eene navolging van aeschylus, of wel van de eerste Rederijkers spelen, wier oorfprong men
                    zeker in Frankrijk moet zoeken, geweest zij. Ieder onderzoek, in de Letterkunde
                    dier eeuwen, toont ons, dat Frankrijk, Engeland en de Nederlanden, van eenen
                    bijna gelijken graad van beschaving, dien, namelijk, welken zij allen in de
                    middeleeuwen bezaten, uitgingen, en de toenmalige invloed dier Volken op
                    elkander is misschien minder belangrijk geweest, dan men zich zulks in het
                    algemeen voorstelt. In de handelingen en uitkomsten vindt men hier terstond de Fransche Actes
                    en Sorties weder. Over het geheel heerscht de geest der
                    ridder-romans, die hier, zoo als in Frankrijk, het Treurspel bij zijne geboorte
                    bezielde. Voorwaar, nimmer toch zeide de Achilles van homerus:
                
                    Ghy die nu gaat by nacht, ,,Troijaensche velt doorwandleu 
                    Niet te letten op de wacht, ,,en 't 's vyants handelen. 
                    Niet om 't vernemen van ,,haer hulpers te bespien. 
                    Ghelyck een Capiteyn ,,betaemt staech toe te zien, 
                    Waer Troijens mueren swacxst ,,en lichtst zyn om te krencken 
                    Maer om de schoonheyt van ,,U Joffrou te overdencken. 
                

                
{==150==} {>>pagina-aanduiding<<}

                Zonderling is hier in sommige punten de overeenkomst in vorm, met de stukken van
                        shakespeare. Dan verschijnt Hector, dan
                        Achilles met zijn heir. De gevechten vallen op her Tooneel
                    voor. Hector overwint Patroclus en schendt
                    zijn lijk. In het kort, om aristoteles en zijne regels werd
                    nog weinig gedacht. Dit Treurspel alleen zoude stof tot eene belangrijke
                    uiteenzetting over den oorsprong der Poëzij in onze landstreken
                    kunnen geven, doch men heeft bij ons, tot nu toe, dikwijls alleen tot doel
                    gekozen, om eenige vaak herhaalde schoonheden, onder verschillende vormen, uit
                    te geven, terwijl men die plaatsen, waarin de geest der eeuw, en niet de geest
                    van oorspronkelijkheid of navolging van den Schrijver, den voorrang had, meest
                    verwaarloosd heeft; daar ondertusschen dikwijls voor de Geschiedenis der
                    Letterkunde meer stof in de slechtere, dan wel in de beste Schrijvers gevonden
                    wordt. Ter eere van hooft moet men bekennen, dat de
                    barbaarschheid der vorige eeuw in deze eerste werken nog overal doorstraalt.
                    Want hoe zoude men anders toch den omvang der door hem naderhand bewerkte
                    herschepping van onze Taal en Poëzij hebben kunnen opmaken? Wij
                    zouden, tot verder bewijs, hier de ‘goudlakensche zalen van den
                    Hemel’, en duizende dergelijke uitdrukkingen, hebben kunnen aanhalen.
                    Zoo zegt, bij voorbeeld, Achilles aan Polyxena:
                
                    Goddin voorwaar Goddin. Gy blyft altoos Goddin 
                    En stiert Achilles hart, schoon Joffrou, naar u zin. 
                

                Tot genoegzaam bewijs strekke echter het volgende sonnet, waarmede Achilles zijne schoone Polyxena aanspreekt; en men
                        
{==151==} {>>pagina-aanduiding<<}
 zal zich moeten verwonderen, wanneer men in dit zelfde spel
                    eene vertaling van den strijd tusschen Ajax en Ulysses, geheel naar ovidius, leest.
                
                    Gentiel Godin alleen,’ bezitster van myn hert 
                    Schoon ziele van myn ziel ,,meesterss van myn gedachten 
                    Wiens schoonheit klare glans ‘en gratie my verkrachten 
                    Als in den blinden strik ,,myn hert gevangen wert 
                    Indien gy niet aanziet ,,de wreedheyt van myn smert 
                    En stopt uw ooren voor ,,my alte zware klachten 
                    Van myn en hebdy niet ,,dan droesheyt te verwachten 
                    In de meedlydloose ,,doot en de aarde swert 
                    Maar ga dy tot ghena ,,uw goedertieren wennen 
                    En wil de trouwe van ,,u dienaar recht bekennen 
                    Verlost ik werden zal ,,van droefheyt zorch en pyn, 
                    Myn hert, dat door het vyer ,,zoudt lichtelyk verteeren 
                    En zal dan nimmermeer ,,in asschen konnen keeren 
                    Maer in een schooner Brandt ,,altyd onsterslyk zyn. 
                

                Doch het wordt tijd, hooft naar Italien te volgen. Geen
                    verlies is er misschien in onze Letterkunde meer te bejammeren, dan dat van een
                    reisverhaal van dezen inderdaad grooten man, waaruit ons de zoo hoog opgegeven
                    invloed der Italiaansche Schrijvers op zijne dichtwerken, die wij nu alleen
                    veronderstellender wijze uit dezelve kunnen opmaken, geheel duidelijk zou
                    gebleken zijn. De Schrijvers echter, welke zich bij het begin eener ontkiemende
                    Letterkunde onderscheiden, worden te veel 
{==152==} {>>pagina-aanduiding<<}
 door hunne geestdrift
                    medegesleept, om den schat van nieuwe gedachten, die hen vervult, voor hunne
                    tijdgenooten uit te storten, dan dat zij aan de nakomelingschap, om dus te
                    spreken, de ontleedkunde van hun genie zouden mededeelen. Van daar ook, dat hooft ons de meesterstukken van zijnen geest, eene tot nu toe
                    onovertroffene Geschiedenis, een' Baeto en Velzen, geenszins eene Wahrheit und Dichtung uit zijn
                    eigen leven heeft nagelaten. Wat het werktuigelijke van de Dichtkunst betreft,
                    zoo bespeurt men bij het lezen der heerlijke regels, door hooft uit Florence aan de Kamer in liefde bloeijende
                    geschreven (1608), eene zoetvloeijendheid, welke bij de barbaarsche klanken van
                    den Achilles en Polyxena te sterk afsteekt,
                    dan dat men zou kunnen verwachten, dat alleen het overtrekken der Alpen deze
                    herschepping te weeg had gebragt, en men zou zich, naar mijn inzien, bedriegen,
                    indien men niet aan de beoefening der oude Letterkunde het grootste gedeelte van
                    dezen zoo sterk verbeterden smaak toeschreef; eene oefening, waardoor de
                    eergierige en dichterlijke Jongeling voorzeker zijne hoogere bestemming had
                    leeren erkennen.
                Ware Italien, bij de komst van hooft, nog het vaderland der
                    kunsten geweest; had hij aldaar, aan den disch van eenen lorenzo de medicis, geleerdheid, handel, en dichterlijke geestdrift vereenigd
                    gevonden, misschien zou Italien met regt aaaaa geweest zijn, waarop de
                    Nederlandsche Letterminnaar het oog had kunnen vestigen; doch reeds was alle
                    staatkundige en letterkundige bloei uit dat gedeelte van Europa verdwenen, en ik
                    geloof, dat, na het naauwkeurig onderzoek van de schriften van hooft en zijne tijd-
{==153==} {>>pagina-aanduiding<<}
genooten, men, wel is waar, zal
                    moeten erkennen, dat in de zachtheid, welke hooft aan onze
                    Taal wist mede te deelen; in het juist gebruik, dat hij nu en dan van de in de
                    zuidelijke Talen zoo bevallige verkleiningswoorden wist te maken; in de
                    oneindige verscheidenheid zijner versmaten, vooral in de minnedichten, een
                    onbetwistbare zuidelijke invloed heerscht, welke bij den ruweren Noordschen
                    tongval van spieghel sterk afsteekt, doch dat, wat het
                    zakelijke zijner werken betreft, het overdrevene en gezochte, hetwelk ons in
                    zijne schriften en die van zijne school hindert, even zeer door den invloed der
                    Italianen te weeg werd gebragt, terwijl daarentegen het echt dichterlijke en
                    krachtige zoo uit hoofts wezenlijk gevoel, als uit eene
                    verlichte navolging der Ouden ontsproot.
                Italien had groote mannen voortgebragt, wier roem, zoo lang vernuft en
                    Letterkunde naar waarde geschat zullen worden, onvergankelijk blijft; doch zijne
                    Volks-poëzij, uit de zangen der Troubadours geboren, en bij welke,
                    zelfs bij deszelfs grootsten bloei, alle de verdichtselen der middeleeuwen
                    gretig opgenomen werden, had zich nimmer geheel en al tot dien meer deftigen en
                    gekuischten toon kunnen verheffen, welken de Dichtkunst, vooral der Latijnen,
                    ter navolging voorschreef. Aan dezen zuidelijken tongval, meer muziekaal
                    gevormd, nog meer door eene soort van eigenaardige naiviteit bezield, werden
                    geene zoo strenge vorderingen als aan den Noordschen gedaan. Alles werkte hier
                    tot een gerust en zorgeloos genot van het leven zamen, en hierdoor was
                    Dichtkunst vaak een voorbijgaand gevoel, een oogenblikkelijk spel der
                    verbeelding, dikwijls meer aan vormen, dan 
{==154==} {>>pagina-aanduiding<<}
 aan denkbeelden
                        gehecht. (74) De
                    liefde had minder van dat innige, van die zucht tot eene onverbrekelijke
                    verbindtenis, die met het karakter der Germanische Volken zoo sterk was
                    ineengesmolten, maar verborg die armoede van gevoel onder bloemrijke
                    uitdrukkingen, waarin eene zekere oostersche overdrevenheid heerschte. Men
                    gewende zich, om met woorden en gedachten te spelen, en van daar die oneindige
                    tegenstellingen en herhaalde woordspelingen, welke de Franschen, wier geest van
                    regelmatigheid daar door beledigd werd, met den naam van Concetti brandmerkten, en die wij met den naam van valsch vernuft
                    bestempelen, zonder in te zien, dat de Italianen zelve deze weelderigheid van
                    den geest niet zoo streng beoordeelden; dat ieder volk eenen eigenaardigen smaak
                    bezit, en dat hetgeen in de taal van petrarca aan de oevers
                    van den Arno of Tiber welluidend klonk, daarom niet steeds voor die van den
                    Amstel of de Seine geschikt was. - Waren nu reeds die gebreken in de schoonste
                    eeuwen der Italiaansche Letterkunde, zelfs bij hunne puikdichters niet
                    onopgemerkt gebleven, hoe veel te meer moesten dezelve niet toenemen bij den
                    wansmaak, die meer en meer begon plaats te grijpen. De vernuften in die eeuw,
                    welke in de Geschiedenis der Letterkunde op een beroemd tijdvak volgt, zijn
                    gewoonlijk begeerig, om de verdienstelijke mannen van dit vorig tijdperk na te
                    volgen, en meestal is het de rigting van den menschelijken geest, meer het kwade
                    dan het goede te overdrij-
{==155==} {>>pagina-aanduiding<<}
ven. Zoo werd tasso's
                    Amintas, een herdersspel, zekerlijk van eenen te weelderigen
                    rijkdom van dichterlijke versiersels niet geheel vrij te spreken, doch
                    onvergetelijk door onloochenbare schoonheden, door den Getrouwen
                        Herder [Pastor fido] van guarini gevolgd, waarin wel
                    de feilen, doch geenszins de schoonheden van den vroegeren Dichter overtroffen
                    werden. Tasso's
                    Jeruzalem, waarin eenige gezochte wendingen en toverijen, door
                    zoo vele schoonheden, voor alle eeuwen en tijden geschikt, opgewogen worden,
                    werd door den Adonis van marino vervangen,
                    die, door eenige schoonheden van uitdrukking en stijl, zijne opeengestapelde
                    tegenstellingen en zijnen valschen smaak niet kan uitwisschen. (75) En echter was dit de man,
                    die, ten tijde van hooft, op den Italiaanschen Zangberg het
                    bewind voerde. Eer wij dus tot eene nadere vergelijking van dezen smaak, met
                    dien, welke in de werken van hooft heerscht, overgaan, moeten
                    wij een oogenblik stilstaan bij den geest van valsch vernuft, die zich, om dus
                    te spreken, tegelijk over geheel Europa verspreidde, en zoowel bij voiture als bij shakespeare gevonden wordt.
                    Woordspelingen werden weldra de eerebaan, waarop het vernuft aan de
                    buitensporigste overbrengingen den teugel vierde, en hoewel het hotel van Rambouillet, te dezen opzigte, 
{==156==} {>>pagina-aanduiding<<}
 op eenen geheel
                    anderen toon, dan het slot te Muiden, gestemd was, zoo kan men het laatste toch
                    ook niet geheel vrijpleiten, van nu en dan eens het klatergoud (clinquant) van Italien boven het goud der Ouden gesteld te hebben.
                    Mogt men aan de spoedige verspreiding dezer overgeestige aardigheden twijfelen,
                    zoo leze men de volgende regels van boileau:
                
                    Jadis de nos auteurs les pointes ignorées, 
                    Furent de l'Italie en nos vers attirées. 
                    Le vulgaire, ébloui de leur faux agrément. 
                    A ce nouvel appat courut avidement. 
                    La faveur du public excitait leur audace. 
                    Leur nombre impétueux inonda le Parnasse. 
                    Le Madrigal d'abord en fut enveloppé. 
                    Le Sonnet orgueilleux lui même en fut frappé. 
                    La Tragédie en fit ses plus chères délices. 
                    L'Elégie en orna ses douloureux caprices. 
                    Un héros sur la scene eut soin de s'en parer, 
                    Et sans pointe un amant n'osa plus soupirer. 
                    On vit tous les bergers, dans leurs plaintes nouvelles, 
                    Fidêles à la pointe, encore plus qu' à leurs
                        belles. 
                    Chaque mot eut toujours deux visages divers. 
                    La prose le reçut aussi bien que les vers. 
                    L'avocat au Palais en hérissa son style, 
                    Et le docteur en chaire en sema l'Evangile. 
                

                
{==157==} {>>pagina-aanduiding<<}

                Ten bewijze van den geest, die in Frankrijk heerschte, diene voorts het volgende
                    sonnet van den toen geliefden voiture:
                
                    Des portes du matin l'amante de Céphale, 
                    Ses roses épandoit dans le milieu des airs, 
                    Et jetoit sur les cieux nouvellement ouverts, 
                    Les traits d'or et d'azur qu'en naissant elle étale. 
                     
                    Quand la nymphe divine à mon repos fatale, 
                    Apparut et brilla de tant d'attraits divers, 
                    Qu'il sembloit qu'elle seule éclairoit l'univers 
                    Et remplissoit de feux la rive orientale. 
                     
                    Le soleil se hatant pour la gloire des cieux, 
                    Vint opposer sa flamme à l'éclat de ses yeux 
                    Et prit tous les rayons dont l'Olympe se dore. 
                     
                    L'onde, la terre et l'air s'allumoient à l'entour, 
                    Mais auprès de Phillis on les prit pour l'aurore 
                    Et l'on crut que Phillis etoit l'astre du jour. 
                

                Indien wij nu tot hooft te rug keeren, zoo is het geenszins te
                    ontkennen, dat, in het midden van de veelvuldigste blijken van dichterlijk
                    vernuft, die overdragtelijke geest zich dikwijls deed hooren. Hoe zeer ook hooft, in de hem waardige beschrijving van een zinnebeeldig
                    persoon, Italien voorstellende, met regt de grootste 
{==158==} {>>pagina-aanduiding<<}
 Dichters van
                    dat Gewest naar eisch huldigde, zoo toont hij overal vele achting voor marino, wiens geest in zijne meeste dïchtwerken,
                    vooral in diegene, waarin hij alleen galanterie ten toon zocht
                    te spreiden, overal doorstraalt. Om marino zelven te leeren
                    kennen, behoeft men slechts de volgende regels, uit eene vertaling van hooft naar dezen dichter, te herlezen, en dan oordeele men of
                    dit poëzij of wansmaak is.
                
                    De zwaarste stond van ramp, het uiterst' ongevall, 
                    En bitterst' uure, scheen, beschooren voor 't heelal, 
                    Wanneer, zelv' aangebrandt, de prikkelster tot teelen, 
                    Bekoopend' haare lust van staêgh met vier te speelen, 
                    Adonis, dien zy droegh in 't harte, zagh ontmant, 
                    En in den mondt der hel gestelt door 't zwyn zyn' tandt. 
                    Ach, hoe wordt haar te moê? De doodt in wie 't vermaaken 
                    Noit wies tot lachens toe, die kreukte toen de kaaken, 
                    Mits zy d' ontsteltenis der bystre zinnen zagh, 
                    En liet haar' tanden zien als wappren naa den lagh. 
                    Zoo kitteld' haar de hoop van 't ongehoopt verwinnen 
                    Op d' allereeuwighste der doodtvrye Godinnen 
                    De leevengeefster zelf. Zy vloogh haar aan, te fel; 
                    En hadt, met eenen zet, verovert al haar vel. 
                    Daar plantte z' haar' lievrey, tot veegh en zeegeteeken 
                    En deed het helder blank, met loode doofheidt bleeken, 
                    Dies Venus voor een lyk van elk' geoordeelt wert; 
                    Behalven van Juppyn, die kyken kan in 't hert. 
                

                
{==159==} {>>pagina-aanduiding<<}

                Hoe kiesch men derhalve in het uitkippen zijner minnedichtjes zij, valt het ligt
                    aan ieder kenner der Letterkunde, bij beide Volkeren, om op te merken, hoe zeer
                    dit gedeelte van hoofts kunstwerken naar dien toen zoo
                    geliefkoosden smaak overhelt. Ook de sonnetten, toen, volgens den geest der
                    kunstregters, het meesterstuk der poëzij, en waartoe zich, van marino tot metastasio, bijna de geheele
                    Italiaansche Dichtkunst bepaalde, werden vooral niet vergeten.
                Hoe zeer Italien toen als het moederland van onze Letterkunde beschouwd werd, hoe
                    zeer deszelfs zangerige taal in den mond van eene duarte en
                        tesselschade, die, volgens de uitdrukking van hooft, partij met de Engelen verdienden te
                        zingen, door de schoone kunne geliefkoosd was, blijkt uit de geheele
                    geschiedenis van dien tijd, uit iedere bladzijde van hoofts
                    brieven, het zij hij ieder oogenblik overbrengingen uit marino, tasso, en anderen, in dezelve aanhaalt; Tesseltje zonder
                        muilen bij de arme Corisca vergelijkt, die in den Pastor fido bijkans de prooi van een verbolgen satyr wordt, of
                    eindelijk in zijne Granida eene navolging uit denzelfden guarini geeft, dáár, waar een herder
                    zijn meisje, uit het voorbeeld der geheele natuur, van de noodzakelijkheid der
                    wedermin tracht te overtuigen. De Granida zelve is een echt
                    Italiaansch herdersspel. De schoone zang van Vaart schepters
                    wel enz. wordt door de beminnaars onzer Dichtkunst niet ligt vergeten. Op
                    de herderswereld zullen wij nog weder te rug moeten komen. Baeto en Geeraardt van Velzen waren de vruchten van
                    latere ondervinding en rijper vernuft. Wanneer men deze Treurspelen uit het
                    standpunt beschouwt, waarin wij ons 
{==160==} {>>pagina-aanduiding<<}
 tegenwoordig, bij eene
                    diergelijke oordeelvelling, verplaatsen, schijnen ons dezelve tot het voeren van
                    dien naam weinig geschikt. Doch men moet nimmer vergeten, dat, bij het ontkiemen
                    eener Letterkunde, het volk, nog minder door tooneelvertooningen verlekkerd,
                    deze soort van verlustiging meer als het hooren van een Dichtstuk beschouwde, en
                    dat inderdaad zulke verzen, als die van hooft, eenen
                    ongewonen opgang verdienden te maken. De vorm van zijne stukken was slechts eene
                    veredeling van die der Redenrijkers, met de overlevering der Ouden, vooral uit
                        seneca, vereenigd. Tot den invloed der laatsten behoorde
                    eene soort van rei, nu en dan in krachtige zangen invallende, en tot de eerste
                    die zinnebeeldige personen, die, gelijk, bij voorbeeld, de Vecht, ten tooneele gevoerd werden, en verhalen voordroegen, wier lengte
                    zeker de tegenwoordige toehoorders spoedig zoude vermoeijen. Schoonheden, zoo
                    als die uit den rei den openbaren dwingeland enz., kon hooft in geen' marino opsporen, en waren
                    dit dierhalve vruchten van de klassische Letterkunde, wier beoefening toen meer
                    dan ooit tot Neêrlands roem verstrekte.
                Indien wij verder de Letterkundige Geschiedenis van deze eeuw doorloopen,
                    ontmoeten wij, vooral onder de vrienden van hooft, de
                    navolgers van dien zuidelijken geest. Lieftalig zijn de gedichtjes, die ons van
                    de beide zusters visscher overbleven, en grooter ware nog
                    onze dankbaarheid, indien de hand van tesselschade, volgens
                    een vroeger door haar opgevat voornemen, onze Letterkunde met het geschenk eener
                    vertaling van tasso verrijkt had. Dat in dezen kring de
                    woordspelingen geliefd waren, daarvan onderrigt ons een oppervlakkige blik in
                    hunne gezellige 
{==161==} {>>pagina-aanduiding<<}
 verkeering. Daar toch zien wij terstond hooft als het hoofd der Nederlandsche
                    Dichters, mostert als de saus der
                    Poëzij, baeck als de baak der
                    goede zeden. Hoe meer wij ons echter van den kring van hooft
                    verwijderen, hoe meer deze navolging van Italien afneemt, vooral daar spoedig de
                    strengere vorm der Latijnsche en Fransche Dichtkunst meer ingang begon te
                    verkrijgen.
                Het is met de opvoeding der volken over het geheel gelijk met die der menschen
                    gelegen. De hoofdtrekken uit hun karakter zijn ligt op te geven, doch wie toont
                    ons bij den jongeling aan, welke vreemde invloed deze daad, gene oordeelvelling
                    deed ontstaan? Een diergelijke invloed is geen uitwerksel eener slaafsche
                    navolging, maar alleen van het strooijen dier zaden, die zich naderhand door
                    eigen genie en nadenken bij den genen, die dezelve ontvangt, ontwikkelen, en wij
                    moeten bijna ieder der groote mannen van dit tijdperk afzonderlijk beschouwen,
                    om de wijze, waarop de vreemde invloed met de onafhankelijkheid van hunnen geest
                    zamen smolt, te kunnen bepalen.
                Misschien was hooft in zijne navolging der Italianen te ver
                    gegaan. Bij de lezing zijner dichtstukken wordt ieder, hoe zeer ook door
                    derzelver vernuft medegesleept, overtuigd, dat deze toon met den oorspronkelijk
                    Nederlandschen geest, dien wij vroeger afschetsten, te weinig overeen stemde,
                    dan dat men zoude kunnen gelooven, dat deze invloed duurzaam over onze
                    Dichtkunst had kunnen heerschen. In Zuid-Holland vinden wij echter een man,
                    misschien met minder begaafdheden en genie versierd, dan bij hooft gevonden worden, doch wiens nationale invloed zeker uitgebreider dan
                    de zijne was. Cats, met niet minder belezen-
{==162==} {>>pagina-aanduiding<<}
heid
                    dan hooft uitgerust, nam, gelijk hij, den invloed der
                    buitenlanders aan, doch wist daarmede zijne eigene denkbeelden te vereenigen, en
                    alles aan één gezegend doel, de verspreiding van
                    volksgeluk en de vermeerdering van het rijk van Godsdienst en deugd, dienstbaar
                    te maken. Eere zij dan aan de assche van den lang miskenden en toch
                    onwaardeerbaren man bewezen! Cats zag den geest van
                    galanterie en minnekozerij bij onzen landaard veld winnen, en gevoelde het
                    innig, dat het niet mogelijk was, dien stroom tegen te gaan, maar wel dien te
                    leiden. Als een grijsaard, die in de vrolijke spelen der jeugd deel neemt, maar
                    haar tevens in het midden dier spelen op een hooger doelwit wijt, voerde cats zijne vrijster als bruid,
                        moeder en weduwe, door de roozen en doornen des
                    levens, naar het graf en de onsterfelijkheid; en wie heeft ooit met hem die reis
                    afgelegd, zonder zich aan het einde van dezelve beter en godsdienstiger te
                    gevoelen? Cats was Christen, bevorens Dichter te zijn. Zijn
                    gezichteinder was uitgebreid, maar zaken en geen woorden waren het doel zijner
                    pogingen. Den reinen is alles rein werd misschien bij niemand meer, dan bij hem
                    bewaarheid. Ontzagverwekkend is de diepe geleerdheid, welke in zijne schriften
                    doorstraalt. Hetzij de waarheden van Godsdienst en Openbaring, de schrijvers der
                    grijze Oudheid, de regtsgedingen der middeleeuwen, of de vertelsels van boccacio en cervantes, zijne pen
                    bestierden, alles droeg oorspronkelijk den stempel van het karakter van cats zelven. Cats had zijne eerste
                    denkbeelden over de dichtkunst, gelijk hij dit zelf bekent, aan de Brabanders te
                    danken; doch daar hij nimmer in het dramatische viel, en dus in dezen den
                    wansmaak der Rederijkers 
{==163==} {>>pagina-aanduiding<<}
 niet overnam, stond hij, uit hoofde
                    zijner velerhande betrekkingen, in de letterkundige wereld meer op zich zelven.
                    Zijne werken krielen van aanhalingen uit de meeste der toen alhier bekende
                    Talen. Als waar volksdichter schijnen zijne schriften door de vereeniging van
                    bijna alle mogelijke spreekwoorden, een tempel te zijn, aan den volksgeest van
                    alle eeuwen gewijd; doch, niettegenstaande de navolging der vreemden in bijna
                    alle zijne verhalen, is misschien niemand oorspronkelijker geweest in het
                    voorstellen van het echt Nederlandsch karakter, waarvan hij den afdruk geeft; en
                    wie zijn Twee-en-tachtig jarig leven met de Confessions van jean jaques vergelijkt, beslisse,
                    in hoe verre het leven van den Nederlandschen Christen, boven dat van den
                    Geneefschen Wijsgeer verheven zij!
                Eene zekere langdradigheid zal ons in de werken van cats
                    stuiten, doch wanneer wij dezelve veroordeelen, moeten wij tevens erkennen, dat
                    dit een gebrek van zijnen leeftijd was. Bij het begin van iedere Letterkunde
                    zijn de boeken zeldzamer, en diegenen, welke inderdaad onderwezen willen worden,
                    laten zich minder door moeijelijkheden afschrikken. Eenige folianten met koperen
                    sloten maakten den rijkdom van de boekerijen onzer voorouders uit, drar wij zoodanig in het midden van alle onze octavo's en
                    duodecimo's verward zijn, zoo veel tijd noodig hebben, om steeds meer omslagtig
                    wordende zaken te bestieren en slechts met den geest des tijds gelijk te
                    blijven, dat wij vorderen dat het oude bijzonder kort en
                    afdoende zij. Van daar die menigvuldige bloemlezingen, die ons wel over de
                    schoonheid der afgezonderde stukken maar niet over den oorspronkelijken geest en
                    de gevoelens des schrijvers 
{==164==} {>>pagina-aanduiding<<}
 kunnen doen oordeelen. Zekerlijk was
                    het een gebrek van smaak, toen cats het heerlijke gezegde van
                        joseph, zoude ik zulk een groot kwaad doen
                        en zondigen tegen God? in zoo vele duizende verzen in zijn' Selfstryt uitbreidde; doch het was toen in het algemeen de
                    gewoonte om wanneer men eens een denkbeeld opgevat had, hetzelve niet weder te
                    verlaten, zonder het van alle mogelijke zijden beschouwd te hebben; en dit was
                    nog een gevolg van die scholastieke wijsbegeerte der middeleeuwen, die alle
                    onderwerpen van Godsdienst en Wetenschap op eene wijze had behandeld, waarin
                    alleen het vernuft van den spreker of van den Commentator, ten koste van den
                    oorspronkelijken Tekst, schitterde; en wie ontkent, dat de Latijnsche en
                    Grieksche Schrijvers, bij de herleving der letteren, ook niet wel eens eene
                    diergelijke behandeling hebben ondergaan?
                Eene tweede bijzonderheid, die de werken van cats ontsiert, is
                    een te overdreven gebruik van het allegorische of zinnebeeldige. Dieper, dan men
                    gewoonlijk denkt, is het gevoel hiervoor in den boezem van den mensch
                    opgesloten. De grond van dit gevoel ligt in het hooge godsdienstige en
                    wijsgeerige denkbeeld, dat de zinnelijke wereld het beeld der geestelijke is, en
                    van daar de zucht, om, bij iedere verschijning in het gewone leven, het hoogere
                    denkbeeld, dat daarmede in verband staat, te ontdekken. Verschillend heeft zich
                    deze geest bij alle Volken uitgedrukt, en het is hier de plaats niet, over deze
                    belangrijke stof uit te weiden. Genoeg zij het, dat vooral bij het einde der
                    middeleeuwen de geest der Allegorie heerschte, doch juist niet op de meest
                    gekuischte wijze. De Schrijvers van dien tijd gevoelden, dat hunne dicht-
{==165==} {>>pagina-aanduiding<<}
werken, noch door vorm, noch door onderwerp, met de schriften der
                    Ouden, die toen op nieuw bekend werden, den wedstrijd konden uithouden, doch
                    zochten aan de hunne, door daaraan eene hoogere bedoeling te geven, of dikwijls
                    deze slechts daarin te doen veronderstellen, eene nieuwe waarde te hechten. Zoo
                    was dan ook de geheele Letterkunde der Rederijkers eene gedurige
                    aaneenschakeling van zinnebeelden. Casteleyn moraliseerde de
                    Passie onzes Heeren in de geschiedenis van Pyramus en Thisbe.
                        Chapelain (76) verklaarde, dat zijne
                        Pucelle alleen het zinnebeeld van den strijd tusschen de
                    booze lusten en de goede geneigdheden in het hart van den mensch moest
                    voorstellen. Doch het bleef niet bij deze uitgebreide zinnebeelden, maar ook
                    bijna alle Wetenschappen werden onder dien vorm voorgesteld, en de geestelijke
                    Schrijvers maakten ook van deze emblemata veel gebruik, welke
                    dan, met platen en vignetten versierd, vooral dienden, om de leeslust op te
                    wekken, dewijl ieder, die in de kindschheid der Letterkunde eene diergelijke
                    overbrenging begreep, daarin ongemeen behagen schiep. Meer dan eenig land waren
                    Braband en Frankrijk de zetels van dezen geest, en dezelve plantte zich vooral
                    in Holland over, en vond gereeden ingang bij een Volk, dat gaarne zijne
                    begrippen van Godsdienst en zedekunde in een dichterlijk gewaad gehuld zag.
                    Bijna geen Dichter van dezen tijd kon die verleiding ont-
{==166==} {>>pagina-aanduiding<<}
gaan. De
                    Emblemata van hooft schijnen bijna allen op hetgeen men toen
                        liefde, (of liever,) volgens de uitdrukking der
                    middeleeuwen, het spel der minne noemde, betrekkelijk. Cats heeft ook diergelijke zinnebeelden; doch van meer waarde
                    zijn bij hem de Godsdienstige en vooral de zedelijke, terwijl eindelijk luiken, van wien wij hier melding maken, schoon hij eigenlijk
                    slechts tot de tweede helft dezer eeuw behoort, nog verder ging, en ieder
                    voorwerp van het dagelijksche leven slechts als het hulsel eener geestelijke
                    waarheid beschouwde. Dat hij daarin dikwijls tot het belagchelijke verviel, is
                    onbetwistbaar; doch verre zij het van ons, met den vromen luiken te spotten, daar men hem misschien een der dichterlijkste genien
                    uit onze geheele Letterkunde zoude kunnen noemen, die als teekenaar,
                    plaatsnijder en dichter bewondering verdient, doch, door de vlucht zelve zijner
                    verbeelding te vroeg het nietige en onvoldoende van de prozaische wereld, die
                    hem omringde, leerde inzien, en zich toen aan het andere uiterste eener
                    geestelijke overdrijving overgaf; eene verandering, voorwaar, die zoo dikwijls
                    het lot van mannen van het vurigst gestemde genie geweest is.
                Nog een man van groote verdiensten schitterde toen in het gebied onzer
                    Letterkunde. Constantyn huygens, als Staatsman en in zoo vele
                    betrekkingen verdienstelijk, werd onder de Dichters van dien tijd met de meeste
                    loftuitingen begroet, en ook hem werd menig lied toegezongen, als aan eenen der
                    herstellers van den goeden smaak. Zeker was huygens een der
                    meest oorspronkelijke van onze Dichters. Alle zijne werken onderscheiden zich
                    door vernuft en belezenheid, doch te gelijker 
{==167==} {>>pagina-aanduiding<<}
 tijd is hij de man,
                    die, over het algemeen, het minste bij het nageslacht gelezen wordt. Men kan
                    niet nalaten, op te merken, dat bij hem hier en daar eene zekere duisterheid
                    heerscht, eene te groote overdrijving, te kunstige overbrengingen, en eindelijk
                    dikwijls eene onkieschheid in woorden en uitdrukkingen, welke bij velen zijner
                    tijdgenooten niet meer gevonden werd. Onder vele andere verdiensten bezat huygens ook ervaring in vele Europesche talen. Zelfs in het
                    Latijn, Engelsch en Italiaansch werd door hem gedicht, en dus waren hem de
                    bloemen der zuidelijke Dichtkunst geenszins onbekend. Hier en daar ontmoet men
                    bij hem vertalingen uit de Fransche Psalmberijming, uit het Italiaansch van petrarca, marino, guarini, en uit het Engelsch van ben johnson. Ook uit het Italiaansch vindt men aanhalingen,
                    waaruit blijkt dat castiglione's (77)
                    Cortegiano of de volmaakte hoveling, een der
                    schrijvers uit de eeuw der Medicissen, onzen huygens niet
                    onbekend was. Zelfs ontmoet men eenige malen aanhalingen uit eenen ongenoemden
                    Spaanschen Schrijver, doch deze weinige aanhalingen verzinken bij den
                    onmetelijken vloed van citatiën uit het Latijn, welke ook de minst
                    beduidende omstandigheden schenen te moeten bewijzen of bevestigen.
                
{==168==} {>>pagina-aanduiding<<}

                Wanneer wij dus nog eens het vroeger gezegde herhalen, blijkt het, dat vooral hooft aan de Italiaansche Letteren hulde toebragt, en dat
                    zijne school derzelver navolging bevorderde. De invloed, dien deze navolging
                    had, bepaalde zich voornamelijk op de verkeering der beide kunnen, en er schijnt
                    in dezelve eene zekere zuidelijke galanterie geheerscht te hebben, welke zich
                    nog eenigzins met de overblijfsels der middeleeuwen vereenigde, en waarin het
                    eene aangenomene wet werd, de betrekkingen van het hart door alle mogelijke
                    overdragtelijke spreekwijzen uit te drukken, zijne Godin bij alle Godheden van
                    Rome en Griekenland te vergelijken, en eindelijk in zijne liefde stof te vinden
                    tot langgerekte gesprekken, waarin geheel bovennatuurkundige onderwerpen van de
                    eene en andere zijde met eene scherpzinnigheid behandeld werden, de oude
                    schoolgeleerdheid waardig. De personen, welke den kring van hooft uitmaakten, schitterden meer nog door vernuft en geleerdheid, dan
                    door eigenlijk genie. Trouwens het genie zoekt en vindt zijnen eigen' weg,
                    terwijl daarentegen het vernuft in diergelijke vereenigingen meer en meer
                    gescherpt en aangewakkerd wordt. Het verstand der Nederlanders wist hem hier
                    echter het perk te stellen, en nimmer ontaardde bij ons het vernuft in die taal,
                    welke in molières
                    precieuses ridicules en femmes savantes met
                    zoo veel regt gehekeld werd. De eerste sporen daarvan vindt men in hoofts
                    brieven. Vele diergelijke verzamelingen hadden de Ouden ons in
                    dit opzigt nagelaten. Cicero's brieven aan zijn Huis, aan atticus en zijne andere vrienden, waren niet voor het
                    nageslacht bestemd. Die van plinius den jongen, verraden
                    daarentegen eene zucht om te behagen, 
{==169==} {>>pagina-aanduiding<<}
 en schijnen meer opzettelijk
                    ter uitgave bestemd te zijn. Eerst laat werd de kunstmatige briefstijl bij de
                    nieuwere volken beoefend, en er werd een hoogere trap van beschaving toe
                    vereischt, eer eene algemeene belangstelling voor dezen tak van Letterkunde
                    levendig kon worden. In Italien had men reeds vroeg veel waarde op eenen
                    sierlijken briefstijl gesteld. Vele geheimschrijvers der Pausen en der
                    Gemeenebesten van Florence en Venetien muntten door welsprekendheid in dezen
                    uit, en de staatkundige betrekkingen, tusschen de verschillende staten van
                    Italien, verschaften hun de gelegenheid, om hierdoor eenen uitgebreiden roem te
                    verwerven. De brieven van annibal caro waren aldaar zeer
                    beroemd, en werd deze schrijfstijl door de Franschen, die reeds zoo veel van de
                    Italianen hadden overgenomen, weldra nagevolgd. Balzac en voituire stonden aan het hoofd van deze nieuwe Letterkunde.
                    Om deze met één woord te schetsen, moge de volgende
                    aanhaling uit eenen brief, welken de eerste aan zijne schoone, na eene zware
                    bloedspuwing, ter hand deed komen, genoegzaam zijn.
                ‘Je n'oserois pas dire, comme auparavant, que je vous aime
                        de toute mon ame, puisque j'en ai perdu
                    plus que la moitie: Pour parler
                    régulièrement, je dis que je vous aime de
                        toute ma force.’
                De geleerde bouhours wijdde er een geheel boekdeeltje aan, om
                    het kaf van valsch vernuft, dat in de ltaliaansche en Fransche Letterkunde van
                    dezen tijd blinkt, van het goede 
{==170==} {>>pagina-aanduiding<<}
 graan af te scheiden (78), en wanneer wij de brieven van onzen hooft nagaan, zullen wij daarin veelvuldige sporen van dezen geest
                    aantreffen. Men moet dit echter niet in dier voege opnemen, als of zulks den
                    roem van dezen Schrijver zoude verminderen. - Het zoude even zoo onedel als
                    onbillijk zijn, de achting te willen verkleinen, die men met regt aan diegenen
                    toedraagt, die zich in de eerste eeuwen eener Letterkunde onderscheidden, en die
                    derhalve met de meeste moeijelijkheden hebben moeten kampen. Maar terwijl wij
                    van den eenen kant in hooft gaarne die verdienste erkennen,
                    die den Opsteller toekomt van een der eerste prozawerken, welke zonder over
                    Wetenschap of Geschiedenis te handelen, werden uitgegeven, kunnen wij ons van
                    den anderen kant niet verwonderen, dat hij, even min als de Dichters en
                    Schrijvers van alle eeuwen, den invloed van zijn leeftijd heeft kunnen ontgaan,
                    en dit vooral in brieven, die slechts gedeeltijk tot den druk bestemd waren.
                Het is vooral in de brieven aan tesselschade, dat wij deze
                    weelderigheid van vernuft ten toon gespreid zien. Uit het volgende staaltje
                    echter, dat uit een der overige brieven genomen is, blijkt dat het ook in dezen
                    niet aan gezochte en overdragtelijke spreekwijzen ontbreekt:
                ‘'T gezonden boek heb ik U niet geschonken, maar gedacht ten dierste
                    te verkoopen, omme met arbeidt vergolden, oft (eigenlijker gezeidt,) vermangelt
                    te worden aan de moeite die ik UE. verghde te doen in 't ontdekken, aanwijzen,
                        
{==171==} {>>pagina-aanduiding<<}
 en verbeeteren mijner misslagen. En het wil (indien ik dit
                    maar ten deele verwerf) zoo verre met mij zijn, van UE. verplicht te hebben, dat
                    ik, geplonst in eenen afgrond van gehoudenissen t'haarwaarts, zal achteruit
                    moeten varen, zoo zij in uitgift van reekeninge, voor geene betaaling laat
                    doorgaan mijne gebeden tot Godt.’
                In de overige Prozaschrijvers dezer eeuw ontdekt men insgelijks, op vele
                    plaatsen, den invloed der Zuidelijke Letterkunde, doch dit is voornamelijk het
                    geval met den Wetsteen der Vernuften van j. de brune. Dit werk behelst eene verzameling van vernuftige invallen,
                    geestige verhalen en aanhalingen, waaronder echter veel gevonden wordt, hetwelk
                    den toets van het gezond verstand moeijelijk kan doorstaan. Alle de
                    overleveringen der Middeleeuwen, het bijgeloof in de Wetenschappen, en het
                    overdrevene der toenmalige galanterie, vindt men hier vereenigd. Talloos zijn de
                    spitsvindigheden, welke hier met den naam van vernuftig,
                    geestig en overaardig bestempeld worden, en hoewel men in
                    den Schrijver eene uitgebreide belezenheid moet bewonderen, en met boeken bekend
                    wordt, die thans bijna geheel vergeten zijn; hoewel men de geestigheid van
                    sommige invallen niet kan loochenen, is het echter niet ongelukkig, dat alle
                    onze verdere Nederlandsche vernuften niet dezen wetsteen tot
                    voorbeeld kozen. Men behoeft slechts in het derde boek de
                    beschrijving van alle de soortenvan kusjes te lezen. Hier
                    ontmoet men het vroegere minnespel met zijne gelief koosde uitdrukkingen. De
                    Schrijver, die tegelijk ook Dichter was, bezingt zijne Mejoffrou, de Madonna der Italianen, op alle mogelijke
                    wijzen; en alle vergelijkingen, waartoe vuur, brand, zonnen en 
{==172==} {>>pagina-aanduiding<<}

                    rozen aanleiding konden geven, zijn hier bij elkanderen vergaderd. Niet alleen
                    het Sonnet, maar ook de Italiaansche Madrigaal zien wij hier verschijnen. Het
                    geheel is nog eene herinnering aan die geestige en scherpzinnige redekavelingen,
                    die in de gezelschappen heerschten, eer de Fransche invloed in de agttiende eeuw
                    het kaartspel bij uitsluiting in dezelve had ingevoerd.
                Men zocht toen door een geestig onderhoud den tijd te verkorten, en ten bewijze
                    daarvan vindt men hier nog melding gemaakt van het Orakelspel,
                    uit Italien overgenomen, waarin gevorderd werd, dat de Juffers
                    een kort en duidelijk bescheid op moeijelijke en dubbelzinnige vragen, die aan haar voorgesteld waren geworden, geven moesten. Dit
                    was nog eenigzins een overblijffel der oude Minnehoven. Hoe
                    zeer nu ook dergelijke oefeningen tot opscherping en beschaving van den geest
                    bijdroegen, zoo was alles toch echter maar een spel, waarbij
                    wezenlijke verheffing van geest geene plaats vond; en deze minnekozerij, meer
                    voor hoven, dan voor volken geschikt, stond
                    te weinig met onze zeden in verband, om eenen duurzamen invloed te kunnen
                    behouden. In Frankrijk zelve begon deze smaak spoedig na de verschijning der Précieuses van moliere geheel te
                    verdwijnen. Italien en Spanje verloren weldra hunnen invloed op het overige
                    gedeelte van Europa, en tegen het einde van deze eeuw verving bij ons een
                    meerdere ernst en deftigheid dezen geest van galanterie, die eene poos alhier,
                    als door eene Zuiderlucht, was overgebragt geworden. Weldra was deze tijd geheel
                    uit de herinnering verdwenen, en terwijl niemand thans het meisje van zijn hart
                    meer op de wijze van marino of de brune
                    begroeten zal, herkent ieder nog met hartelijk genoegen in den Trouwring
                    
{==173==} {>>pagina-aanduiding<<}
 van cats oude hollandsche liefde en trouw.
                    Welke was hiervan anders de oorzaak, dan dat de een eene vreemde Letterkunde zocht te vertolken, daar de ander
                    dezelve met de onze ineen smolt. De spelingen van guarini zijn verwaarloosd geworden, dewijl de brune ons dezelve woordelijk aanbiedt, doch in de
                    verzen van Vader cats vinden wij nog den heremiet van boccacio te rug, die aan zijn' zoon de
                        vrouwen als gansjes afschetste, en dien
                        armen edelman, die aan de geliefde vrouw den trouwen valk, de laatste zijner bezittingen, opofferde. - Eer wij van
                    den Wetsteen afstappen, willen wij een paar voorbeelden geven,
                    waaruit men den toon, die in de daarin opgenomene dichtstukjes heerscht, kan
                    leeren kennen:
                
                    	Joffer Anna Maria Schuurman, haar zelven in een spiegel afteekenende.
                    Beroemde Stichteres van menigvoude wonderen! 
                    Waarin 't onnoodigh is, het minste, te byzonderen; 
                    Nu gy u dus beziet In 't helle spiegelglas, hoe doet gy 't branden niet? 
                    Nochtans indien de zon haar tintelryke stralen, 
                    Van 's hemels blaau azuur, laat op een spiegel dalen, 
                    Het kille kristallijn 
                    Spuwt vuur en vlammen uit, door 't middel van die schijn. 
                    Doch ik weet wat het is; daar ghy in andere punten 
                    De Zonne bent gelyk, zoo wilt ghy mee uitmunten, 
                    Op heur manier, in dit; 
                    Schoon zy het al verwarmt, men zeit, zy heeft geen hit. 
                    
{==174==} {>>pagina-aanduiding<<}

                    Ik zoog, op een dagh uit d' engellike tippen, 
                    Van een paar tooverlippen, 
                    Meer honinghwyn alleen, 
                    Dan van Cupidoos rot oit smaakte 't algemeen. 
                    My dacht ik was gestelt ten toppe van 't vermaken, 
                    Geen ramp en kon my raken; 
                    Maar naauw had ik gekust, 
                    Of 't hart dat gloeide my van duldeloozer lust. 
                    Dus zien wy wufte biên, als afgerechte valken, 
                    By wylen wel verschalken, 
                    En handelen een beer. 
                    Hy gaat om honingh uit, doch komt vol angels weer. 
                

                Eenen dergelijken toon, doch met meer grondige geleerdheid, vinden wij, in dit
                    tijdperk, de werken van johan van heemskerk, door den Heer
                        scheltema naar eisch gewaardeerd, en die, door zijne Minnekunst, zich als een' waardig navolger van ovidius deed kennen. In zijne Batavische Arcadia
                    echter was de geest van het Zuiden het meest overgedrukt. Reeds vroeg had men,
                    bij de herleving der Letteren, het denkbeeld van eenen oorspronkelijken beteren
                    staat des menschdoms, dien men bij de meeste Volkeren verbreid vindt, met dien
                    van den gouden eeuw der Grieken en Romeinen, of liever met de bevallige
                    beschrijving, welke deze ons van hun Arcadia en Tempe nagelaten hadden,
                    vereenigd; en daar nu in dit Arcadia, volgens de overlevering, Apollo de
                    lammeren van Admetus gehoed had, begon men dit geidealiseerd Arcadia met
                        idea-
{==175==} {>>pagina-aanduiding<<}
lische herders te bevolken, en weldra werden de
                    ridderromans, zoo lang de geliefkoosde lektuur bij de hoogere klassen, door de
                    herderromans vervangen, toe dat men eindelijk wezenlijke gebeurtenissen onder
                    dit gewaad begon voor te dragen. Italien was het vaderland van dergelijke
                    spelingen geweest, en dewijl aldaar nog de herinneringen aan theocritus en virgilius het meest bewaard waren
                    gebleven, hadden de herdersspelen, gelijk de Aminta, Pastor
                    fido (naderhand bij ons de Granida) aldaar ook het eerst
                    veld gewonnen. Ook in het Proza verschenen weldra deze herders, en sannazaars Arcadia, een der eerste werken van dien smaak in Italien,
                    werd spoedig door geheel Europa nagevolgd. Sidney, die zich
                    door moed en vernuft zoo voordeelig onderscheidde, een der uitmuntendste
                    jongelingen zijner eeuw en een sieraad van het hof van elizabeth, gaf er eene in het Engelsch. In de Diana van
                    den Portugeeschen montemayor (79), in het Spaansch opgesteld, werden een rei geschiedenissen
                    onder dit gewaad aan elkanderen geschakeld, terwijl in Frankrijk niet alleen de
                        Tirsissen en Philissen weldra in alle
                    werken van smaak voorkwamen, en het woord van ma
                    bergère dat van ma dame verving, maar ook deze
                    overdrevene galanterie, aan welke mlle scudery in 
{==176==} {>>pagina-aanduiding<<}
 haar Clelia en Cyrus de oude geschiedenis prijs gaf (80), werd door d'urfé in zijne
                    uitgestrekte Astrée op de herderswereld
                    overgebragt. Nog eenen geruimen tijd bleef deze herderswereld in Frankrijk
                    geliefd. In de Opera's van quinault vindt
                    men geheele reijen van getrouwe herders, in de balletten van
                        moliere worden zij niet vergeten, en thans nog kunnen wij
                    in onze zoogenoemde Anakreontische balletten, waaraan
                    voorzeker anakreon geen aandeel had, dergelijke wezens rond
                    zien huppelen. Heemskerk nam eenige kleuren uit de
                    bovenstaande Schrijvers in zijne Batavische Arcadia over, doch
                    bezat echter smaak genoeg, om, ofschoon hij den naam van herderen behield, zijne
                    Haagsche Juffers zonder herdersstaf of kudde, langs de Scheveningsche duinen te
                    laten rondrijden. Jammer is het echter, dat ook hier de navolging der Italianen,
                    vooral waar het op het stuk van vrijen aankomt, te sterk is
                    geworden, en de oorspronkelijke hollandsche geest wel eens onder zoo groot een
                    getal van zoetigheden verzinkt; doch van den anderen kant heeft dat werk eene
                    blijvende waarde, door de zachtheid en tevens eigenaardigheid van deszelfs
                    stijl, en den rijkdom van wetenswaardige zaken, die hetzelve bevat, waardoor het
                    zich voor altoos 
{==177==} {>>pagina-aanduiding<<}
 boven alle de volgende Arcadia's, die sedert, in navolging van deze, ontstonden, bleef
                    onderscheiden, en ook nog voor dengenen, wiens smaak door uitheemsche vruchten
                    niet dermate gestreeld werd, dat hij eenen afkeer van de vroegere voortbrengsels
                    van onzen Vaderlandschen bodem heeft, steeds eene genoegelijke lezing zal
                    opleveren: en kunnen de stukken uit dezen Schrijver, in de bloemlezing van den
                    Heer siegenbeek overgenomen, het bovenstaande genoegzaam
                    bevestigen.
                Niemand zal hier verlangen, dat wij de verschillende Dichters en Schrijvers, die,
                    op het spoor der uitmuntendste vernuften van deze eeuw, den loopbaan der
                    Letterkunde betraden, hier op nieuw in bijzonderheden nagaan, daar zulks reeds
                    met goeden uitslag in vroegere werken geschiedde. Voor ons doel wordt er toch
                    geene naauwkeurige uiteenzetting vereischt, van waar iedere
                    bloem, wier geur eenen uitheemschen oorsprong verraadt, op onzen grond is
                    overgeplant geworden. Genoeg zij het, den algemeenen geest op
                    te merken, en aan anderen zij naderhand de taak overgelaten, om dit nog zoo
                    weinig bezochte veld met eenen scherperen blik te onderzoeken, en datgene,
                    hetwelk wij, in het algemeen, als waarheid
                    gesteld hebben, ook nog door bijzondere voorbeelden te versterken, of wel door
                    eene meer zorgvuldige navorsching, die onnauwkeurigheden aan te wijzen, waaraan
                    men, bij het oordeel over letterkundige onderwerpen, zoo veel gevaar loopt.
                Wij hebben nu aangetoond, dat, hoezeer ook de invloed der vreemden in vele
                    opzigten doorstraalt, de echte volkssmaak in dit tijdperk nog bleef heerschen,
                    en onze nationale Letterkunde geenszins verdrongen werd. Cats
                    bleef het middenpunt van dezen volks-
{==178==} {>>pagina-aanduiding<<}
smaak, de handhaver van het
                    echt Nederlandsch karakter (81), en
                    het was uit dien hoofde, dat de Zuid-Nederlandsche Dichters, die nog meer aan
                    den oorspronkelijken toon onzer Dichtkunst getrouw bleven, zich meestal onder de
                    vanen van dezen schaarden, en den meer hoodravenden toon van vondel (wiens verdiensten wij in een volgend tijdvak zullen trachten
                    te waarderen), minder huldigden. Eene meer geestelijke en godsdienstige stemming
                    begon zich in de Letterkunde te vertoonen. De volkszangen, die eene eeuw vroeger
                    nog gezongen werden, waren door geestelijke liederen en zangwijzen vervangen. In
                    de Rijmen van camphuysen, en in den Goeden Vrijdag van de decker, werd deze
                    stichtelijke geest met waardigheid ten toon gespreid, daar dezelve op eene te
                    overdragtelijke wijze in de Emblemata van krul en van veen gevonden werd. De Prozaschrijvers
                    bleven nog veelal de taal der Geleerden bezigen, en hoezeer ook het getal der in
                    het Nederduitsch geschrevene boeken sterk was aangegroeid, zoo konden echter de
                    meeste derzelve, door hunnen inhoud, niet onder het gebied van het schoone Proza
                    gerangschikt worden.
                Wat de Ouden betreft, zoo is hun invloed in de meeste Nederlandsche geschriften
                    van dien tijd zigtbaar. Wat zich door kracht en verheffing onderscheidde, was
                    veelal uit deze bron geput. Hooft, die tacitus tot voorbeeld had gekozen gaf de eenige Geschiedenis, die men welsprekend kon noemen. Wetenschappelijke en 
{==179==} {>>pagina-aanduiding<<}

                    Godgeleerde onderwerpen werden toen in het gebied der Nederlandsche Letterkunde
                    nog niet onder eenen meer bevalligen vorm voorgedragen. Door de navolging der
                    Ouden, eindelijk, kon vondel den reuzenstap van zijn Pascha tot op zijnen Gijsbrecht doen, en
                    mannen, gelijk barlaeus, heinsius en de groot, wisten de Nederlandsche en Latijnsche lier tegelijk te bespelen.
                Den invloed van Italien, zoo op ons Proza als op onze Poëzij heeft men
                    uit de vorige bladen gemakkelijk kunnen opmaken. Moeijelijker echter is het, de
                    werking van de Spaansche Letteren op onzen Landaard te beoordeelen (82). De menigvuldige betrekkingen met Spanje schijnen hierin, bij
                    den eersten opslag, eenen rijken oogst te beloven, doch men vindt zich weldra in
                    zijne verwachting bedrogen. Zonder de vroegere aanmerkingen wegens den
                    Italiaanschen toon, die aan het hof der Landvoogdes heerschte, en den lateren
                    bloei der Spaansche Letterkunde te willen herhalen, was toch de eigenlijke
                    betrekking tusschen Nederland en Spanje slechts die van het verdrukte tot het
                    verdrukkende volk. De plunderbenden van alva en requesens, uit het schuim der volken zamengesteld, waren voorwaar zeer
                    ongeschikt, om hier den geest der Spaansche Letter-
{==180==} {>>pagina-aanduiding<<}
kunde te
                    verbreiden. Een afkeer, uit verschil van godsdienstige en staatkundige begrippen
                    ontstaan, hield de Volken zoodanig van elkanderen gescheiden, dat, gedurende
                    tachtig jaren, er eene grootere moeijelijkheid tot onderlinge toenadering dan
                    met eenig ander volk heerschte. De overdrevene sijnheid van de begrippen over
                    het punt van eer, welke een der hoofdtrekken der Spaansche Dichtkunde uitmaakte,
                    was bij den ronden openhartigen Nederlander zoo wel onbekend als ongewaardeerd.
                    De Spaansche Grande, met al het eigenaardige van zijn zelfsgevoel, was voor den
                    Nederlander veel meer een voorwerp van spotternij, dan van navolging (83). Een lopez de vega, de familiaar der Inkwisitie, kon nimmer een geliesd Dichter voor
                    den hervormden Nederlander worden. Calderon
                    leefde later, en werd ook alleen geschikt, om buiten zijnen vaderlandschen bodem
                    verplaatst te worden, toen er een nieuwe smaak in Duitschland verrees, die den
                    gezuiverden geest van den hervormden Godsdienst als ondichterlijk veroordeelde, en zich met de meer zinnebeeldige en mijstieke
                    voorstellingen der Roomsgezinde Dichters zocht te vereenigen. Cervantes
                    Don Quichot was een boek, dat niet voor Spanje alleen, maar
                    voor geheel Europa geschreven was, en werd hetzelve dus ook reeds vroeg 
{==181==} {>>pagina-aanduiding<<}
 in onze Taal overgezet. Intusschen vindt men hier en daar
                    menigvuldige sporen, dat de Spaansche Taal aan onze geleerdste Landgenooten
                    bekend is geweest. Cats heeft eenige zijner verhalen, zoo
                    als, bij voorbeeld, het Spaens heydinnetje, uit de Novelas van cervantes overgenomen. Volgens
                    eene belangrijke aenteekening van den Heer de vries, achter
                    de Lijkrede op zijnen Oom, den Heer jeronimo de bosch,
                    schijnt het kunstlievende geslacht der de bosschen, uit
                    Spanje afkomstig, nog veel liefde voor die Letterkunde behouden te hebben, en
                    zijn door een hunner eenige stukjes van quevedo overgezet
                    geworden. In huygens en hooft vindt men
                    eenige aanhalingen uit Spaansche Schrijvers, en in heemskerk
                    uit eenige hunner Historieschrijvers. De brune bewijst door
                    zijnen Wetsteen, dat hij verschillende hunner Dichters, vooral
                        lopez de vega en montemayor, met
                    vrucht gelezen had, doch dit alles getuigt nog van geenen algemeenen invloed, en
                    men vindt zich bij huygens te leur gesteld, wanneer men, bij
                    den schat van spreek-woorden, uit die taal overgenomen, ook nog na
                    overbrengingen uit andere Schrijvers zoekt: daarentegen vindt men een Gedicht,
                    door huygens tot lof van Spanje opgesteld, waarin hij, na de
                    optelling van alle de Spaansche vruchten en voortbrengselen, ook tot deszelfs
                    groote mannen overgaat, doch aldaar alleen seneca en andere
                    Schrijvers aanhaalt, die, in Spanje geboren, hunne werken in het Latijn hebben
                    opgesteld.
                Wat de oude Fransche Letterkunde bij ons uitwerkte, is ook reeds grootendeels
                    ontwikkeld. Du bartas en eenige zijner tijdgenooten werden
                    vertaald, doch deze vertalingen zijn, nevens de oorspronkelijke werken, meestal
                    in de vergetelheid verzonken. Ronsard, 
{==182==} {>>pagina-aanduiding<<}
 hoewel
                    thans, door de latere Fransche Letterkundigen, met veel minachting behandeld, en
                    van wien boileau zegt: Mais sa muse en
                        Français parlant Grec et Latin, etc. schijnt hier zeer
                    vereerd geweest te zijn, en vindt men zijn lof in vele geschristen uitgebazuind.
                        montaigne, reeds vroeger hier bekend, wordt door hooft, onder den naam van den Gascoenschen
                        wijzeman, naar regt gehuldigd; doch de tijd was voorbij, waarin zijne
                    naïviteit met goed gevolg had nagebootst kunnen worden. Wat
                    Frankrijk, na de verbetering van zijn tooneel door corneille,
                    in dit opzigt voor ons werd, zullen wij in het volgende tijdperk beschouwen.
                De Duitsche en Engelsche Letterkunde hadden, gedurende dit tijdperk, eenen
                    bijzonder geringen invloed op de onze. Engelands Letterkunde had nog te weinig
                    klassieke werken opgeleverd. Eenige fragmenten van de duistere hekeldichten van
                        donne, door huygens vertaald, behooren
                    tot het weinige, hetgeen daarvan in onze Letterkunde te vinden is. De waarde van
                    hunnen shakespear leerden de Engelschen zelve eerst later
                    waarderen. Het proza was onder den geleerden jakob den I, en
                    zijne niet minder geleerde voorgangster elizabeth, nog niet
                    van het stof der scholen bevrijd, en werden de meeste onderwerpen in het Latijn
                    behandeld. - Duitschland had zijne oorspronkelijke volkspoëzij en
                    zelfs de herinnering aan dezelve geheel verloren, en was dus op dat oogenblik te
                    arm, om ons veel van zijnen letterschat te kunnen mededeelen. In tegendeel
                    voorzagen zich zijne Dichters bij ons. Het verblijf van opitz, de Stichter der Silesische School, alhier, is bekend,
                    gelijk ook zijne navolging van eenen lofzang van heinsius. gryphius schijnt geheel den trant van vondel
                    
{==183==} {>>pagina-aanduiding<<}
 gevolgd te hebben. Indien men echter het spoedige verval dier
                    eerste Silesische School in aanmerking neemt, hebben de Nederlanders juist geene
                    bijzondere redenen, zich over dergelijke navolgers te verheugen.
                Er heerschte derhalve in onze poëzij een geest van kracht en
                    oorsponkelijkheid, en groot was de menigte van diegenen, die zich in deze kunst
                    oefenden, en het zij de Vaderlandsche eenvoudigheid van cats,
                    of den meer sierlijken uitheemschen tooi van hooft en huygens volgden, terwijl zich reeds eene derde school om vondel begon te scharen, die het voorbeeld van eene stoutheid
                    en hoogdravendheid gaf, tot nu toe in onze Taal onbekend. De twee dochters van
                        roemer visscher, zoo dikwerf door de galante Dichters
                    hunner eeuw in de rij der Muzen en der Godinnen geplaatst, schijnen beide eene
                    dier bijzondere wijzigingen der Dichtkunst onder hare bescherming genomen te
                    hebben, en terwijl de echo's van het hof te Muiden Tesseltjes
                        keeltje, Tesseltjes keeltje riepen, verlustigde zich daarentegen anna te Dordrecht in de zedekundige werken van haren vriend
                        cats, of ontving, bij eene reize naar Middelburg, de
                    huldiging van alle de Dichters van dit Gewest, als de Nederlandsche sappho (84). Onder
                    de vrienden van hooft behooren de verdienstelijke reaal, zoo wel bekend als Bewindhebber van 
{==184==} {>>pagina-aanduiding<<}

                    Indiën, als door zijne geestige Minnedichten, waaronder de Oorsprong der Kusjes vooral uitmunt, verder brosterhuyzen, van der burg en barlaeus.
                Bij de meer of mindere navolging van den Zuidelijken dichttrant, ontmoet men hier
                    eene lieftaligheid, een kinderlijk, maar tevens bevallig spelen met de
                    Mythologische vormen der Ouden, hetgeen ons in vele der kleinere Gedichten van
                        reaal of barlaeus treft. Wie zoude dan
                    willen ontkennen, dat er in dezen kring veel uitmuntends tot stand gebragt werd,
                    en dat in dezelve eene beschaafdheid heerschte, die toen in vele landen van
                    Europa vergeefs gezocht werd. Doch het blijft de pligt van den
                    Geschiedschrijver, om ook die feilen, welke tegen groote verdiensten
                    overstonden, niet onopgemerkt te laten, geenszins uit geest van nieuwheid of
                    betweterij, maar uit waarachtige onpartijdigheid en zucht voor die waarheid, die
                    eindelijk over alle stelsels moet zegevieren.
                Ook bij eenige der Dichters uit de Dordsche School heerscht de invloed van het
                    Zuiden, en de Roselyn's Oochies van daniel jonctys, herinneren ons aan het werk van eenige honderden sonnetten,
                    door eenen Italiaan, in eene verzameling, den naam 
{==185==} {>>pagina-aanduiding<<}
 van la bella mano voerende, alleen op de hand van zijn Meisje
                    gemaakt. De belangrijke levensbeschrijving van dezen Dichter, door den Heer scheltema, in het III Deels 1ste Stuk van zijn Mengelwerk medegedeeld, heeft ons denzelven nog nader leeren kennen,
                    niet alleen als bevalligen Minnezanger, maar tevens als wijsgeerigen
                    Zededichter, verdienstelijken Geleerden en moedigen tegenkanter der tooverij.
                    Wie vergeeft het hem dan niet gaarne, dat, bij zoo vele aanspraken op onze
                    bewondering, wel eens de zuidelijke versieringen in zijne Roselyn's
                        Oochies te weelderig zijn aangebragt. - In dezen geest, doch met veel
                    minder verdienste, vervaardigde blasius
                    Fidamants kusjes, ter eere van Celestyne, en
                    ontmoet men daarin eene aanbidding van deze roemwaardige persoon, welke
                    inderdaad in lafheid ontaardt. Daarentegen brengt ons de Adams
                        appel van den Deventerschen van der veen geheel in
                    den tijd van de Rederijkers over, en geeft hij zelfs eene proeve, om in het
                    Fransch te dichten, die echter geenszins gelukkig is uitgevallen. De zucht tot
                    zinnebeelden heerscht hier in volle kracht, doch met minder juiste toepassingen,
                    dan die van cats, en met liedjes gemengd,
                    den tijd der Brabandsche kamers waardig.
                Het zoude ons echter te lang bezig houden, wilden wij ons bij de verschillende
                    verdiensten en eigenaardige bijzonderheden der Dichters van deze eeuw nog verder
                    ophouden. Veel ligt er nog in de minder bekende Schrijvers voor de kenners van
                    Letterkunde, Taal, Zeden en Geschiedenis opgesloten, doch er is reeds genoeg
                    gezegd, om aan te toonen, hoe de Italiaansche Letterkunde, en vooral ook de
                    Fransche, die daarmede in verband 
{==186==} {>>pagina-aanduiding<<}
 stond, hier voor eenigen tijd
                    haren invloed deden zegevieren, en in het algemeen vele navolgers vonden, doch
                    echter niet in staat waren, om de zaden, alreeds vroeger gestrooid, te
                    onderdrukken. Jammer was het, dat de vroegere uitmuntendheid der zuidelijke
                    Letterkunde reeds tot de kinderachtige spelingen van het vernuft verzonken was,
                    eer dezelve haren invloed over onze Gewesten uitbreidde, en dat derhalve bij
                    ons, in navolging der Italianen, volstrekt geene poging tot het ondernemen van
                    eenen Epos gemaakt werd. Die poging was hier veelligt
                    moeijelijker geweest, daar deze dichtsoort, meer dan eenige andere, eenen geest
                    vordert, geheel aan de Poëzij overgegeven. Vondel
                    was misschien de eenige, die, zoo als de Franschen zeggen, la
                        tête épique had. Het treurspel had door hooft groote vorderingen gemaakt, doch was nog te lijrisch,
                    om de behoefte aan een nationaal Nederlandsch tooneel geheel te vervullen. Het
                    blijspel worstelde toen reeds met de hinderpalen, waarmede hetzelve altijd bij
                    ons heeft te strijden gehad, het ontbreken, namelijk, van een algemeen nationaal
                    middenpunt, en van eene conventionele wereld, wier ondeugden en belagchelijke
                    zijden men kon aantasten, zonder te vreezen, van in persoonlijkheden te
                    vervallen. Hoofts
                    Warenar, hoe ook geroemd, was niet meer dan eene vertaling van
                        plautus, en kon het blijspel geenen voortgang doen maken.
                    De vorm der gedichten helde, in het algemeen, nog meer tot navolgingen van het
                    uitheemsche over, en men vond sonnetien en madrigalen, in plaats van die nederlandsche vormen der
                    Poëzij, welke in lateren tijd onder den naam van stichtelijke verzen, bruiloft- geboorte- en grafgedichten meer gebezigd werden. In het midden van al het uitmuntende,
                    dat dit tijdperk 
{==187==} {>>pagina-aanduiding<<}
 aanbood, was het zeker te betreuren, dat er over
                    het algemeen in de wijze, waarop de verkeering tusschen de beide kunnen
                    afgeschilderd werd, eene overdrevenheid heerschtte, welke veelal eene vrucht van
                    den uitheemschen grond was, en geenszins met de echt ernstige en gevoelige
                    inborst der Nederlanders instemde. Hierin lag tevens de oorzaak, waardoor deze
                    smaak spoedig verdween, en er weldra natuurlijker uitdrukkingen omtrent de
                    zachte gevoelens van het hart begonnen te heerschen.
                Het Proza had zeker, sedert het laatste tijdperk, reuzenstappen gedaan, en wij
                    hebben reeds bij de brune en van heemskerk
                    gezien, hoe gelukkig, men geslaagd was, om onze Taal naar de wendingen van het
                    weelderig vernuft der zuidelijke Volken te plooijen. Verscheidene werken werden
                    er nog in dien trant geschreven, zonder echter de vermaardheid dezer Schrijvers
                    te bereiken. Poirters, een Brabander, schreef een werk, het Masker der wereld genoemd, lessen en voorbeelden
                    bevattende, aan de verstandige Philameta gerigt, hetwelk
                    tevens vele blijken van de navolging van eenen dergelijken geest ten toon
                    spreidt.
                Onder de groote mannen, welke in deze eeuw den nederlandschen naam tot eer
                    verstrekten, verkreeg niemand eenen meer algemeenen roem dan de
                        groot, de grotius van Europa. Door zijn Bewijs van den Christelijken Godsdienst, in dichtmaat opgesteld,
                    toonde hij zich de eerste, die het ondernam, de grondwaarheden van den
                    Godsdienst in de volkstaal met kracht te verdedigen, terwijl de leerredenen van
                    dien tijd meestal niet geschikt waren, tot het nageslacht overgebragt te worden.
                    In zijne, op het bevel der Staten in het Latijn opgestelde, Geschiedenis van ons
                    Gemeenebest trad hij 
{==188==} {>>pagina-aanduiding<<}
 op, als een der herstellers van den
                    welsprekenden stijl der Ouden in de Geschiedenis, en ongetwijfeld was hij een
                    der baken, waarop zich hooft, bij het vervaardigen zijner met
                    regt beroemde Nederlandsche Historien gerigt heeft. Er wordt
                    overigens geen scherpzinnig onderzoek vereischt,om dien Schrijver op te sporen,
                    dien zich hooft onder de Ouden tot voorbeeld voor oogen
                    stelde. Hij, die niet alleen tacitus met eigenaardige
                    kortheid vertolkte, maar tevens zich geheel deszelfs geest zocht eigen te maken,
                    kon geenen anderen meester kiezen. Reeds de aanhef: Ik gaa een werk
                        aan, dat opgeleit is van lotwissel en menigerlei geval, herinnert aan
                    het Jam opus aggredior van den wijsgeerigen Romein, en
                    dezelfde geest heerscht door het geheele werk. Sommigen hebben hooft wegens deze te sterke navolging berispt, en zijne verhalen te
                    weinig zamenhangend gevonden; doch het zij verre van mij, onzen
                    Geschiedschrijver in zijne verdiende eer te willen verkorten. Hooft had tacitus te veel gelezen, om, bij het
                    bewonderen der schoonheden van zijnen schrijftrant, niet zijne gebreken over het
                    hoofd te zien. Dezelfde geestdrift, waardoor hij, in zijne bewondering voor de
                    Italiaansche overdragtelijke toespelingen, hunne fijne uitpluizingen nog
                    overtrof, bezielde hem ook in het navolgen van tacitus, en
                    schijnt hij deszelfs krachtige puntspreukige kortheid, die hem verrukte, nog
                    voorbij te hebben willen streven. Doch gemakkelijker is het, den stijl dan den
                    geest van eenen Schrijver over te nemen, en te groot was het onderscheid
                    tusschen den zwaarmoedigen Romein, die onder de regering van eenen tiberius en nero, nog meer uit hoofde van de
                    lafheid der beheerschten, dan wegens de bloeddorst der be-
{==189==} {>>pagina-aanduiding<<}
heerschers, bijna het geloof aan menschendeugd verloren had, en den gevoeligen
                    Dichter van onze gouden eeuw, die, ofschoon van bijzondere rampen niet
                    verschoond, echter dankbaar de genoegens erkende, die kunst en vriendschap over
                    zijn leven verspreidden. Hooft behoorde tot die soort van
                    Schrijvers, welke men in die tijdperken der Letterkunde aantreft, waarin de
                    vroegere beoefening der Dichtkunst voor het eerst voor den opkiemenden
                    prozastijl wijkt. Bij dezen, zoo als bij thucydides en herodotus bij de Grieken, of livius bij de
                    Latijnen, is alles dichterlijker en schilderachtiger gekleed, dan bij polybius en tacitus, hunne opvolgers. Ook
                    bij hooft was dit het geval. Overal vindt men bij hem den
                    Dichter te rug. De gebeurtenissen waren nog te versch, om, gelijk naderhand hume en robertson bij de Engelschen, of
                        stijl bij ons, zulks leverden, een aaneengeschakeld
                    verhaal van oorzaken en gewrochten in dien kalmen, rustigen stijl te verwachten,
                    zoo als men hetzelve thans van den onpartijdigen Geschiedschrijver verlangt. Hooft geeft eene reeks van tafereelen en verhalen, en
                    schildert de gebeurtenissen in eene rij van beelden, die allengskens voor de
                    oogen van den lezer voorbij trekken. Zijne korte bijvoegsels en volzinnen zijn
                    niet, gelijk bij tacitus, spreuken van wijsheid, wier
                    verborgen zin de scherpzinnigheid van den lezer op de proef stelt, maar veeleer
                    kleine penseeltrekken, geschikt om den luister van het door hem geschetste
                    tafereel nog te verhoogen. De lezing van hooft moge dan
                    minder juiste denk beelden van het geheel overlaten, niemand zal ooit, na
                    dezelve volbragt te hebben, Naardens moord, Leydens moed, de Spaansche furie te
                    Antwerpen, of het springen van parma's schipbrug vergeten.
                    Des te hooger rijst onze achting voor 
{==190==} {>>pagina-aanduiding<<}

                    hooft, daar hij als welsprekend Geschiedschrijver in onze
                    Letterkunde bijna alleen staat. De Geschiedvorscher moge dan in reyd, van meteren, bor en aitzema belangrijke
                    bijdragen voor den strijd der onafhankelijkheid opsporen, en in het aanmerkelijk
                    getal der stedelijke en plaatselijke geschiedenissen, of der belangrijke
                    reisbeschrijvingen, eene vlijt en werkzaamheid erkennen, waarvan Italien alleen
                    in die eeuw eenen tegenhanger opleverde, hooft alleen
                    herinnert bij ons in de Geschiedenis aan de eeuw van augustus
                    en trajanus.
                Welk besluit moeten wij dan nu wegens dit tijdperk, zeker het glansrijkste in
                    onze Letterkunde, opmaken? Geenszins willen wij het ontveinzen, en dit getuigen
                    de voorgaande bladen, dat er een geest van navolging, vooral der Zuidelijke en
                    Oude Letterkunde, in de onze heerschte. Zoodra wij echter dezen geest meer in de
                    navolging van uitheemsche uitdrukkingen, dan van vreemde denkbeelden zien
                    bestaan, zoodra wij diezelfde uitdrukkingen in deze eeuw in Spanje, Frankrijk en
                    Engeland te rug vinden, dan beseffen wij, dat hetgeen ons in dezen trof, meer
                    aan den algemeenen geest der eeuw, dan aan een' slaafschen geest van navolging
                    moet toegeschreven worden. Neen, hij, die onze Schrijvers van deze eeuw leest,
                    zal nimmer in ieder van hen deszelfs oorspronkelijk karakter miskennen kunnen.
                    Gezegend was de grond, die navolgers, gelijk hooft, heemskerk
                    of cats voortbragt, en wij kunnen met zelfsgevoel betuigen,
                    dat de invloed der vreemden, in deze eeuw, zich tot eene leiding bepaalde, en nimmer heerschend kon worden. Iedere eeuw, waarin de
                    Letterkunde der vreemden met blinde bewondering en uitsluitend gehuldigd wordt,
                    is eene eeuw van vernedering voor het volk, dat de laagheid heeft, zich aan 
{==191==} {>>pagina-aanduiding<<}
 een vreemd gezag in dezen te onderwerpen, maar wie zou eene
                    dergelijke beschuldiging durven te last leggen aan een tijdvak, aan hetwelk wij
                    onzen letterroem, in zoo vele opzigten, te danken hebben, en wiens glans zelfs
                    de dagen onzer vernedering heeft opgeluisterd. Buitendien vertoont zich overal
                    de beslissende invloed eener vreemde Letterkunde, voornamelijk in het aantal van
                    vertalingen, en moeijelijk is het, in dezen tijdkring belangrijke vertalingen
                    uit de nieuwere Talen bij ons op te sporen, daar onze Schrijvers en Dichters
                    liever met juistheid en oordeel datgene, hetwelk hen bij vreemde vernuften trof,
                    volgens onze zeden en gebruiken overbragten, dan dat zij zich met eene bloote
                    overneming bezig hielden. Wat de vertalingen der Ouden betreft, deze werden
                    altijd als de rijkdom eener Taal beschouwd, doch waren niet talrijk in eenen
                    tijd, toen de kennis der Letteren zich tot een geringer aantal van personen
                    bepaalde, en juist deze weinigen het meest met de meesterstukken der Ouden
                    bekend waren. Hooft's tacitus bezit in dit opzigt groote
                    verdiensten. De vertaling werd, misschien met eenig regt, beschuldigd, van niet
                    minder duister dan het origineel te zijn; doch men had toen bij eene vertaling
                    niet zoo zeer het oogmerk, om licht over den vertaalden Schrijver te werpen, als
                    wel, het getrouwe afdruksel van denzelven te leveren. Wie de sierlijke en
                    keurige Fransche vertaling van dureau de la malle leest, zal
                    voorzeker tacitus oneindig beter verstaan; wie hooft bij de hand neemt, zal hem misschien beter herkennen. Uitmuntend
                    is de Minnekunst van ovidius, door heemskerk veel eer naar de zeden van zijnen leestijd
                    herschapen, dan wel vertaald.
                Indien nu de invloed van de vreemde Letterkunde op de onze 
{==192==} {>>pagina-aanduiding<<}

                    aanzienlijk bleef, in eenen tijd, waarin het aan geene groote mannen, in eenigen
                    vakken, ontbrak, zoo was dit ook natuurlijk het geval met de taal, die, in onze Noordelijke Provinciën naauwelijks gevormd,
                    zich minder dan thans naar eene algemeene regelmaat schikte, en veel meer naar
                    den bijzonderen geest van iederen Schrijver gewijzigd werd. De Taal was aan een
                    speeltuig gelijk, hetwelk ieder op zijne manier hanteerde, en met meer of minder
                    zoetvloeijendheid of kracht bezielde. Dewijl geene Maatschappij, gelijk toen
                    reeds de Akademie in Frankrijk, of naderhand onze Genootschappen, zich een gezag
                    over dezelve aanmatigden, en het aan een algemeen middenpunt der Letterkunde,
                    zoo als Florence en Parijs, ontbrak, zoo ontstond er eene verscheidenheid van
                    dialekten, gelijk er tusschen den Jonischen homerus, den
                    Dorischen theocritus, of den Attischen sophocles, bestaan had, en gelijk wij zulks in onze dagen tusschen den
                    Engelschen byron en den Schotschen walter scot opmerken. Bij vele Volkeren echter weken deze dialekten weldra voor
                    eene algemeene geschrevene taal. Zulk een' invloed had bij de Italianen de taal
                    van dante en boccacio, bij de Duitschers
                    die van luther.
                Van een bijzonder belang voor de Taal van onze Gewesten was de Staten-vertaling
                    van den Bijbel; een werk te midden van de Kerkelijke twisten en oneenigheden,
                    die in het begin der zeventiende eeuw alhier geheerscht hebben, vervaardigd. De
                    invloed van dezelve was zeker hoogstgewigtig voor onze Taal, die wij in dezelve
                    niet alleen van bastaardwoorden geheel gezuiverd vinden, maar tevens in de
                    volheid van den mannelijken bloei ontmoeten, daar zij zich met dezelfde
                    gemakkelijkheid tot den dichterlijken gloed der Oos-
{==193==} {>>pagina-aanduiding<<}
tersche
                    verbeeldingskracht, en tot de duidelijkste uiteenzetting in den stijl des
                    eenvoudigen en treffenden verhaals leerde plooijen. Vooral moet men hierbij in
                    aanmerking nemen, den geringen voortgang, dien ons Proza nog gemaakt had; de
                    barbaarschheid, die nog op den kansel en in de pleitzaal heerschtte, en dan zal
                    men dubbeld verwonderd staan over de uitmuntendheid dezer vertaling, welke, wat
                    derzelver letterkundige waarde aangaat, die onzer fransche naburen zeer verre
                    overtreft. Daar onze Taal, zoo als zij algemeen gesproken werd, reeds eene
                    meerdere vastheid verkregen had, werd deze vertaling bij ons niet vereischt, om,
                    gelijk die van luther, de zoogenaamde geschrevene taal te
                    bepalen, en het gebruikelijk volksdialekt, (hetgeen toen in Saxen het
                    Nederduitsch was,) te verdringen, maar zij heeft in onze Provincien het
                    Hollandsch, hetwelk het meest beschaafd dialekt was, langzamerhand de overhand
                    doen verkrijgen. De beschouwing der Bijbelvertalingen bij de verschillende
                    Volken levert nog eene ruime stof voor den Letterkundigen op, en zoude
                    gelegenheid tot de belangrijkste nasporingen kunnen geven. Genoeg zij het, hier
                    aan te merken, dat zij, die in den geest van het oorspronkelijke op zulk eene
                    wijze wisten te dringen, en die ons tevens een belangrijk gedenkstuk voor onze
                    Letterkunde nalieten, meer dan koude Dogmatieken geweest zijn, en ten minste in
                    die oogenblikken, toen zij zich met dit belangrijk werk bezig hielden, inderdaad
                    door waarachtige zucht voor godsdienstige verlichting bezield zijn geweest.
                Onze oude vlaamsche tongval werd het best bij de Dichters 
{==194==} {>>pagina-aanduiding<<}
 der
                    zeeuwsche school, die aan Vlaanderen grensden, en vooral bij cats, die zelf bekent, de Dichtkunst van eenen Brabander geleerd te
                    hebben, bewaard. - Bij huygens vindt men meer den Haagschen
                    Hoftrant, en de inlassching veler in zwang zijnde uitheemsche woorden. De
                    Amsterdammers hielden zich, in navolging der vroegere Taalzuiveraars, in het
                    vorig tijdvak opgenoemd, het meest met het weren der bastaardwoorden bezig, en
                        hooft werd van eenen te grooten naijver op dit punt
                    beschuldigd, daar hij zelfs hulpwoorden zocht voor waardigheden en bedieningen
                    bij de oude Volken, die bij de nieuweren niet bestonden, en daardoor aan zijne
                    voordragt eene zekere onduilijkheid gaf door de onjuistheid der begrippen, welke
                    deze ten onregte overgebragte namen verwekten. De stijl werd meer nog dan thans
                    naar de eigenschap van het behandelde onderwerp ingerigt, en geheel verscheiden
                    is die van hooft, wanneer hij in zijne Minnedichtjes, door de zuiver hebbelijke handtjes en
                        stokebrandtjes, de Italiaansche verkleiningswijze in ello en etto zocht na te volgen, of, in
                    zijn' tacitus, den geliefden ablativus
                    absolutus of infinitivus historicus der Ouden zocht over
                    te brengen. Heemskerk, daarentegen, nam in zijnen stijl dien
                    schat van bijvoegelijke naamwoorden over, welke de Zuidelijke Letterkunde toen
                    met ieder voorwerp vereenigde, en als eene keurige vinding bewonderde. - De Taal
                    bleef echter van eenen uitheemschen dwang bevrijd, en zoo groot was hare rijkdom
                    en de verscheidenheid der wijzen, waarin zij zich voegen konde, dat eene menigte
                    van voorbeelden den jongen letterkundigen in de oogen straalde, en 
{==195==} {>>pagina-aanduiding<<}

                    hem de ruimste keus openstond. Met genoegen verlaten wij dan een tijdperk,
                    hetwelk ons bij voortduring zoo vele bewijzen ter eere van de onafhankelijkheid
                    van onzen letterroem aanbood, en de hoop, ook in het vervolg nog nieuwe gronden
                    voor deze streelende overtuiging te ontdekken, geleidt ons op den verderen
                togt.
            
            
                
{==196==} {>>pagina-aanduiding<<}

                
                    
                    
                    
                
                Vierde Tijdperk.

                    Van het midden tot het einde der zeventiende eeuw.

                Het voornaamste doel bij het afscheiden van de zeventiende
                    eeuw, welke men anders in de Letterkundige Geschiedenis gewoon is, met eenen
                    blik te overzien, in twee tijdperken, was de wensch, om die rigting, welke vondel aan onze Poëzij gaf, en welke zoo geheel
                    verschillend van den vorigen geest was, meer bepaaldelijk te schetsen. Zoo
                    iemand, behoorde vondel voorzeker onder die mannen, die hunne
                    eigene baan wisten te kiezen, en dat hij waarachtig Dichter was, dit bewijst
                    iedere bladzijde zijner menigvuldige schriften. Hooft en vondel worden gewoonlijk in onze Letterkundige Geschiedenis
                    gelijktijdig genoemd. Belangrijk was echter het onderscheid tusschen beiden. Hooft was de man van smaak, die het schoone, hetwelk hij bij
                    de verschillende Volken van zijnen leeftijd wist op te merken, in onze Taal
                    trachtte over te brengen. Vondel was meer genie, in den
                    eigenlijken zin des woords, minder wijsgeer, geen Letterkundige en
                    Geschiedschrijver, gelijk deze, maar oneindig meer Dichter. Alle onze groote 
{==197==} {>>pagina-aanduiding<<}
 mannen waren tot hiertoe in verschillende standen geplaatst
                    geweest. Coornhert was werkzaam in de betrekkingen van
                    Vaderland en Godsdienst, spieghel was Handelaar, barlaeus Geleerde, huygens Hoveling, cats Staatsman, vondel was geheel zanger,
                    en maakte geene andere aanspraken, dan die, waarop hem zijn naam van Dichter regt gaf. Van daar dan ook, dat vondels loopbaan en die van hooft geheel van elkander
                    verscheiden waren. De eene, tot de toenmaals meest bevoorregte standen van de
                    Maatschappij behoorende, Ambtenaar van den Staat, met eenigen uiterlijken
                    luister bekleed, stond aan het hoofd van eene der eerste letterkundige kringen
                    van ons Vaderland, en had door zijne bekwaamheden en verdienden roem eenen
                    invloed verkregen, welke thans in eenen tijd, waarin Maand- en Tijdschriften
                    hunne pijlen in het duister scherpen, en zelfs de grootste letterkundige namen
                    voor derzelver meesterachtige afkeuring of spotternij niet veilig zijn,
                    moeijelijk kan begrepen worden. Als Vertaler van tacitus, als
                    Schrijver der Nederlandsche Geschiedenissen ware zijn naam
                    onsterfelijk geweest, wanneer ook geen dichterlijke lauwerkrans hem was te beurt
                    gevallen. Daarbij bezat hij een dier zachtgestemde gemoederen, welke alles ten
                    beste willen plooijen, en ten hoogste alle openlijke ergernis schuwen. Vondel, daarentegen, heftig van aart, wrevelig door de
                    menigvuldige moeijelijkheden, welke hem het dagelijksche leven, waarin hij
                    slechts eene geringe plaats bekleedde, aanbood, vatte met geestdrist iederen
                    indruk op, waardoor zich zijn geest kon verheffen, of waardoor hij zijne
                    hekelzucht den vrijen teugel kon laten. Zijn dichtgeest was eenen bruisenden
                    stroom gelijk, die door geenen dam ingetoomd kan worden. Zoodra hij eens een 
{==198==} {>>pagina-aanduiding<<}
 onderwerp aangegrepen had, verliet hij het niet, zonder eerst alle
                    kleuren aan hetzelve gebezigd te hebben. Zoo gaat hij in het Decretum horribile, om hetgeen hij als de leer van calvyn beschouwde, te bestrijden, beurtelings van den gemeenzaamsten
                    dagelijkschen toon tot de verhevenste beeldspraak over, en schildert de zwartste
                    schriktooneelen en tevens de heerlijkste tafereelen van Engelenvreugde, die onze
                    Taal tot nu toe kende. Waar hij onregt geloofde te aanschouwen, kende hij geene
                    overeenkomsten en betrekkingen; hij hanteerde het dichterlijk zwaard, en kende
                    geene vrees, hetzij maurits of salmasius
                    als vijand voor hem stond. Hierdoor was het dan ook onmogelijk, dat de twee
                    bovengenoemde groote mannen steeds de zaken op dezelfde wijze beschouwen konden.
                    Van daar, dat de onverwachte overgang van vondel tot de
                    Roomsche Kerk zijnen vriend ergernis veroorzaken moest, terwijl daarentegen
                    deze, met hart en ziel tot de Moederkerk te rug keerende, geene redenen kon
                    bevroeden, waarom hij niet openlijk voor zijne gevoelens zou uitkomen, terwijl
                    hem zoowel zijne staatkundige als godsdienstige begrippen tegen de Hervormde
                    Geestelijkheid verbitterden.
                Zoodra men nu, van den anderen kant, onze Dichters met die der vreemden
                    vergelijkt, staan vondel en shakespeare
                    elkander in den aart van hunnen aanleg nader, dan men zulks gewoonlijk vermoedt.
                    Beide in een' burgerlijken stand geboren; beide van eene vroegere geleerde
                    opvoeding verstoken, hadden zij alleen aan hun eigene genie hunne vorming te
                    danken; beide, eindelijk, genieten zoodanig eene hulde van het nakroost, dat er
                    nog eenige van hunne werken op het Schouwtooneel hunner landgenooten opge-
{==199==} {>>pagina-aanduiding<<}
voerd worden, terwijl die der andere toenmalige dichters geheel aan
                    het stof der boekverzamelingen prijs gegeven wierden. De weg, dien beide
                    insloegen, was echter geheel verschillend. Shakespeare vond
                    in zijne Letterkunde, tot éénig rigtsnoer, de menigvuldige
                    vertalingen der Italiaansche Novellen, en tevens de navolging
                    van eenige der oude klassieke Schrijvers, doch deze laarste veelal in dien
                    romantischen vorm, waaronder dezelve in de middeleeuwen overal verspreid waren.
                    Van daar ontstond bij hem die zonderlinge vermenging van oude en nieuwe
                    denkbeelden, doch ontwikkelde zich ook tevens de behoefte, om die personen, die
                    zijne boeken hem hadden leeren kennen, te bezielen. Minder dan vondel tot het werkelijk leven behoorende, bleef hij meer beschouwer,
                    meer schilder, en dit was bij hem de oorzaak van die oneindige afwisseling van
                    ruwheid en verhevenheid, welke hem voor zijn Land en Volk onvergetelijk maakt.
                    Geheel anders was het lot van vondel. Bij de eerste
                    ontkieming van zijnen dichtgeest met geleerder mannen in kennis gekomen,
                    trachtten deze hem spoedig van de onbepaalde voortreffelijkheid der Ouden te
                    overtuigen, en hij bewees door de moeijelijke aanleering der Latijnsche Taal
                    zijne onderwerping aan dezen raad. Hieraan moeten wij dus die mindere
                    weelderigheid en tevens de meerdere regelmatigheid van zijne werken
                    toeschrijven. Vondel zag den mensch door den spiegel, dien de
                    Ouden van denzelven hadden opgehangen: shakespeare meer door
                    eigene oogen. Doch van den anderen kant wonnen wij daardoor ook heerlijke
                    overzettingen van de schoonste stukken der Ouden, en in den Gijsbrecht de verhevenste overstorting van het tweede boek der Eneis, welke misschien in eenige Taal gevonden wordt. Echter
                    kon het genie-
{==200==} {>>pagina-aanduiding<<}
van vondel, toen dit deszelfs
                    schitterendst tijdperk bereikte, in de Latijnsche Letterkunde zijne geheele
                    bevrediging niet vinden. Hoewel het uit verscheidene plaatsen blijkt, dat hem de
                    andere Europesche Talen (bij voorbeeld, Fransch en Hoogduitsch) niet onbekend
                    waren, konden deze toen nog weinig voedsel voor eenen geest als den zijnen
                    opleveren, en ofschoon hij nu en dan ook aan de smaak voor woordspelingen, die
                    in zijne eeuw heerschte, offerde, konden de spitsvindigheden van marino geenszins zijnen innige behoefte tot Poëzij en
                    uitstorting van zijn gevoel vervullen; doch er bleef hem nog eene bron over, in
                    zijnen leeftijd dikwijls alleen ter bestrijding of bevestiging van godsdienstige
                    stelsels gebezigd, namelijk de Bijbel. Vondel was bij ons de eerste, die denzelven met een dichterlijk oog
                    beschouwde, en deszelfs schoonheden in welluidende Nederduitsche verzen kleedde.
                    De ruwe beginsels der eerste Rederijkers, die zich ook, gelijk wij voorheen
                    zagen, op Bijbelstoffen oefenden, behelsden meer de voorstellingen van
                    Bijbelsche personen en hunne lotgevallen, dan wel eene dichtkundige voordragt,
                    waarin de geest des Bijbels heerschtte. Deze gaf vondel. Als
                    echt toonbeeld van den nederlandschen smaak, was hij van wezenlijk godsdienstig
                    gevoel doordrongen. In dezen kring van denkbeelden schiep hij dus vooral
                    behagen, en wat hij ook in andere vakken leverde, niets overtreft bij hem die
                    oogenblikken, waarin de stem der Profeten of der gewijde Dichters in zijne
                    zangen weergalmde. Prachtig is het tafereel, dat hij in eene rij der verhevenste
                    dichtstukken, van Lucifer tot Salomo, van de
                    leidingen Gods met de menschen, ophangt, en heerlijk vooral is de ontsluiting
                    van dit tooneel in het eerstgenoemde stuk. Daar is 
{==201==} {>>pagina-aanduiding<<}

                    vondel tegelijk de shakespeare en milton van Nederland. Al het ongerijmde, dat in een dergelijk
                    onderwerp, menschelijk behandeld, moest voorkomen, kon hier niet ontweken
                    worden; doch men moest zelve engel zijn, om den eersten indruk, welken de
                    aanblik van het menschenpaar, in den stand van volmaaktheid beschouwd, zelfs bij
                    een geestelijk wezen verwekte, beter dan vondel zulks door
                        Apollion deed, te kunnen uitdrukken. Veel heeft men
                    getwist, of vondel en milton met elkanders
                    schriften hebben kunnen bekend wezen, hetgeen ik geenszins geloof, daar miltons
                    Verloren Paradijs in het eerst, zoo als dit met de meeste
                    werken, waarop de stempel der onsterfelijkheid gedrukt werd, het geval is, door
                    zijne tijdgenooten miskend werd, en eerst later zijne lofredenaars vond. Milton, daarentegen, heeft waarschijnlijk nimmer de
                    Nederduitsche Taal beoefend, en, naauwelijks uit de woelingen der twistende
                    staatspartijen gered, werd zijn ouderdom door blindheid verbitterd en daardoor
                    natuurlijk zijn geest tot onderzoek beperkt, terwijl alleen de voorlezingen
                    zijner dochters uit den Bijbel en homerus,
                    onuitputbare bronnen van het ware en schoone, de vonken van zijnen dichtgeest
                    ontvlamden. Beiden, hetzelfde onderwerp behandelende, door hetzelfde licht
                    bestraald, konden zich ligt, ook zonder eenige gemeenzame denkbeelden uit hugo de groots
                    Gebannen Adam (Adamus exsul) ontleend te
                    hebben, in vele opzigten ontmoeten (85). 
{==202==} {>>pagina-aanduiding<<}

                    Milton zelf had vroeger, bij zijne reis in Italie, het
                    voornemen opgevat, om dit onderwerp dramatisch te behandelen. In den heerlijken
                    rei der Engelen van vondel ligt echter eene verhevenheid
                    opgesloten, die door milton niet overtroffen werd, en mag men
                    met regt dit meesterstuk als een der onstoffelijkste gedichten
                    bewonderen, in eenige Taal ter eere van den ontzaggelijken Schepper des Heelals
                    uit eenen Godsdienstigen boezem opgerezen. Vondel moge dan in
                    zijne Bijbelsche stukken, op vele plaatsen, aan zijne helden de gevoelens zijner
                    eeuw in den mond hebben gelegd, welk Treurspeldichter bleef er immer van dezen
                    eigenaardigen invloed vande wereld, die hem omgaf, geheel bevrijd? Doch wie zal
                    daarentegen ontkennen, dat wij aan dit godsdienstig en zedelijk gevoel de twee
                    schoonste plaatsen van vondels meesterstuk te danken hebben.
                    Want ontroerde ons ooit de Kindermoord van herodes ergens
                    meer dan in den Zang der Klarissen, en bewonderden wij ooit
                    die nieuwere heilige dichtkunst, welke aan het Christendom zijnen oorsprong te
                    danken had, levendiger dan in dien onvergetelijken beurtzang Waer
                        wert opregter trouw? Voorwaar het voorbeeld tot dit lied heeft vondel noch in de erotische lierzangen van horatius, noch in de elegien van tibullus en propertius gevonden.
                Doch het is hier geenszins het doel, om eene lofrede op de 
{==203==} {>>pagina-aanduiding<<}

                    treurspelen van vondel te houden; maar alleen om de werken
                    van onzen grootsten Dichter eenigzins in verband te brengen met de gelijktijdige
                    Letterkunde bij andere Volken. In zijne wereldlijke treurspelen sloeg vondel meer den weg der navolging in, doch jammer was het,
                    dat hem sofokles en euripides alleen uit
                    latijnsche vertalingen bekend waren, en hij voorts seneca
                    vooral, of liever die rij van treurspelen, welke de Ouden ons onder dien naam
                    hebben nagelaten, tot voorbeeld schijnt genomen te hebben. Vondel, gelijk meer mannen van genie, was gelukkiger wanneer hij navolgde,
                    dan wanneer hij vertaalde. Het meer gezwollene en overdrevene van seneca schijnt op hem veel invloed gehad en met de denkbeelden, die
                    hij van de Dichtkunst voedde, meer te hebben ingestemd, dan wel de eenvoudigheid
                    van eschylus en sofokles, tot wier
                    oorspronkelijke taal hij nimmer doordrong. Een der eerste stukken van dien aart
                    was de Amsterdamsche Hecuba, door hem met behulp van eenige
                    andere vernuften uit den Latijnschen Troades vertaald. Op dit
                    stuk slaat de aanmerking van boileau, in zijne Art Poëtique op het oorspronkelijke gemaakt:
                
                    Que devant Troie en cendre Hecube desolée, 
                    Ne vienne pas pousser une plainte ampoulée, 
                    Ni sans raison de dire, en quels affreux Pays 
                    Par sept bouches l'Euxin reçoit le Tanais. 
                

                Ook de Hippolijtus was naar seneca gevolgd.
                    Aan dezen hebben wij ook den heerlijken, hoewel misschien in de velden van 
{==204==} {>>pagina-aanduiding<<}
 Troje ongepasten rei der Eubeërs te danken uit den Palamedes. Dit stuk is een diergene, waarin vondel zich het meest aan zijne geestdrift overgaf. Misschien zijn de
                    toespelingen op den tijd, waarin hij leefde, te weinig omkleed, maar ieder regel
                    leert ons hier, hoe vol hij van zijn onderwerp was, en de verhalen,
                    alleenspraken, reijen, bevatten eene kracht en welluidendheid, welke men in
                    verscheidene zijner andere stukken te vergeefs zoude zoeken. In zijne Maagden werd zijne geestdrift door den Godsdienst, waartoe hij
                    kort geleden was overgegaan, en de zucht om eene eerzuil voor zijne vaderstad op
                    te rigten, aangewakkerd. In de Leeuwendalers toonde hij, dat
                    indien hij Blijspeldichter had willen zijn, gelijk shakespeare en corneille, die dien roem met den
                    tragischen lauwerkrans vereenigden, hem de gaaf daartoe geenszins ontbrak, en
                    misschien gaven de Granida en hetgeen hem zijne vrienden
                    voorts van de Italiaansche herdersspelen verhaalden, gelegenheid tot de
                    vervaardiging van dit Landspel, waarin vondel echter geene
                    Arkadische denkbeeldige herders, maar wezenlijke dorpelingen geplaatst heeft.
                Denzelfden geest, die in vondels Treurspelen de overhand had,
                    vinden wij in alle zijne schriften weder. Vóór hem was de
                    toon van alle onze Dichters geheel verschillend geweest; want er bestaat
                    voorwaar een groot onderscheid tusschen de zangerige eentoonigheid van cats, den duisteren kernvollen dichtstijl van huygens of de beeldrijke liefelijkheid van hooft.
                    Na vondel, die alle vorige Dichters verduisterde, heerschte
                    er maar één toon, namelijk de zijne. De
                    sporen van zuidelijken invloed, wel is waar nog in verscheidene zijner kleinere
                    stukken, sonnetten en madrigalen, zoo als, 
{==205==} {>>pagina-aanduiding<<}
 bij voorbeeld, in dat
                    op roscius en meer anderen, als ook in vele woordspelingen
                    zigtbaar, waren uit zijne groote stukken veelal verdwenen, en dezelve werd
                    geheel vervangen door de meer gezette navolging van den hoogdravenden stijl der
                    Latijnen, die sedert dien tijd meer en meer veld won, en alles, wat niet in dien
                    stijl gestemd was, door de bewonderaars van denzelven als laf en krachteloos
                    deed beschouwen. Het ontbrak vondel echter, bij zijnen
                    verhevenen dichterlijken geest, aan den noodigen smaak, om, waar hem zijne
                    dichterlijke geestdrift verliet, dit gemis uit de schatten van belezenheid of
                    menschenkennis te kunnen aanvullen; hiertoe had hem zijne opvoeding en studie
                    niet opgeleid, en van daar ook dat weinig Dichters meer ongelijkheid, meer
                    afwisseling van de verhevenste uitboezemingen met de platste uitdrukkingen
                    behelzen, naarmate de bezielde Dichter of de Amsterdamsche Kousenhandelaar der
                    zeventiende eeuw tot ons spreken.
                Groot waren de verdiensten van vondel ten opzigte van het
                    tooneel, en nadat wij het weinige gezien hebben, wat daarin
                    vóór zijnen leeftijd loffelijks gedaan werd, moeten wij
                    bekennen, dat, indien men op dezen weg voortgegaan ware, wij ons veelligt hadden
                    mogen verheugen, eene nationale school in het vak der dramatische Dichtkunst te
                    bezitten; eene hoop, naderhand door de indringende Fransche Letterkunde geheel
                    uitgedoofd. Wij hebben vroeger van de treurspelen van hooft
                    gewaagd; ook bij vondel was het nog slechts het verbeterde
                    kamerspel, waaraan echter de nabootsing der Ouden eenen geheel anderen toon gaf.
                    Deze navolging van de treurspelen der Grieken, die hem door 
{==206==} {>>pagina-aanduiding<<}

                    vertalingen eenigzins gemeenzaam geworden waren, straalt in alle de stukken van
                        vondel door. Gelijk corneille wilde
                    hij ook zoo gaarne, om de toejuiching der Geleerden tevens met die van het
                    algemeen te verwerven, zich naar de regels van aristoteles
                    schikken, en inderdaad was de tijd, waarin hij leefde, daartoe ook nog meerder
                    geschikt. Men moet ondertusschen nimmer vergeten, dat aristoteles zijne wetten naar de treurspelen der Atheensche Dichteren, en
                    deze geenszins hunne dichtstukken naar zijne regels gemaakt hadden. Van daar zal
                    ieder volk, dat het grieksche treurspel aanneemt, zich bij het volgen van die
                    regels uitmuntend bevinden; doch welk oneindig onderscheid is er niet tusschen
                    het grieksche treurspel en het onze. Het eerste was een dichtstuk, waarin alles tot de harmonie van het geheel medewerkte, en waar
                    de Dichter steeds den voorrang boven den speler behield. Gelijk echter in alle
                    kunsten is het gevoel van den mensch langzamerhand verstompt geworden, en heeft
                    men gedurig sterker en sterker moeten treffen, om nog eenigen indruk te
                    veroorzaken. Men vergelijke slechts den stijl van den Cid of
                    dien van de Zaïre, de muzijk der volksliederen, of
                    die der nieuwste Hoogduitsche en Italiaansche Componisten.
                Het denkbeeld van het treurspel, zoo als de Romeinen zich hetzelve hadden
                    gevormd, was mede zeer verschillend van dat der Grieken. Bij de eersten was het
                    eene vereeniging van zang-poezij en eeredienst. Bij de Romeinen, daarentegen,
                    waar de Godsdienst wel met den Staat, echter geenszins met de Letterkunde, in
                    eenig verband stond, behoorden de Zwaardvechters en jagten op wilde dieren tot
                    de spelen van den Circus, en waren deze 
{==207==} {>>pagina-aanduiding<<}
 voor de bloeddorstige
                    meesters der wereld beter geschikt, dan de meesterstukken van sofokles of euripides. Dit was ook de reden, waarom
                    men de belangstelling van het Romeinsche Volk nimmer aan deze uitheemsche
                    navolgingen kon boeijen, en hetzelve dikwijls, in de belangrijkste oogenblikken,
                    om zwaardvechters riep. Corneille was de eerste, die het
                    zoogenaamde grieksche treurspel in Frankrijk schiep, hoewel dit treurspel
                    slechts, zoo als wij vroeger zagen, eene vereeniging van den roman der
                    middeleeuwen, met de navolging van seneca en vooral der
                    Spanjaarden, was. De galanterie van het Hotel van Rambouillet straalt in alle
                    zijne stukken door, en niettegenstaande de bewondering, welke ons de
                    verhevenheid van zijn genie afperst, herinneren zijne Cleopatra en Caesar geenszins aan Griekenland, en nog
                    minder zijn Edipus, waarin hij het onderwerp van het
                    heerlijkst treurspel van sofokles met eene partie quarrée van Fransche minnaars uit de zeventiende
                    eeuw vereenigd heeft. De latijnsche en spaansche stukken waren hem tot
                    voorbeeld. Medea, zijne eerstelinge, is ook weder uit seneca geput, en de onmiskenbare invloed van de castro is in zijnen Cid duidelijk te erkennen (86). Ook vondel, zijn tijdgenoot, was met de navolging der Latijnen begonnen;
                    doch hij gevoelde, wat het treurspel zijn moest, om nationaal te kunnen 
{==208==} {>>pagina-aanduiding<<}
 worden. Onze eigene Geschiedenis vóór de
                    omwenteling was toen te weinig bekend, om daarin een Cyclus van gebeurtenissen
                    te vinden, voor dichterlijke ontwikkeling vatbaar. De Franschen van die eeuw
                    waren daarentegen, door de aldaar steeds zoo geliefkoosde romans, met de helden
                    van Rome en Griekenland meer bekend geworden, en er werd eene conventionele
                    Geschiedenis aangenomen, waarin aan Achilles en Orestes vaste karakters werden toegekend. (87).
                Vondel begreep, dat alleen de stukken uit de Heilige schrift
                    genomen, op den duur, met den toenmaligen volkssmaak konden instemmen, daar hij
                    te veel eerbied voor het gevoelen zijner geleerde vrienden had, om, waartoe zijn
                    geest anders misschien niet ongeneigd zoude geweest zijn, den zoogenaamden
                    klassischen vorm te verwerpen. Hij bleef aan denzelven getrouw, en vondt bij
                    deze onderwerpen in zijne toehoorders des te gretiger bewonderaars, daar de rei
                    der door hem voorgestelde gebeurtenissen hun geheel bekend was. In deze stukken
                    zocht hij den griekschen vorm na te bootsen, en gelijk de Prometheus en Orestes in drie op elkander volgende
                    treurspelen door de Ouden behandeld werden, zoo 
{==209==} {>>pagina-aanduiding<<}
 behandelde hij op
                    eene dergelijke wijze het leven van Joseph en dat van David. Ware de Godsdienst dezer Landen toen nog de Roomsch
                    Katholijke geweest, zoo lijdt het geen twijfel, of deze Godsdienst, die
                    dergelijke voorstellingen vergunt, welke nog in de vertooningen der Italiaansche
                    Kloosters en in de Autos Sacramentales der Spanjaarden zijn
                    bestaan gebleven, zoude dezelve begunstigd hebben, en wij hadden dan in vondel onzen calderon gevonden, daar
                    dezelfde geestdrift voor den Godsdienst, en geneigdheid tot het geheimzinnige
                    bij den Dichter der Altaargeheimenissen heerschte. Wij hebben
                    reeds vroeger de redenen aangestipt, welke, naar ons inzien, de verbittering
                    tusschen vondel en de Protestantsche Geestelijkheid te weeg
                    bragten, en behoeven daarop niet te rug te komen; doch genoeg is het, dat vondels treurspelen, het zij uit gegronde redenen, of uit
                    lagen naijver, langzamerhand van het Tooneel weken. Zonderling, echter, is het,
                    dat, terwijl de Engelen uit den Lucifer, en met eenig regt,
                    uit onzen Schouwburg geweerd werden, die van den Gijsbrecht
                    nog tot den huidigen dag het voorregt bezit, ons op het einde van het jaar te
                    bezoeken, alsof men oordeelde, dat er wel een engel noodig was, om den roem van
                    zulk eene stad, als Amsterdam, waardiglijk te kunnen voorspellen.
                Het treurspel, zoo als vondel hetzelve behandelde, had echter,
                    zoo als wij reeds vroeger aanmerkten, nog veel meer dan het fransche van den
                    geest des griekschen overgehouden. Toen nog bezat het treurspel meer den vorm
                    van een dichtstuk, en men ging zoo wel om te hooren als om te
                        zien. Aan karakter en zedenschildering werd nog weinig
                    gedacht, en er is een groot onderscheid 
{==210==} {>>pagina-aanduiding<<}
 tusschen den meer
                    geschiedkundig waren Gijsbrecht van bilderdijk, in den Floris den Vijfden, en dien van vondel, die inderdaad niemand anders is, dan de pius Eneas, en zelfs den raad van Raphael noodig
                    heeft, om ook niet, op diens spoor, zijne Creusa achter te
                    laten. Voorts vindt men in deze stukken vele van die rasse tweespraken, in de
                        Maagden en in de Geschiedenis van Absalom zoo juist gebezigd, en welke bij de Franschen bijna geheel
                    onbekend waren (88). De expositien geschiedden geenszins door mededeelingen, aan
                    vertrouwden gedaan, gelijk bij de Franschen, maar meest door alleenspraken,
                    terwijl verhalen en reijen, naar het voorbeeld der Ouden, alle de heerlijke
                    kleuren van epische en lijrische Dichtkunst ten toon moesten spreiden. Veel is
                    er sedert in dezen vorm veranderd, dewijl men thans door een treurspel veel meer
                    iets verstaat, dat tevens oog en oor treffen, en veel meer eene wezenlijke
                    voorstelling uit het dagelijksche Vorstenleven, dan een tooneel uit eene
                    geidealiseerde wereld opleveren moet, Gijsbrecht van aemstel
                    heeft nimmer zoo bedaard de gebeurtenissen van den nacht aan
                    zijne vrouw verhaald, terwijl zijn slot door de Kennemers aangevallen werd; doch
                        nero
                    heeft in zulke stuiptrekkingen kunnen
                    sterven. Dat de kunst daardoor langzamerhand verloren gaat, is
                    ontegenzeggelijk. Men dient in dit opzigt 
                    
{==211==} {>>pagina-aanduiding<<}
 tusschen de zoogenoemde klassieke en romantische school eene
                    beslissende keus te doen. De laatste heeft de vrijheid gegeven, de natuur in
                    alle vormen na te bootsen, terwijl de eerste nog in hare conventionele wereld
                    blijft; en onze tegenwoordige school, onder het voorwendsel den Ouden getrouw te
                    blijven, begint reeds naar het romantische over te hellen, dewijl ieder Dichter
                    zich naar den geest zijner tijdgenooten, trots meer of minder tegenstand,
                    eenigzins schikt, en vijf en twintig jaren omwenteling, bij zoo vele onverwachte
                    gebeurtenissen, aan het tegenwoordig geslacht eene zucht van meer te zien en te weten medegedeeld
                    hebben, die niet meer door die genoegens, welke de uitspanning hunner vaderen
                    uitmaakte, geheel bevredigd kan worden.
                Opmerkelijk is nog bij vondel de mindere afscheiding tusschen
                    den toon van het blij- of treurspel, en was dit, zonder van shakespeare te spreken, bij wien zich beide soorten dikwijls
                    vereenigden, het geval bij de meeste herstellers van her tooneel. De Cid van corneille is nog eenvoudig in den
                    stijl zijner zamenspraken, en slechts weinige tooneelen toonen eene bijzondere
                    verheffing. Hetzelfde vindt men, bij voorbeeld, in vondels
                    Joseph in Dothan, en deze eenvoudigheid, die wij nu platheid
                    zouden noemen, was het echte kenmerk van het herlevende treurspel, dat toen alle
                    vakken en geschiedenissen omhelsde, dewijl vondel de broeders van Joseph niet als de zonen van
                    Atreus kon laten spreken. Bij de Spanjaarden waren lang treur- en blijspel
                    dikwijls alleen door den afloop onderscheiden, dewijl er nog eene tusschensoort,
                    of comédie héroïque, bestond,
                    waarvan corneilles
                    Don Sanche d'Arragon en 
{==212==} {>>pagina-aanduiding<<}

                    molieres
                    Don Garcie de Navarre nog het voorbeeld opleveren. Nog zelfs
                    na corneille bleven vele stukken in den spaanschen trant, zoo
                    als, bij voorbeeld, de Wenceslas van rotrou (89). Corneille liet nog aan zijne Sabina, de gade van Horatius, tegen Camilla zeggen: Ma soeur entretenez Julie,
                    waarop deze antwoordt, qu'elle a tort de vouloir que je vous
                        entretienne (90). Voltaire merkt daarop aan, dat
                    dergelijke uitdrukkingen in een treurspel ongeschikt zijn; doch het treurspel
                    van corneille was nog geenszins dat van voltaire, en het was naderhand, toen de beoefening der Ouden meer en
                    meer veld won, en de betooverende stijl van racine over alles
                    eenen bevalligen plooi wist te werpen, dat deze gewoonte, om alles op dezelfde
                    hoogdravende en dichterlijke wijze uit te drukken, geheel de overhand verkreeg;
                    weshalve dan ook de Fransche Dichters door de Duitschers deswegen vooral
                    aangevallen werden, daar deze laatsten, wier Taal eenen dergelijken stijl niet
                    veroorlooft, het aan racine niet vergeven konden, dat hij Fedras voedster in deze woorden hare gebiedster laat
                    herinneren, dat zij in drie dagen niet gegeten had:
                
                    Et le jour a trois fois chassé la nuit obscure 
                    Depuis que votre corps languit sans nourriture. 
                

                
{==213==} {>>pagina-aanduiding<<}

                Wij vinden voorts nog in eenige stukken van vondel die stomme vertooningen, waarvan de moord der Nonnen in Gijsbrecht, nevens Klaas van Kyten, die zich
                    op hunne lijken vertoont, het laatst op het tooneel overbleef. Naar mijn inzien
                    waren deze vertooningen uit den tijd der Rederijkers afkomstig, toen de
                    verschillende Kamers, bij iedere vertooning, de door hen gekozene spreuk, of het
                    onderwerp van hun kamerspel, zinnebeeldig moesten voorstellen. Vondels
                    Palamedes was ook met dergelijke vertooningen vergezeld, doch
                    schijnt men dezelve naderhand meer en meer nagelaten te hebben. Ook de sprekende
                    personaadjen en zinnebeeldige vertooningen, bij gelegenheid van de inhuldigingen
                    of bezoeken van Vorstelijke Personaadjen, zijn van denzelfden oorsprong, gelijk
                    men daarvan bij kops vele beschrijvingen ontmoet. Wij vinden
                    dezelve bij ons bij de komst van leicester, en misschien
                    behooren wel onder de laatsten die, welke bij de komst van maria
                        de medicis de geschiedenis van brutus voorstelden,
                    en waarvoor hooft bijschriften vervaardigde.
                Reeds te lang misschien, naar het voorgesteld bestek, hielden wij ons bij vondel op, doch des te verhevener scheen ons zijn roem, daar
                    hij denzelven aan geenen invloed der Schrijvers van het overig gedeelte van
                    Europa te danken had. Men zoude wel kunnen bewijzen, dat gryphius en andere hoogduitsche Dichters uit zijne
                    schriften, geenszins dat hij uit de hunne
                    geput heeft. Navolgingen der Ouden zijn steeds bij de Nieuweren als veroveringen
                    aangezien, en welken lof verdient hij dan niet, die, ofschoon reeds bij het
                    afnemen zijner bekwaamheden, virgilius en ovidius vertolkte, de schoonste lier-
{==214==} {>>pagina-aanduiding<<}
zangen van horatius navolgde, en wien misschien slechts de begunstiging
                    van eenige gelukkige omstandigheden ontbrak, om door zijnen Constantijn den grond ook tot eenen Europeschen
                        letterroem te leggen. Nevens cats was hij de eenige,
                    die in onze Letterkunde eenen gevestigden roem bij alle standen verkreeg.
                    Gemakkelijker is het, zijne misslagen te bemerken, dan zijne schoonheden te
                    evenaren, en hoezeer wij zulks dan niet in den uitgestreksten zin des woords
                    kunnen aannemen, zoo heeft hij wel verdiend, dat de echte Nederlander, bij het
                    beschouwen zoowel van zijne meesterstukken, als van zijne uitgebreide loopbaan,
                    die zoo veel invloed op de vorming der Taal en de ontwikkeling van het genie in
                    onze Letterkunde had, dankbaar instemme in den eersten regel van zijn
                    grafschrift:
                
                    Virgiel en Sofokles en Flakkus dekt dees steen. - 
                

                Bij het verlaten van vondel moeten wij nog een oogenblik bij
                    zijnen zonderlingen mededinger naar den tragischen lauwerkroon, den Glazenmaker
                        jan vos namelijk, stilstaan. Hoe zeer ook reeds de latere
                    Letterkundigen hem naar eisch op zijne waarde gesteld hebben, zoo baart niets
                    meer verwondering, dan de ophef, dien deze man te weeg bragt, in eenen tijd,
                    waarin het geenszins aan groote mannen in elk vak ontbrak; en indien men zich
                    met regt verwondert, hoe de Fedra van pradon een oogenblik door het kiesche Fransche Publiek, boven die van racine, verkozen werd, zoo moet het niet minder bevreemden,
                    dat een Publiek, hetwelk een' schouwburg bezocht, door vondels
                    Gijsbrecht ingewijd, met 
{==215==} {>>pagina-aanduiding<<}
 geestdrift de
                    vertooning van eenen Aran en Titus bijwoonde: voorwaar een der
                    meest barbaarsche schouwspelen, ooit door het menschelijk vernuft uitgedacht,
                    waarin de opvolging der gruwzaamste martelingen alle verbeelding te boven gaat,
                    waarvan de walgelijkheid alle beschrijving overtreft, en hetwelk, in
                    één woord, trots alle regels van kunst, geschiedenis en
                    gezond verstand, met bloed schijnt geschreven te zijn. Eeuwige schande ware het,
                    indien een vreemdeling, met onze Taal bekend, dezen bundel magtig wierd, en voor
                    dezelve de vleijendste lofverzen door niet onbekende mannen dier eeuw zag
                    opgezongen, op eenen even belagchelijken als overdrevenen toon. Gelukkig is dit
                    monster niet van Nederlandschen oorsprong, en wordt hetzelve bijna geheel in den
                        Titus Andronicus, onder de werken van shakespeare geplaatst, weder gevonden (91). Volgens het
                    algemeen gevoelen der Engelsche Letterkundigen behoort echter deze misgeboorte
                    geenszins onder de werken van den Engelschen Bard, doch dezelve is misschien,
                    gelijk zulks met vele schilderijen van rubbens of
                    standbeelden van canova het geval was, op rekening van den
                    meester gesteld, die aan derzelver vervaardiging eenigzins de behulpzame hand
                    geleend had. Ook deze Titus is niet minder wreed, dan de Nederlandsche, ofschoon deze laatste inderdaad de kleur niet
                    verzacht heeft, en den onzin en wansmaak 
{==216==} {>>pagina-aanduiding<<}
 daarin nog heeft
                    vermeerderd. Het blijft nu steeds een letterkundig vraagstuk, hoe vos, die gezegd wordt, geene andere Taal dan Duitsch verstaan te hebben, die monster in de Taal onzer naburen is
                    gaan opvisschen, en hoe, indien hij inderdaad Engelsch gekend heeft, niet liever
                    zijne opmerkzaamheid op eene der stukken van shakespeare
                    gevallen zij; doch dit blijft tot nu toe een geheim, moeijelijk te ontdekken,
                    dewijl vos het stuk stoutelijk op zijnen eigenen naam heeft
                    uitgegeven. De gelijkheid met het engelsche stuk is intusschen te groot, om de
                    mogelijkheid van een derde stuk, waaruit beide zouden hebben kunnen putten, toe
                    te laten. Geene zedeleer hoegenaamd is uit dit stuk op te maken, als alleen dat
                    hij, die beleedigd is, zich weder mag wreken; eene leer, die hier dan ook
                    loffelijk nagevolgd wordt. Aran is een allerafschuwelijkst
                    gedrocht, een tragische Don Juan, die dan ook eindelijk door
                        Titus, die op hem het afkappen zijner hand, den dood van
                    drie zonen, en de onteering en mishandeling zijner dochter te wreken heeft, in
                    eenen oven gesmoord wordt; doch in een treurspel, waarin van veertien personen,
                    zoo schuldige als onschuldige, er twaalf gedood worden, kan zeker de dood niet als het werktuig der poëtische
                    regtvaardigheid gebruikt worden. Vos had voorts, zonder op
                    eene regtstreeksche wijze de Ouden of Nieuweren te kunnen navolgen, op eene
                    zijdelingsche wijze alle mogelijke gebreken der zuidelijke School overtroffen,
                    en die spelingen van het vernuft, verschoonbaar onder de minnekozerijen der
                    liefde, in het midden van heldendicht en treurspel willen overbrengen. Titus, de Romeinsche Veldheer, beroemt zich in het verhaal van
                    zijnen legertogt, de sarrende Sarmaten, 
{==217==} {>>pagina-aanduiding<<}
 de godlooze Gothen, de overvinnige Vinnen, en
                    de ongeruste Russen overwonnen te hebben. Geene bladzijde
                    zijner Gedichten, of dezelve krielt van dit ontijdig vernuft, en zelfs in zijnen
                        Zeekrijg verlustigt zich vos, door
                    zijne matrozen op eene uitgezochte wijze te laten sterven, van de zonderlingste
                    bijzonderheden vergezeld. Een' krachtigen stijl en rollende versmaat kan men
                    voorzeker dezen Dichter niet ontzeggen; doch moet dit tegen zoo veel onzin
                    opwegen?
                Ten bewijze strekke, onder anderen, de volgende aanspraak, van Titus aan zijnen kleinzoon, die hier ingelascht wordt, dewijl dezelve
                    misschien minder bekend is.
                
                    Gy moet met Vader thans na 't Roomsche Raadhuis gaan. 
                    De Vorst heeft my ontboôn, en bouwt er zelf zoo wakker, 
                    Aan 't huis te Weezenbloedt, op aller weeuwen akker. 
                    In 't midden van de zaal, die overgoten is 
                    Met weeuw- en weezenbloedt, zult gy den Vorst een disch 
                    Van weeuw- en weezenbeen, met allerijl gaan stellen, 
                    Die alzins is bespreit met weeuw- en weezenvellen, 
                    Hy heeft zyn wrede muil en tanden al gewet 
                    Om zijn vervloekte balg, op 't gruwzaam moortbanket 
                    Van weeuw- en weezenvleesch, tot walgens vol te vreten 
                    Terwyl hy in 't geraamt der weeuwen is gezeten, 
                    En zuipt het lauwe bloedt by 't holle harsenvat 
                    Van een onnoosle wees. 
                

                Vos is voorts niet alleen wegens zijne Gedichten, maar ook
                    uit hoofde van den opgang, dien dezelve toen bij het Amsterdamsch Pu-
{==218==} {>>pagina-aanduiding<<}
bliek maakten, merkwaardig. Verder had hij ook eene eigene theorie, om zijne
                    praktikale vergrijpen, tegen de vroegere instellingen in het vak der Dichtkunst,
                    te verdedigen. Hij weidt hierover in de voorrede vóór
                    zijne Medea uit, durft zelfs de zoogenoemde regels der
                    Dichtkunst van horatius aanranden, die, toen hij deze
                    geestige vereeniging van ernst en boert aan zijne vrienden de pisoos zond, misschien nimmer gedacht had, een wetboek der Dichtkunst
                    te schrijven, en toont in vele opzigten een gezond oordeel, dat hem echter meer
                    eers bij het nageslacht verschaft zoude hebben, indien zijn Aran en
                        Titus niet tegelijk tot hetzelve overgekomen was (92).
                Wat nu verder de Tooneeldichters van mindere bekendheid betreft, deze hielden
                    zich nog geheel aan den vroegeren vorm, eenigzins meer naar de voortgaande
                    beschaving gewijzigd. Alles bleef hetgeen de Franschen pièce d'intrigue noemden, en er heerschtte eenige
                    gelijkvormigheid, vooral met het gewone engelsche tooneel, waaraan ook kalbergen zijn Muliassus den Turk te danken
                    had. Overal ontmoet men het overdrevene en gezwollene, schaars echter het
                    inderdaad verhevene van die school. Wat de kluchten betreft, de kunst had daarin
                    weinig vordering gemaakt. Zij bleven nog de uitdrukking van de taal van het
                    gemeen, en leverden het tafereel van de 
{==219==} {>>pagina-aanduiding<<}
 slordigste zeden. In paffenrodes
                    Hopman Ulrich heerscht meerder eenheid en vernuft, schoon ook
                    dit stuk van de bovengemelde gebreken niet vrij te pleiten is.
                Niets is er zeldzamer in eenige Letterkunde, dan dat dezelve lang op eene gelijke
                    hoogte blijft; rijzen en dalen is ook hier even gewoon als in de Geschiedenis
                    der Volken. Het is echter eene algemeene opmerking, dat een tijdvak van
                    natuurlijke verheffing spoedig door opgezwollenheid en overdrijving gevolgd
                    wordt, daar in het algemeen de menschelijke geest niet geschikt schijnt, lang
                    aan het eenvoudige getrouw te blijven. Geleerdheid neemt dan gewoonlijk de
                    plaats van het genie in. Zoo verving bij de Grieken, na de regering van alexander, de Alexandrijnsche school die van de tijdgenooten
                    van pericles; bij de Latijnen volgde de meer gezwollen stijl
                    van seneca en juvenalis op de vroegere
                    eenvoudigheid van virgilius en horatius;
                    en zoo ontstond, na de schoonste eeuwen der Letterkunde van Italien en Spanje,
                    in beide Landen, de wansmaak van marino en gongora (93). De stijl van hooft
                    verschilde nog, zoo als wij gezien hebben, naar gelang van de 
{==220==} {>>pagina-aanduiding<<}

                    voorbeelden, die hij ter navolging koos. Reeds in vondel
                    heerscht eene meerdere doorgaande hoogdravendheid, die echter met zijn genie in
                    verband stond, maar door zijne navolgers overdreven werd. De voornaamste onder
                    deze navolgers was voorzeker antonides van der goes. Hij
                    behoorde onder die weinige Dichters, welke bij ons eene nationale geestdrift
                    opwekten. Zijne Bellone aen bant werd, volgens de
                    Geschiedschrijvers, algemeen bewonderd, door duizenden van buiten geleerd, en
                    maakte eenen opgang, die slechts door dengenen geëvenaard werd,
                    welken de Hollandsche Natie in onze dagen bij hare
                    verschijning gemaakt heeft. Antonides was inderdaad Dichter,
                    en hiervan overtuigt ons iedere bladzijde van zijne werken. Geheel in de school
                    der Ouden en in die van vondel gevormd, hadden de uitheemsche
                    Muzen weinig invloed op zijnen dichtgeest gehad. Ongelukkig schijnt de zucht bij
                    hem ontstaan te zijn, om de kracht van vondel nog te willen
                    overtreffen, en van daar dat hij te vaak in overdrijving en opgeblazenheid
                    vervalt. Doch deze opgeblazenheid zelve was geen vreemde tooi, of valsch
                    vernuft, gelijk bij jan vos: het was slechts de onmagt, om
                    den gloed, die hem vervulde, geheel uit te storten. Zijn Ystroom, de eersteling van alle Stroomzangen, die naderhand door onze
                    Dichters gezongen werden, was geene ongelukkig gekozene dichtstof in een Land,
                    dat vrijheid en welvaart aan de zeevaart te danken had. Het denkbeeld, om den
                    roem en de Geschiedenis der Nederlanden, in zijnen tijd, met dit onderwerp aan
                    een te schakelen, gelijk camoens in zijne Lusiadas de grootheid van Portugal met den togt van gama in verband gebragt had, was grootsch. Zelfs de wedstrijd tusschen 
{==221==} {>>pagina-aanduiding<<}
 de hoofdrivieren van Europa mee het Y, in het paleis der Goden,
                    was eene vinding, den Zanger van den Adamastor niet
                        onwaardig (94). Men moge dan hier en daar op plaatsen
                    stuiten, waarin de gelijkenissen de vereischte juistheid missen, waar men meer
                    kieschheid en smaak verlangen zoude, men zal echter in de dwalingen van antonides steeds die van eenen waarachtigen Dichter vinden.
                    In zijn Trazil of overrompelt Sina, ofschoon door vondel geprezen, heerscht, naar mijn inzien, meer de
                    navolging van den Aran en Titus, dan die van den Lucifer, en schijnen de martelingen en tooneelmoorden van vos den jeugdigen Dichter, door het handgeklap, dat dezelve
                    verwekten, medegesleept te hebben.
                Wij moeten bij dezen Dichter nog aanmerken, hoe nadeelig de invloed was, dien de
                    kwalijk geplaatste navolging der Ouden, vooral wat het invoeren van hunne
                    Fabelkunde betrof, te weeg gebragt had. Eene halve eeuw vroeger heerschten nog
                    de zinnebeelden, naar de Rederijkers en de tijden der middeleeuwen gevolgd. Bij
                        antonides, daarentegen, is alles reeds met het te
                    weelderig gebruik der Mythologie besmet, hetwelk hem zelven tot het ongelukkige
                    en ongepaste denkbeeld bragt, om, bij gelegen-
{==222==} {>>pagina-aanduiding<<}
heid dat het Y de
                    heldendaden zijner zonen in de laatste spaansche en engelsche oorlogen,
                    verhaalt, zulks op de bruiloft van Peleus en Thetis te doen plaats hebben. Wij merten dit hier alleen op, om aan te
                    stippen, hoe deze Mythologie, die wij naderhand, bij de invoering der fransche
                    school, nog onbepaalder zullen zien heerschen, ook reeds vroeger, uit zucht tot
                    navolging der Ouden, was ingevoerd geworden.
                Onder de overige Dichters van die school, die den ouden vondel
                    op het spoor traden, behoort vooral reynier anslo, door
                    zijnen overgang tot de Katholijke Kerk en zijn verblijf in Italien bekend. Ook
                    bij hem ontmoet men de schoonheden en gebreken zijner voorgangers. Stoutheid van
                    vlugt en schilderachtigheid van verbeelding zal niemand hem ligtelijk ontzeggen,
                    doch ook gezwollenheid en veelvuldige woordspelingen heerschten nog in zijne
                    Gedichten. Hij behoort echter tot die Dichters, die, zelfs nadat de tijd alle de
                    onderwerpen, die toenmaals hunne geestdrift ontvlamden, voor ons van waarde
                    beroofd heeft, met genoegen herlezen worden. In eenige zijner Lierzangen
                    heerscht een geest, eenen navolger van horatius niet
                    onwaardig. In zijne Pest te Napels boezemt zelfs het
                    schrikverwekkend onderwerp belangstelling in; eindelijk in zijne Parijsche Bruiloft vinden wij een treurspel, misschien meer dan eenige
                    van dien tijd thans ter opvoering geschikt, en waarin het, hoewel de gedachte,
                    om, bij het einde des stuks, de grootheid van het Huis van Oranje door karel, den IX te doen voorspellen, wat ver gezocht zij,
                    vooral in de rol van den Koning, aan geene gelukkige oogenblikken ontbreekt.
                
{==223==} {>>pagina-aanduiding<<}

                Ondertusschen had zich, gedurende dit tijdvak, meer en meer eene rij van
                    stichtelijke Dichters vertoond, die in alle meer dagelijksche onderwerpen de
                    ernstige en dichterlijke zijde zochten op te sporen, de genoegens van het
                    huisselijk leven schilderden, en den indruk, dien Godsdienst en huwelijksliesde
                    op hun gemoed gemaakt hadden, in hunne Gedichten trachtten te ontwikkelen.
                    Zoodanig was vooral jeremias de decker, in vreemde Talen
                    ervaren, doch die echter in zijne schriften de tolk van den oorspronkelijken
                    nederlandschen geest geweest is. Wij bewonderen vondel, als
                    hij zijne echtgenoote of kinderen betreurt, als Dichter; doch wij gevoelen met
                        de decker, als hij, bij den dood van zijnen vader, zijnen
                    overleden broeder gelukkig prijst, die van 't Javaansche zand
                        bedekt dit bitter treurtooneel niet aanschouwt, of als hij ons zelf
                    belangstelling voor eene te vroeg ontluikende bloem inboezemt.
                    In zijnen Goeden Vrydag vinden wij een der verhevenste
                    Gedichten, welke tot nu toe bij ons aan den Christelijken Godsdienst hunnen
                    oorsprong verschuldigd waren. Zijn Lof der Geldzucht werd
                    waarschijnlijk in navolging van den Lof der Zotheid van erasmus vervaardigd. Spoedig werd deze wijze van dichten, die
                    meer met de onderwerpen der dagelijksche ondervinding of bespiegeling
                    overeenkwamen, algemeen, maar paarde zich ongelukkig welras aan de zucht tot gelegenheids-gedichten, die gedurig toenam. Alleen onze
                    Duitsche naburen hadden dit zwak, van alle dagelijksche gebeurtenissen te willen
                    bezingen, met ons gemeen, en hoewel het gelegenheids gedicht bij ons niet tot
                    die laagte zonk, waartoe hetzelve, volgens de schildering van bouterweck, in dien tijd, bij de Duitschers 
{==224==} {>>pagina-aanduiding<<}
 vervallen
                    was, het getal van diergelijke gedichten heeft zich niettemin in onze
                    Letterkunde te veel vermeerderd. Het was eene gewoonte, die inderdaad aan de
                    aloude Barden herinnert, om geene geboorte, bruiloft, of verhefsing tot
                    eerambten, zonder jubellied, geen droevig afsterven zonder eenen gepasten
                    rouwtoon voorbij te laten gaan; doch men had moeten inzien, dat aan het
                    nageslacht de tijd en de belangstelling zouden ontbreken, deze zangen naar
                    behooren te waarderen, en dat de noodzakelijkheid, om steeds den overleden,
                    beminnenden of burgemeesterlijken held met dezelfde schitterende kleuren van
                    verdienste, ligchaams-schoonheid en bekwaamheden te versieren, aan deze
                    gedichten eenen zoo gelijken vorm gaf, dat dezelven bij een volgend geslacht
                    geheel onder de ongelezenen geplaatst zijn geworden. Meer en meer werd het dus
                    de heerschende smaak, zich niet opzettelijk tot het opstellen van een gedicht te
                    verledigen, maar alleen dan te dichten, wanneer vriendschap of
                    betrekkingen zulks vereischten, en naderhand deze stukken in een of meer
                    kwartijnen te verzamelen. Aan dergelijke mannen, wier tijd door de drukke
                    bezigheden van een regelmatig en werkzaam leven bezet werd, waren natuurlijk de
                    hevigheid van vondels hekeldichten, of de overdreven geest
                    der minnekozerij, die toen reeds uit den smaak begon te geraken, geheel en al
                    onbekend, en een flaauwer stijl, die slechts zelden ten tolk van het waarachtig
                    gevoel strekte, begon meer en meer in deze gelegenheids - gedichten te
                    heerschen, want men vond het gemakkelijker, om, gelijk in Ockenburg en vele andere buitenplaats-gedichten van dien
                    tijd, de onderwerpen, die dagelijks voorkwamen, in navolging van den Hofwyk en Zorgvliet van 
{==225==} {>>pagina-aanduiding<<}

                    huygens en cats, te bezingen, dan in het
                    treurspel de diepte van het menschelijk hart te peilen. De invloed der
                    zuidelijke Talen was weldra geheel geweken. In die stemming, die nu begon plaats
                    te grijpen, was ariosto te luchtig, tasso
                    te fabelachtig. De Talen van de oevers van Taag en Tiber werden hoe langer hoe
                    minder beoefend, en de navolging van den Amintas, door wellekens en zijnen vriend vlaming, tegen
                    het einde van deze eeuw, is het eenige spoor, dat wij nog in dit tijdperk van
                    den invloed der Italiaansche Letterkunde ontdekken. De Parnas
                    van trajaan bocalin, waaruit hooft reeds
                    putte, werd echter in dit tijdperk ook nog uit die Taal overgezet. Uit alle deze
                    oorzaken derhalve, nam de verflaauwing, welke in dezen tijd heerschte, haren
                    oorsprong, en hoezeer vollenhoven en brandt in hunne gedichten blijken van hunnen ijver voor Godsdienst en
                    Vaderland gaven, reeds bij hen kan men deze laauwheid overal bespeuren. In den
                        Veinzenden Torquatus, een treurspel van dezen laatsten,
                    vondt de Heer van kampen blijken van overeenkomst met den Hamlet, die echter niet genoeg afdoen, dewijl er, zoo lang
                    geene volstrekte navolging van shakespeare bewezen kan
                    worden, altijd nog de mogelijkheid bestaat, dat het verhaal, hetwelk gelegenheid
                    tot den Hamlet gaf, ook onder de oogen van brandt gekomen zij, of dat een of ander Hollander, bij de veelvuldige
                    reizen en gezantschappen naar Londen, dit stuk hebbe zien voorstellen, en
                    daarvan aan den Dichter van den Torquatus een algemeen
                    denkbeeld gegeven (95).
                
{==226==} {>>pagina-aanduiding<<}

                Wannneer men tegen het einde dezer eeuw den staat der Letterkunde beschouwt,
                    wordt men weldra gewaar, dat de navolging beide van hooft en
                        vondel hare kracht had verloren, en een nieuwe geest onze
                    Letterkunde bezielen moest. Men begreep, dat het tooneel onmogelijk, door
                    hetgeen de Dichters der zeventiende eeuw in dit vak geleverd hadden, kon
                    opgehouden worden; dat de smaak te verfijnd was, om de gebeurtenissen van den
                        Bijbel, reeds door twijfelzucht aangevallen, op het
                    Schouwtooneel aan de spotternij der kwalijkgezinden bloot te stellen, en te
                    kiesch, om de ergerlijkheid van onze vroegere kluchten te dulden. Was het dan te
                    verwonderen, dat, bij het gevoel van deze behoefte, zich de blik naar Frankrijk
                    rigtte, toen met al den luister, dien de roem van Letteren en Wapenen geven
                    konden, verheerlijkt? Hier toch had zich een tooneel gevormd, dat zich beroemde,
                    den onbesmetten glans van het grieksch tooneel te rug te kaatsen; hier werden de
                    zeden der groote wereld op de fijnste wijze gegispt, en hier, eindelijk,
                    heerschtte in de uitdrukking eene beschaafd-
{==227==} {>>pagina-aanduiding<<}
heid, welke uit het
                    gebied der Kunsten alles weerde, wat aan Staat en Kerk eenige ergernis konde
                    geven. Nu voegden zich hierbij de herroeping van het Edict van
                        Nantes en de overkomst van zoo vele vreemdelingen, die, hoezeer zij den
                    beheerscher van Frankrijk als hunnen vervolger vloekten, desniettemin de
                    Fransche Letterkunde als de voortreffelijkste, die immer bestaan had, bleven
                    huldigen. Tevens viel weldra een nieuw en werkzaam middel, om den smaak van het
                    algemeen te leiden, dat, namelijk, der tijdschriften en recensiën,
                    die toen voor het eerst bij onzen landaard bekend werden, onder hun beheer, en
                    nu konden zij naar wensch den geesel der spotternij zwaaijen, of hunne
                    oordeelen, naar den geest der fransche kunstwetten ingerigt, als godspraken doen
                    eerbiedigen. Dergelijke beginsels, door mannen, gelijk eenen bayle, le clerc en basnage voorgestaan, moesten
                    spoedig eenen gereeden ingang vinden bij eenen landaard, die, helaas, uit eene
                    eigenaardige bescheidenheid, zich zoo vaak tot eene overdrevene bewondering van
                    het vreemde liet medeslepen. Hadden er in dien tijd waarlijk groote mannen aan
                    het hoofd van onze Letterkunde gestaan, men zoude, gelijk in het vorige
                    tijdperk, van de uitheemsche Letterkunde datgene, hetwelk inderdaad
                    voortreffelijk was, hebben overgenomen; doch er werden nu meer omvattende
                    eischen gedaan, en men vorderde niet alleen eene volstrekte onderwerping aan de
                    nieuwe letterkundige beginselen, maar tevens eene verzaking van onzen geheelen
                    vroegeren letterroem. Een man gelijk antonides, te spoedig
                    aan zijn Vaderland ontrukt, kon dezen voortrukkenden stroom niet bedwingen. Pels en zijne kunstbroeders sloegen met eenen held-
{==228==} {>>pagina-aanduiding<<}
haftigen moed de hand aan het werk, ter verbreiding van de
                    navolging onzer fransche naburen. De steile rots, waartegen zij, op de
                    zinnebeeldige voorstelling van hun Nil volentibus arduum,
                    opklimmen, schijnt het beeld van dien stapel van fransche treur- en
                    kluchtspelen, die zij in onze Taal trachtten over te brengen (96). Daar pels nog tot het volgend tijdperk
                    behoort, besparen wij tot hetzelve de nadere beschrijving van den invloed der
                    Fransche Letterkunde, en hebben wij hier alleen het ontstaan van dezelve willen
                    mededeelen. Bij de Franschen heerschtte toen reeds de zelfde eigendunkelijke
                    waan, die hun nog tegenwoordig geenszins vreemd is geworden. Reeds lang hadden
                    zij de verpligtingen vergeten, die zij aan Spanjaards en Italianen verschuldigd
                    waren: zij vergenoegden zich, met de eerste van opgeblazenheid, de tweede van
                    woordspelingen te beschuldigen, terwijl zij den zuiveren smaak slechts bij hunne
                    eigene Schrijvers waanden te vinden. Aan de Ouden, als aan hunne onmiddellijke
                    voorgangers, bragten zij eenigen wierook toe, en bleven voorts volkomen
                    overtuigd, dat er vóór hunne eeuw van lodewijk den XIV geene Letterkunde, zoo min bij hen als ergens anders,
                    bestaan had, en dat dus het overig Europa zijne beschaving slechts tot het
                    Regentschap van mazarin, of ten hoogste tot de eerste
                    voorstelling van den Cid kon doen opklimmen. Indien zulks tot
                    eenige verschooning voor onze voorouders kan strekken, mag men gerustelijk
                    opmerken, dat 
{==229==} {>>pagina-aanduiding<<}
 wij toen het eenige Volk niet waren, dat zich onder
                    den scepter der Fransche Letterkunde moest buigen, en dat de invloed van deze de
                    grenspalen, welke Alpen en Pyreneën aan denzelven schenen te stellen,
                    geenszins eerbiedigde, ja zelfs tot in de gezellige kringen van Engeland
                    doordrong. Tot aan den vrede van Munster was het Latijn de taal der Diplomaten
                    geweest. Lodewijk de XIV gevoelde echter weldra het nut,
                    hetwelk hij van de behendigheid zijner onderhandelaren kon trekken. Er werd eene
                    algemeene Taal vereischt, voor het dagelijksch onderhoud geschikt, en meer in
                    staat, om de menigte van nieuwe voorwerpen en betrekkingen, uit eene
                    ingewikkelde Staatkunde geboren, beknopt en bevallig uit te drukken. Bij de
                    toenmalige Staat- en Letterkunde van Europa was geene andere, dan de Fransche
                    Taal, hiertoe geschikt, en zij werd hetgeen de Italiaansche in de zestiende, en
                    de Latijnsche in de zeventiende eeuw geweest waren. In Gravenhage, gedurende zoo
                    vele jaren het middelpunt der Europesche Staatkunde, alwaar een d'estrades, een d'avaux hunne bekwaamheden ten toon
                    spreidden, kon aan den invloed dezer Taal niet vreemd blijven, en deze werd
                    weldra door allen, die zich boven den burgerstand onderscheiden wilden, als ook
                    door den geest der Aristocratie gehuldigd. In geheel Europa ging deze zucht tot
                    navolging van de Vorsten tot de Volken over. De kleine hoven van Duitschland,
                    zoo als, bij voorbeeld, dat van den Keurvorst van Brandenburg, waren op de
                    Fransche leest geschoeid, en later zocht gottsched, hoewel
                    met goede inzigten, aan de Duitschers eene Letterkunde op te dringen, die de
                    vernietiging van hunne nationaliteit te weeg moest brengen. In Ita-
{==230==} {>>pagina-aanduiding<<}
lien scheen het geslacht der groote mannen geheel uitgestorven, en met
                    geestdrift werd aldaar door de beschaafde standen eene Letterkunde beoefend, die
                    ten minste een steviger voedsel aan hunnen geest verschafte, dan de
                    onuitputtelijke woordspelingen hunner Sonnetten-dichters. Zelfs in Engeland,
                    alwaar karel de II de Fransche ligtzinnigheid, zonder
                    derzelver beminnelijkheid, had overgebragt, traden weldra de opkomende vernuften
                    in het spoor der Franschen, en zelfs pope, het hoofd der
                    Engelsche Dichters in het tijdperk van Koningin anna, legt
                    een streven naar fransche regelmatigheid en geestigheid aan den dag, hetzij hij
                    in zijn Essay on Man en on Criticism de
                    Wijsbegeerte en Letterkunde in een bevattelijk gewaad zocht voor te dragen, of
                    in zijn Rape of the Lock den Lutrin trachte
                    te evenaren.
                Zie daar dus eene korte ontwikkeling, wegens het ontstaan van den uitgebreiden
                    invloed der Fransche Letterkunde, die haar gezag gedurende de volgende eeuw niet
                    alleen bleef behouden, maar zelfs te weeg bragt, dat vreemde Vorsten Fransche
                    Geleerden bezoldigden, ten einde deze, door eene letterkundige briefwisseling,
                    hen van de minste gebeurtenis, die in de Coteris der Parijsche
                    letterkundige wereld voorviel, toch vooral niet onkundig zouden laten.
                Was deze invloed noodlottig voor onze Dichtkunst, zij was het nog meer voor onzen
                    prozastijl. Eene regtmatige verwondering bevangt voorzeker iederen onpartijdigen
                    lezer, die, bij het lezen dezer bladeren, eene zoo veel naauwkeuriger
                    beschouwing ontmoet van hetgeen de eeuw onzer vaderen, met opzigt tot de
                    Dichtkunst, opgeleverd heeft, dan wel van hunne geschriften in den ongebonden
                    stijl. De reden ligt daarin, dat de Dichtwerken, bij het 
{==231==} {>>pagina-aanduiding<<}
 meerder
                    aantal, en ook in het algemeen bij hunne hoogere voortreffelijkheid, beter
                    geschikt zijn, om een denkbeeld van den geest des tijds, en den invloed der
                    vreemde Letteren op denzelven te kunnen geven. De Dichtkunst werd als eene kunst
                    beschouwd, gelijk Schilderen Beitelkunst behandeld, en velen, die zich in
                    dezelve oefenden, stonden buitendien door hunnen stand of hun beroep met de
                    geletterde wereld in geene betrekking. Het Proza, daarentegen, was binnen eenen
                    meer bepaalden kring omschreven, en de zucht, om door welgeschrevene opstellen
                    over Godsdienst, Staatkunde of Wijsbegeerte, eenen invloed op de gemoederen der
                    tijdgenooten te verkrijgen, begon zich eerst zeer langzaam te ontwikkelen. Meer
                    dan in eenige andere Europesche Taal had zich de prozastijl bij de Franschen
                    gevormd. In deze Taal had bossuet de lessen der
                    vergankelijkheid aan de Grooten dezer aarde doen hooren; in haar verhief zich
                        pascal tot de verhevenste vereeniging van Godsdienst en
                    Wijsbegeerte, of drukte sevigné de verrukking der
                    moederliefde uit. Zelfs vreemdelingen erkenden de algemeene bekendheid dezer
                    Taal, en het was daarom, dat leibnitz zijne Theodicé in dezelve opstelde. Daar, waar de
                    Poëzij wezenlijk haar doel zal bereiken, moet zij eene uitstorting
                    van de geestdrift des Dichters zijn, en verheft zich dan de uitdrukking als van
                    zelve, terwijl, daarentegen, het Proza meer door het gebruik beschaafd en tot
                    volmaaktheid gebragt wordt. Hoe uitgebreider dus het gebied is, waarin eene Taal
                    gesproken wordt, en hoe meer mannen van vernuft zich met derzelver veredeling
                    bezig houden, des te grooter zal ook de aanwinst voor Proza en Welsprekendheid
                    zijn. Wij zouden echter te vergeefs bij onzen land-
{==232==} {>>pagina-aanduiding<<}
aard, in dit
                    tijdperk, eene schoone Letterkunde in het proza willen zoeken. Waar toch zoude
                    men bij ons eene school voor de Welsprekendheid gevonden hebben? Zonder ons in
                    te willen laten met de beslissing der vraag, of de Stadhouderlijke of de meer
                    Republikeinsche tijdperken het meest tot den luister der Letterkunde toegebragt
                    hebben, moeten wij opmerken dat men zich een valsch denkbeeld van den
                    toenmaligen staat onzer Republiek vormt, indien men zich dezelve als een
                    Gemeenebest der Ouden, of wel als eenen constitutionelen regeringsvorm
                    voorstelt, waarin welsprekende redenaars tot vertegenwoordigers van den Staat
                    verkoren werden. De aristokratische regeringsvorm was, even min als de
                    Stadhouderlijke, ooit de voedsteres der Welsprekendheid, en de ciceros en demosthenessen ontwikkelden zich even
                    min onder het gebied van den Nederlandschen Leeuw, als onder dat van dien van
                    St. Markus. De Lijkrede, die hier alleen bij zeldzame gelegendheden uitgesproken
                    werd, kon zich nimmer tot die hoogte verheffen, waarop flechier en bossuet dezelve in Frankrijk gebragt
                    hebben. De lijkklagt van brandt op hooft,
                    hoewel misschien te zwellend, hetgeen echter in den gevoelvollen jongeling, die
                        hooft betreurde, ligtelijk verschoond kan worden, maakt
                    hierin eene vleijende uitzondering. In de Godgeleerdheid was de vertaling van
                    het Oude Testament, thans nog door velen, met opzigt tot Taal en Letterkunde,
                    als klassiek vereerd, een der belangrijkste gedenkstukken van het vorige
                    tijdperk geweest. De leerredenen van vollenhoven en van de
                    zonen van brandt werden boven die van hunne tijdgenooten
                    geroemd, doch overal bleef nog het leerstellige de hoofdzaak, en kon derhalve,
                    daar de stijl slechts eene 
{==233==} {>>pagina-aanduiding<<}
 ondergeschikte rol bekleedde, deze
                    voordragten nog niet tot het gebied der schoone Letteren gerekend worden. De
                    Regtsgeleerdheid bleef geheel onder de barbaarsche vormen en de verbasterde taal
                    der Gerigtshoven bedolven, en een enkel stuk, dat, gelijk de Verdediging van
                    pieter de groot, wat den inhoud betrof, hierin eene
                    uitzondering maakte, bleef desniettemin door de onzuiverheid der Taal en het
                    gebruik der uitheemsche woorden besmet (97). De
                    wetenschappelijke onderwerpen werden nog bijna uitsluitend in het Latijn
                    behandeld, en nieuwentyt was een der eerste, die het in zijne
                        Wereltbeschouwing ondernam, het bewijs van het bestaan van
                    God uit de natuur, hetgeen voor die eeuw reeds noodzakelijk was geworden, in
                    onze Moedertaal aan te dringen. Sedert de Kerkelijke woelingen in het begin
                    dezer eeuw, toen Gomaristen en Arminianen over verschillende punten des
                    Christendoms geschil voerden, ontstond de eerstvolgende scheuring door de
                    Wijsbegeerte van cartesius, waarvan de stichter zich een
                    langen tijd in Nederland ophield en een tijdgenoot van de
                    groot was. Zijne begrippen werden toen door velen voor zoo gevaarlijk
                    gehouden als naderhand, en met meer regt, de Duitsche Neologie. Naderhand
                    ontstonden de partijnamen van Voetianen en Coccejanen. Onbetwistbaar is het, dat
                    de overkomst der Fransche vluchtelingen een vrijer onderzoek ten gevolge had.
                    Onder hen bevond zich echter de gevaarlijke bayle; een man,
                    wiens scherpzinnigheid de twijfel-
{==234==} {>>pagina-aanduiding<<}
zucht tot een stelsel verhief,
                    dat weldra algemeen verbreid werd, en die aan de Godgeleerden veel meer onrust
                    berokkende, dan vroeger cartesius gedaan had. Bekker toonde door zijne Betoverde Wereld, dat de
                    geest van onderzoek ook in den boezem der Geestelijkheid was doorgedrongen, doch
                    zijn werk maakte meer opgang wegens den inhoud, dan wegens den stijl. In de
                    Geschiedenis vondt de kernachtige welsprekendheid van hooft
                    geene navolgers. Brandts verdiensten vereischen onze hulde,
                    doch men vindt in zijne geschriften geenszins den schilderachtigen wegslependen
                    stijl van hooft, en alles zinkt meer tot den toon van een
                    gewoon verhaal te rug. De verdiensten van brandt, ten aanzien
                    van onzen stijl, zijn belangrijk geweest, en ook zij, die thans zich eenen
                    eenvoudigen en kernrijken stijl zoeken te vormen, kunnen met vrucht zijne werken
                    beoefenen. Ik heb het echter minder noodzakelijk gevonden, hier in eene
                    wijdloopiger uiteenzetting zijner schriften te treden, daar vooral het Proza bij
                    hem, hoewel op eene minder zigtbare wijze dan bij hooft, nog
                    meer eene navolging van den stijl der Latijnen is, hetgeen naderhand bij de
                    volgende Schrijvers, door den toenemenden invloed der Franschen, langzaam afnam.
                    De toenmalige Prozaschrijvers der overige Volken van Europa schijnen op de onze
                    nog zeer weinig invloed gehad te hebben. Ook swinnas (98), de
                    bezielde Schrijver onzer zeeslagen, dient hier niet vergeten te worder. 
{==235==} {>>pagina-aanduiding<<}
 Voor den Geschiedvorscher zijn de brieven van jan de witt geenszins onbelangrijk. In het theoretische der Kunst zijn de
                    weinige bladzijden van vondel, in zijne Aanleiding tot de Nederduitsche Dichtkunst, onschatbaar. Zij spreiden
                    eenen rijkdom van gezond verstand en eene kracht van taal en gevoel ten toon,
                    welke niet voor die van den wetgever boileau behoeven te
                    wijken. Genoeg zij het dus op te merken, dat in de prozaïsche
                    Letterkunde een meerder leven heerschte, en in sommige vakken zich eene meerdere
                    zucht tot verheffing van stijl begon te ontwikkelen. Zegenrijk ware misschien
                    deze ontwikkeling geweest, indien niet de Fransche Letterkunde, in de plaats van
                    den toon eener vriendin, dien eener meesteresse had aangenomen; en het is de
                    invloed dier overheersching op Taal- en Letterkunde, welke ons het volgende
                    tijdperk voor oogen zal stellen.
            
            
                
{==236==} {>>pagina-aanduiding<<}

                
                    
                
                Vijfde Tijdperk.

                    Van het begin tot het midden der achttiende eeuw, of sedert den
                        aanvang van den heerschenden invloed der Fransche Letterkunde op de onze,
                        tot aan de ontluiking van eenen beteren geest.

                
                    Wat tuimelgeest beheerscht het lant, wat bastaardy 
                    Valt in ons eigendom, en smet, als een harpy 
                    Tot ons schandael geteelt, met haer vergifte pennen 
                    De gantsche lucht, zelfs eer wy 't gruwzaem monster kennen, 
                    Dat reukeloos het hooft verheffende als Vorstin 
                    De tael van Neerlant schopt, en dringt er Frankrijk in 
                    Met zyne bastertspraek, en dartele manieren. 
                

                Dus drukte nog antonides, tegen het einde van het
                    laatstverloopene tijdperk, zijnen afkeer van de steeds meer indringende Fransche
                    Taal uit, en zoo deelde hij aan zijnen vriend oudaan, 
{==237==} {>>pagina-aanduiding<<}
 nevens hem een der laatste handhavers van den voorvaderlijken
                    smaak, zijne bekommernissen wegens den geest van navolging der Fransche Zeden en
                    Letteren mede. Doch waar werden ooit de ondervindingen van het voorgeslacht, als
                    waarschuwende lessen door het nakroost behartigd? Weldra verrijst er een nieuw
                    geslacht, ook weder door nieuwe begeerten en inzigten bewogen, en bij wien
                    heerscht dan de vereischte kalmte, om de voorschriften der wijsheid uit de
                    ondervinding op te maken, en dezen alleen te gehoorzamen?
                De stem van antonides, pluimer, oudaan, en eenige zijner
                    vrienden ging verloren, en de geest der eeuw zegevierde. Deze geest werd geleid
                    door mannen, waaronder niemand geschikt was, de eerste plaats in het rijk der
                    Letteren te bekleeden; doch velen den tweeden rang niet ontsierden. Het genie
                    vertoont zich voor de oogen der stervelingen als een bruischende woudstroom, die
                    van de rotsen afstort. Deze wordt een oogenblik met verrukking aanschouwd door
                    den schilder of den echten beminnaar der natuur, doch spoedig geeft het Algemeen
                    den voorrang aan den kalmeren vloed, die tusschen zijne lage boorden langzaam
                    henen vloeit, het kleppend molenrad voortdrijft, en in de behoeften des
                    dagelijkschen levens voorziet. Zoo wordt ook slechts door weinigen de waarde van
                    een' man van genie erkend; daar hij zich niet kan verlaagen, om voor allen,
                    zonder inspanning te vorderen, begrijpelijk te zijn; daar hij zegt, doorgrondt mij, en gij zult mij kennen en waarderen, wordt hij door
                    velen, die alles, wat boven hun bereik valt, trachten te vernederen, veracht;
                    daar de middelmatigheid, daarentegen, de paden naar het gebied der Kunsten
                    overal als effen en gemakkelijk voorstelt, de behulpzame hand biedt, om de
                    moeijelijkheden te ont-
{==238==} {>>pagina-aanduiding<<}
wijken, en zij, dewijl zij de toejuiching
                    van anderen als de streelendste belooning bejaagt, daaraan ook eigen begrippen
                    en overtuiging kan opofferen. Om deze reden was een man als pels meer gezien dan vondel, die tot loon voor zijne
                    meesterstukken tweemaal, zoo wegens Palamedes als wegens Maria Stuart, beboet werd, en, uit vreeze van eene misschien
                    nog onteerender behandeling, hoezeer dan ook uit een bloot misverstand gerezen,
                    zijne Messalina ten vure moest doemen (99). Pels had zeker
                    goede inzigten, gelijk iedere bladzijde van zijn Gebruik en
                        misbruik des Tooneels zulks bewijst. Zijn plan, om de
                    monsterachtigheden van Aran en Titus door de vertalingen van
                        corneille en racine te doen vervangen,
                    was allezins loffelijk. Heerschend was echter toen reeds het denkbeeld, dat de
                    Dichtkunst geen hooger doel had, dan het nuttige en het aangename te paren. Dit
                    gevoelen bevat eenige waarheid, doch op eene onjuiste wijze uitgedrukt. Men kan
                    zeker beide 
{==239==} {>>pagina-aanduiding<<}
 in de werken van den Dichter opsporen, en daardoor
                    getroffen worden, doch de ware Dichter, op het oogenblik dat echte geestdrift
                    hem vervult, dat hij dicht, gelijk homerus, ossian en vondel gedicht hebben, is van zijn onderwerp geheel
                    doordrongen, door waarachtig gevoel bezield, en weet wat hij
                    zingen moet, zonder zich met den indruk bezig te houden, dien zijne zangen op
                    anderen maken zullen. Doch om tot het Gebruik en misbruik des
                        Tooneels te rug te keeren, zoo is dit werkje in onze Letterkundige
                    Geschiedenis bijzonder belangrijk, daar het, behalve vondels
                    Aanleiding tot de Dichtkunst en casteleyns
                    Konst van Rhetoryke, de eenige Poëtica is, die wij
                    in onze oude Letterkunde vinden. Het doel van den Schrijver, die op hooger last
                    dit opstel vervaardigde, was, om het tooneel, vroeger door de Burgemeesteren,
                    wegens de onvoegelijkheid van eenige spellen, gesloten, weder met het publiek te
                    verzoenen, op eene conventionele wijze in deszelfs eer te herstellen, en tevens
                    de navolging der Fransche school aan te prijzen, als het eenige middel, om alle
                    de vroegere nadeelen van het Tooneel, dien gedurigen steen des aanstoots, te
                    vermijden. Hij begint dus met de Regering en de Kerk hunne eischen toe te geven.
                    Derhalve veroordeelt hij vondel, wegens de invoering van
                    gebeden en gezangen, beveelt alle Bijbelsche stoffen slechts op den kansel te
                    laten verhandelen, en weert van den anderen kant alle staatkundige
                    gebeurtenissen van den nieuweren tijd, met name de dood van karel den I, van maria stuart, van coligny en zelfs de opstand van masanjello. Na dit
                    afgehandeld te hebben, haalt hij diegenen, welke in zijn Genootschap Nil volentibus arduum niet den waren tempel van den goeden
                    smaak bewonderden, duchtig over den hekel, 
{==240==} {>>pagina-aanduiding<<}
 maakt bittere uitvallen
                    tegen den Aran en Titus, veroordeelt het bewijs, ten voordeele
                    van hetzelve aangevoerd, dat de armen daardoor veel geld ontvangen hadden, bant
                    onze vroegere ruwe kluchten van het tooneel, prijst de lessen van aristoteles wegens de drie eenheden aan, klaagt, zoo als gewoonlijk,
                    dat de kunst bedelen gaat en niet beloond wordt, en besluit, eindelijk, met te
                    bewijzen, dat alle de oude Schrijvers, maar vooral corneille, racine en moliere, vroegere Schrijvers bestolen
                    hadden, en het ons dus ook vrijstaat, hen op onze beurt te bestelen. Dit werk
                    was niet van goede inzigten ontbloot; daar men van het publiek der achttiende
                    eeuw niet kon vergen, uit nationalen hoogmoed alle onze Dichters uit de
                    zeventiende eeuw even hoog in zijne achting te stellen; maar men had kunnen
                    bewijzen, dat een volk corneille en racine
                    kon bewonderen, zonder zijne eigene nationale school geheel aan de navolging van
                    dezen op te offeren.
                Men bespeurt voorts, dat reeds vroegtijdig niet alleen alle Fransche
                    Treurspeldichters als voorbeelden, maar ook alle derzelver theoristen als
                    wetgevers werden beschouwd. Reeds praalt hier de naam van den thans vergetenen
                    Abbé d'aubignac, en daar toen de scherpe
                    afscheiding tusschen de klassieke Schrijvers van de eeuw van lodewijk den XIV en hunne voorgangers nog niet gemaakt werd, worden
                    hier scudery en scarron nevens corneille en racine genoemd. - Pels spreekt van de Engelsche tooneelstukken in drie regels,
                    en eenigzins meer uitgebreid van de spaansche, tot welke school Louis de Vargas, het Verwonderlijk Geval en het Verwarde
                        Hof behooren, doch schijnt de navolging van 
{==241==} {>>pagina-aanduiding<<}
 dit tooneel
                    niet belangrijk genoeg geweest te zijn, en derzelver invloed bleef zich bij
                    eenige uit het Spaansch vertaalde stukken bepalen. Ondertusschen blijft men,
                    hoewel reeds in het begin dezer eeuw de zucht tot vertalingen diepe wortels
                    geschoten had, steeds nog mannen ontmoeten, die, zoo veel mogelijk, den geest
                    der eeuw, zoo zij denzelven al niet konden bedwingen, ten minste zochten te
                    matigen. Onder dezen behoorde broekhuizen, de waardige
                    voedsterling der Ouden, een echt handhaver van den vroegeren smaak; doch
                    belangrijker was nog de invloed van lucas rotgans, die het
                    grootste gedeelte van zijn leven aan de oevers van de Vecht sleet en aldaar in
                    zijne jeugd de overblijfselen gezien had der verwoestingen in 1672 door de
                    Franschen aangerigt, weshalve hij zich ook minder vooringenomen met deze natie
                    toonde. Als Zanger van willem den III, den Schutsheer van
                    Europa tegen lodewijk den XIV, bezong hij de verovering van
                    Namen; een lofzang, die, volgens zijnen levensbeschrijver, de laffe
                        klanken van den Franschen Dichter
                    boileau, hoe groot ook van fame, bij gelegenheid
                        van de verovering van deze stad door zijnen Koning, geheel verdooft.
                    Eene halve eeuw later zoude het aanranden van boileau eene
                    letterkundige ketterij geweest zijn. Zijn Willem de Derde is
                    met alle die gebreken besmet, welke een gedicht ter eere van eenen nog levenden
                    held, uit den aard der zaken zelve, ontsieren moeten, doch, hoezeer men daarin
                    het ongerijmde van de vermenging der oude Mythologie, Christelijke denkbeelden
                    en allegorische beeldspraak meermalen heeft aangewezen, kan men aan dit gedicht
                    eenen inderdaad dichterlijken gloed niet ontzeggen, vooral wanneer men in
                    aanmerking neemt, hoe lang hetzelve vóór de Henriade vervaardigd werd. Zijn Scilla en Eneas en
                    
{==242==} {>>pagina-aanduiding<<}

                    Turnus zijn in de Geschiedenis onzer Letterkunde inderdaad
                    belangrijk. Zij bewijzen de mogelijkheid van eene ineensmelting van den
                    Nederlandschen en Franschen geest in het Treurspel. Wij zien in dezelven de
                    regelmaat en orde van het Fransche tooneel ingevoerd, en tevens den krachtigen
                    toon, welke alleen in oorspronkelijke stukken heerschen kan, behouden, daar de
                    versmaat bijna even zoo gemakkelijk rolt als in den besaamden Aran. Zoo men op deze wijze voortgegaan ware, had onze school, zelfs aan
                    de zijde van de Fransche, zich nog op oorspronkelijkheid en verheffing kunnen
                    beroemen; doch veel gemakkelijker was het te vertalen, dan zoo na te volgen. Lucas schermer, in eenen jeugdigen leeftijd aan de Kunsten
                    ontrukt, bleef nog de oorspronkelijke bronnen onderzoeken, en zijn Meleager en zijne Zegezangen toonen nog de
                    kenteekens van een bruisend dichterlijk vuur. Met deze beide Dichters eindigde
                    de rei der volgers van vondel, en slechts weinige mannen van
                    wezenlijke verdiensten hebben er in onze Letterkunde gebloeid, sedert het
                    sluiten van den Utrechtschen vrede tot aan dat tijdstip, toen zich tusschen de
                    jaren 1750 en 1760 een beter geest in de Letterkunde begon te ontwikkelen.
                Ten bewijze, hoezeer de Fransche geest, niet alleen van dichten, maar ook van
                    oordeelen, veld gewonnen had, en hoezeer de Fransche kunstregters, die toen
                    alhier den letterkundigen schepter voerden, van oordeel schenen te zijn, dat
                    onze Letterkunde eerst met de herroeping van het Edict van Nantes begonnen was,
                    strekke het volgende. Men vindt namelijk, onder anderen, in eene Recensie uit
                    een fransch geleerd tijdschrift, bij het begin der agttiende eeuw in den Haag
                    uitgegeven, reeds denzelfden opgebla-
{==243==} {>>pagina-aanduiding<<}
zenen trots, welke nog in onze
                    dagen bij deze naburen blijft heerschen, ten opzigte van alle de letterkundige
                    vruchten op eenen vreemden bodem voortgebragt. Men vergelijkt daarin niet alleen
                        vondel bij ennius, maar tevens
                    beschuldigt men de Hollandsche Dichters, te veel gebruik van luidklinkende
                    woorden (sesquipedalia verba) te maken, dikwijls in het
                    galimathias te vervallen, en eindelijk met regt te verdienen, dat men het
                    volgende couplet van la motte op hen toepasse:
                
                    Jusqu'à quand bruyantes paroles 
                    Agencement de sons frivoles 
                    Seduirez vous tous les esprits. 
                    Pour quoi, prodiguant son estime 
                    Se hater de trouver sublime, 
                    Ce qu'on n'a souvent pas compris. 
                

                Niet te verwonderen is het, dierhalve, dat de handhavers der oude school zich
                    hevig tegen deze nieuwe keurmeesters verzetteden, welke eene geheel nieuwe baan
                    openden, en alle, vroeger als waarheid erkende, grondregels den bodem schenen te
                    willen inslaan. Eenigen dier kunstregters haalden zich, dien ten gevolge, ook de
                    bitsche beschuldigingen hunner tegenpartij op den hals. Op welk eene wijze, b.v.
                        jean le clerc, een dier herwaarts afgezakte
                    vreemdelingen, door de verdedigers van den ouden smaak beschouwd werd, blijkt
                    genoegzaam uit de volgende aanhaling, welke in de voorrede voor eenige
                    aanmerkingen van oudaan op de Dichtkunst van pels gevonden wordt.
                
{==244==} {>>pagina-aanduiding<<}

                ‘Niemand echter heeft zich zoo openlijk ooit tegen de hedendaagsche
                    poëzij durven verzetten en die als geheel onnut uitschilderen, als
                    onze Fransche Kabouter, die hier op een stroowisch zijnde komen aandrijven, alle
                    verhevene geesten van het gewest, waarin hij gevoet wordt, durst in den schilt
                    varen, en uitschelden voor spraakmeesters en neuswijze beuzelaars.’
                
                Deze worstelstrijd nam ondertusschen allengskens af, naarmate de
                    oorspronkelijkheid in onze Letterkunde gedurig bleef afnemen, en daarentegen de
                    meesterstukken van de eeuw van lodewijk den XIV, na den dood
                    van dezen Monarch, meer en meer in Europa bekend werden. De toon was toen reeds
                    aangegeven, en de beginsels der Franschen drongen langzamerhand, als ten gevolge
                    van eene soort van stilzwijgende overeenkomst, in de gemoederen der opkomende
                    geslachten, en behalve vondel werd onze oude Letterkunde
                    bijna geheel vergeten. Een der belangrijkste gidsen, welke ons in dit gedeelte
                    onzer Letterkundige Geschiedenis kunnen voorlichten, is voorzeker de Hollandsche Spectator; een werk, dat in onze Taal geene
                    wedergade kent, en dat volkomen die naiviteit bezit, die alleen geschikt is,
                    eene juiste schildering van den geest des tijds op te hangen, welke zoo moeilijk
                    te treffen is. - Zijn werk behoort als navolging van den Spectator van steele, tot de eerste letterkundige verpligtingen, die wij
                    aan de Engelschen hebben. Wij hebben reeds gezien, hoe duister alles voorheen
                    met betrekking tot onze aanraking met de Engelsche Letterkunde was, en hoe
                    alles, wat omtrent eene vroegere gemeenschap tusschen onze Dichters en shakespeare en milton vermoed was
                    geworden, zich tot bloote veronderstellingen be-
{==245==} {>>pagina-aanduiding<<}
paalde. Wat het
                    proza echter betrof, nam de zaak spoedig eene andere gedaante aan. Nimmer kon
                    het Fransche genie ons in dit opzigt ten voorbeeld strekken. Derzelver
                    poëzij was gemakkelijk op onzen grond overgeplant. Doch eene gelijke
                    overneming van hun proza was in het godsdienstige, door het verschil van
                    eerdienst, in het geschiedkundige, door dat der staatkundige gevoelens van beide
                    Volken, bijna onmogelijk gemaakt. Noch bossuets
                    Histoire des variations des Eglises Protestantes, noch de
                    Fransche Geschiedschrijvers, bij welke schier iedere bladzijde den lof van lodewijk den XIV, onzen onverzoenlijken vijand, behelsde,
                    konden hier vertalers of lezers vinden. Engeland daarentegen had zich, sedert
                        willem de III in 1688 aldaar den troon beklom, met ons,
                    wat het staatkundige betrof, tot hetzelfde doel vereenigd, de Britsche en
                    Nederlandsche vlaggen wapperden onder het gezag van denzelfden vlootvoogd, en de
                    eer van den Protestantschen Godsdienst, waarvan beide Staten toen de magtigste
                    belijders waren, scheen altoos bij staatkundige beraadslagingen de hoofdrol te
                        spelen (100). Niet
                    onnatuurlijk was het dierhalve, dat ook onze Letterkunde eenig licht bij deze
                    naburen begon te scheppen. In de Dichtkunst kon deze toenadering van geen
                    bijzonder voordeel zijn. De plooi was reeds eens gegeven, en cinna en mithridates, die meesters van ons tooneel
                    geworden waren, toonden zich niet geneigd eene plaats aan hamlet of othello in te ruimen. In het gemeenzame proza
                    echter was, 
{==246==} {>>pagina-aanduiding<<}
 tot nu toe, bijna geen voortgang onder onzen landaard
                    gemaakt, en het denkbeeld door de Londensche fraaije geesten, onder de regering
                    van Koningin anna, in eene hunner bijeenkomsten opgevat, om,
                    onder het voorzitterschap van steele en addison, hunne tijdgenooten op belangrijke gebeurtenissen van den dag
                    opmerkzaam te maken, en hen tevens, door eene stekelachtige gisping hunner
                    dwaasheden, in wekelijksche vertoogen te vermaken en te verbeteren, moest bij de
                    Nederlanders, bij wie alles wat godsdienstigheid of zedelijkheid bevorderde,
                    steeds den gereedsten ingang vond, vooral opmerkzaamheid verwekken. Justus van effen was de man, die met eene meesterlijke hand
                    deze werken, op eene wijze, die inderdaad oorspronkelijk was, wist na te
                    bootsen. Een paar werk jens in het Fransch, en een in het Nederduitsch, genaamd
                        de mensch ontmaskerd, schijnen voorafgegaan te zijn, en
                    talloos waren de Spectatoriale werken, als de Philosooph, de
                        Philanthrope, de Denker, de Neêrlandsche Spectator en zoo vele anderen, die zijn spoor
                    naderhand betraden, waaronder echter geen den roem van zijnen Spectator
                    evenaarde. Van effen, wiens Hollandsche
                        Spectator omstreeks 1730 uitkwam, was uitermate geschikt, den stand
                    onzer Letterkunde te beoordeelen. Ofschoon hij van eenige partijdigheid voor den
                    franschen geest niet geheel vrijgesproken kan worden, bezat hij evenwel de
                    kracht, om zich boven aangenomene vooroordeelen te verheffen, en zijne
                    verdediging van den toen miskenden cats is daarvan een der
                    treffendste bewijzen. Ieder vertoog van zijnen onvergetelijken Spectator, in
                    hetwelk slechts eenigzins gewag van Letterkunde gemaakt wordt, of waarin de
                    zeden van zijnen leeftijd geschilderd wor-
{==247==} {>>pagina-aanduiding<<}
den, bewijst ons den meer
                    en meer toenemenden invloed der Fransche gebruiken en gevoelens. In zijne
                    vertogen zien wij de zoogenoemde saletten, ongetwijfeld van Franschen oorsprong,
                    alreeds ingevoerd. De Fransche smaak is daar reeds aan de orde van den dag, de
                    jonge lieden bezigen met genoegen de zoo geliefkoosde Taal dier naburen; velen
                    onzer oude Schrijvers worden veracht; de vermaken onzer vaderen, hunne doelens en kaatsbanen zijn reeds geheel door
                    het quadrille vervangen, en de kinderen geven aan hunne poppen
                    de namen van Cinna en Emilia. - Er bestond,
                    wel is waar, nog eene partij, welke in de Dichtkunst meer verheffing zocht in te
                    voeren, doch deze had daartoe den weg niet gekozen, dien vondel en antonides insloegen, om, namelijk, door
                    waarachtige meesterstukken, de voortreffelijkheid en verhevenheid onzer
                    Dichtkunst te bewijzen, maar wilden hun voorgeven staven door eene valsche
                    hoogdravendheid, die niet in denkbeelden, maar alleen in woorden bestond; door
                    eene zorgvuldige en belagchelijke vermijding van alle zoogenoemde
                    basterdwoorden; door het koppelen van onbestaanbare woordvoegingen en het
                    aannemen van eenige overdragtelijke spreekwijzen, waarop zij den grootsten prijs
                    stelden. Tegen dezen trok van effen te velde. Hij bewees hun,
                    dat de Poëzij geenszins in brommende rijmklanken bestaat, dat de Taal
                    geenszins verbasterd wordt, wanneer men woorden als Ingenieur,
                        Officier, enz. onvertolkt overneemt, dat het woordenkoppelen eene
                    onnutte liefhebberij was, en dat eindelijk gezond verstand en goede smaak de
                    namen van virgilius en vondel boven dien
                    van den Mantuaanschen of Agrippijnschen
                    Zwaan moesten doen verkiezen. Hij verzette zich tevens met 
{==248==} {>>pagina-aanduiding<<}

                    kracht en waarheid tegen dat walgelijk gebruik van figuren uit de Fabelkunde
                    ontleend, die bijna in ieder gedicht, op gewone huisselijke omstandigheden
                    vervaardigd, hunne opwachting moesten maken, en aan welke fokke, in zijnen Modernen Helicon, vijftig jaren later,
                    den beslissenden doodsteek toebragt. Op eene vernuftige wijze toonde hij door
                    den geestigen brief van eenen zijner korrespondenten, die een verzenwinkel
                    wenscht op te zetten, hoezeer het vervaardigen der gelegenheids-gedichten tot
                    een bloot handwerk was verlaagd geworden.
                Indien wij, bij het beschouwen der letterkundige voortbrengselen van dit tijdvak,
                    ons eenige oogenblikken tot het tooneel bepalen, zullen wij zeker toestemmen,
                    dat van effen gelijk had, wanneer hij beweerde, dat het onze,
                    bij dat van eenige andere Volken van Europa, nog sterk ten achteren was
                    gebleven, en dat het middel, tot de verbetering van dit belangrijk vak,
                    geenszins in het onophoudelijk vertalen van fransche stukken, maar in het
                    verspreiden van een goed inzigt omtrent het doel des schouwspels, in de
                    veredeling van den stand van Tooneelspeler, en eindelijk in de aanmoediging van
                    den Tooneel dichter, en het beloonen van zijnen arbeid gelegen moest zijn. Van
                    den anderen kant, echter, kunnen wij hem van geene strengheid vrij pleiten,
                    wanneer hij oordeelt, dat vondel geene kennis der
                    tooneelwetten gehad heeft, en dat de treurspelen van rotgans
                    de eenige oorspronkelijke spelen waren, welke, zonder den goeden smaak te
                    kwetsen, opgevoerd zouden kunnen worden.
                Het treurspel was meer en meer op den Franschen leest geschoeid geworden. Na dat
                    eerst de Cid in de vorige eeuw door 
{==249==} {>>pagina-aanduiding<<}

                    heemskerk vertaald was geworden, volgde weldra de eene
                    vertolking op de andere, en iedere vrucht van den Franschen zangberg werd
                    terstond op den onzen overgeplant. Ontzettend groot is de lijst der
                    tooneelstukken, die in dit tijdperk overgezet en opgevoerd werden, en deze
                    vertaalzucht, eens ingeslopen, kende weldra geene palen meer. Sommige Fransche
                    treurspelen vonden zelfs meer dan eenen vertaler. Niet alleen werden bij deze
                    gelegenheid de meesterstukken van corneille en racine in onze Taal overgebragt, maar dit zelfde lot viel ook aan
                    hunne min gelukkige mededingers ten deel; ja, Dichters, die bij hun leven in de
                    Parijsche geletterde wereld elkander nimmer hadden kunnen verdragen, zagen thans
                    hunne werken door eenen gemeenschappelijken vertaler bijeengevoegd. Zoo
                    ontmoeten wij, bij voorbeeld, in den bundel van katharina lescaille, eene der hoog geprezene Dichteressen dier eeuw, den Herodes van tristan, den voorganger van corneille, den Wenceslas van rotrou, den Nicomedes van pierre
                        corneille, en de Ariadne van zijnen broeder, den Genserik van Mevrouw deshoulières, thans alleen nog door hare Idylle
                        aux Moutons in de Fransche Letterkunde bekend, eindelijk de Cassandra van Vader d'afezay, en Hercules en Dianire van la tuilliere, beide in Frankrijk gansch vergeten. Hier was de critique, zoo als de Franschen zeiden, nog niet genoeg gevorderd, om
                    de betrekkelijke waarde der stukken, die, na het verlies van hunnen
                    eigendommelijken stijl, meer gelijkheid met elkander hadden, te vergelijken, en
                    kwam het veel op de welluidendheid der verzen van den vertaler aan. Het was
                    derhalve geenszins te verwonderen, dat, bij zoo menigvuldige vertalingen, de
                    geest van het Publiek weldra eene geheel Fran-
{==250==} {>>pagina-aanduiding<<}
sche wending nam. In
                    het vorig tijdperk vonden wij nog onmiskenbare sporen van eene vroegere
                    bekendheid mee het Engelsche en Spaansche tooneel, welke in de bijzonderheden
                    echter nog duister voor ons blijft. Zoo was de Aran en Titus,
                    waarvan wij melding gemaakt hebben, de Spaansche Heidin van
                        tengnagel, die eenige kennis met cervantes schijnen te verraden, en wij vinden dezelfde romantische houding
                    nog in het stuk, den Op en Ondergang van Masanjello genoemd,
                    waarin veeleer de rijkdom in handelingen en gebeurtenissen van het Engelsche
                    tooneel, dan wel de statige meer rhetorische toon van het Fransche gevonden
                    werd. De meeste zoogenoemde originele stukken van onze Schrijvers, gedurende het
                    tegenwoordig tijdperk, hadden echter geheel en al dat weifelende tusschen de
                    twee soorten verloren, en de keus was geheel ten voordeele van het Fransche
                    tooneel uitgevallen. Corneille moest natuurlijk bij de
                    vreemdelingen meer bijval, dan wel racine, vinden; zijn geest
                    leefde nog in de tijden, die vóór den bloei van het
                    tijdperk van lodewijk den XIV plaats vonden, en de navolging
                    van de Ridderlijke galanterie is in zijne meesterstukken niet te miskennen. Racine was meer Franschman, en strenger navolger der Ouden;
                    zijne schoonheden zijn fijner, doch veel van dezelve staan met de
                    voortreffelijkheid van zijnen stijl in verband. Zijne schoonheden behoorden tot
                    diegene, welke bij iedere overstorting in eene andere Taal te veel moesten
                    verliezen, terwijl ons toenmalig Publiek meer geschikt was, om den heldenmoed
                    van Horatius en de liefde van Rodrigo en Chimene te waarderen, dan wel de keurige navolging van euripides in de Ifigenia, of van tacitus in den Britannicus. Alle
                    onderwerpen werden dus bij ons in den Fran-
{==251==} {>>pagina-aanduiding<<}
schen trant, met
                    bijvoeging van een behoorlijk getal vertrouwden en episodische liefdegevallen,
                    behandeld. Zoo wordt in den Curtius van de marre, in navolging van den Edipus van corneille, een der schrikbaarste gebeurtenissen der Oudheid, met eene
                    conventionele liefdegeschiedenis doorweven, en de nederstorting van dien held in
                    den schrikkelijken poel wordt niet meer door de geestdrift der vaderlandsliefde,
                    maar door de minnenijd van zijnen medevrijer bij zijne geliefde Virginia veroorzaakt. Ook Fabricius kon, in de
                    verzen van feitama, het Elefants gebriesch
                    in de tenten van Pyrrhus niet braveren, zonder dat eene Pulcheria, de bruid van zijn' vriend, en eene Virginia, zijne zuster, om hem, als den held van het stuk, den
                    dubbelden liefdeknoop slingerden, welke metastasio naderhand
                    tot een zestal uitstrekte. Sommigen zochten, en niet zonder gevolg, eene
                    nationale school daardoor te vestigen, dat zij hunne
                    onderwerpen uit de Vaderlandsche Geschiedenis kozen, en hierin bekleeden
                    voorzeker de Jacoba van Beijeren van de marre en de Karel de Stoute van verhoek geene onaanzienlijke plaats. Tegen het einde van dit tijdperk ziet
                    men echter reeds een' opkiemenden geest van oorspronkelijkheid verschijnen,
                    welke zich in het volgende ontwikkelde, en wij zien de verdienstelijke van merken haren eersteling, den Artemines,
                    geven, die reeds veel belooft, doch waarin nog een geheel stelsel van romaneske
                    gevoelens en uitdrukkingen heerscht, welke, zoo als wij vroeger zagen, in den
                    uit de romans overgenomen toon bij den eersten bloei van het treurspel in
                    Frankrijk geheerscht had. Gunstig is de uitzondering, welke de twee originele
                    stukken van den taalkundigen huidekoper hier ma-
{==252==} {>>pagina-aanduiding<<}
ken. Zijn Arzases heeft zeer vele verdiensten, hoewel de
                    navolging der Fransche school in de geheele houding van het stuk en in de
                    romaneske edelmoedigheid der personen niet te miskennen is. Zijn Achilles meer uit echte bronnen geput, is eene voorstelling uit de Ilias, gelijk Eneas en Turnus uit de Eneis, en is uit hoofde van het belang,
                    hetgeen deze hoofdpersonaadje van den Iönischen zanger sedert zoo
                    vele eeuwen heeft ingeboezemd, aan het tooneel bewaard gebleven. Opmerkelijk
                    zijn in deze beide stukken die lijrische alleenspraken, die ock in eenige der
                    vroegere treurspelen gevonden worden, en die, toen de taak van den Tooneelspeler
                    meer in het opsnijen van verzen, dan in het voorstellen van een geschiedkundig personaadje bestond, geschikt
                    waren, om de bekwaamheid van dezen te doen schitteren. Ook deze Lierzangen zijn
                    van Franschen oorsprong, schoon men naderhand heeft willen beweren, dat zij
                    bestemd waren geweest, om den rei der Ouden te vervangen. Wij voor ons gelooven,
                    dat dezelve veeleer eene navolging waren dier alleenspraken in korte verzen of
                    coupletten, welke men bij de Zuidelijke volken reeds ten tijde der middeleeuwen
                    vindt, en waarvan wij nog een voorbeeld in het Sonnet, in de
                        Achilles en Polyxena van hooft, aangehaald hebben. Een verder bewijs daarvan is de geest van
                    tegenoverstellingen (Antitheses) uit de vroegere refereinen,
                    welke de hoofdverdiensten dezer alleenspraken uitmaakten. Men vindt dezelve bij
                    de Franschen in den Cid en de Polieucte van
                        corneille, die toch weinig blijken van opzettelijke
                    navolging der Ouden dragen. Racine, in het begin zijner
                    loopbaan, toen nog alleen corneille en zijne tijdgenooten hem
                    als voorbeelden voorlichtten, gaf nog in zijne The-
{==253==} {>>pagina-aanduiding<<}
baide eene diergelijke alleenspraak vol antitheses, waarin het aan geen pointes ontbreekt,
                    en alwaar antigone, onder anderen, zegt: Et toi
                        seule verses des larmes. Tous les autres versent du sang, of je ne vivrois pas pour moi même. Et je veux bien vivre
                        pour toi. - Toen naderhand racine meer de schreden
                    der Ouden volgde, zag men het laatste spoor van diergelijke alleenspraken
                    verdwijnen.
                Zoo bleef dus het tooneel geheel Fransch, en was met alle de nadeelen besmet, die
                    eene slaafsche navolging altoos met zich sleept. De vertaling van Cinna en Ifigenia kon nimmer den smaak bederven,
                    doch daar de Tyberinus van thomas corneille
                    en de Astrate door quinault tevens met
                    dezelfde geestdrift vertolkt werden, zag men eene rij van kleine dramatische
                    romans verschijnen, die aan het Amsterdamsche Publiek voorzeker weinig belang
                    inboezemden en moeijelijk begrepen konden worden, weshalve men dezelve gaarne nu
                    en dan door eene schitterende tirade zag afgewisseld. Alles was rhetorisch, en
                    de eentoonigheid bleef onvermijdelijk, tot men tegen het einde van dit tijdperk
                    ook de stukken van voltaire begon te vertalen, en deze opende
                    eene nieuwe school, daar hij de zeden der verschillende volken trachtte te
                    schilderen, eenen dichterlijken glans over bekende historische personen of
                    tijdperken wierp, en zijne helden nu in het paleis der Incas,
                    dan aan de oevers van den Jordaan of wel in de woestijnen van
                        Arabiën hunne wijsgeerige redeneringen liet
                    uitbazuinen. Had men bij de studie der Fransche Letteren ook die der Spaansche
                    blijven voegen, voorzeker zou onze Letterkunde daarbij gewonnen hebben, daar het
                    Spaansche treurspel meer een Dichtstuk gebleven is 
{==254==} {>>pagina-aanduiding<<}
 eene rijkheid
                    van beschrijvingen bevat, die bij onze natie, welke de schilderpoëzij
                    steeds bemind heeft, (getuige hiervan zij de toejuiching, welke nog altoos het
                    verhaal van den Bode in Gijsbrecht en andere
                    diergelijke rollen vinden,) zeker veel ingang gevonden zou hebben. Zoo ontmoet
                    men, bij voorbeeld, het stuk de gekroonde na haren dood, dat
                    ongetwijfeld eenen zuidelijken oorsprong verraadt, hetwelk eene vereeniging van
                    lijrisch Pathos en tevens de meest prozaische uitdrukkingen bevat. Men kan hier,
                    midden onder den weerzin, welken de krachtelooze versbouw verwekt, zich toch
                    niet weerhouden, de schilderachtige beschrijving en vergelijkingen uit de natuur
                    genomen te bewonderen en deel te nemen in het ontzettend oogenblik, wanneer pedro, den dood zijns vaders vernomen hebbende, zich midden
                    in zijn' rouw verheugt, de kroon te zullen drukken op de kruin van ines en hare woning nadert, terwijl de aanschouwer reeds van haar
                    rampzalig uiteinde onderrigt is. Men vindt hier meer herinnering aan de episode
                    van camoens, dan in de stijve omkleeding, waarin houdart de la motte dit alleraandoenlijkst onderwerp gehuld
                    heeft.
                Indien, bij de navolging van Frankrijks grootste Dichters, het treurspel nog eene
                    zekere mate van voortreffelijkheid bereikte, zoo waren de moeijelijkheden, die
                    het blijspel omringden, daarentegen des te grooter, daar de schoonheden van Athalia en den Cid, door ieder, die slechts
                    op eenige beschaving aanspraak maakt, opgemerkt kunnen worden, terwijl de
                    vernuftige trekken van de Femmes Savantes en de Precieuses Ridicules meer tot de eeuw van molière bepaald bleven, en slechts den genen kunnen
                    treffen, die met de Letterkunde en Geschiedenis dier tijden bekend is.
                De stukken van molière werden derhalve, zoo wel als
                    die van 
{==255==} {>>pagina-aanduiding<<}

                    corneille, vertaald, doch konden onmogelijk hier genoegzaam
                    gewaardeerd worden. Noch de Tartuffe, en nog minder de Misantrope, welke toch beide de meest voor geheel Europa
                    geschikte blijspelen van dezen Dichter waren, konden hier een algemeen belang
                    inboezemen. Beter waren stukken gelijk de Dobbelaar van regnard, of de Glorieus van destouches, ter vertooning op onzen Schouwburg geschikt, doch het was
                    gemakkelijk te bespeuren, dat het hooge blijspel der Franschen nimmer op ons
                    tooneel genationaliseerd kon worden.
                Ondertusschen bestond er nog bij ons eene soort van Kluchten,
                    waarvan wij reeds vroeger de sporen vonden, en die zich reeds bij bredero van zijne overige stukken onderscheiden. Dezelve schijnen toen
                    meer Intermezzo's van twee of drie personen geweest te zijn,
                    zoo als nog bij dezen de Klucht van de Koe. Niets was er
                    aanstootelijker, dan de stijl dezer oude kluchten, wier Schrijvers er op uit
                    schenen te zijn, de taal der laagste volksklasse en der gemeenste ontucht na te
                    bootsen. De Trijntje Cornelis van huygens,
                    de Klucht van Oene van vos en de Freerk in 't Veerhuis van tengnagel, zijn
                    daarvan nog sprekende bewijzen, en behelzen geheel andere uitdrukkingen en
                    voorstellingen, dan hunne eerbare oude Duitsche letter zou schijnen aan te
                    duiden. Zulk een geregt kon men toch voor de aanschouwers uit de achttiende eeuw
                    niet opdisschen, doch er bleef eene soort van kluchten bestaan, welke zeker een'
                    meer gekuischten vorm aannamen, doch waarin ondertusschen dezelfde geest van
                    onbetamelijkheid nog bleef heerschen. Men behoeve zich hier slechts aan de Puiterveensche Helleveeg van alewyn, en
                    diergelijken, te her-
{==256==} {>>pagina-aanduiding<<}
inneren, alwaar het afrossen, (hoe zonderling
                    ook, een der oudste bronnen der Vis comica, welke molière zelfs in zijnen Amphitrion en Scapin huldigde,) nog de hoofdrol speelt.
                    Zelfs Nil volentibus Arduum, hoe breed ook deszelfs
                    hervormingsplannen door pels uitgemeten werden, verdiende de
                    dankbaarheid van het nageslacht even weinig door den Gierige
                        Geeraart, als door den Sardanapalus. Wij willen hier
                    niet van Schrokhart Slingerbeen, den Bekeerde
                        Alchimist, en andere zoutelooze kluchten, die ons in handen gevallen
                    zijn, spreken. Er heerscht eene meerdere schildering van zeden, die bij al het
                    vorige ontbreekt, in de stukken van bernagie, de
                        Belagchelijke Dwaas en de Huwelijke Staat, hoewel de
                    hier reeds gebruikelijke rijmen, na volzinnen van vier-entwintig of meer
                    lettergrepen, tot eene der zonderlingste rijmcombinatien behooren, die onze
                    Letterkunde heeft opgeleverd.
                Meer roem verwierf zich langendyk, die door sommigen wegens de
                    laagheid zijner uitdrukkingen veroordeeld werd, of weder door anderen de
                    Nederduitsche molière werd genaamd. Hij was
                    voorzeker een man van vernuft, doch kon nimmer den lauwer van terentius bij onzen landaard verdienen. Ook hij bestudeerde den
                    Franschen smaak, en volgde van dezen een treurspel en eenige kluchten na; doch
                    nimmer konde hij het gewenschte doel bereiken, om, namelijk, het hooge blijspel
                    bij de Nederlanders te vestigen. Zij, die hem deswegens beschuldigden, hebben
                    voorzeker niet bedacht, dat nergens de invoering van dit blijspel (de Comedie de Caractère) moeijelijker was. Amsterdam,
                    de eenige stad die een Schouwburg bezat, was, wel is waar, eene der voornaamste
                    steden, doch geenszins eene hoofdstad. De schildering, bij voorbeeld, van 
{==257==} {>>pagina-aanduiding<<}
 's Gravenbage, toen residentieplaats, moest aldaar minder treffen,
                    en tevens bleef de naauwkeurigste schildering der Amsterdamsche zeden altijd
                    voor de bewoners der overige Provincien nog maar een bepaald tafereel, en kon
                    hetzelve aldus nimmer voor het Algemeen die waarheid bevatten, welke het hooge
                    blijspel bezitten moet. Wilde men de mindere klasse afschilderen, dan liep men
                    gevaar tot de gemeene boert te vervallen, en zoodra men zich daarentegen tot den
                    fatsoenlijken man, die toen alhier met den Franschen homme comme il
                        faut genoegzaam gelijk stond, wilde verheffen, bespeurde men spoedig
                    het gevaar, om, in eenen tijd, toen de heerschende Aristocratie de Majesteit der
                    regering op zoo vele personen uitstrekte, spoedig van persoonlijke aanduidingen
                    beschuldigd te worden door dezulken, die zeer wel in staat waren, om den genen,
                    die hen op eene belagchelijke wijze had durven voorstellen, hun misnoegen te
                    doen gevoelen, terwijl daarentegen de Kommandeur en de Vicomte in den tijd van molière
                    wel de schouders konden ophalen, doch verder geen magt bezaten, om den
                    Kamerdienaar van lodewijk den XIV eenig leed te
                        berokkenen (101). Men behoeft in dit opzigt
                    slechts te letten op de omzigtigheid, waarmede van effen, bij
                    de schilde-
{==258==} {>>pagina-aanduiding<<}
ring der zeden, de pijlen van zijn vernuft meestal tegen
                    de zoogenoemde burgerklasse rigt, en de fatsoenlijke lieden en leden der
                    Regering zorgvuldig weet te sparen. Langendijk had dus tegen
                    vele moeijelijkheden te kampen, en indien hem misschien de naam van nationaal
                    Blijspeldichter ontbreken mogt, verdient hij dien van onzen besten
                    Kluchtspeldichter te zijn, en zijn onze kluchten inderdaad door hem veredeld
                    geworden. Het denkbeeld van zijnen Don Quichot ligt in den
                    roman van cervantes opgesloten. Hij behoefde dezen echter
                    alleen uit eene vertaling te kennen, om er zulk een gebruik van te maken. Het
                    denkbeeld van een' boer, die gedurende zijne dronkenschap Koning wordt, vindt
                    men in de Intermezzo van sly bij shakespears
                    Getemde Tegenspreekster (102), doch kon echter langendijk ook zonder shakespear wel tot dezen inval gekomen zijn. Wij zouden
                    niemand raden, het getrouwe beeld van Rome of Athenen in Papirius of Xantippe te zoeken, doch zijn inval, om den
                    Haarlemschen melkboer in Alexander de Groote te herscheppen, en die, om de
                    schotels van een herberg-soupé door twee geleerden tot bewijsstukken
                    van de stelsels van ptolemeus en copernicus te doen strekken, behooren onder die voortbrengselen van het
                    vernuft, welke voor de verwoesting, die de tijd gedurig in het gebied der
                    Letterkunde aanrigt, inzonderheid verdienen gespaard te worden.
                
{==259==} {>>pagina-aanduiding<<}

                De tooneelpoëzij hield ons eenen geruimen tijd bezig, dewijl in deze
                    de invloed der Franschen het meest zigtbaar was. Echter ontbrak het toenmaals
                    niet aan proeven in andere dichtsoorten, en vooral ontstond er door hoogvliets
                    Abraham de Aartsvader eene geestdrift ter vervaardiging van
                    bijbelsche Levensbeschrijvingen in verzen; want men kan toch den naam van Epos
                    geenszins aan deze Gedichten geven. Het ontbrak denzelven aan vinding, en het
                    bezingen van eene daad, hetgeen toch bij den Epos tot grond
                    moet leggen, werd hier geheel verwaarloosd. Aan dichterlijke schoonheden was de Abraham vooral rijk, en hoogvliet bezat
                    in dit opzigt uitmuntende verdiensten; maar men begon nu een denkbeeld op te
                    vatten, hetwelk zoo noodlottig voor den bloei der Dichtkunst werd, dat,
                    namelijk, deze alleen bestond in de sierlijkheid van uitdrukking, de
                    bevalligheid der inkleeding en de gladheid der verzen. Op dit laatste vooral
                    werd het meeste gelet. In het volgend tijdperk zullen wij de van harens, wegens het gebrekkige in dit opzigt, door de toenmalige kritiek
                    bijna uit de rij der 
{==260==} {>>pagina-aanduiding<<}
 Dichters zien verwezen. Toen begonnen zich
                    ondertusschen reeds die Genootschappen te vormen, welke, onder Latijnsche namen,
                    als die van Constantia et Labore, Purgat et Ornat, In magnis
                        voluisse sat est, Fransche treurspelen vertaalden, en later, gedurende
                    het volgende tijdperk, onder Nederlandsche Zinspreuken, zich veelal met alle
                    kracht op het vervaardigen van Mengeldichten toelegden. Ondertusschen heerschte
                    er gedurende dezen tijd dezelfde laauwheid in de Letterkunde over geheel Europa.
                    Na de regering van Koningin anna, kende Engeland, behalve young en akenside, weinige Dichters van
                    bijzondere verdiensten (103).
                    In Frankrijk trachtte voltaire bijkans alleen den roem der
                    Dichtkunst te handhaven, en de vernuften, die het spoor van fontenelle en la motte betraden, geloofden de
                    hoogste lofpraak aan een Dichtstuk toegezwaaid te hebben, wanneer zij gezegd
                    hadden dat hetzelve zoo schoon als proza was (104). Niets 
{==261==} {>>pagina-aanduiding<<}
 geeft een duidelijker bewijs van het gewigt,
                    dat daarentegen aan den vorm der versificatie bij onzen landaard gehecht werd,
                    dan de bijzondere achting, die de zoogeroemde feitama, in dit
                    tijdperk, genoot, daar zijne verdiensten toch grootendeels in het vertalen van
                    de Henriade, en vooral van den Telemachus
                    bestonden. Schaars werd hier een werk met enne zoodanig gespannene verwachting
                    te gemoet gezien, als deze Nederlandsche Telemachus, en men
                    scheen het niet te willen inzien, dat fenelon, zeker nevens
                        racine diegene onder de Franschen die de werken der Ouden
                    met de meeste vrucht bestudeerde en navolgde, het zeer wel begrepen had, waar de
                    scheiding tusschen Poëzij en Proza plaats vond, en dat zijne
                    uitmuntende zedekundige roman daarom niet geschikt was, om in den dos der
                    Poëzij op te treden. Zelfs van effen, hoezeer ook
                    boven menig vooroordeel verheven, deelde in de algemeene verrukking, welke dit
                    dichtstuk bij deszelfs uitgave verwekte, en getuigde, dat feitama aan den Telemachus datgene gegeven had, hetwelk
                    er nog alleen aan ontbrak, om denzelven tot een heldendicht te verheffen. Nimmer
                    had fenelon het voornemen gehad, om een heldendicht te
                    vervaardigen; doch in eenen tijd, toen men de Dichtkunst geenszins in den aard
                    der denkbeelden, maar alleen in sieraden en tooisels deed bestaan, was het
                    gemakkelijk in dit misverstand te vervallen. De geest der Nederlandsche
                    Dichtkunst was geenszins veranderd, en de eeuw der beschaving toonde dezelfde
                    soort van gebreken, die de eeuw der Rederijkers ontsierd hadden. Gelijk er bij
                    dezen eene kwalijk geplaatste navolging der Ouden geheerscht had, zoo was deze
                    nu op de Franschen overgebragt geworden. Dezelfde zucht, om de Dichtkunst als
                    een gild te behandelen, 
{==262==} {>>pagina-aanduiding<<}
 heerschte ook thans weder. De Art Poëtique van boileau had slechts de
                        Kunst der Refereynen vervangen, en de Genootschappen
                    dachten even als alle Letterkundige Vereenigingen:
                Nul n'aura de l'esprit que nous et nos amis.
                Thans werden er Prijsverzen, gelijk weleer Refereynen, opgegeven, en, niet te
                    vreden met de talrijke leden dier Genootschappen, die men op zulk eene wijze
                    eene plaats op den Parnassus aanbood, werden er nog kweekelingen gevormd, om
                    langzamerhand tot eene dergelijke volmaaktheid op te klimmen. Dit gebeurde in de
                    steden, terwijl ondertusschen op het land, gelijk wij dit bij van effen zien, de Rederijkers nog niet geheel uitgestorven waren, maar op
                    de dorpen nog steeds gevonden werden, zich binnen den vroegeren kring hunner kniedichten en kaerten bepaalden, hoewel zij
                        vondel echter nog onder hunne gildebroeders rekenden.
                    Nergens werden misschien de ondichterlijke denkbeelden, die in dien tijd over de
                    Poëzij heerschten, juister gehekeld, dan in de zoogenoemde Theorie van hoffham, in het laatst der
                    achttiende eeuw geschreven, die tot stokregel stelt, dat de poëzij, proza in verzen is, en die met veel ernst zegt, dat
                        fenelons
                    Télémaque maar laag
                    proza, doch die van feitama daarentegen een heerlijk dichtstuk is.
                Hoewel smits in zijne menigvuldige Gedichten ook eenigzins den
                    geest van zijnen leeftijd huldigde, scheen hij aan de oevers der Rotte
                    onafhankelijker van de Amsterdamsche dictators te zijn. Ook hij vervaardigde een
                    bijbelsch zoogenoemd heldendicht. Zijn gedichtje op de Serafijntjes vooral heeft
                    zijn' roem bij het nageslacht, 
{==263==} {>>pagina-aanduiding<<}
 wien het onmogelijk is alle de
                    kwartijnen der achttiende eeuw te doorsnuffelen, bewaard, en in zijne navolging
                    van pope's
                    brief van Heloïse aan Abailard, zien wij weder de
                    sporen van die navolging der Engelschen, welke reeds met den Spectator was aangevangen. Onder die namen, welke zich in het midden
                    van de onafzienbare rij der Dichters van dezen tijd onderscheidden, behooren
                    vooral de drie navolgende. De eerste derzelve is de Dichteresse koolaart, die zich met een' mannelijken geest boven den smaak van
                    haren tijd verhief; uit de Ouden, geenszins woorden, maar denkbeelden ontleende,
                    en die de lyrische strophe der Latijnen, zoo verre boven de coupletten der
                    Franschen verheven, met waardigheid in onze Taal deed herleven. Poot was een Dichter door de Natuur gevormd, door de kunst bedorven.
                    Meer, dan de omvang dezer bladzijden gedoogt, zoude er vereischt worden, om deze
                    misschien gewaagde onderstelling te verdedigen; doch zal niet ieder beminnaar
                    der Nederlandsche Letterkunde moeten bekennen, in poot zelden
                    meer, dan zijne Minnedichten en eenige zijner Mengeldichten gelezen te
                        hebben (105)? Geen
                    onzer Dich-
{==264==} {>>pagina-aanduiding<<}
ters, was beter dan hij, in staat de Natuur te
                    schilderen, en is voorzeker zijn gedicht, Hoe genoeglijk rolt het
                        leven een der meest nationale in onze geheele
                    Dichtkunst, terwijl hij daarentegen, toen men hem vele boeken en dichtwerken ter
                    navolging gegeven had, den morgenstond in de volgende regels beschreef, en
                    daardoor den geest van zijnen tijd huldigde, die geen hooger ideaal dan dat van
                        Saffieren en Smaragden kende, zoo dat de
                        Hemelstat van hoogvliet met het Eldorado van voltaire daarin bijna
                    overeenkwamen.
                
                    's Lichts jeugt, gants lief, in 't heldere Oost ontloken 
                    En ryklyk aangedaan. 
                    Met goud, saffier, puikpaerlen, purperstroken 
                    En koele rozeblaen. 
                    Beloofde thans door aartsbevalligheden 
                    En Goddelyken lach, 
                    Een goën, gedweën, hoogmilden, luisterbreeden 
                    En overschoonen dag. 
                

                Tot bewijs, dat een Dichter van een' boerschen of min vermogenden stand geene
                    uitheemsche sieraden behoeft, om de onsterfelijkheid te verwerven, strekke
                    alleen de Farmer's boy (Pachtersjongen) van
                    den Londenschen Schoenmaker bloomfield, die, zonder navolging
                    van vreemde schoonheden, eenen oorspronkelijken roem verkreeg, welke door zeer
                    weinigen zijner tijdgenooten overtroffen werd (106).
                
{==265==} {>>pagina-aanduiding<<}

                Gelukkiger was in dezen het lot van willem van haren, eenen
                    Frieschen Edelman, die door de Aristarchen van zijne eeuw niet vertroeteld, maar
                    aangerand werd, die beide Latijn en Fransch met smaak bestudeerde, in den
                    lierzang eene wijsbegeerte ten toon spreidde, die schaarsch in de toenmalige
                    schriften gevonden wordt, in zijn Leonidas dichtkunst en
                    Vaderlandsliefde wist te vereenigen, en eindelijk in zijnen Friso aan zijne landgenooten een geschenk gaf, dat toen verre beneden
                    deszelfs waarde geschat werd. Hoe groot echter de verdienste van den Friso zijn, en welke ook de rijkdom zijn moge van
                    wetenschappelijke kundigheden, zedekundige lessen, en zelfs van dichterlijke
                    beschrijvingen in denzelven vervat, op den naam van Heldendicht kon ook dit werk geenszins aanspraak maken. Wel is waar, was
                    ook in de Odyssea, in de Lusiados en
                    gedeeltelijk in de Eneis een reistogt het onderwerp, zonder
                    dat zulks de Epische eenheid verbrak, doch men kan niet ontkennen, dat Friso in de eerste boeken hier meer de aanschouwer, dan de
                    held is, en te veel straalt overal de navolging van den Telemachus door. Er heerscht te veel 
{==266==} {>>pagina-aanduiding<<}
 aaneenschakeling en
                    eentoonigheid, en meer dan in een dichtstuk verlangd wordt, terwijl ieder
                    onpartijdige zal moeten toestemmen, dat de aanhef
                
                    Ik onderneem om van den jongeling te spreken, 
                

                geenszins den bezielden Dichter kenschetst, die, van zijn onderwerp doorgloeid,
                    zijnen boezem lucht wil geven. Onwedersprekelijk is het, dat het grootst
                    gedeelte van deze beschuldiging aan de eeuw, waarin van haren
                    leefde, geenszins aan hem zelven te laste moet gelegd worden. Doch ook wij
                    zullen eens naar onze eeuw beoordeeld worden, en zij het dus het hoogste doel
                    van ieder, die iets in het gebied der Letteren onderneemt, om niet, gelijk fontenelle zulks wenschte, de waarheid in den eigen boezem te
                    besluiten, maar zijne krachten en geestdrift aan de veredeling zijner
                    tijdgenooten te wijden, ten einde, onder den zegen van God, ook voor dezen een
                    gunstig oordeel bij het nageslacht te verwerven.
                Zoo bleef dan Frankrijks invloed in de meesten dier vakken, welken men met den
                    naam van Dichtkunst bestempelde, onbepaald heerschen, en werd dezelve door
                    geenen anderen gewijzigd. Het Nederlandsche volkskarakter bleef ondertusschen
                    zich zelf gelijk, en, ofschoon aan den vorm der Fransche dichtwerken geboeid,
                    bezongen hunne Dichters bijbelstoffen en duizend onderwerpen van het huisselijk
                    leven, waaraan hunne meesters naauwelijks gedacht hadden.
                Ook de Taal werd in deze vormen gedrongen. De geestige wendingen, door hooft uit de Zuidelijke talen overgenomen, waren geheel
                    verdwenen, en al het eigenaardige, dat men 
{==267==} {>>pagina-aanduiding<<}
 vroeger in de
                    verschillende taal en stijl onzer groote mannen ontwaart, ging geheel verloren.
                    Alles werd tot dezelfde stijve Fransche regelmatigheid gebragt. Meer an ooit
                    waren hier thans de Alexandrijnen de hoofdvorm der Dichtkunst. De heerlijke
                    voorregten, die onze Taal boven hare Fransche mededingster bezit, werden geheel
                    verwaarloosd, en Pegasus zag zich, om met schiller te
                    spreken, voor den ploeg gespannen, en iedere poging van het gevleugeld ros, om
                    zich, hetzij in Taal of Kunst, tot zijnen vroegeren oorsprong te verheffen, door
                    de zweepslagen van den drijver bedwongen (107). Sommigen
                    gevoelden, wel is waar, eene hoogere behoefte, doch zochten deze te vervullen
                    door eene gewaande hoogdravendheid, door eene belagchelijke vereering van de
                    Godheden der Fabelkunde, en eindelijk door eene opeenstapeling van rhetorische
                    figuren, bij wier zamenstelling het gezond verstand geen den minsten invloed
                    had. Hiertegen, als ook tegen de drist tot zamenstelling van koppelwoorden, zien
                    wij van effen met goed gevolg optreden:; doch men behoeft
                    slechts de werken van dien tijd op te slaan, om te bemerken, hoezeer onze
                    kernvolle Taal in eenen eentoonigen dreun veran-
{==268==} {>>pagina-aanduiding<<}
derd was, en de
                    krachtige aaneenschakeling van korte woordjes in onze vroegere Schrijvers, door
                    uitgerekte woorden, als trouwvertreders, schepslenminnend,
                        hemelpronksieraden, bidvermogen, die halve Alexandrynen beslaan konden,
                    opgevolgd werden.
                In het Proza was, wel is waar, het getal der meesterstukken tot nog toe geringer
                    geweest, doch desniettemin had hetzelve ook eene groote verandering sedert de
                    vorige tijdperken ondergaan. Men kende toen nog maar twee soorten van hetzelve.
                    Het eene verhief zich boven den gewonen spreektrant door beeldrijkheid en
                    verheffing. In eenen zoodanigen stijl waren de Batavische
                    Arcadia, hoofts
                    Brieven enz. geschreven. De andere soort bestond in de dorre
                    mededeeling van gebeurde zaken, of uiteenzetting van stelsels, zonder eenige
                    aanspraak op bekoorlijkheid van voordragt, en in dezen toon waren bijna alle de
                    Godgeleerde strijdschriften van de vorige eeuw en de Geschiedenissen van bor en aitzema opgesteld geweest. Thans
                    echter begon men in te zien, hoe zich het Proza naar de verschillende
                    onderwerpen schikken, en zich met waardigheid uitdrukken kon, zonder daarom
                    vreemde sieraden te moeten ontleenen. Daaruit ontstond eene meerdere toenadering
                    tusschen den middelstand en de Letterkunde, waartoe de Engelsche Spectatoriale
                    werken, zoo wel als van effen, hun voortreffelijke navolger,
                    de eerste gelegenheid gaven. Deze Schrijver wist zich naar de verschillende
                    behoefte van zijnen tijd te schikken, en werd, zoo als reeds vroeger aangemerkt
                    is, het hoofd van eene talrijke schaar van weekbladschrijvers. Bij het
                    verflaauwen der geestdrift, die de Kunsten in de zeventiende eeuw verwekt
                    hadden, waren de Wetenschappen in aanzien gestegen, en dit tijdvak roemt op
                    eenen 
{==269==} {>>pagina-aanduiding<<}

                    boerhaave, 's gravesande en musschenbroek,
                    die echter alle door de Taal, welke zij bezigden, als Schrijvers, meer aan
                    geheel Europa, dan aan Nederland alléén behoorden. De
                    kansel was nog geene school van welsprekendheid geworden. Reeds bij het einde
                    der vorige eeuw hadden de leerredenen van saurin, den
                    protestantschen bourdaloue genaamd, bij het uitbreiden van
                    den Franschen invloed, veel opgang gemaakt, doch schijnen dezelve intusschen
                    weinige navolgers gevonden te hebben. Het bleef nog steeds de gewoonte, de
                    geschillen tusschen de onderscheidene Genootschappen der Christenen dikwijls tot
                    onderwerp van leerredenen te maken, en door de voortelling van dezelve ontstond
                    eene bijzondere soort van gezochte uitdrukking, wel eens tale
                        Canaäns genoemd, en die naderhand ook in de Dichtkunst
                    indrong, en woorden vormde gelijk Kruizgezant, Adamling,
                        Hoofdschedelberg, Werkheiligheid, Bondsgod, Olieheuvel, enz. De
                    Engelsche Godgeleerdheid begon meer en meer veld te winnen, en reeds
                    vóór het einde van dit tijdperk werden de leerredenen van
                        tillotson, meer voor het verstand, dan, gelijk die der
                    Franschen, voor hart en verbeelding geschikt, in onze Taal overgezet. - In de
                    Geschiedenis vinden wij voornamelijk jan wagenaar, gedurende
                    eene halve eeuw als de wisse vraagbaak der Geschiedenis, en tevens als het
                    voorbeeld van den geschiedkundigen stijl beschouwd, en wiens roem thans, in deze
                    beide opzigten, met zoo veel bitterheid aangetast en verdedigd wordt. Men
                    bemerkt bij hem juist geen bijzonderen invloed van vreemden, maar veeleer een'
                    meer bezadigden, minder, wegslependen stijl, welke met den tijd, waarin de
                    Schrijver leefde, en met de geheele toenmalige gesteldheid des volks, in verband
                    stond. In den roman had men nog weinige vor-
{==270==} {>>pagina-aanduiding<<}
deringen gemaakt, en
                    het denkbeeld, om dezelve tot karakterschildering te bezigen, en aldus op het
                    menschelijk gemoed te werken, was nog geheel onbekend. Zelfs van effen roemt nog, waar hij van romans gewaagt, den Pharamond en de Clelie van scudery, den Coloandro, reeds door boileau
                    le rebut du peuple genoemd, die allen in het Nederduitsch
                    schijnen vertaald geweest te zijn, zoo als ook den Cleveland
                    van prevost, dien hij, wegens de ontrouwe voorstelling van de
                    geschiedenis van cromwel, berispt. De originele romans
                    schijnen, zoo als de Geschiedenis van Jonker van der Moesel en
                    van den Leydschen Student, met hetzelfde euvel, dat onze
                    vroegere Nederlandsche kluchten ontsierde, besmet geweest te zijn.
                Zoo beschouwden wij dan een tijdperk, dat onder alle diegenen, waarin zich het
                    veld onzer Letterkunde verdeelt, voorzeker zich het minst door
                    oorspronkelijkheid onderscheidt, en dat echter, wanneer wij den geheelen
                    toestand van het letterkundig Europa gedurende dezen tijdkring gadestaan, roemen
                    mag op den luister van zoo vele mannen, welke onze Letterkunde nog mogt
                    aanbieden, terwijl het vaderland van cervantes en calderon, daarentegen, geheel aan de smakelooze Gongoristen
                    ten prooije gegeven was, en de geheele letterkundige roem van Italien zich tot
                    de Operazaal van Weenen bepaalde, alwaar metastasio zijne
                    welluidende coupletten deed hooren, ofschoon ook hij de beschuldiging, van de
                    Franschen nagevolgd, en de Taal zijns Vaderlands, door overmaat van
                    zachtklinkende woorden, vertederd doch verzwakt te hebben, eenigzins verdient.
                    Ondertusschen werd er van alle zijden eene omwenteling in de gemoederen der
                    menschen voorbereid. Want ook in 
{==271==} {>>pagina-aanduiding<<}
 rijk der Letteren wordt de kalmte
                    vaak door den storm afgewisseld. Tijden van voorspoed, van 1710 tot 1748,
                    slechts tweemalen door de oorlogen der Poolsche en Oostenrijksche opvolging
                    gestoord, hadden de schatten onzer voorouders doen aangroeijen, doch hunne
                    geestdrift verzwakt, hunnen moed verlamd, en de heerlijkste eigenschappen van
                    den mensch, die zich, onder den bijstand van God, slechts in de oogenblikken van
                    verdrukking of gevaar vertoonen, waren onontwikkeld gebleven. De magt van den
                    Godsdienst en de Regering des Lands scheen meer op overlevering, dan op
                    overtuiging gegrond, en reeds toen kon de wijsgeer voorzien, dat de strijd tegen
                    beiden, langzaam voorbereid, ontzettend zoude worden. Alle de sekten des
                    Christendoms hadden sedert de laatste eeuwen hunne wapens tegen elkanderen
                    gescherpt, en bevonden zich onverhoeds aangevallen, toen de grondzuil van den
                    Godsdienst zelven, eerst in Engeland door de tindals, de humes, de morgans en mandevilles (108), onder de banieren van
                    het Deismus, later in Frankrijk door voltaire met valsch
                    vernuft, door rousseau met bedriegelijke Paradoxen, of door
                    de Encyclopedisten en de vrienden van frederik
                    de Groote met de wapens van het koude Materialismus werd
                    aangevallen. Doch 
{==272==} {>>pagina-aanduiding<<}
 waar de Natuur het vergif doet ontkiemen, wast
                    ook het tegengif aan derzelver zijde. Duitschland en Engeland stelden eene reeks
                    van beroemde verdedigers van den Godsdienst tegen deszelfs vijanden over. In de
                    staatkundige wereld bragt de omwenteling van Amerika eene geheele omkeering te
                    weeg. Onder de tenten van washington rijpten de denkbeelden
                    en gevoelens, die gedurende zoo vele jaren de zalen der volksvergaderingen
                    moesten doen weergalmen. Weldra werden het gezag en bezit, door verjaring
                    verkregen, niet meer als onwrikbaar beschouwd. De geest der nieuwheid, door het
                    opkomend geslacht toegejuicht, verhief zich, met regt, tegen verouderde
                    vooroordeelen, doch wist de grenzen niet te eerbiedigen, binnen welke zich de
                    geest der vrijheid bepalen moest. De eenheid van beginselen, de conventionele
                    overtuiging, die in het begin van dit tijdperk bij allen verondersteld werd, was
                    verdwenen, en overal vertoonden zich twee partijen, waarvan de eene halstarrig
                    het oude aankleefde, en de andere alle de grensscheidingen omver trachtte te
                    werpen, welke de ondervinding der eeuwen had opgerigt. Deze geest ging echter
                    gepaard met eenige allezins verbeterde denkbeelden omtrent de Letterkunde. De
                    Poëzij werd niet meer de herhaling van vroegere denkbeelden in
                    zorgvuldig gepolijste dichtregels, maar zij werd weder tolk van waar gevoel en
                    geestdrift; - Vaderlandsliefde en verontwaardiging vonden in dezelve op nieuw
                    eene taal, geschikt om meer kracht aan hunne uitboezemingen te hechten. Het
                    proza werd veredeld. Godsdienst en regt vonden eenen nieuwen steun in de
                    welsprekendheid die hetzelve bezielde. De Geschiedenis met meer belangstelling
                    beoefend, werd tot eene school voor Vorst en Vol-
{==273==} {>>pagina-aanduiding<<}
ken verheven. De
                    romans van richardson, bij ons overgezet, gaven het voorbeeld
                    van zedekundige tafereelen uit het burgerlijk leven, tot dien tijd onbekend.
                    Overal ontwaakte bij den middelstand een meerdere lust, om met de vorderingen
                    der Wetenschappen bekend te worden. Door de verbreiding der tijdschriften werd
                    er een letterkundig Publiek gevormd. Niet alleen Frankrijk, maar ook Duitschland
                    en Engeland zagen nu hunnen invloed zich bij ons vereenigen, en het goede, dat
                    ergens ontstond, werd overal gewaardeerd. De nationale geest, een oogenblik
                    onderdrukt, verhief zich met eene kracht, hare vroegere grootheid waardig, en
                    dit zijn de hoofdtrekken, welke ons het volgend tijdperk voor oogen zal
                stellen.
            
            
                
{==274==} {>>pagina-aanduiding<<}

                Zesde Tijdperk.

                    Van het midden tot aan het einde der achttiende eeuw.

                Wanneer men, bij een letterkundig overzigt, den tijd, waarin
                    men leeft, nadert, ziet men de zwarigheden zich meer en meer opeen stapelen, en
                    gevoelt men de moeijelijkheid, een tijdperk te beoordeelen, met zoo vele banden
                    aan het onze verbonden, en waarin zelfs velen onzer tijdgenooten eene
                    belangrijke rol gespeeld hebben. Natuurlijk is dus de huivering, die thans
                    ontstaan moet, bij het beoordeelen van een tijdvak, welks begin, wel is waar,
                    nog tot de helft der voorgaande eeuw opklimt, doch welks einde met onzen
                    leestijd ineensmelt. De opregte beminnaar echter van kunst en ware
                    onpartijdigheid moet alleen op zaken, nimmer op personen, zijne aandacht rigten,
                    en doordrongen zijn van het denkbeeld, dat het standpunt waarop hij zich
                    geplaatst vindt, te verheven is, om door de minste partijdigheid ontheiligd te
                    worden. De nieuwe tijdkring, waarin wij nu treden, zien wij terstond in drie
                    hoofdverdeelingen gesplitst. De 
{==275==} {>>pagina-aanduiding<<}
 eerste gaat van deszelfs begin tot
                    aan den Engelschen, inderdaad weder nationalen, oorlog; het tweede van dien tijd
                    tot aan de herstelling van het Huis van Oranje, in 1787; en eindelijk het derde,
                    sedert die gebeurtenis tot in de laatste jaren der achttiende eeuw.
                Het besluit van het tijdperk, hetwelk nu voor onze oogen ligt, moge, wel is waar,
                    geheel verschillende uitkomsten opleveren van datgene, hetwelk wij verlaten
                    hebben, deszelfs begin was ondertusschen niet alleen door hetzelfde euvel
                    besmet, maar dit scheen nog in uitgebreidheid toe te nemen. Wij huldigen de
                    verdiensten van onze voorouders uit dit tijdperk; doch wie zal niet tegelijk
                    bekennen, dat dezelven, door eene te lange rust aan alle de genietingen des
                    vredes gewend, die geestdrift misten, zonder welke geene letterkundige
                    vermaardheid immer verkrijgbaar is. Alles was geheel in het gewone en
                    dagelijksche verzonken, en eene zekere regelmatigheid en orde scheen het
                    voortreffelijkste, dat de gezamenlijke rij der Kunsten opleveren kon. De
                    Wetenschappen hadden sedert het begin der eeuw verbazende vorderingen gemaakt,
                    en het rijk der verbeelding (niet dat der inbeelding, hetwelk daarmede wel eens
                    verward is geworden) was in dezelfde mate ineen gekrompen. Men zocht in alles
                    natuurlijke, wetenschappelijke bewijzen, en scheen geheel te vergeten, dat de
                    waarheden van Godsdienst en gevoel nimmer geheel aan deze soort van bewijzen
                    kunnen onderworpen worden, doch daarom juist niet minder bewijsbaar zijn. De
                    Kunst werd overigens geenszins boven, maar beneden het dagelijksche leven gesteld, en het scheen haar hoogste
                    doel te zijn, bruikbaar te wezen. Dus gebruikte men de Bouwkunst tot het 
{==276==} {>>pagina-aanduiding<<}
 vervaardigen van hofsteden, de Schilderkunst tot kamerbehangselen,
                    en de Dichtkunst tot gelegenheids - gedichten. Onze natie naderde intusschen
                    eerst weder tot het genot der Kunsten, door de kennis der Wetenschappen; en deze
                    laatsten, zelfs de meest afgetrokkene, vonden eenen meer algemeenen ingang. Toen
                    werd die zucht voor de Natuurkunde geboren, waaraan onze nieuwentyt, 's gravesande, musschenbroek en leeuwenhoek hunne pogingen gewijd hadden, en die tevens bij de
                    vreemdelingen, door de ontdekkingen van desaguliers, derham
                    en nollet, meer en meer gevoed werd.
                Ook de Godgeleerdheid was toen eene geliefkoosde Wetenschap, en vele Ongeleerden
                    van dien tijd bezaten in dat vak kundigheden, welke men tegenwoordig in
                    dergelijken stand en betrekkingen vergeefs zoude zoeken. Dikwijls was het eenige
                    doel eener geleerde opvoeding, om de jonge lieden in staat te stellen, het
                    Nieuwe Testament in de grondtaal zelve te beoordeelen, en niet zelden zagen de
                    Leeraars van den Godsdienst, bij het ontwikkelen van de uitlegkundige
                    moeijelijkheden van hunnen tekst, het Grieksche Testament in de handen van vele
                    hunner toehoorders. Ook te dezen opzigte hadden onze Engelsche naburen voor ons
                    de baan gebroken, en was het naar hun voorbeeld, dat zich de nadere beoefening
                    dezer Wetenschap ontwikkelde, waardoor meer en meer, bij het bestuderen der
                    Heilige Schrift, taal en verband in aanmerking genomen werden, en zich het licht
                    eener gezondere oordeelkunde meer begon te verspreiden. Loffelijk was reeds de
                    poging der Engelsche Godgeleerden geweest, zoo in de uitlegging van den geheelen
                    Bijbel, door hen gegeven, als 
{==277==} {>>pagina-aanduiding<<}
 in het optrekken van den eersten
                    ringmuur, die aldaar tegen de Deïsten werd opgeworpen, en de werken
                    dezer verdedigers, als leland, watts en warburton, werden langzamerhand in onze Taal overgezet, terwijl
                    daarentegen de werken hunner tegenstrevers, als tindal, morgan en bolingbroke, meestal geene vertalers schijnen
                    gevonden te hebben.
                Doch Engeland had ook tevens eene nieuwe soort van schoon Proza zien ontstaan
                    door de pogingen van diegenen, welke toen het eerst begonnen te gevoelen,
                    hoezeer de geest van het Christendom geschikt was, om zich met de beschouwing
                    van de wonderen der Natuur, en tevens met de belangrijkste voorstellingen uit
                    het dagelijksche leven, te vereenigen. Deze zochten in Engeland een
                    poëtisch proza te scheppen, hetwelk aldaar echter nimmer opgang
                    maakte, en, bij het einde der eeuw, in Frankrijk een oogenblik bewierookt werd,
                    doch weldra in de vroegere vergetelheid te rug zonk. Onder de werken, in dezen
                    stijl opgesteld, behoorden herveys
                    Graf en Theron en Aspasia, pearshalls
                    Bespiegelingen, en vele andere dergelijke werken. Beroemder
                    dan dezen was lublinks vertaling van young, zeker een meesterstuk in den toenmaligen stijl, en hetgeen zeer
                    geschikt was, de geestdrift voor het lang verwaarloosd Proza aan te wakkeren.
                    Ontwijfelbaar was men de aanwakkering van dien schrijftrant aan de Wetenschappen
                    verschuldigd. Deze waren, door het afwerpen van hun vroeger Latijnsch hulsel, in
                    meerdere aanraking met het Algemeen gekomen, en de Koninklijke Akademien van
                    Parijs, Londen en Berlijn toonden hierin den edelsten naijver. Als eene
                    navolging van dezen ontstond ook bij ons die van Haarlem. In de vroegste Letteroefeningen, 
{==278==} {>>pagina-aanduiding<<}
 die toen uitkwamen, ziet men
                    in het eerst de wetenschappelijke Verhandelingen bijna het geheele bestek
                    innemen, en de nationale Letterkunde, thans het hoofddoel van dat Tijdschrift,
                    slechts in weinige blaadjes afgehandeld. Zonderling is het echter, hoe reeds de
                    algemeene geest alhier een anderen plooi begon te nemen, want daar men, een
                    vierde eeuw vroeger, het noodig geoordeeld had, den Telemachus, om denzelven naar eisch te doen waarderen, van Proza in
                    Poëzij over te gieten, zoo werd nu young
                    daarentegen bruikbaarder voor onzen landaard, door dat men denzelven van
                    Poëzij in Proza overbragt.
                Eene nieuwe bron van navolging ontsloot zich in den roman, niet door de
                    nabootsing van den vroegeren Franschen half geschiedkundigen roman, maar van die
                    soort, welke door de Duitschers met den naam van Familie
                    romans bestempeld werd, en waarvan richardson de eerste
                    voorbeelden gaf, daar ook in Engeland, tot aan zijnen leeftijd, de arkadische en
                    bedelaar - romans alleen bekend waren geweest. De kiem van den familie - roman
                    lag reeds in de Novelas, gelijk cervantes
                    ons die gegeven heeft, maar deze soort werd in Italien tot zedelooze
                    vertellingen misbruikt, en in Frankrijk alleen tot voorstellingen uit het rijk
                    der galanterie gebezigd (109). In Engeland had reeds de Spectator, 
{==279==} {>>pagina-aanduiding<<}
 in eenige vertoogen, het voorbeeld
                    van een verdicht verhaal uit het gewone leven, met eene zedelijke toepassing,
                    gegeven. Richardson maakte zich geheel van zijne stof
                    meester, en scheen er een genoegen in te stellen, de gebeurtenissen van het
                    gewone leven te ontleden, en ieder in den afgrond van zijn eigen hart te doen
                    nederdalen. Hoezeer fielding, volgens sommigen, als
                    menschenkenner, sterne als denker, swift
                    als hekelaar, den voorrang boven hem mogen verdienen, geen hunner was zoo zeer
                    geschikt, als hij, om invloed in Nederland te verkrijgen, dewijl hij juist in
                    zijne karakterschilderingen die punten getroffen had, waarin zich het Engelsche
                    karakter en het onze vereenigen. - Hij schijnt echter hier meer bewonderaars,
                    dan gelukkige navolgers gevonden te hebben. Men kan, wel is waar, bij de titels
                    van sommigen dier romans een oogenblik aan originaliteit denken; doch de
                    vroegere ruwheid bleef nog overal in dit vak heerschen, en de Geschiedenis van een' Amsterdammer, de Hollandsche Amazone, de Hollandsche
                        Marianne, zijn sedert lang in den Lethe verzonken, terwijl de lezing
                    van Clarisse en Grandison nog door de brave
                    huismoeder aan hare dochter wordt aanbevolen.
                Tevens scheen men toen voor het eerst genegen, om met onze Hoogduitsche naburen
                    de banden van letterkundige vriendschap aan te knoopen, maar het was door het
                    Proza, geenszins door de Dichtkunst, dat deze aannadering plaats greep.
                    Duitschland vertoonde toen nog geenszins de vereeniging eener Kantiaansche,
                    Schellingiaansche, mystieke en romantische school. Integendeel heerschte aldaar
                    nog een strenge geest van subordinatie in het rijk der Letteren, welke zich met
                    hevigheid tegen den vermeerderenden 
{==280==} {>>pagina-aanduiding<<}
 wederstand bij het opkiemend
                    geslacht verzette. In de Godgegeleerdheid werden de vroegere vormen vereerd, en
                    door mannen van kracht en geleerdheid voorgestaan. In de Wijsbegeerte bleven de
                    denkbeelden van leibnitz, meer nog die van wolf, den voorrang behouden. Reeds vroeg onderscheidden zich echter de
                    Duitsche Geleerden, door eene onvermoeide vlijt, in het nasporen der bronnen bij
                    de uitlegging der gewijde Schriften, en in het doorgronden van de Geschiedenis
                    der vorige eeuwen. Van daar ontstond ook de achting, welke Schrijvers als mosheim en michaëlis bij onzen
                    landaard genoten. - Daarbij hadden de Duitschers het denkbeeld opgevat, om den
                    invloed van den Godsdienst meer tot een zedelijk doel te doen strekken, en om,
                    met weglating of veronderstelling van sommige leerstukken, meer op een algemeen
                    Christelijk Publiek te werken, en deze zedelijke strekking vondt ook bij ons
                    veel ingang, daar zij met den aart van ons volkskarakter in verband stond, en
                    het is ten gevolge daarvan, dat de overleveringen onzer vaderen ons voor de
                    werken van eenen jeruzalem, eenen zollikoffer, en zoo velen hunner tijdgenooten, zoo veel eerbied
                    inboezemden.
                De Letterkunde was voorts aldaar nog in eenen staat van tweedragt, en de school
                    van Leipzig, die, met gottsched aan het hoofd, de
                    voortreffelijkheid van het Fransche tooneel voorstond, vond aldaar den hevigsten
                    wederstand, zoo van den kant van lessing, die met
                    scherpzinnigheid de gebreken der Fransche school ontleedde, en het eerste
                    voorbeeld van treurspelen in proza gaf, als ook van dien der beroemde Zwitsers
                        bodmer en breitinger, die de Engelsche
                    Poëzij daarentegen tot voorbeeld kozen, en, in 
{==281==} {>>pagina-aanduiding<<}

                    navolging van milton, Bijbelsche Epopeën dichtten,
                    die echter meer naar den Abraham der Nederlanders, dan naar
                    het Verloren Paradijs der Britten geleken. Haller volgde de Engelschen in hunnen wijsgeerigen en beschrijvenden
                    dichttrant na, en zijne Alpen, hoewel hier en daar door den
                    prozaischen geest van zijnen leeftijd ontluisterd, maakten veel opgang. Gering
                    was nog de indruk, door dezen in Nederland veroorzaakt; slechts gellert werd met geestdrift bewonderd en nagevolgd, en deze was ook
                    juist de man der eeuw, dewijl hij, bij de uitnemende voortreffelijkheid van zijn
                    hart, en bij de zuiverheid zijner godsdienstige en zedekundige begrippen, zijne
                    denkbeelden met smaak, nu eens in het gewaad van de fabel, dan in dat van het
                    leerdicht, en zelfs in dat van den roman wist te kleeden. Gellert bezat ondertusschen weinig gevoel voor Poëzij. Ook hij
                    beschouwde de zedekundige strekking als het hoogste doel van dezelve, en was
                    dikwijls koel omtrent de voortbrengselen van diegene zijner leerlingen, die in
                    het vervaardigen van kleine opstellen aan den poëtischen vorm den
                    voorkeur gaven.
                Wat de Fransche Letterkunde betreft, zoo waren wij toen reeds gewoon, alle de
                    geregten, door dezelve opgedischt, ook aan onze natie, het zij die voor haar al
                    of niet geschikt waren, voor te zetten, en, gelijk vroeger de treurspelen van
                        racine, werd thans bijna alles van voltaire, naar mate het uitkwam, in onze Taal overgezet. Al hetgeen voltaire tegen de Roomsche Kerk, tegen de dragonnades van lodewijk den XIV, en ten voordeele
                    van calas, sirven en de barre had
                    uitgegeven, werd natuurlijk hier met de grootste geestdrift ontvangen; want zoo
                    verre ging nog de haat en vrees voor de Roomsche Kerk, dat naderhand 
{==282==} {>>pagina-aanduiding<<}
 zelfs gemoedelijke Nederlanders, in de tijden der Omwenteling, het ongeloof,
                    onder het schrikbewind, als een weg tot het Protestantismus beschouwden. Doch
                    weldra toonde zijn werkje over de Verdraagzaamheid, nevens
                    vele van zijne kleine romans, dat hij geenszins genegen was, die grenspalen te
                    eerbiedigen, welke Godsdienst en Rede tegen den geest van nieuwheid en
                    ontbinding opwierpen. Er werden algemeene maatregelen tegen den steeds
                    vermeerderenden invloed der Fransche zoogenoemde wijsgeeren genomen, en de Emile, onder anderen, streng verboden. Gelukkig verloor hun
                    gif veel van zijne kracht door de gebrekkige overbrenging dier werken, wier
                    vertaling geenszins aan uitmuntende Prozaschrijvers, maar aan het schuim der
                    overzetters te beurt viel, waardoor derhalve vele toespelingen moesten
                    ontbreken, terwijl tevens de stijl van voltaire deszelfs
                    verrassende geestigheid, en die van rousseau deszelfs
                    wegslepende kracht verloren. Ook montesquieu werd vertaald,
                    en de Belisarius van marmontel heeft bij
                    ons aanleiding tot vele twistschriften gegeven.
                Voor ons Proza leverde dus dit tijdvak veeleer een tooneel van navolging en
                    oefening, dan van eigene uitmuntendheid op, en slechts een volgend tijdperk
                    moest ons openbaren, welke kiemen zich in het tegenwoordige ontwikkeld hadden.
                    Aan uitgegevene leerredenen ontbrak het niet; doch derzelver roem schijnt geheel
                    door die uit het volgende tijdperk verduisterd te zijn, en alleen in onze dagen
                    ontstonden er bij onzen landaard oorspronkelijke verdiensten en overtuigende
                    welsprekendheid in dit vak. Veel werd er nog over leerstelsels gestreden, en
                    vroegere geschilpunten op nieuw in twistschriften behandeld. De Doops-
{==283==} {>>pagina-aanduiding<<}
gezinden schijnen in alle deze verschillen geene onbeduidende rol
                    gespeeld te hebben: zij waren onder de Dissenters diegene, bij welke zich vroeg
                    eene meerdere beschaving van stijl en voordragt openbaarde. Hunne Geschiedenis
                    werd reeds vroegtijdig in de Geschiedenissen van ons Land gemengd, en zij werden
                    nog gedurende twee eeuwen, door de uitheemsche schrijvers, van eenstemmigheid
                    van gevoelens met de beruchte Wederdoopers beschuldigd. Later zagen zij zich
                    door van effen wegens hunne weelde en afwijking van vroegere
                    eenvoudigheid berispt. - Hun Leeraar stinstra werd, in
                    Friesland, wegens eenige gevoelens, door de heerschende Kerk in zijnen dienst
                    geschorst, en van daar ontstond ook de geest van tegenstand, die deze Gemeenten,
                    nevens de andere Dissenters, het meest in oppositie met de gevestigde regering
                    in Kerk en Staat plaatste, en de denkbeelden van burgerlijke vrijheid en
                    gelijkheid ook gretig bij hen deed aannemen. De algemeene verdraagzaamheid was
                    vooral het kenteeken van deze Gezindte; doch dezelve verspreidde zich slechts
                    langzamerhand onder haar, dewijl zij in het begin dezer eeuw nog in
                    verschillende Gemeenten verdeeld was, die zich, bij voorbeeld, te Amsterdam,
                    niet vóór het einde van dezelve tot een geheel
                    vereenigden. Toen werd aldaar aan ieder lid der Gemeente de vrijheid gelaten,
                    mits hij de belijdenis van zijn geloof aan de grondwaarheden van het Christendom
                    aflegde en in hare bijzondere gevoelens wegens Doop en Eed instemde, om over de
                    bijzondere begrippen, die de Protestantsche Geestelijkheid verdeelen, die
                    gevoelens te voeden, welke hem, naar zijn geweten en overtuiging, als waar
                    toeschijnen. Vroeg reeds ont-
{==284==} {>>pagina-aanduiding<<}
wikkelde zich bij deze Gemeente eene
                    meerdere bekendheid met de uitheemsche Letterkunde. Een hunner Leeraars
                    vertaalde richardson, en ook vele der Engelsche Godgeleerden
                    werden met een Nederduitsch gewaad omhangen. Vele namen zouden wij hier kunnen
                    opgeven; doch ook de Geschiedenis dier Gezindte wacht nog een Geschiedschrijver,
                    en wij hebben hier slechts een wenk willen geven. Merkwaardig, ook als
                    letterkundige verschijning, was het Genootschap der Collegianten, dat reeds
                    sedert 1600 bestond, en zich, te Rijnsburg, zoowel door den Doop bij
                    onderdompeling onderscheidde, als door den grondregel van alleen den Bijbel als
                    rigtsnoer van geloof te beschouwen, en ieder Lid eener Christelijke Gemeente op
                    zijn verlangen onder de hunnen op te nemen, zonder daarom de banden, die
                    denzelven met de Kerk, waarin hij zich vroeger begeven had, vereenigden, los te
                    rukken. Ook hier vinden wij wagenaar, die zijnen arbeid niet
                    slechts aan geschiedkundige onderwerpen, maar tevens aan het Godsdienstige
                    wijdde, waarvan zijne vertaling van de leerredenen van tillotson en zijne Geschiedenis der Christelijke Kerk in de
                        eerste eeuwen, waarin hij de geschiedkundige gronden, ten bewijze van
                    de echtheid des Nieuwen Testaments, bijeen gezameld heeft, loffelijk getuigen.
                    Wij gelooven, dat men de gevoelens van verdraagzaamheid, die bij de
                    bovengenoemde Gezindheden heerschte, aan echte Christelijke overtuiging moet
                    toeschrijven, en geenszins aan de schriften der Fransche Filozofen, van welken
                    de lofredenaars der Omwenteling zoo gaarne alle verdraagzaamheid zouden willen
                    doen afdalen.
                In de Geschiedenis bleef wagenaar nog aan het hoofd zijner 
{==285==} {>>pagina-aanduiding<<}
 tijdgenooten staan, en zij, die zijnen roem in dezen willen
                    ontkennen, moeten hem echter die geregtigheid laten wedervaren, dat zij zijne
                    werken niet beoordeelen, dan na dezelve met de zwakke pogingen zijner
                    tijdgenooten vergeleken te hebben. Hier en daar werden, wel is waar, sommige
                    Oudheden ontdekt, belangrijke punten van Stedelijke of Provinciale
                    Geschiedenissen opgeklaard; maar, ofschoon hume, bower en
                    vele anderen vertaald wierden, het ontbrak nog aan verdere ontwikkeling in
                    Holland, en alleen engelberts verdedigde de eer der
                    Hollandsche Natie, en trachtte meerder licht over hare oudste Geschiedenissen te
                    verspreiden.
                Onder de verdienstelijke mannen van dit tijdperk bekleedt vooral noordkerk, Advokaat te Amsterdam, eene aanzienlijke plaats. Hij toch
                    was het, die, volgens zijn' waardigen lofredenaar van hall,
                    zich met nadruk tegen de barbaarschheid in vorm en Taal, welke sedert eeuwen in
                    onze Pleitzaal heerschte, verzette; en de stukken, door dezen, ten bewijze ook
                    van zijne letterkundige verdiensten, aangehaald, getuigen van eene kracht en
                    welsprekendheid, die wij bij de tijdgenooten van dezen achtenswaardigen man
                    vergeefs zoeken, en die ons zijne levensschets, met de daarbij gevoegde
                    aanhalingen, als eene wezenlijke verrijking onzer Letterkunde moeten doen
                    beschouwen.
                Terwijl Holland, derhalve, zijne Letterkunde nog geheel binnen de vroegere
                    grenzen bepaald zag, had zich in Friesland, daarentegen, een nieuwe geest
                    ontwikkeld, welke, ofschoon dezelve in beschaafdheid voor de Amsterdamsche
                    school moest wijken, zich echter, wat het genie betrof, boven deze verhief.
                    Hiertoe behoorden de van harens. Over willem hebben wij reeds ge-
{==286==} {>>pagina-aanduiding<<}
sproken, en onno zwier bekleedt geenen minderen rang. Zijne Geuzen
                    zijn een der belangrijkste voortbrengselen onzer Letterkunde, en behelzen eene
                    verzameling van die herinneringen, die onze Natie het meest tot eer verstrekken.
                    Het Metrum, hetwelk ons in het midden eener eeuw, zoo vruchtbaar in
                    Alexandrijnen, verrast, herinnert ons aan de Ottava der
                    zuidelijke Dichters, en wie kent niet de schoone Episode van Rozemond? Men verwondert zich met regt, wanneer men de gevoelens der
                    tijdgenooten over dit meesterstuk naleest; en het schijnt hier weder op nieuw
                    bevestigd te worden, hoe hetgeen, dat inderdaad voortreffelijk is, slechts van
                    den tijd dien stempel ontvangen moet. Chapelain toch werd een oogenblik met virgilius gelijk
                    gesteld, en racine stiers in de vaste overtuiging, dat zijne
                        Athalia mislukt was. Miltons
                    Verloren Paradijs werd door zijne tijdgenooten over het hoofd
                    gezien, en zonder den smaak van een' tooneelspeler en van een' zeeschilder waren
                        goldsmiths
                    Vicar of Wakefield, en bernardins
                    Paul et Virginie, twee der verdienstelijkste romans uit de
                    achttiende eeuw, waarschijnlijk altijd onbekend gebleven (110). Zoo ontmoeten wij in de Recensie over 
{==287==} {>>pagina-aanduiding<<}

                    van haren de vraag van den gemoedelijken Recensent, of de
                    Dichter dan geene vrienden had, die hem het dichten konden
                    afraden? Zoo heeft het ook racine, bij zijne
                    eerstelingen, aan geene vrienden ontbroken, die hem zeiden, dat het treurspel
                    zijn vak niet was; en toen ook voltaire eenen dergelijken,
                    welgemeenden raad ontving, overhandigde hij aan deze Aristarchen zijne juist
                    afgewerkte Zaïre ten antwoord. Wie zal dus, na
                    dergelijke voorbeelden, het oordeel over zich zelven geheel aan tijdgenooten en
                    Recensenten overlaten? Ieder moet zijne roeping trachten te kennen, dan deze
                    volgen, en ieders oordeel vrij stellen. - Ook de Agon van van haren werd niet verschoond. Deze Agon
                    bevat vele schoonheden, doch men moet echter bekennen, dat Taal en versbouw zeer
                    ruw waren, en gelijk het Parijsche Publiek, bij de vertooning der twee Phedras, het plan van pradon en de verzen
                    van racine vereend wenschte te zien, zoo zouden wij, met meer
                    regt, een meesterstuk bezitten, indien de Agon door van haren gedacht, en door feitama berijmd
                    ware geweest. De wederstand van Agon tegen de overheersching
                    der Hollanders, door een Hollander bezongen, geeft eene oorspronkelijkheid te
                    kennen, die in deze eeuw tot nu toe zeldzaam was. Echter kan men niet ontkennen,
                    dat de navolging der Franschen hier en daar doorblinkt; want wie ziet niet in
                        Agon den Mithridates van racine, in Hassan den Zamor van
                        voltaire, in St. Martin den Flaminius van corneille, terwijl het zeker
                    niet in het Oostersche kostuum is, om den brief van den ridderlijken françois den I. aan zijne moeder, na den slag van
                    Pavia, tout est perdu, fors l'honneur, door den gewonden
                    Javaanschen Prins aan zijne echtgenoote te doen rigten.
                
{==288==} {>>pagina-aanduiding<<}

                Met niet minder verdiensten schitterde stijl, die, bij zijne
                    bekwaamheden in zoo vele vakken, den roem vereenigde, van de eerste geweest te
                    zijn, die bij ons de Wijsbegeerte met de Geschiedenis verbond. In zijn werk, Over de opkomst en bloei der Nederlanden, zocht hij het eerst
                    in onze vroegere Geschiedenis minder de gebeurtenissen, dan wel derzelver
                    oorzaken en gewrochten op te sporen, in zoo verre dezelve van de inborst en
                    daden der menschen afhankelijk waren, en indien de vlijt van wagenaar zich met den vorschenden blik en de welsprekendheid van stijl vereenigd hadden, zou onze Geschiedenis, reeds door
                    zich zelve zoo belangrijk, op hare beurt, in alle Talen van Europa den moed
                    onzer voorouders vereeuwigd hebben. Doch de tijd was toen nog niet geboren,
                    waarin dergelijke verdiensten algemeen erkend werden, en de geest vooral in de
                    Dichtkunst bleef geheel op de oude leest geschoeid. De eeuw der zoogenoemde
                    Heldendichten was nog geenszins voorbij. In de Dichtlievende
                        Proeven trachtte men den Abraham tot een volmaakt
                    Heldendicht te verheffen, en joseph, moses, ja bijna alle de
                    Aartsvaders genoten beurt om beurt de eer, van in een Heldendicht afgezongen te
                    worden, terwijl anderen, welke opgemerkt hadden, hoe men op deze wijze de
                    Godgeleerdheid in verzen bragt, schenen te denken, dat het genoeg was
                    Godgeleerde te zijn, om tevens Dichter te worden, en van daar de zonderlingste
                    opeenhooping van zoogenoemde Stichtelijke Gedichten (111).
                    Dan werd de val 
{==289==} {>>pagina-aanduiding<<}
 van adam, nu eens de
                    bespiegelingen van joannes op Patmos, dan weder de gedachten
                    van jozef bij de bevalling zijner vrouw, tot onderwerpen van
                    ellendige dichtwerken gekozen, en zelfs over daniel in den
                    leeuwenkuil een heldendicht in proza vervaardigd. In het kort, het scheen als of
                    de overlevering der Ouden geheel vergeten ware en de onderwerpen der
                    Poëzij alleen in Palestina gevonden werden. Niemand is meer dan ik
                    overtuigd, welke onschatbare bron van ware Dichtkunst vondel, milton, racine, klopstock, en zelfs chateaubriand,
                    aldaar wisten op te sporen; doch onder onwaardige handen kon deze rampzalige
                    smaak, in de eeuw der spotternij, alleen tot vernedering van het heilige voeren.
                In het Tooneeldicht hield alles den ouden tred. Voltaires
                    
{==290==} {>>pagina-aanduiding<<}
 stukken waren meestal bij hunne verschijning overgezet geworden,
                    en nu moest men reeds toevlugt toe de Dichters van den tweeden rang, gelijk dubelloy en lemierre, nemen. De
                    veelvuldige, doch magere voortbrengselen van destouches,
                    moesten bij ons de behoefte van een nationaal blijspel vervullen. Doch
                    ondertusschen was er in Frankrijk, bij de ontwikkeling der denkbeelden eener
                    algemeene menschenliefde, waarbij ook de burgerlijke klasse eene rol begon te
                    spelen, het zoogenoemde Drama ontstaan, waarvan la chaussée, wiens stukken door voltaire de
                    preken van den eerwaarden la chaussée genoemd
                    werden, het eerste voorbeeld gaf. Dergelijke stukken met zedelijke toepassingen,
                    die den strijd, welke nog steeds wegens het zedelijk nut des Tooneels gevoerd
                    werd, geheel ten voordeele van de verdedigers van dit doel zouden doen
                    overhellen, werden met de meeste graagte door de kunstregters en door een
                    Publiek aangenomen, dat zich toch aan de conventionele Fransche blijspel -
                    wereld van de Cleantes, de Aristes en Cleons nimmer geheel had kunnen gewennen. Want hoe kon, bij
                    voorbeeld, de door destouches in een zijner tooneelspelen
                    berispte Parijsche Mode, waarbij een man zich letterlijk schaamde, zich in het
                    publiek met zijne vrouw te vertoonen, hier eenigzins belang inboezemen? De
                    dramas werden derhalve gretig vertaald, en de Honnête
                        Criminel (Deugdzame Galeiroeijer) werd met vrij wat
                    meer verrukking opgenomen, dan de Mityleners van stijl, schoon dit een oorspronkelijk treurspel en wel in den
                    Griekschen trant was. In de overige vakken der Dichtkunst volgde alles nog eenen
                    gelijkmatigen tred, en Dichters als bernardus de bosch, sels,
                        pater en vele anderen betraden dit 
{==291==} {>>pagina-aanduiding<<}
 veld met Hollandsche
                    bedaardheid en allezins loffelijke grondbeginselen; doch weldra ontwikkelde zich
                    overal een meerdere rijkdom van denkbeelden. Reeds de kruyff
                    en huizinga bakker toonden meer oorspronkelijkheid en kern,
                    en drie vrouwen vooral, van merken, de lannoy en wolf, hielden den roem van Nederland staande, en bezielden
                    door eene nieuwe geestdrift de zangen van onze Vaderlandsche Dichtkunst.
                Wij zijn thans genaderd aan den kortstondigen Engelschen oorlog, het laatste
                    tijdstip van onzen nationalen zeeroem, en waarin tevens de Vaderlandsche
                    gevoelens van vrijheid en onafhankelijkheid, die sedert eene eeuw schenen te
                    sluimeren, eensklaps weder opgewekt werden. Hij die alle bijzondere gevoelens
                    ter zijde zet, en de Geschiedenis, naar zaken en niet naar namen, beoordeelt,
                    moet bekennen, dat het Stadhouderlooze tijdperk, sedert den dood van willem den III tot 1748, wel is waar, het rustigste onzer
                    Geschiedenis is, doch tevens, dat die rust dikwijls voor het karakter des Volks
                    geenszins voordeelig was, terwijl, daarentegen, rampen en moeijelijkheden deugd
                    en kracht opwekten. Reeds sedert het midden der eeuw schijnen echter sommige
                    denkbeelden veld gewonnen te hebben, welke beurtelings verlicht of beschaafd
                    genoemd, bestreden of aangenomen werden, en desniettemin bestaan bleven. Onder
                    deze behoorde het verlangen naar gelijkheid van regten in den Staat, en gelijke
                    bescherming van elken Godsdienst, de zucht tot vermeerdering van kennis onder de
                    burgerlijke klasse, tot beoordeeling der algemeene bronnen van welvaart,
                    eindelijk tot het onderzoeken van vele punten, die tot nu boven bereik van het
                    onderzoek gesteld waren. Tegelijk ontwik-
{==292==} {>>pagina-aanduiding<<}
kelde zich opnieuw de
                    verderfelijke geest van verdeeldheid, de tegenkanting tegen het Huis van Oranje,
                    welke meestal van den handelstand uitging, en die op de veronderstelling rustte,
                    dat dit Vorstelijk Huis de belangen onzer zeevaart tegen Engeland niet genoeg
                    handhaafde, terwijl ondertusschen de herinnering aan onzen zeeroem, welke geheel
                    nationaal was, zich aan de geschiedkundige gebeurtenissen
                    vóór willem den III aanknoopte, en
                    Chattam en jan de witt tegelijk voor de herinnering van den
                    Nederlander verrezen. Deze partijen hadden er echter nimmer aan gedacht, dat
                    dergelijke geschillen eene ontbinding van den Staat ten gevolge konden hebben;
                    en zij waren het best met de Whigs en Torys in Engeland onder het Huis van
                    Hanover te vergelijken. De invloed van dezen geest op de Letterkunde was niet te
                    miskennen; doch dezelve werd echter door de bezadigdheid van het Nederlandsche
                    karakter gematigd, hoewel men ondertuschen overal eene strekking vindt, om
                    alles, wat onzen ouden roem betrof, weder op te halen, en juist meer datgene,
                    hetwelk ter eere des Volks, dan van de aanzienlijken strekte. Deze invloed was
                    reeds voornamelijk uit Frankrijk overgenomen, en regels van voltaire, gelijk deze:
                
                    Nos prêtres ne sont pas ce qu'un vain peuple pense. 
                    ..................... 
                    Qui sert bien son païs n'a pas besoin d'aieux (112). 
                

                
{==293==} {>>pagina-aanduiding<<}

                of
                
                    .................... 
                    Un roi pour ses sujets est un Dieu tutélaire 
                    Pour Hercule et pour moi c'est un homme ordinaire. 
                

                werden reeds sedert lang met geestdrift in Frankrijk toegejuicht. De goede lemierre, die naderhand geloofde, dat zijn Willem Tell de Revolutie veroorzaakt had, volgde dit spoor (113), en beaumarchais, wiens Barbier de Seville in
                    1781 reeds vertaald werd, personificeerde zich in zijnen Figaro, om den troon en de bevoorregte standen met een cynismus aan te
                    randen, waarvan de vorige letterkundige Geschiedenis geen voorbeeld opleverde.
                    Zoodanig was het bij ons nog niet geschapen; doch met geestdrift werd alles
                    bewonderd, wat met het toen reeds weergalmende tooverwoord van vrijheid in betrekking stond. Paoli, de held van
                    Corsika, werd hier met geestdrist ontvangen en bezongen, en de roem van jacob simonszoon de ryk vereenigde zich met de stedelijke
                    verheffing op het gelukkig Amsterdam, 't geen zulke helden
                    baarde. Onderwerpen, die nimmer, tot nu toe, op eene dergelijke wijze
                    behandeld waren, werden nu met belangstelling 
{==294==} {>>pagina-aanduiding<<}
 bearbeid, gelijk de
                        Verhandeling over het verval van den handel en het Porto franco
                        onder
                    willem
                    den IV. Luzacs
                    Hollands rijkdom blijft nog een onzer belangrijkste
                    statistische geschriften.
                Reeds vroeger had frederik de II hier, gelijk door geheel
                    Europa, eene algemeene geestdrift verwekt, dewijl alles, wat bij het eindigen
                    van een tijdperk van verflaauwing nieuwe kracht kenschetst, belang inboezemt.
                    Zijne Kunst des Oorlogs werd vertaald, de gevoelens in de
                    werken van den Philosophe de Sans Souci gehekeld en berispt,
                    en vele gemoedelijke menschen, die niet wisten, dat de Held van Rosbach zich nu
                    en dan tot den leerling van voltaire en la mettrie verlaagde, zagen in hem het bolwerk van den Protestantschen
                    Godsdienst. Nu weergalmde ook de vrijheidskreet in het nog zoo weinig bekend
                    Amerika, en men zag toen in den bloei van hetzelve geenszins de toekomstige
                    vernieling van onzen handel, maar alleen de vernedering van Engeland. De
                    kooplieden zagen, gedurende de zoogenoemde neutraliteit, hun eigendom door de
                    Engelschen, wier tijrannij in blaauw boekjes, nog hooger dan die der Franschen,
                    uitgemeten werd, geroofd, en de algemeene kreet eischte eenen oorlog tegen
                    Engeland, en is het zonderling, dat, sedert dien tijd, de letterkundige
                    vereeniging met Frankrijk en Duitschland toenam, terwijl ondertusschen die met
                    Engeland gedurig is afgenomen. In dezen oorlog met Engeland spreidde Doggersbank
                    den laatsten glans van onzen zeeroem ten toon; doch deze lauwer werd opgewogen
                    door de treurige ondervinding, dat, niettegenstaande den moed van zoutman, de tijden, belaas! voorbij waren, toen de krachten van tromp en blake gelijk stonden. Het
                    Britsche lui-
{==295==} {>>pagina-aanduiding<<}
paard was den leeuw van Holland in krachten boven het
                    hooft gewassen, en het toen reeds verdeelde Nederland scheen, volgens de
                    voorspelling van frederik
                    de Groote, tot de prooi zijner naburen bestemd. De roem van
                    Doggersbank wierp echter nog eenigen luister over dat tijdperk onzer
                    Geschiedenis, en verhoogde het zelfsgevoel des Volks. Eene algemeene gisting
                    begon meer en meer te heerschen. Alle gebeurtenissen van den dag werden in
                    afzonderlijke werkjes behandeld. De groote vraag over de vrijheid van de
                    drukpers, een knoop zoo ligt door te hakken, zoo moeijelijk te ontbinden, werd
                    op velerhande wijzen onderzocht. Op bededagen werd het behoud en de verdediging
                    des Lands aanbevolen, en de Dichtkunst vooral verhief zich met vroegere kracht.
                        Lucretia wilhelmina van merken, gedurende haren leeftijd
                    tot de tiende Muze verheven, naderhand, gelijk cats, zoo
                    dikwerf miskend, had baar natuurlijk dichterlijk gevoel door studie en smaak
                    geoefend, en als Dichteres voor Godsdienst en Vaderland maakt zij nog aanspraak
                    op onze vereering. Hare taal is zuiver; hare verzen, hoewel niet minder
                    zoetvloeijend dan die van hare tijdgenooten, zijn meer gespierd. In haar Nut der Tegenspoeden vond menig lijder eene bron van troost en
                    hoop. Hare treurspelen waren meer vaderlandsche dramas in den geest van dien
                    tijd. De Monzongo van haren Echtgenoot bezit hoogere
                    verdiensten. In haren David volgde zij den smaak harer
                    tijdgenooten, doch zeker zal, als alle heldendichten van die eeuw vergeten zijn,
                    de David nog het laatst van allen gelezen worden. Weinig
                    ontbreekt er, aan den Germanicus, om dien tot een heldendicht
                    te verheffen. Sommigen stukken uit denzelven, het bosch van Teutoburg, de 
{==296==} {>>pagina-aanduiding<<}
 droom, waarin Germanicus de puinhoopen van het
                    eeuwige Rome aanschouwt, zijn meesterlijk. Jammer is het, dat de wreker van Varus, en niet die der Germaansche vrijheid, als held van dit
                    gedicht optreedt, hoewel Arminius geschetst wordt in kleuren,
                    dikwijls de zangen der Barden niet onwaardig, - In een ander licht vertoont zich
                        lannoy; en de vriendin van bilderdijk
                    en zijne tijdgenooten had reeds andere begrippen over Dichtkunst, dan die van
                        pater en de bosch. Haar Gastmaal, een der luimigste dichtstukken in onze Taal; hare bezielde
                    zangen op de Vaderlandsche heldendaden; eindelijk hare Belegering
                        van Haarlem, haar Leo en Cleopatra,
                    geven haar eene regtmatige aanspraak op de hulde van het nageslacht. Reeds hier
                    is de toon overal hooger gestemd; doch ook, hetgeen misschien de verheffing wel
                    eens vergezelt, eenigzins overdreven. De namen van Vaderland en Vrijheid ontmoet
                    men overal, en wanneer Ripperda op het antwoord van Quiryn: Gij spreekt eens krijgsmans taal, zegt: Ik spreek als Nederlander, vindt men, dat lannoy,
                    even als dubelloy in zijne treurspelen, het nationale
                    karakter op eene idealische hoogte wilde verheffen, en, gelijk deze, bij
                    voorbeeld, een zijner Fransche helden aan eenen Italiaan, die Bayard tot verraad heeft willen overhalen, doet zeggen:
                Vous n'êtes pas Français, on peut vous pardonner,
                eindigt ook op eene dergelijke wijze een Spaansch bevelhebber de Belegering van Haarlem met deze woorden:
                
{==297==} {>>pagina-aanduiding<<}

                Ach! waarom ben ik niet een Batavier geboren! (114)
                De navolging van voltaire, en het rhetorische, dat deze, nog
                    in een' hoogeren graad dan zijne voorgangers, bezigde, die opeenstapelingen van
                    aanspraken en redeneringen werden ook door haar nagevolgd; doch dit is echter
                    nog meer zigtbaar in de werken van nomsz, die zich, in zijne
                    zoogenoemde originele stukken, over geene navolging schaamde, en zijnen Valkenburg in Guinea de woorden van Alvarez
                    in de Alzire in den mond legt. Verscheidene zijner
                    treurspelen, gelijk de Maria van Lalain en de
                        Ruyter, zijn hunnen roem vooral aan de uitvoering der hoofdrollen
                    verschuldigd. Ook hij vervaardigde, in zijnen Willem den
                    Eersten, een zoogenoemd heldendicht (115).
                        Elisabeth wolf behoort insgelijks 
{==298==} {>>pagina-aanduiding<<}
 onder die
                    verschijningen in onze Letterkunde, welke nog niet genoeg van onzen leeftijd
                    verwijderd zijn, om naar waarde geschat te kunnen worden. Zij bezat, misschien
                    meer dan iemand uit de rij onzer Schrijvers, eenen Franschen geest, en tevens
                    die vlugheid van vernuft, die altijd de indrukken, welke het gevoel van het
                    oogenblik doet ontstaan, weet op te vatten en juist over te brengen. Ook zij
                    deed hare intrede in de letterkundige wereld met Bespiegelingen en Nachtgedachten, doch trad vervolgens
                    in de sporen van den geest des tijds, dewijl zij met geestdrift de patriotsche
                    gevoelens, die gedurig meer en meer veld wonnen, huldigde. Wanneer ook alle hare
                    overige werken verwaarloosd mogten worden, en zij als eene Dichteresse, die,
                    vooral door de Oeconomische Liedjes, zoo veel op den
                    algemeenen geest werkte, vergeten mogt zijn, zullen haar Willem
                        Levend en Sara Burgerhart zoo lang bestaan, als de
                    Nederlandsche Letterkunde, waarin zij als romans niet overtroffen werden. Zij
                    leverde hier met hare vriendin, de meer bedaarde deken, een
                    tafereel van de tweede helft der achttiende eeuw, gelijk wij zulks door van effen, wegens deszelfs eerste helft, opgehangen vinden.
                    Wij zien, welken invloed de Fransch-gezindheid over het algemeen gemaakt had, en
                    hoezeer de gevoelens in het Godsdienstige zich weder meer begonnen te schei-
{==299==} {>>pagina-aanduiding<<}
den, terwijl de eene zijde tot de meerdere losheid der Fransche
                    grondbeginselen begon over te hellen, daar zich de andere partij meer aan
                    vroegere vormen hechtte, en zich vaak een Pietismus begon ten toon te spreiden,
                    waaronder zich dan wel eens de huichelarij verschuilde, hoewel misschien dit
                    laatste door de twee geestige vriendinnen te veel verondersteld werd, en de
                    gemoedelijke Nederlander hier en daar meenige toefpeling zoude wenschen vermeden
                    te zien. Nimmer werd richardson echter gelukkiger nagevolgd,
                    en de Franschen kunnen daarvan geene wedergade leveren, terwijl bij ons, wanneer
                    er ook geene Hollandsche huismoeders en schoonmaaksters meer gevonden werden,
                    wij dezelve in de brieven van Tante Martha geheel zouden te
                    rug vinden. - Op den Schouwburg bleef voorts de Fransche geest heerschen, en de
                    stukken van diderot werden als meesterstukken van hetgeen de
                    Franschen Comedie larmoyante noemen, en waarin het weenen
                    vereischt werd, gretig ontvangen. Niet minder ophef maakte men toen van de
                    stukken van mercier, waarin het ook niet aan zedelijke
                    redeneringen ontbrak. Hoe lang hebben niet de Neef van
                    Guadeloupe, de Zoé, van het Fransche tooneel
                    verjaagd, zich nog op het onze staande gehouden? Alles werd verzedelijkt. De Zedelijke Verhalen van d'arnaud, schrijver van de Epreuves du
                    sentiment, werden spoedig overgezet; de Duitschers voegden hunne
                    lettervruchten en dramas bij de onze. Men zag de Deugdzame
                    Armoede, ofschoon door hoffham en bilderdijk aangerand, op het tooneel toegejuicht. De zedeleer werd in
                    alle vormen, voor alle personen afgesnipperd, en de Spectatoriale
                        Schouwburg is eene ver-
{==300==} {>>pagina-aanduiding<<}
zameling van zedelijke stukken,
                    waarvan vele getrouw den indruk van den geest des tijds terugkaatsten.
                Onder die jeugdige Zangers, welke bij den slag van Doggersbank de krijgsklaroen
                    geblazen hadden, was de Dichter der Gezangen van
                    zelandus, de vroeg afgerukte bellamy (116), met regt een der beroemdsten. Eene nieuwe
                    soort van Poëzij was er door hem ontstaan. Tegelijk anacreon en tyrteus, scheen hij, als gleim, vaderland en liefde tot zijne zangstof verkozen te hebben. Hij
                    was met de schriften der Duitschers bekend; geeft op eenige plaatsen navolgingen
                    van claudius, en was een der eersten, die bij ons in
                    rijmlooze maat gedicht hebben; eene dichtsoort, die weinige uitstekende
                    beoefenaars vond, en van dewelke eenige der allerliefste Kinderdichten van van alphen de gelukkigste proeven
                    waren.
                Reeds bij bellamy, alwaar wij de Zangen der liefde, die wij,
                    sedert de Minnedichten van poot, bijna geheel op den
                    Nederlandschen zangberg uit het oog verloren hadden, te rug vinden, heeft
                    dezelve reeds iets teeders, hetwelk echter nog geenszins tot dat sentimentele
                    behoort, waarover men toen ook begon te klagen. Men heeft naderhand de
                    eerbewijzingen der gelieven aan de Maan te veel overdreven; doch niemand vindt
                    het in bellamy te misprijzen, dat hij aan de Maan vraagt, of
                    zij zijne geliefde fyllis
                    
{==301==} {>>pagina-aanduiding<<}
 ook gezien heeft? Dit sentimentele, waarover naderhand zoo veel
                    gesproken is geworden, was slechts eene vergissing van het oogenblik; het was
                    alleen de valsche smaaak, die voor eenigen tijd de nationale Letterkunde op
                    eenen verkeerden weg bragt, welke denzelven echter spoedig verliet. Toen men de
                    gewone vormen, welke door het gebruik, hetwelk daarvan gedurende eene eeuw
                    gemaakt was, tamelijk versleten waren, begon te verlaten, en de hartstogten naar
                    de Natuur wilde schilderen, ging men weldra hier in te ver; alles werd louter
                    miniatuur, en men viel in eene overdrevenheid, die eindelijk tot het
                    belagchelijke overging. Alle de schrijvers ter eere der zedekunde en opvoeding
                    hadden getracht, het gevoel voor het schoone der Natuur en voor het lijden onzer
                    medemenschen op te wekken, doch juist dit gevoel had het ongeluk van mode te worden, en diegenen, welke daarvan niet doordrongen
                    waren, wilden dit schijnen, en zochten door woorden te vergoeden, hetgeen hun aan gevoel ontbrak. Men moet
                    bekennen, dat de Duitschers hiertoe het meeste aanleiding gaven, hoewel er ook
                    nog al in Fransche werken wan dien tijd sentimentele trekken gevonden worden. De
                    tijdgenooten van gottsched hadden in Duitschland voor eene
                    nieuwe school plaats moeten maken, hoewel zich eerst nog eene rij mannen
                    vertoonden, van welke eenige, gelijk croneg, hagedorn, gotter
                    en weisse, in hunne eerste stukken, den Franschen geest
                    getrouw bleven, en eene vereeniging van dezelve met den Duitschen smaak zochten
                    te bewerkstelligen. Verscheidene treurspelen, als de Codrus en
                    de Eduard de Derde, beide geheel in den vroege-
{==302==} {>>pagina-aanduiding<<}
ren vorm, werden bij ons overgezet (117). Van den anderen kant was klopstock de milton van Duitschland. Zijne Messiade viel echter nimmer in den Nederlandschen smaak, daar
                    onze Letterkunde van de achttiende eeuw geenszins de persoonsverbeeldingen van
                    de Godheid in de Dichtkunst toeliet, en zich nog minder met het dramatiseren der
                    Geschiedenis van engelen en duivelen verdragen kon, hoewel wij zelve daarvan een
                    vroeger voorbeeld in vondels
                    Lucifer hadden. Zelfs de vertaling van den Heer meerman werd geenszins algemeen bekend, en is het misschien aan de
                    bekwaamheid onzer Geletterden, om de meesterstukken der Dichtkunst in hunne
                    eigene Taal op te sporen, toe te schrijven, dat het ons nog aan eene klassieke
                    vertaling van drie der beroemdste heldendichters onder de nieuweren, tasso, camoens en milton, ontbreekt. Pope maakte veel opgang in Duitschland, en de trant van
                    zijnen Geroofde Haarlok vond navolgers in uz en zacharia. Ramler en gleim zochten de vormen van horatius en anakreon na te volgen. Weldra
                    ontstond er echter algemeen in Duitschland eene wrijving van nieuwe denkbeelden
                    in het letterkundige en het wijsgeerige, en dezelfde eeuw zag de zonder-
{==303==} {>>pagina-aanduiding<<}
lingste tegenvoeters in begrippen en talenten geboren worden. Kant, de Vader der kritische Wijsbegeerte, nevens stilling, de standvastige en gezegende voorstander eener
                    bijzondere Voorzienigheid; seume, de Cyniker uit de eeuw van
                        diogenes, nevens wieland, in leer en
                    schristen de aristippus der achttiende eeuw; schiller, de zoon der Wijsbegeerte, nevens lavater,
                    de martelaar van het Christendom; voorts stolberg, hölty, mathison en burger in alle vakken
                    der Dichtkunst, eindelijk goethe, de Proteus dezer eeuw, de afgod zijner landgenooten. Veel werd van den eenen
                    en anderen nagevolgd; doch de Letterkunde der Duitschers was nog niet algemeen
                    genoeg bekend, dan dat dezelve eene onbepaalde navolging had kunnen verwekken.
                    Duitschland had sentimentele Dichters en Schrijvers, vooral in proza, waarbij
                    die van den Siegwart niet vergeten moet worden; doch deze
                    smaak werd aldaar nimmer algemeen. Goethes
                    Werther, aan wien een groot gedeelte onzer sentimentaliteit
                    wordt toegeschreven, werd in dezen tijd vertaald, en had zeker eenen
                    belangrijken invloed, doch alleen in zoo verre als het doel van dit boek miskend
                    werd. Goethe wilde eene schilderij der hartstogten ophangen,
                    geenszins een leerboek van dezelve geven, en dit laatste scheen men echter te
                    vermoeden. Voorts bepaalde zich onze sentimentaliteit meest tot het ontleden van
                    alle gevoelens van het hart, tot de beschrijving van maaneschijn en kerkhoven, de beschouwing van wormen en rozen, en het vermenigvuldigen van
                    uitroepingen en - streepjes - Heerfort en Klaartje, uit het
                    Hoogduitsch, de Lotje en Daphne van tromp,
                    en eenige werkjes van den bekenden Vaandrig de witte (Cephalide, enz.) schijnen de voornaamste bloemen uit de-
{==304==} {>>pagina-aanduiding<<}
zen hof geweest te zijn. In de werken van Juffw
                    post heerscht ook wel eene overdrijving van het gevoel; doch
                    men vergeeft dit gaarne aan eene vrouw, die de Natuur en haren Echtgenoot
                    beminde. Zelfs het genie kon den invloed van den geest des tijds niet geheel
                    ontwijken, en de Dichter van Thirza en den Ouderdom, was ook die van Julia en Fannij, gelijk die van de Athalia tevens die van den
                        Alexander was.
                Wij zien ondertusschen, tot 1787, de tweedragt en partijschappen hand over hand
                    toenemen, en de Letterkunde werd welras ook met dit euvel besmet. Oude
                    geschiedkundige punten werden opgehaald en geheel nieuwe geschilstukken hadden
                    de vorigen, die nog in het begin van dit tijdperk de aandacht boeiden, als over het zigtbare van Gods roede en Volksramp, over het Avondmaal,
                        het geoorloofde van het Kaartspelen en den Schouwburg, vervangen. Thans
                    redeneerde men over de opperste magt, den inhoud der Unie, de Stads
                        regten, de Ridderschap, de Volksregeringen, enz. en ook de
                    gebeurtenissen van den dag gaven gelegenheid tot menigvuldige afwijkende
                    voorstellingen door de beide partijen. Paape, een der helden
                    van dien tijd, die vroeger den Christen in leerdicht bezongen had, zocht thans
                    zijne eigene gevoelens en lotgevallen tot een onderwerp zijner werken te maken.
                        Loosjes toonde zich Vaderlander en geen partijganger, en
                    als Dichter van de Ruyter schreef hij voor meer dan voor
                    één tijdvak (118). Ver-
{==305==} {>>pagina-aanduiding<<}
der gingen er weinige
                    geschriften van dien tijd tot het nageslacht over. De omwenteling van 1787
                    veroorzaakte eenen oogenblikkelijken stilstand in deze letterkundige woelingen,
                    doch kon echter niet beletten, dat de Fransche beginselen van alle zijden door
                    de uitgewekenen gepredikt werden. Paape beschreef zijne
                    lotgevallen als vlugtend wijsgeer. De regten van den mensch
                    werden uitgebazuind, en de onderliggende partij verhief het juichlied bij het
                    vallen der Bastille. Weldra zag de Fransche omwenteling hare zegepraal voltooid,
                    en de geestdrift, welke de eerste dagen dezer verandering kenschetste, ontsproot
                    bij velen geenszins alleen uit haat tegen het vorig bewind, maar veeleer uit die
                    algemeene verwachting van eenen beteren tijd, die de menschen nimmer begeeft, en
                    waaraan zij, vooral bij elke verandering van hunnen uiterlijken toestand, bot
                    vieren. Alles werd nu met de meeste geestdrift van de Fransche verlossers
                    aangenomen, en hunne wijsgeerige en staatkundige begrippen duur genoeg betaald.
                    De strijd der partijen was echter gedurende de laatste jaren meer verbitterd
                    geworden, en er 
{==306==} {>>pagina-aanduiding<<}
 werd derhalve meer terugwerking in alles gevonden.
                    Bannelingen keerden, met wraakzucht bezield, naar hunne haardsteden te rug, en
                    de banvloek werd uitgesproken over alles, wat nog aan de vorige begrippen
                    verkleefd bleef, hoewel Godsdienst en zedeleer hier steeds bij de grootste
                    meerderheid vereerd bleven. Ook de Letterkunde droeg den stempel van de
                    omwenteling, en werd, gelijk het overige, op de Fransche leest geschoeid.
                    Frankrijks groote mannen waren intusschen onder de guillotine gevallen, en de
                        lallys, baillys, cheniers, en zoo vele anderen, hadden
                    voor het laagste gemeen plaats moeten maken, zoodat de vruchten van de revolutionnaire Letterkunde bij ons voor het meest bestonden
                    uit declamatien tegen het vroeger bewind, en uit de
                    welgemeende pogingen van sommige mannen, om de leer der omwenteling, in
                    geschriften of leerredenen, met de hier vroeger gehuldigde beginsels van regt en
                    zedekunde over een te brengen. Dichters lieten zich vooral door de streelende
                    uitzigten van eene gelijkheid aller menschen medeslepen. Aan schoone woorden
                    ontbrak het niet, doch alles was in denzelfden geest opgesteld, en ging met dien
                    tijd meestal voorbij. Dan eens sprak men van den God der
                    vrijheid, dan werd het volk van Nederland bij Israël in de woestijn vergeleken. De naam van
                    wijsgeer was ook gemakkelijk te verkrijgen. Paine was de held
                    der eeuw; lodewijk de XVI de tijran des volks en vloek der
                    menschheid. Velen gaven zich aan de schoonste droomen over, die minder dan ooit
                    verwezenlijkt werden. Reeds in Frankrijk was de revolutiekoorts aan het afnemen,
                    en eene geheele verslaauwing van den algemeenen geest volgde weldra, toen
                    diegenen, die zich uit zucht voor het wezenlijk belang des mensch-
{==307==} {>>pagina-aanduiding<<}
doms in den draaikolk der omwenteling gestort hadden, weldra de droevige
                    ondervinding verkregen, dat zij alleen voor eenige eerzuchtigen gearbeid hadden.
                    De drukpers, die gedurende drie jaren bijna alleen toe geschriften van den dag
                    gebezigd geworden was, werd thans weder aan duurzamer kunstwerken gewijd, en
                    toen de eerste luister, die den naam van buonaparte omgaf,
                    hem nog de hulde van eenige Nederlanders, die in hem den redder uit de
                    regeringloosheid verwachtten, had verworven, verliep het twintigtal jaren, door
                    zoo vele omwentelingen en gebeurtenissen gekenmerkt, die toch eindelijk den
                    verstandigen van de ijdelheid aller vaste theorien in het vak der regering
                    hebben moeten overtuigen.
                Ondertusschen hadden zich, gedurende deze wrijvingen der tegenovergestelde
                    staatkundige partijen, mannen ontwikkeld, die, in zoo vele opzigten, tot roem
                    van hun Vaderland strekten, die de verschillende kundigheden, door den geest der
                    eeuw verspreid, te baat namen, en als Dichters, Redenaars en Historieschrijvers
                    den roem van ons Vaderland bij ieder onbevooroordeelden ten top voerden. In vele
                    vakken werden verbeteringen voorbereid, ingevoerd of doorgezet. De prediktrant
                    vooral had zich naar de omstandigheden moeten voegen, en hoewel men zich hierin
                    wel eens te veel naar den geest des tijds schikte, en wij leerredenen ontmoeten,
                    waarin men het, tot verdediging van het Christendom, noodig achtte, de vaderlandsliefde van jezus uiteen te
                    zetten, zoo werden nu ook zedelijke onderwerpen onder dezen vorm behandeld. Een
                    meerdere geest van verdraagzaamheid begon alom te heerschen. Blairs
                    Leerredenen, die in dezen tijd vertaald 
{==308==} {>>pagina-aanduiding<<}
 werden,
                    gaven het voorbeeld van den zoogenoemden beschaafden predikstijl. Hulshoff was een der eersten, die zich eenen blijven, den roem in dit
                    vak verwierven. Als wijsgeer werd hij door buitenlandsche Geleerden vereerd, en
                    als lijkredenaar van klaas de vries blijft hij in onze
                    letterkundige Geschiedenis onvergetelijk.
                Ondertusschen was de algemeene voortgang der Letterkunde niet bij enkele mannen
                    bepaald; maar men zag zich meer en meer eene algemeene werkzaamheid bij alle de
                    standen der Maatschappij ontwikkelen, welke vooral in de verbetering van den
                    prozastijl blijkbaar werd. Reeds vroeger hebben wij opgemerkt, hoe moeijelijk
                    het viel, in de Geschiedenis onzer Letteren den invloed der vreemde Letterkunde
                    op onzen prozastijl na te gaan, daar wij, wel is waar, uitmuntende
                    prozaschrijvers in de zeventiende eeuw bezaten, doch het ons, ten minste tot aan
                    de helft der achttiende eeuw, aan eene prozaische litteratuur ganschelijk
                    ontbrak, dewijl diegenen, welke sierlijk proza wilden schrijven, meestal de oude
                    Talen zelve, wier stijl de toenmalige Schrijvers toch grootendeels zochten te
                    rug te geven, te baat namen, en velen onder dezen heerlijk Ciceroniaansch
                    Latijn, doch tevens ellendig Nederduitsch schreven. Slechts in het midden dezer
                    eeuw zien wij den lust ook tot het behandelen der onderwerpen van algemeen
                    belang in de Taal des Lands toenemen, en wij gelooven, dat vooral de vertalingen
                    der Engelsche prozawerken, waarvan wij reeds vroeger gewaagden, dezen lust
                    aangewakkerd hebben. Wagenaar zelf heeft daartoe, door zijne
                    toenmaals zeer geliefkoosde werken, veel toegebragt, en zijne Vaderlandsche Historie, die het eerst het tijd-
{==309==} {>>pagina-aanduiding<<}
perk van
                    de Batavieren tot aan den dood van willem den IV omvatte,
                    vervulde voor onze landgenooten eene wezenlijke behoefte, en bragt onze
                    Geschiedenis, tot nu toe in haren geheelen omvang meestal tot de Gehoorzalen der
                    Hoogleeraren bepaald, meer onder de oogen van het Algemeen. - Bij het afnemen
                    van het getal onzer groote mannen, in de meest aanzienlijke standen van den
                    Staat, begon zich onder den burgerstand meer en meer de lust tot onderzoek en
                    studie te ontwikkelen, waartoe de veelvuldige werken, die nu gedurig in de
                    moedertaal verschenen en meestal vertalingen uit het Engelsch en het Hoogduitsch
                    waren, menige aanleiding gaven. Opscherping van het verstand bleef bij die
                    mannen, die toen eene baan betraden, bij hunne voorouders minder onbekend, het
                    hoofddoel, en loffelijk was het bezigen van dat verstand, in zoo verre hetzelve
                    zich ijverig, en met echte Nederlandsche trouwhartigheid en grondigheid,
                    toelegde op het scherpzinnig opsporen van bewijzen ter verdediging van den
                    Chrislijken Godsdienst, of de duidelijke uiteenzetting van de pligten der
                    zedekunde. Onder deze mannen bekleedden vooral vele Doopsgezinden, gelijk wij
                    vroeger aanmerkten, eene voorname plaats. Teylers
                    Genootschap, dat, door de uitloving van deszelfs eereprijzen, zoo vele
                    behandelingen van wezenlijk belangrijke onderwerpen uitlokte, was uit den boezem
                    van deze Gezindte opgerezen, en het strekt mij tot innig genoegen onder
                    diegenen, die aldaar zoo vaak den lauwer behaalden, ook eene hulde te kunnen
                    bewijzen aan den vriend en lijkredenaar van hulshoff, willem de
                        vos, aan wien ik zoo gaarne bekenne, de eerste vonk van mijne
                    geestdrift voor de Letteren verschuldigd te zijn, en die, door de juist-
{==310==} {>>pagina-aanduiding<<}
heid van zijn oordeel en de uitmuntendheid van zijn hart, niet
                    slechts door zijne gedrukte werken, maar tevens door zijn' omgang en invloed,
                    zoo werkzaam ter bevordering van het goede was. Meer en meer vormden zich nu,
                    behalve die letterknndige Genootschappen, welke de bekrooning van prijsvragen
                    ten doel hadden, andere gezelschappen en vereenigingen uit het midden van den
                    zoogenoemden fatsoenlijken burgerstand, bestemd tot onderlinge opscherping van
                    den geest en verspreiding van letterkundige beschaving. In deze kringen
                    vereenigden zich vooral die mannen, die in de Letterkunde meerder voedsel voor
                    het verstand zochten, en het was niet te verwonderen, indien vele derzelven
                    warsch waren van de Dichtkunst van dien tijd, die zich meer op klanken, dan op
                    denkbeelden toelegde, en zij zich daarentegen verlustigden in de natuurkundige
                    Wetenschappen, die toen van alle zijden zulke ontzettende vorderingen bij onze
                    naburen maakten. Zoo ontstond Concordia, alwaar in het eerst
                    het getal der opstellers van oorspronkelijke stukken zoo gering was, dat men
                    zich dikwijls met vertalingen van gibbon, of andere toen zeer
                    geprezene Engelsche Schrijvers, vergenoegde. Naderhand meer aan Duitschen
                    invloed onderworpen, werd dit Genootschap, gedurende eenigen tijd, het
                    brandpunt, hetwelk de voorstanders der Kantiaansche Wijsbegeerte vereenigde. Van
                    den anderen kant hadden mannen, als de bosch, van ommeren en
                        d. hooft, dáár de vruchten hunner
                    nasporingen in het gebied der oude Letterkunde medegedeeld. In Felix Meritis rees van eenen anderen kant een tempel, door den Handel
                    aan de Kunsten opgerigt, en de voorlezingen in dit gebouw bleven meer den indruk
                    van den afwisselen-
{==311==} {>>pagina-aanduiding<<}
den geest des tijds bewaren. Het nieuwe geslacht
                    zocht, tegen het laatste tiental jaren der verloopene eeuw, die vruchten van
                    beschaving en kennis, welke zich sedert de laatste jaren meer algemeen verbreid
                    hadden, ook tot een eigendom der minder gegoeden te maken; en aan deze zucht is
                    de Maatschappij Tot nut van 't algemeen haar bestaan
                    verschuldigd. Het is hier de plaats niet, de pogingen door deze Maatschappij, in
                    zoo vele opzigten, gedaan, te beoordeelen. In het letterkundige moeten wij
                    bekennen, dat vele verdiensten door dezelve ontwikkeld werden; doch, van den
                    anderen kant, dat ook misschien hier en daar de oorspronkelijke kracht en
                    verhevenheid van den Nederlandschen stijl wel eens verloren ging, door de zucht,
                    om begrijpelijk te willen zijn voor die Klasse, wier natuurlijk gevoel echter
                    dikwijls, gelijk dat der kinderen, meer door de krachtige beelden van het
                    Oosten, dan door den gemeenzamen en te zeer op overtuiging aangelegden
                    redeneringstrant van het Westen, getroffen wordt.
                Ik geloof met eenig regt te kunnen beweren, dat wij hier aan onze tijden genaderd
                    zijn, en dat het ongepast zijn zoude, om deze onderzoekingen verder uit te
                    strekken, daar dit niet zoude kunnen geschieden, zonder het beoordeelen van
                    mannen en geschriften, wier verdiensten alleen door de nakomelingschap naar
                    waarde zullen kunnen geschat worden, wanneer alle die vooroordeelen, alle die
                    bijzondere betekkingen, die het oog van den tijdgenoot zoo dikwerf verblinden,
                    niet meer zullen bestaan. Thans geloof ik echter, hier nog een oogenblik te
                    moeten stilstaan bij den invloed der Hoogduitsche Letterkunde, wier huldiging,
                    volgens sommigen, zoo verderfelijk voor onze Taal en Letteren ge-
{==312==} {>>pagina-aanduiding<<}
weest is, en zich, naar het gevoelen van dezen, niet tot het zoo genoemde sentimentele tijdperk, waarin wij denzelven vroeger opmerkten,
                    bepaald heeft, maar veeleer, gedurende de laatste vijf en twintig jaren, in
                    uitgebreidheid is toegenomen. Wat den invloed van deze Letterkunde op de onze
                    betreft, geloof ik, dat men de gevolgen van denzelven te breed heeft uitgemeten,
                    en een kort overzigt van de Hoogduitsche letterkundige Geschiedenis zal ons
                    daarvan overtuigen. Het is overbekend, dat, wat de eerste Silesische school der
                    Duitschers betreft, deze meer aan ons, dan wij aan haar te danken hebben. Men
                    kent de vriendschap, die er tusschen onzen heinsius en opitz, den stichter dier school, bestond; en mogten al eenige
                    zijner navolgers overzetters in onze Taal vinden, zij stonden te ver beneden
                    onze groote Dichters van dien tijd, om eenigen invloed te kunnen te weeg
                    brengen. Zoo lang, in een volgend tijdperk, gottsched en
                    zijne school aan de vormen der Franschen Letterkunde gehecht bleven, en wij van
                    den anderen kant uit deze zelfde bron putteden, kon er geen wederzijdsche
                    invloed bestaan. Het was eerst tegen het midden der laatste eeuw, dat
                    Duitschlands Dichters, op het voetspoor van eenige Zwitsers, den Franschen
                    leiband begonnen te verlaten, en er vertoonden zich onder hen mannen, met
                    wezenlijken smaak en gevoel uitgerust, wier werken van 1770-1780 hier
                    allengskens eenigzins bekend werden. In eenige Dichtbundels van dien tijd begon
                    men hunne gedichten te vertalen. De namen van burger, gleim
                    en hölty werden bekend. Het is niet te loochenen,
                    dat men bij onzen bellamy duidelijk kan bespeuren, dat hem de
                    Duitsche Poëzij niet onbekend is geweest, hoewel zijn genie van den
                    anderen kant te groot 
{==313==} {>>pagina-aanduiding<<}
 was, dan dat deze kennis bij hem in eene
                    slaafsche navolging zou hebben kunnen ontaarden. De zucht om het Metrum der
                    Ouden in onze Taal over te brengen, waaraan goddaeus, een
                    tijdgenoot van hooft, reeds zoo veel arbeid verspild heeft,
                    scheen te herleven. Bellamy en zijne vrienden (waaronder rau en hin lopen) zochten de rijmelooze
                    gedichten in te voeren, die echter in onze Letterkunde weinig opgang schijnen
                    gemaakt te hebben. Tegelijk hadden, zoo als hier vroeger aangemerkt werd, de
                    Hoogduitsche Prozaschrijvers, na de eerste helft der achttiende eeuw, spoedig
                    vertalers gevonden, en werken van algemeen nut, zoo als die van gellert, niemeyer, jerusalem en hess, werden
                    vertaald en gelezen, meer nog wegens den leerrijken inhoud, dan wegens de
                    verdiensten van den stijl. Klopstock was als Christelijk
                    Dichter reeds vroeg bekend en vereerd geworden. Toen begon zich intusschen
                    langzamerhand dat tijdvak der Letterkunde onder de Duitschers te ontwikkelen,
                    waarop diegene onzer Letterkundigen, die zich het sterkst over den Duitschen
                    invloed beklagen, vooral het oog hebben gerigt, namelijk datgene, waarin de
                    namen van wieland, schiller, goethe en van zoo vele mannen
                    van eigenaardig vernuft schitteren, die meest alle eenen onderscheidenen weg
                    gevolgd hebben, en wier invloed, indien dezelve eens bij ons wortel had kunnen
                    vatten, voorzeker niet onbelangrijk zoude geweest zijn.
                Ondertusschen was het juist deze hoogere litteratuur, die het minst bij ons
                    verspreid is geworden, en dit uit hoofde eener zeer natuurlijke oorzaak: die
                    namelijk, dat derzelver overbrenging meer kennis vereischt zoude hebben, dan
                    onze gewone vertalers ooit 
{==314==} {>>pagina-aanduiding<<}
 bezaten, wien het dus veel
                    gemakkelijker viel, de bijna ontelbare tooneelspelen van kotzebue of de romans van lafontaine, terstond na
                    derzelver verschijning, met een zoogenoemd Nederduitsch gewaad te omkleeden, dan
                    hunne zwakke krachten aan die werken te beproeven, die inderdaad den stempel van
                    verdienste of oorspronkelijkheid droegen. Wij liepen dus, in dit opzigt, weinig
                    gevaar, te veel van deze Letterkunde over te nemen. De verdienstelijke vertaling
                    van Maria Stuart, door kinker, werd weinig
                    gelezen, en goethe zelf, die zich bij zijne landgenooten eene
                    bewondering verwierf, welke bijna aan afgoderij grenst, bleef bij het algemeen
                    lezend Publiek bijna geheel onbekend. Ons tooneel was zoo geheel door de dramas
                    van kotzebue, iffland, en zelfs later door de melodramas van
                        pixéricourt, bezet, dat er tot het opvoeren
                    van stukken van den eersten rang geene gelegenheid scheen over te blijven. Wij
                    kunnen dus, wat onze Letterkunde betreft, het schrikbeeld, dat
                    men zich vaak van den invloed der Duitsche vormt, geenszins gewettigd vinden. De
                    Letterkunde van beide Volken staat geheel op zich zelve, en men zal meer en meer
                    leeren, elkander regt te doen wedervaren, zonder dat een van beiden iets van
                    zijne regten verlieze. Om dit nader te bewijzen is het misschien noodzakelijk,
                    eenigzins het gebied der levenden te betreden, dewijl men juist heeft geklaagd,
                    dat onze leeftijd het meest door dien invloed ware bedorven
                    geworden. Het is waar, het heeft ewald en ehrenberg voor hunne menigvuldige werken aan geene vertalers
                    ontbroken; doch zijn daarom onze van der palm, heringa, borger,
                        van der roest, stuart, siegenbeek en zoo vele anderen, op hunne leest
                    geschoeid gewor-
{==315==} {>>pagina-aanduiding<<}
den? En wat nu onze Dichters betreft, zoo is de
                    afkeer van vele der voornaamsten tegen allen vreemden, en vooral Duitschen,
                    invloed te zeer bekend, dan dat wij vreezen zouden, hen door denzelfden invloed
                    te zien medeslepen. Hebben eenige onzer Dichters Duitsche romancen vertaald,
                    dezen hebben tevens bewezen, hoezeer zij de gaaf bezaten, deze dichtsoort op
                    onze Vaderlandsche Geschiedenissen toe te passen, en ons in dezelve het
                    herdenken aan de deugd en den moed onzer vaderen onuitwischbaar in te prenten.
                    Wat voorts eigenlijk de tegenwoordige meer mystieke school in Duitschland
                    betreft, met hare toovergeschiedenissen en overdrevene bewondering voor den
                    voorvaderlijken tijd en kunstroem, kunnen wij niet klagen, dat dezelve hier te
                    veel indruk gemaakt hebbe. De middeleeuwen worden toch nog meestal als een
                    duistere nacht beschouwd, en de legenden der Heiligen in onze Provincien werden
                    nog niet uit het stof der boekverzamelingen opgezocht.
                Doch, zal men ons hier misschien te gemoet voeren, er wordt niet zoo zeer over
                    den invloed van Duitschland op onze Letteren, als wel op onze Taal geklaagd; en
                    hieromtrent vinden wij ons genoopt te bekennen, dat deze aanmerking veel
                    waarheid bevat, vooral indien men onze Taal niet slechts in de werken van den
                    eersten rang beschouwt, maar vooral in die geschriften, die, onder den naam van
                    vertalingen uit het Hoogduitsch, hunnen loopkring bij de talrijke
                    Leesgezelschappen, door onze Noordelijke Provincien verspreid, volbrengen, om,
                    eindelijk, in de vergetelheid te verzinken, en in een volgend jaar door
                    soortgelijke gewrochten weder opgevolgd te worden. Moge dan 
{==316==} {>>pagina-aanduiding<<}
 ook
                        müller eenen van kampen, jean paul eenen weiland, schillers
                    Willem Tell eenen doyer vinden, dergelijke
                    voorbeelden zijn zeldzaam, en diegene onder de Duitsche Schrijvers, die het
                    ongeluk hebben, om in handen der gewone vertalers te vallen, moeten op de
                    grofste mishandelingen staat maken. Niets is er toch gewoner, dan zich door de
                    schijnbare gemakkelijkheid, welke eene dergelijke vertaling aanbiedt, te laten
                    wegslepen; doch de ware Taalkenner weet, welk het onderscheid tusschen beide
                    Talen is, en dat geene overzetting misschien moeijelijker is, dan die van zuiver
                    Hoog- in zuiver Nederduitsch. Beide, uit éénen stam
                    gesproten, moeten echter als tweelingen beschouwd worden, waarvan ieder, gelijk
                    als in het vertelsel der Drie Ringen van bocacio, dat pand gelooft te bezitten, dat hem het onvervreemdbaar regt op
                    het vaderlijk erfgoed geven moet. In dit opzigt kan er geen verdrag gesloten
                    worden, en, zoo als wij vroeger opmerkten, is bij vele hunner Geleerden een
                    nationale haat tegen het Nederduitsch merkbaar. Zoo lang zij voorwaar met dien
                    hunner landgenooten instemmen, die den stijl van van der palm
                    nog eenigzins kon dulden, doch zich echter beklaagde, dat de Taal zoo plat klonk, moet ieder binnen zijne eigene gevoelens
                    verschanst blijven, en treurig ware het, indien wij onze zuivere moedertaal,
                    door den invloed eener Taal lieten besmetten, wier geheele woordvoeging en
                    zamenstelling hemelsbreed van de onze verschilt. Gemakkelijk ware het, uit het
                    groot getal van dagelijks uitkomende boeken, menigvuldige voorbeelden bij te
                    brengen van dat ellendige woordelijke vertalen uit het Hoogduitsch, en de
                    menigvuldige wanstaltigheden op te merken, die daaruit ontstaan. Men behoeft
                    slechts 
{==317==} {>>pagina-aanduiding<<}
 daartoe dergelijke boeken op te slaan, om terstond deswege
                    overtuigd te worden. Ja, in dit opzigt is de invloed van Duitschland
                    verderfelijk geweest; doch het ontbreekt ons aan geene schitterende voorbeelden
                    in onze Letterkunde, om dien wansmaak te weren, en, Gode zij dank, dat de
                    belangstelling in onze Taal en Letterkunde sedert eenige jaren te veel is
                    toegenomen, dan dat wij vreezen zouden, in dit opzigt, door eenen uitheemschen
                    invloed overheerscht te worden, hoewel intusschen het gevaar deswege, vooral in
                    onze Handelsteden, nog vermeerderd wordt door de meerdere Hoogduitsche
                    spreekwijzen, welke, vooral sedert deze Taal meer tot den Handel gebezigd werd,
                    in de gewone zamenleving zijn overgenomen geworden.
                Van den anderen kant moet men zich evenzeer voor het tegenovergestelde uiterste
                    zoeken te wachten, van slechts alles, wat vreemd in de ooren klinkt, voor
                    Germanismen uit te krijten; dewijl vele woorden en spreekwijzen, thans in het
                    Hoogduitsch gebezigd uit het vroeger Nederduitsch overgenomen zijn, en men zich
                    derhalve hoeden moet voor de overdrevenheid dier Taalzuiveraars, die, indien men
                    de beslissing aan hun overliet, weldra Germanismen tot in de heerlijkste
                    plaatsen van hooft en vondel zouden
                    opsporen.
                Eindelijk blijft nog die invloed over, welken men gelooft, door eene te
                    veelvuldige lezing der Duitsche geschriften op de gemoederen van het
                    tegenwoordig opkomend geslacht te zijn te weeg gebragt. Deswegens te beslissen
                    valt moeijelijk; doch men moet steeds in het oog houden, dat, indien wij van de
                    vreemd Volken, ten opzigte onzer Letterkunde, eene volstrekte on-
{==318==} {>>pagina-aanduiding<<}
partijdigheid eischen, wij, van onzen kant, dezelfde regtvaardigheid aan de
                    vreemden bewijzen moeten. Zoo wij dan nu onze gevoelens aan dezen stelregel
                    toetsen, dan zullen wij misschien bekennen, dat bij velen onzer landgenooten
                    eene zekere vooringenomenheid heerscht, welke nog steeds den Franschen geest in
                    de Letterkunde, bij voorkeur van dien van andere Volken, blijft voorstaan, en
                    alles, wat niet op die leest is geschoeid, verachtelijk, als een uitwerksel van
                    Duitschen invloed verfoeit. Maar misschien zijn wij reeds te ver gedrongen in de
                    gevoelens en gebeurtenissen van onzen leeftijd. - Duitschland, het brandpunt van
                    letterkundige werkzaamheid, waar zich zoo vele gevoelens ontwikkeld hebben, kan
                    niet met ééne pennestreek beoordeeld worden. Het moge
                    dweepers en ongeloovigen voortgebragt hebben, het was tevens het vaderland van
                    mannen, die in zoo vele Wetenschappen eene nieuwe baan wisten te vinden, en van
                    wier onvermoeiden arbeid wij nog dagelijks de vruchten blijven oogsten. Hoe vele
                    nieuwe denkbeelden, door hen in omloop gebragt, worden nog gedurig door vreemden
                    verder bewerkt en als eigene voortbrengselen opgegeven. Ja, zoude niet, terwijl
                    wij ons met regt, ten voordeele onzer Letterkunde, op die regelmatigheid
                    beroemen, welke de onze van die uitersten te rug hield, waaraan zich de
                    Duitscher, door zijn ideaal medegesleept, vaak overgeeft, de overneming van de
                    zucht dezer naburen, om overal met onvermoeide inspanning, zonder vroegeren
                    arbeid af te schrijven, tot de oorspronkelijke bronnen in het vak der
                    Wetenschappen door te dringen, als wenschelijk durven beschouwen.
                Indien wij, na dezen uitstap, tot de beschouwing onzer Let-
{==319==} {>>pagina-aanduiding<<}
terkunde,
                    tegen het einde der vorige eeuw, te rug keeren, zien wij de gemeenschap met de
                    Europesche Volken in het Noorden geheel geopend. Eene steeds toenemende
                    vertaalzucht bragt alle vruchten van den vreemdeling, zij mogten dan rijp of
                    groen wezen, op onzen bodem over. De verstandige vergaderde voor zich eenen
                    schat uit den ontzettenden voorraad, dien hij voor zich opgedischt vond. Doch
                    bij deze vereeniging van alle letterkundige voortbrengselen, was het moeijelijk
                    verder te onderscheiden, wat men aan dezen, wat aan genen invloed verschuldigd
                    was, vooral daar nu bij allen de lust ontstond, om zelve de bronnen te
                    onderzoeken, en zich aan geen' geest van navolging te binden. Deze drift van
                    oorspronkelijkheid schijnt overal in dit laatste gedeelte der eeuw wortelen
                    geschoten te hebben. In Duitschland, gelijk wij reeds vroeger zagen, ontwikkelde
                    zich de geest van onderzoek. De Geschiedenis nam aldaar, onder herder, muller en heeren, eene rigting, vroeger
                    geheel onbekend, en ook de Dichtkunst leverde in schiller,
                    wieland en goethe een driemanschap op, zoo onderscheiden
                    in geest als in loopbaan. Frankrijk bleef de vulkaan, waaruit verwoesting en
                    dwingelandij zich over Europa spreidden, en slechts weinige namen overleefden
                    die dagen van bloed en gruwelen. Ducis en delille waren de eenige Dichters, wier roem zich over Frankrijks
                    grenzen uitbreidde. Bernardin de st. pierre zocht den balsem
                    voor de wonden, die de Omwenteling geslagen had, in de beschouwing der Natuur,
                        chateaubriant in den Christelijken Godsdienst. Eene
                    geheel nieuwe Dichterenschool verhief zich aan de andere zijde der zee. Aan
                    derzelver hoofd stond byron, het raadsel zijner 
{==320==} {>>pagina-aanduiding<<}

                    tijdgenooten, beurtelings de Dichter der wellust en die der wanhoop, en scot, de ossian der achttiende eeuw, de
                    Zanger van Schotsche Natuur en Schotsche heldendaden. - Zelfs het Zuiden deelde
                    in die spanning, die de vroegere levenloosheid verving. Alfieri was de Demagoog der Dichters, parini de
                    geestige berisper der zeden van zijnen tijd, monti, de zoon
                    van dante, die, op zijn spoor, in hel en hemel voerde. Zelfs
                    aan de andere zijde der Pyreneën herleefde de Dichtkunst in valdez en yriarte; de stijl der
                    Geschiedenis in munoz (118). Ook onze 
{==321==} {>>pagina-aanduiding<<}
 Gewesten werden door dien
                    nieuwen dageraad bestraald, en de Genootschappen, die als met geheele gilden de
                    onsterfelijkheid trachtten te bereiken, zagen meer en meer, bij de uitgave der
                    laatste deelen, de algemeene bewondering voor hunne Bijbel-, Zede- en Lofdichten
                    afnemen. De Ouden werden meer dan immer gewaardeerd, en mannen, die geleerdheid
                    en smaak vereenigden, vuurden het opkomend geslacht aan, om gedurig dieper in
                    den geest dezer meesterstukken in te dringen. Onder dit geslacht blonk nieuwland als eene ster van de eerste grootte. Ofschoon vroeg
                    verloren, bleef hij onvergetelijk voor zijn Vaderland, en de gedachte duizelt
                    bij het herdenken aan den man, die de beoefening der diepzinnigste wetenschappen
                    met de hulde aan de Muzen wist te vereenigen, en die, in navolging der Ouden,
                    aan onze Poëzij eene welluidendheid gaf, welke sedert vondel schaars in dezelve gevonden werd. De smaak voor het ware en
                    schoone nam gedurig toe. Horatius vond nog
                    vóór het einde der eeuw twee vertalers. Reeds vroeger was
                    de Edipus van sophokles, door bilderdijk vertaald, ten strijd tegen de dramas van diderot en mercier opgetreden. De Taal zelve was
                    aan dezen geest, geenszins door de navolging der Vreemden, maar door
                    oorspronkelijke verheffing van het volkskarakter opgewekt, eene nieuwe
                    veredeling verschuldigd. De doffe eentoonige Alexandrijnen namen, onder de
                    handen van den vertaler van ossian, weder eene kracht en
                    afwisseling aan, welke derzelver geliefkoosd gebruik, trots eenige meer of min
                    gelukkige navolgingen der Duitsche hexameters, in stand hielden. Onze Taal
                    plooide zich tot de uitboezeming van Vaderlandsche geestdrift, in den grootschen
                        
{==322==} {>>pagina-aanduiding<<}

                    Lierzang op de ruyter, tot dien van
                    verhevene beeldspraak in nieuwlands
                    Orion, van Anacreontische lieftaligheid in zijn Duifje, en de Elius voerde de oude Romance in hare
                    eenvoudige schoonheid te rug. Doch ik gevoel, dat hier de taak voldongen is, en
                    reeds de mannen van onzen leeftijd mij van alle zijden omringen. Moge slechts
                    die overtuiging, die mij bij het ter neder schrijven dezer bladzijden bezielde,
                    eenen algemeenen ingang vinden! Zij is deze: dat Nederland, in het vak der
                    Letteren, zijne onafhankelijkheid bleef bewaren, en in het einde luisterrijk,
                    met nieuwen glans beschenen, uit de dagen der verdrukking verrees. O! ware het
                    mij hier vergund, het tegenwoordige geslacht te beoordeelen, nieuwe getuigen
                    zouden voor mijne oogen verrijzen (120). Daar verheft zich de Epische
                    Muze, zoo lang in Nederland verwaarloosd, en de Engelen van milton en klopstock strijken de vleugelen voor Elpine. Ginds verheerlijkt Nederlands hooge kunst der
                    Nederlanders grootschen moed in het midden der ijsschotsen van Nova Zembla. De
                    Hollandsche Natie 
{==323==} {>>pagina-aanduiding<<}
 ziet hare eer, gedurende Hollands diepste
                    vernedering, bezongen (121). De kreet
                    der overwinning weêrgalmt, en Neerlands zegelied klinkt langs het
                    krijtgebergte van Brittanje. De zoon van Israël bezingt de toekomst
                    en heerlijkheid van zijn geslacht, niet door eene verlichting die van menschen,
                    maar door de waarheid, die van God afdaalt, en, door den geest des Christendoms
                    bezield, verkondigt hij, in de volheid zijner geestdrift, de wegen der
                    Voorzienigheid, en geeft ons de hymne van het Oosten in haren vroegeren gloed te
                    rug. In de Nederlandsche Taal klinkt het lied van homerus, en
                    vernemen wij, in zijne zangen, hoe het raadsbesluit van Jupiter volbragt werd. De banden van huwelijksliefde vinden Zangers, hare
                    gunsten door kunst en voorbeeld waardig. Melpomene voert ons
                    in de hallen onzer graven, onder den scepter van philips den
                    II, of op de slagvelden van Palestina. Het Proza wordt tot eene, tot nu toe
                    onbekende, volmaaktheid opgevoerd. De Leeraar van den Godsdienst is tevens die
                    der Welsprekendheid, en de catilinas der eeuw zien sallustius als hunnen geesel herrezen. De meesterstukken der
                    Epische Dichtkunst worden met onpartijdigheid getoetst aan de regels van kunst
                    en goeden smaak. Anderen voeren ons in de paleizen van augustus, en wij hooren den tafelzang door 
{==324==} {>>pagina-aanduiding<<}

                    flaccus gestemd. Rome toont op nieuw de rij zijner helden en
                    zijner tijrannen. De kennis der Vaderlandsche Letterkunde wordt uitgebreid. Wij
                    ontmoeten hooft in het midden van zijnen kunstlievenden
                    kring; de decker in zijne eenvoudigheid en huisselijke ramp.
                    Rusland wordt voor ons, in wier Vaderland de wieg van peters
                    grootheid stond, dubbel belangrijk. Doch wie zoude hier alles noemen kunnen, wat
                    tot eer van onzen Letterroem strekt? Wie zoude niet huiveren, wilde hij een
                    onderwerp van die uitgestrektheid omvatten? Maar wat toch is roem, wat zelfs de
                    lauwer der overwinning, bij de streelende hoop, eenen enkelen steen aan die zuil
                    gehecht te hebben, die in de volgende eeuwen den roem des Vaderlands verkondigen
                    moet. Aan anderen zij dan de krans vergund: mij blijve de overtuiging, naar dit
                    doel gestreefd te hebben.
            
            
                
{==325==} {>>pagina-aanduiding<<}

                Naschrift.

                Het was in de streelende hoop, om, wanneer het voorafgaand stuk
                    de bekrooning ook al niet waardig geoordeeld mogt worden, ten minste geenen
                    geheel vruchteloozen arbeid ondernomen te hebben, dat ik deze Prijsverhandeling
                    in December 1821 inleverde, en had ik het genoegen, mijne verwachting
                    overtroffen te zien, toen de Tweede Klasse des Koninklijk-Nederlandschen
                    Instituuts, in hare openlijke Vergadering van den 27sten Augustus 1822, hare
                    uitspraak bekend maakte, waardoor aan deze Verhandeling de gouden eereprijs werd
                    toegewezen. Niemand is, meer dan ik, van de onvolledigheid van mijn opstel
                    overtuigd, en ik nam dus gereedelijk de uitnoodiging der Klasse aan, om tot eene
                    verdere verbetering en herziening van mijn stuk over te gaan, hetgene des te
                    gereeder vergund kon worden, daar er, buiten de mijne, geene andere Verhandeling
                    over dit onderwerp was ingekomen. Ik heb dus getracht, hetzelve eenigzins
                    vollediger te maken, en tevens gezocht, mij de aanmerkingen mijner 
{==326==} {>>pagina-aanduiding<<}

                    beoordeelaren, voor zoo verre dezelve met mijne eigene overtuiging
                    overeenstemden, ten nutte te maken. Desniettemin ben ik volkomen bewust, dat
                    vele leemten en misslagen nog in dit werk zijn overgebleven, en niets zal mij
                    aangenamer zijn, dan daarop opmerkzaam gemaakt te worden, dewijl wij toch in het
                    rijk der Letteren meer de aanwinst van waarachtige kennis, dan het bejagen van
                    eigen roem, voor oogen moeten houden. Misschien zal men mij echter, na de
                    lezing, beschuldigen, den invloed der Vreemden, over het algemeen, te veel als
                    nadeelig beschouwd te hebben, en veelligt zal men vragen, of dan een dergelijke
                    invloed, waardoor de Letterkunde bij zoo vele Volken zulke reuzenstappen gedaan
                    heeft, steeds als een onheil voor dezelve aangemerkt moet
                    worden, terwijl men juist, van den anderen kant, zoo dikwijls met nadruk heeft
                    aangevoerd, dat het gebied van het denkvermogen en der verbeelding geene grenzen
                    kent, en de schatten, in dit opzigt, door één Volk
                    vergaderd, het eigendom der geheele beschaafde wereld worden. Men veroorlove mij
                    hier eene onderscheiding te maken, die, mijns inziens, de zaak beslist. De
                    invloed der vreemde Letteren moet de Nationale Letterkunde voorlichten, maar
                    nimmer overheerschen. Zoo was dan ook de invloed der Italiaansche Letterkunde op
                    de onze voordeelig, toen zij de vroegere ruwheid onzer Taal verzachtte, het
                    rythmus schiep, en eene harmonie en welluidendheid in onzen versbouw
                    ontwikkelde, toenmaals nog geheel onbekend; doch deze invloed werd overdreven,
                    toen de verliefde klagten der Dichters zich alom in madrigalen en sonnetten
                    lieten hooren, en slechts ijdele klanken en spitsvondige denkbeelden nagejaagd
                    werden. Zoo 
{==327==} {>>pagina-aanduiding<<}
 was de navolging der Fransche Letterkunde nuttig voor
                    onze voorouders, in zoo verre dezelve overal meerdere regelmatigheid en orde
                    invoerde, de meesterstukken van de trits der groote Treurspeldichters op ons
                    tooneel voerde, de laffe kluchten van hetzelve verdreef, en in het Proza de al
                    te gezette navolging van den stijl der Schrijvers van de Oudheid matigde; doch
                    verdiende niet dezelfde Letterkunde den vloek van den Nederlander, toen zij de
                    mededinging onzer Nationale Letterkunde uitsloot, en het vertalen der Fransche
                    dichtwerken als de hoogste trap van eer beschouwd werd, welke onzen landaard ten
                    deele kon vallen? Hebben wij niet vele bloemen uit het veld onzer Letteren aan
                    den onderzoeklievenden geest der Duitschers, of aan hunne zoo vaak moedige vlugt
                    in het rijk der verbeelding, te danken; doch moeten wij daarom de gedurig
                    afwisselende en buitensporige stelsels hunner wijsgeeren als godspraken, hunne
                    mystieke romans en gedichten als voorbeelden van goeden smaak, of hunne
                    overdrevene bewondering voor de kunst en zeden der middeleeuwen als rigtsnoer
                    voor ons gevoel aannemen? Maar, wie heeft het, van den anderen kant, ooit aan
                        virgilius verweten, dat hij de meesterstukken van homerus nagevolgd heeft, daar een gedicht, als de Eneïs, de vrucht dier navolging was? Wie heeft vondel beschuldigd, om dat hij zijnen Gijsbrecht met de kleuren van dezen Eneïs zoo
                    gelukkig opgeluisterd heeft? Of wie heeft het afgekeurd, dat corneille de castro, racine euripides bestudeerde, daar de Cid en Phedra den gelukkigen invloed dier
                    beoefening bewezen? Zie daar derhalve een strijdperk, dat nog voor onzen blik
                    ontsloten ligt, en waar de palm der overwinning ons niet kan ont-
{==328==} {>>pagina-aanduiding<<}
gaan, zoo moed en geestdrift zich bij den Letterminnaar vereenigen, om hem wel
                    de meesterstukken der Vreemden te doen bewonderen, doch tevens deze bewondering
                    dienstbaar te maken aan een hooger doel, de veredeling, namelijk, onzer
                    Nationale Letterkunde. Deze toch is eene bezitting, die ons nimmer begeeft, en
                    die aan geene wisselvalligheden van het fortuin onderhevig is. Want wie toch
                    heeft ooit den voet buiten de grenspalen van Nederland gezet en niet tevens
                    ontwaard, hoe de roem der Vaderlandsche Letterkunde ons
                    dáár dierbaarder dan ooit wordt? Wiens hart heeft niet van
                    vreugde geklopt, wanneer hij dan voor den vaak laatdunkenden vreemdeling den
                    letterkundigen glans van zijn Land mogt verheffen, en de namen onzer groote
                    mannen kon doen weergalmen, die hem dan zoo gemeenzaam werden, als die van de
                    vrienden zijner kindschheid. Neen, van deze edele poging, tot uitbreiding van
                    den Vaderlandschen roem, moet ons de dikwijls geopperde bedenking, wegens de
                    geringe uitgestrektheid van het gebied, binnen hetwelk zich onze Taal en
                    Letterkunde bepalen, nimmer te rug houden. - Integendeel, de Geschiedenis
                    vertoont ons overal, dat, in het rijk der geestelijke krachten, zich meestal het
                    groote uit het schijnbaar kleine ontwikkelt. De magtigste rijken in
                    Azië zijn vernietigd geworden, en hunne trotsche hoofdsteden hebben
                    zelfs geene sporen van vroegere grootheid achtergelaten. Daarentegen ontwikkelde
                    zich uit de eenvoudige tent van den Herdersvorst, die eens zijn leger onder de
                    eikenbosschen van Mamre had opgeslagen, de kiem van dien Godsdienst van geloof,
                    hoop en liefde, wiens licht reeds tot de verste gewesten is doorgedrongen.
                    IJsland, zoo het schijnt, in den afgelegensten uithoek 
{==329==} {>>pagina-aanduiding<<}
 van het
                    ruwe Noorden, van alle beschaving verstoken, beweegt nog, door de
                    voortreffelijkheid zijner vroegere heldenzangen, zoo vele Geleerden tot het
                    aanleeren eener uit het gebruik geheel verlorene Taal. Was er immer een
                    tijdperk, onder den zegen van God, geschikt tot het uitbreiden van onzen
                    Vaderlandschen letterroem, zoo was het voorzeker het onze. Reeds kan de Geleerde
                    aan Rijn of Spree geene volstrekte onbekendheid met onze Letterkunde meer
                    voorwenden, en de eichhorns, wachlers en hoffmans hebben reeds eenen nieuwen weg geopend, die ook verder niet
                    onbetreden zal blijven. Reeds vinden wij onzen Gijsbrecht,
                    hoewel geheel van zijn' dichterlijken en ridderlijken tooi beroofd, in de taal
                    onzer naburen weder. Doch wanneer wij, met de noodige krachten uitgerust, ter
                    eere van onze Landgenooten, dit heerlijke doel, dat ons in de toekomst
                    tegenlacht, trachten te bereiken, moeten wij ons nimmer door eene te sterke
                    vooringenomenheid met onze vroegere Letterkunde laten medeslepen. De Schrijvers
                    en Dichters der negentiende eeuw moeten even min de slaafsche navolgers onzer
                    groote mannen uit de zeventiende, als die van de Letterkunde der Vreemden zijn.
                    Ons tijdvak heeft nieuwe behoeften, en er zullen nieuwe vernuften verrijzen,
                    geschikt om dezelve te bevredigen. De achttiende eeuw was die, waarin het
                    verstand der Volken meer dan immer geoefend werd; doch deszelfs einde heeft
                    geleerd, hoe gevaarlijk het is, zich geheel aan deze leiding over te geven, en
                    de tijden zijn gekomen, waarin hetzelve tot zijne oorspronkelijke bestemming te
                    rug moe keeren, om, namelijk, met gevoel en verbeelding vereenigd, in het gemoed
                    die harmonie te weeg te brengen, welke tot het be-
{==330==} {>>pagina-aanduiding<<}
vatten en
                    uitdrukken der hoogere waarheid het best geschikt is. Zoo moet ons dan geene
                    bron gesloten zijn; en zoo wij dan onze Letterkunde en die der Vreemden met
                    éénen blik overzien, dan kunnen wij, wel is waar, opmerken
                    het geen ons nog ontbreekt, doch tevens met de vaste overtuiging, dat ook die
                    behoefte vervuld zal worden. Dan zullen wij bespeuren, hoe vele vakken onzer
                    Dichtkunst nog eene renbaan voor jeugdige geestdrift kunnen aanbieden; hoe ons
                    Vaderlandsch treurspel slechts nog door weinige zuilen geschraagd wordt, en ons
                    eene poëtische wereld ontbreekt, waarin onze Thalia
                    zich vrij en bevallig zoude kunnen bewegen. Dan beseffen wij, welke schatten van
                    welluidendheid en genie er in de meesterstukken van byron
                    opgesloten liggen; doch wij gevoelen den moed, om ook, gelijk hij, de
                    schildering eener vreemde natuur en van vreemde zeden in Vaderlandsche zangen te
                    durven ondernemen, en tevens de kracht, om den nevel der duisternis, die hij
                    zoekt te verspreiden, in stralen des lichts te herscheppen. Dan treft ons in de
                    Duitsche dichters de rijkdom hunner denkbeelden, en wij zoeken aan goethe dat penseel te ontrukken, waarmede hij, met de koele
                    bedaardheid van den waarnemer, de veelvuldige tafereelen, die het leven zijner
                    tijdgenooten oplevert, met waarheid ter neder stelt. En wat nu ons Proza
                    betreft, sints hoe weinige jaren heeft hetzelve die gemakkelijkheid aangenomen,
                    waardoor het ieder onderwerp kan omvatten, en met medeslepende welsprekendheid
                    voor oogen stellen. Laat ons bij de Franschen die juiste bepaling van de grenzen
                    der welvoegelijkheid en die spaarzaamheid in woorden zoeken, waardoor hun Proza
                    eene wetenschappelijke vermaardheid ver-
{==331==} {>>pagina-aanduiding<<}
kreeg, en waardoor
                    hetzelve, in de gehoorzalen van hun Instituur, de aandacht der hoorders zelfs
                    aan de behandeling der afgetrokkenste onderwerpen weet te boeijen, door het
                    bezit van de kunst, om alles op eene juiste en niet te omstagtige wijze uit te
                    drukken. Laat ons bij de Engelschen de kunst leeren, om steeds vorm en kern te
                    vereenigen, om het dadelijk leven in de vrucht van het beschouwende te doen
                    deelen, en daardoor eenen vruchtbaren indruk op het gemoed en verstand onzer
                    tijdgenooten te weeg te brengen; eene vereeniging, waardoor zelfs de Roman,
                    onder de handen van Schotlands beroemdsten Dichter, eene schatkamer van
                    geschiedkennis en een meesterstuk van welsprekendheid is geworden. Dan mogen wij
                    van de Duitschers de bekwaamheid afzien, om de eigenschappen van Volken en
                    tijden af te zonderen, en zich door geleerdheid en onderzoek geheel in die
                    wereld te verplaatsen, werwaarts de loop onzer studiën ons gevoerd
                    heeft. Doch ik wil hier afbreken. Een wenk toch is genoegzaam voor den waren
                    beminnaar der Letterkunde, die haar niet als een ijdel spel der eerzucht of
                    eigenliefde, maar als het rijk der denkbeelden beschouwt, die de edelste onder
                    de stervelingen bezield hebben, en voor hun boden waren uit eene hoogere wereld,
                    waarvan ons tegenwoordig bestaan slechts de slaauwe schaduw kan opleveren.
                    Onpartijdigheid bij ieder oordeel, geestdrift voor iedere waarheid, hulde aan
                    iedere verdiende, dit zij de geest, die in het rijk onzer Letteren heersche, en,
                    indien God eenen dergelijken invloed doet zegevieren, dan zal dezelve voor het
                    volgende geslacht ook niet verloren zijn.
            
        
    
(1) Men zie over dezen strijd, die toen de Fransche Beau Monde even
                        zeer bezig hield, als tegenwoordig die der Romantieken en Klassieken, de
                        Letterkundige Geschiedenis van dien tijd. Bij boileau, in
                        zijne Puntdichten, hebben No. 18-27 daarop
                    betrekking.

(2) Houdart de la motte
                        was bekend door niet zeer gelukkig geslaagde Lierzangen en Fabels. Zijn Ines
                        heeft zich, wegens het aandoenlijke des onderwerps, aan het Fransche Tooneel
                        staande gehouden. Zie over hem la harpe. De Epigram van
                            piron tegen hem is bekend. Voltaire heeft hem in zijn Temple du gout juist
                        geschetst.

(3) Ben jonson, tijdgenoot van
                            shakespeare, wien het, volgens zijne Landgenooten,
                        niet aan geleerdheid, maar wel aan genie ontbrak.

(4) Men ziet hiervan vele voorbeelden,
                        vooral in de Pompée, Rodogune en Sertorius. De Clelia en Cyrus,
                        die ook in het Hollandsch vertaald zijn geworden, waren het werk van Mej.
                            de scudery; even langdradig als galant, en wierden
                        door boileau met regt gegispt.

(5) De geliefkoosde held uit schiller's Don Carlos.

(6) Een der vroegste Gemeenebesten, die zich in Italiën,
                        gedurende de middeleeuw verhieven. Het was in het Zuidelijk
                        Italiën gelegen; doch deszelfs bloei was kortstondig. Deze
                        gebeurtenis is door latere Schrijvers in twijfel getrokken.

(7) La harpe's
                        Cours de Littérature is bij ieder
                        Letterkundigen overbekend. - Tiraboschi's
                        Storia della litteratura Italiana heeft voor alle
                        beoefenaars van dit vak eene klassieke waarde. - Guinguené heeft eene Histoire de la
                            littérature Italienne gegeven, die grondig onderzoek met
                        eene aangename voordragt paart. - Velasquez schreef eene
                        Geschiedenis der Spaansche Dichtkunst. - Sismondi's
                        Essai sur la littérature du midi de l'Europe,
                        behandelt de geheele Letterkunde der zoo naauw verwantschapte Zuidelijke
                        Europesche talen. - Herder's verdiensten omtrent de
                        Hebreeuwsche Poëzij worden hoog geschat. - Johnson is, wat de Letterkundige Geschiedenis betreft, als uitgever
                        van shakespeare, en tevens door zijne beredeneerde
                        levensbeschrijving der Engelsche Dichters bekend. - Warton trachtte de eerste sporen der Engelsche Dichtkunst op te
                        zoeken. - Eichorn en bouterweck
                        ondernamen het, om met een' reusachtigen moed het geheele veld der nieuwere
                        Geschiedenis te omvatten. Schlegel's
                        Geschichte der Litteratur bezit een' onuitputbaren rijkdom
                        aan nieuwe en treffende denkbeelden; en wie legt ooit Mad. de
                            stael's
                        Allemagne neder, zonder zich ten strijd voor geestdrift en
                        geloof tegen materialismus en onverschilligheid uitgerust te voelen?

(8) De
                        arbeid dier mannen is bij ieder Nederlander, die op zijne Taal- en
                        Letterkunde prijs stelt, bekend. Van wyn's
                        Historische Avondstonden helderden verscheidene punten uit
                        onze vroegere Letterkunde op. Siegenbeek zocht door zijne
                        Redevoering over hooft, bloemlezingen en verspreide
                        stukken den lust voor de Nederlandsche Letteren aan te wakkeren. Scheltema wijdde ons in zijne verschillende
                        Verhandelingen over de Gezusters visscher; over reaal, jonctys, heemskerk enz. tot eene naauwkeuriger
                        kennis van het merkwaardigste tijdperk onzer Letterkunde in. De vries gaf het eerst eene rangschik. king en beoordeeling onzer
                        Dichters, die ons geheel ontbrak. - Van kampen ondernam
                        het, den geheelen omvang onzer Letterkunde te overzien. Lulofs gaf een overzigt der Duitsche taaltakken, en ypey eene belangrijke Geschiedenis onzer Nederduitsche Taal.

(9) Men zal mij misschien
                        beschuldigen, te veel over de vreemde en vroegere Letterkunde uitgeweid te
                        hebben, doch ik begreep, dat, om onze Letterkunde juist te beschouwen, men
                        op dat standpunt gesteld moest worden, waarop men deze, tegelijk met die van
                        andere Volken, kan overzien.

(10) Misschien schijnt het gezocht,
                        om aan hooft en vondel elk een
                        bijzonder tijdperk in te ruimen, daar beide tijdgenooten waren. Echter heeft
                        zich de leeftijd van vondel zoo veel verder uitgestrekt,
                        dat ik geloofd heb, mij deze afscheiding te mogen veroorlooven, daar toch de
                        invloed, dien beide te weeg bragten, geheel verscheiden was, en de sporen
                        van een' Zuidelijken invloed reeds bij de tijdgenooten van vondel's grijsheid bijna geheel uitgewischt waren.

(11) Ja voorwaar onvergetelijk, en te veel
                        boven mijn blaam en lof verheven, dan dat dezelve de vereerders zijner
                        nagedachtenis het minste zou kunnen verontrusten. Er zijn echter steeds twee
                        wijzen, dien grooten man te beschouwen. Vooreerst als Dichter en
                        Geschiedschrijver van onmiskenbare verdiensten, en verder, als de stichter
                        eener Letterkundige School en een voorbeeld voor talrijke navolgers. Alleen
                        in dit laatste geval heb ik durven beweren, en volharde daarin, dat zijn
                        stijl en verdiensten bij eene navolging, die gewoonlijk de gebreken
                        overdrijft, in onze Taal eene te groote weekheid en gezochtheid zoude
                        veroorzaakt hebben, en hij dus hierdoor minder geschikt was, de Wetgever van
                        den Parnas voor het nageslacht te worden. Ik geloof, deze stelling, ook uit
                        de Geschiedenis onzer Letterkunde zelve, te kunnen verdedigen; doch geef dit
                        alleen op als een bescheiden gevoelen, geenszins als eene ontegenzeggelijke
                        waarheid.

(12) Ik heb
                        gedacht, te moeten ophouden op dat oogenblik, toen in de Geschiedenis het
                        eerste bedrijf der Fransche omwenteling scheen afgeloopen te zijn, en de
                        aangroeijende magt van Buonaparte eene nieuwe orde van zaken deed ontstaan.
                        Ook toen begon men hier reeds in te zien, dat men in vele opzigten te ver
                        gegaan was, en de Letterkunde, die in zoo vele opzigten den geest des tijds
                        gevolgd was, nam eene andere rigting. De laatste vijfentwintig jaren
                        behooren, wat derzelver herinneringen betreft, tot ons tegenwoordig
                        geslacht; de mannen, die in dezen tijdkring schitterden, zijn onze
                        tijdgenooten; en nimmer kon het dus de wensch van het Instituut zijn, dat de
                        Schrijver dezer Verhandeling tot in eenen tijd zoude dringen, die geheel,
                        wat de beoordeeling van denzelven betreft, onder het gebied van de
                        nakomelingschap behoort.

(13) Zie over
                        deze Verzameling, de Moallakat genoemd, de Nachträge
                            zu Sulzers Theorie, waarin men een uittreksel van dezelve
                    vindt.

(14) Ik bedoel de Ramajan en Maharabat, die, onder anderen, door de
                        belangrijke uittreksels in heeren's
                        Ideën zoo bekend zijn geworden, als de tempels
                        van Ellore zelve, door de uitgave der Views of Indostan,
                        in Engeland.

(15) Deze
                        gedachte schijnt misschien eenigzins hypothetisch. Zij ontwikkelde zich bij
                        mij bij de lezing van heeren's
                        Ideën. Dezelve geheel uit te werken zoude eene
                        reusachtige belezenheid vorderen; ik geloove echter, dat men dan ook zijne
                        moeite, door de belangrijke ontdekkingen, wel beloond zoude vinden. Zelfs
                        een werk als creuzer's
                        Symbolik kan de zoo rijke stof nog niet uitputten.

(16) De veldslag van xeres, waarin de laatste
                        Koning der Gothen door de Saracenen verslagen werd.

(17) Chaucer
                        leefde in de veertiende eeuw, bezocht Italiën en volgde bocacio, en de Provencalen in zijne
                        landstaal na.

(18) Men ziet uit muller's
                        Rome en de Romeinen, dat de Improvisatie bij het volk nog
                        niet verloren is gegaan, en zelfs eenigzins tot heden toe in de bergen van
                        Albano bewaard werd. Hoezeer deze wijze van Poëzij vroeger in het
                        Noorden heerschende was, heeft de oudheidkundige Schrijver van den Waverley in zijn Pirate op eene
                        allerbelangrijkste wijze uit elkander gezet. Hoe meer de rijpere vrucht der
                        Schriftpoëzij bloeide, des te meer moest de voorbijgaande bloesem
                        der Improvisatie afvallen.

(19) Ook dit onderwerp,
                        niettegenstaande al hetgene daarover geschreven is, kon nog gelegenheid tot
                        uitgebreide uiteenzettingen geven. Zonder hierover, voor anderen, te willen
                        beslissen, houde ik, voor mij zelven, de vroegere vereeniging tusschen het
                        Oosten en het Noorden, en den invloed der Oostersche op de Scandinavische
                        Poëzij voor bewezen. In het vierde deel van guinguené's
                        Hist. Litteraire d'Italie vindt men de gronden, waarop
                        deze onderstelling rust, uitvoerig opgegeven. Ook daar zijn de denkbeelden
                        van warton deswege getoetst.

(20) Op deze wijze beschouwen de
                        Franschen de drie Fabelkringen; en heeft creuze de
                        lesser, in drie heldendichten, de voornaamste bijzonderheden, die deze
                        rei van geschiedenissen onderscheidden, geestig vereenigd. De Duitsche
                        Letterkundigen maken van de Geschiedenissen der Amadissen geen bijzonder
                        vak, maar noemen daarentegen nog die reeks van Romans en Gedichten, wier
                        tooneel de Bourgondische en Frankische oorlogen, in den tijd der
                        volksverhuizing, zijn, en waaronder ook het beroemde Nibelungen
                            lied behoort. Tot de geschiedenissen der Ronde
                        tafel, die, osschoon zij hun tooneel vroeger stellen, later vervaardigd
                        werden, kan men ook de overlevering der Kruisvaarders het meest terug
                        brengen. Belangrijk is deswegens schlegels
                        Gesch. der Litteratur.

(21) Pulci
                        dichtte zijne Morgante Maggiore en boyardo zijn Orland Innamorato, en beiden gebruikten
                        tot hunne tafereelen de kleuren der oude Riddergeschiedenissen. Beide waren
                        voorgangers van ariosto, wiens roem in dit vak door
                        zijnen Orlando furioso klassiek geworden is.

(22) De Romances van den Cid door herder
                        vertaald, door depping verzameld en uitgegeven, behooren
                        tot de oudste gedenkstukken van Spaansche Poëzij.

(23) Zie
                        over dezen de vries, vooral van wyn in
                        zijne Historische Avondstonden.

(24) Te weten dante, bocacio
                        en petrarca.

(25) Tot dit
                        geslacht behoorde, onder anderen, de door de Pauzen zoo rusteloos vervolgde
                            fredrik II, die geen vreemdeling in de kunst der
                        Minnezangen schijnt geweest te zijn.

(26) Deze verwoestende oorlog had reeds in het begin der dertiende eeuw plaats
                        gegrepen.

(27) Zie hierover Mad, de genlis in Adele en Theodore, en zoo
                        veel anderen.

(28) Zie dit op deze wijze voorgedragen in de nog slechts
                        voor eenige jaren in Parijs uitgegevene Beautés de
                            l'histoire d'Hollande.

(29) Zie de Voyages van voltaire achter zijn Poëmes et Discours en vers. Zelfs deze voorspelling,
                        hoe onwaarschijnlijk, is thans door de uitgave van het Theatre
                            Etranger bewaarheid geworden.

(30) Het spreekt
                        van zelve, dat er op dit algemeene gezegde vele uitzonderingen plaats
                        vinden, en dat wezenlijk verlichte Duitschers, die de zaak onderzocht
                        hebben, niet in deze algemeene volksbegrippen deelen. Prof. wachler heeft in zijne Gesch. der Hist.
                        Forschung bewezen, dat hij dieper dan menig Hollander in onze
                        geschiedkundige bronnen was ingedrongen. Het voorbeeld van den Heer hoffman en van verscheidene minder algemeen bekende
                        vreemdelingen, heeft ons nog in deze jaren bewezen, dat zij, die eens in
                        onze Letteren doordrongen, de schatten, die deze bevatten, wel weten te
                        waarderen. Ook in Engeland schijnt de belangstelling in onze Letterkunde
                        eenig veld te winnen, en de Heeren bowring en van dyk hebben door hunne voorgenomene Batavian Anthology bewijzen gegeven van eene meer dan gewone
                        geestdrift, om, bij hunne landgenooten, onzen letterroem te
                    handhaven.

(31) Men vindt het Gedicht,
                        door opitz, bij die gelegenheid, aan onzen heinsius toegezongen, onder anderen in het Ant. Woordenboek van
                            witsen geysbeek. Ook de Bijdragen
                        van den Hoogleeraar van cappelle behelze eene afdeeling
                        wegens den invloed onzer Dichtkunde op de Duitsche.

(32) Men zie hierover vooral bouterweck in de
                        behandeling van dit tijd perk. Hij legt daarin echter een gevoelen aan den
                        dag, dat, van den kant van eenen zoo naauwkeurigen onderzoeker, met regt
                        verwondering moet baren dit namelijk: dat de Hollanders, toen, in het begin
                        der zeventiende eeuw reeds navolgers der Fransche Letterkunde waren, en dus
                            opitz, wiens leestijd tusschen 1697 en 1739 viel, in
                        onze Schrijvers, die hij navolgde, niet eens eene zuivere bron aantrof.
                        Trouwens, het is algemeen genoeg bekend, dar onze hooft
                        en vondel, nevens zoo vele anderen, toch wezenlijk geene
                        navolgers der Franschen waren, en deze geest van navolging slechts tegen het
                        begin der achttiende eeuw begon te heerschen. Ongegrond is dus de
                        uitdrukking van bouterweck, in het 10 deel zijner Geschichte der Poësie und Beredsamkeit, wanneer
                        hij van opitz sprekende, p. 85 zegt: ‘Bey
                        dieser Gelegenheit entwickelte sich auch seine Anhänglichkeit an
                        die Holländische Poësie, die, früher als
                        die Deutsche, sich an regelmässige Formen gewohnt, und sich
                        besonders nach der Französische gebildet
                    hatte.’

(33) Men vindt zulks in het bovengenoemde
                        werk, daar, waar de Treurspelen van gryphius beoordeeld
                        worden, en waar de Schrijver, onder anderen, van vondel
                        sprekende, zegt: ‘So muss ich wenigstens, nach meiner, vielleicht
                        sehr unvollkommenen Kenntnisz der Holländischen sprache und
                        Litleratur urtheilen. In den Dramatischen Gedichte des berühmten
                            joost van den vondel, die ich zur vergleichung mit
                        jenen des gryphius vor mir habe, finde ich neit mehr
                        Cultur, wie bey gryphius, aber eben so wenig Feinheit und
                        Individualität der Character-zeichnung, eben so wenig Talent, die
                        versteckteren, nicht auch dem gemeinsten Beobachter in das auge springende
                        Regungen des menschlichen Herzens wahrzunchmen, und in Dramatischer
                        Lebendigkeit dar zu stellen. Wie bey gryphius ist auch
                        bey vondel viel müssige und triviale
                        Natürlichkeit und viel langweilige
                    Declamation.’

(34) Ofschoon men, misschien met eenig
                        regt, heeft aangevoerd, dat er vele uitzonderingen op dezen regel kunnen
                        gevonden worden, zoo is het moeijelijk echter, naar mijn inzien, te
                        loochenen, dat het gemoedelijke en godsdienstige, onderscheidende trekken
                        van de vroegere Nederlandiche Dichters geweest zijn. Het is waar, dat de
                        Godsdienst toen veelal op eene andere wijze beschouwd werd, dat aan eenige
                        geschilpunten toen meer waarde dan thans gehecht werd, gelijk vele punten
                        van geschil, die tegenwoordig veel opziens baren, misschien door een volgend
                        geslacht van minder belang zullen geoordeeld worden te zijn. Doch dit
                        belette echter geenszins, dat die Godsdienst den boezem des Dichters
                        verwarmde, en dit kan men bij het lezen van heinsius, de
                            decker en vollenhove gereedelijk toestemmen. Bij
                        het waarderen van de gevoelens van dien tijd moet men niet van de
                        tegenwoordige beoordeling van dezelve uitgaan, maar zich midden in die
                        eeuwen, met hare woelingen en twisten, verplaatsen, en dan zal men bekennen,
                        dat zelfs die rampzalige oneenigheden, waaraan wij het Decretum
                            horribile en den Palamedes te danken hebben, hoe
                        dan ook beschouwd, voor de Poëzij allezins gunstig zijn
                    geweest.

(35) Een Latijnsch Gedicht ter eere van scipio.

(36) Zie hieromtrent de voorrede zijner Nederduitsche
                            Poëmata.

(37) Phedra en Zaïre zijn bekend. Desdemona
                        en Thecla behooren tot de gelukkigste gewrochten van het
                        Genie van shakespeare en schiller.

(38) Deze worden, in de Italiaansche Letterkunde, de Seicentisti genoemd.

(39) Dit schijnt meer nog uit zingen,
                        dan uit dichten bestaan te hebben. Zoo ver ik zulks na kon gaan werd
                        hetzelve in Nederland weinig bekend.

(40) Zie hierover poot,
                            rotgans in zijn Boerenkermis, asselyn in het voorspel Latona en de
                    Boeren.

(41) Philips de goede aanvaardde zijne regering
                        in 1434.

(42) Zie hierover
                        de Verhandelingen van de Heeren van kampen en siegenbeek in de Mnemosyne.

(43) Ik bedoel hier de meerdere zucht voor waarheid en de meerdere
                        ernst van onze Natie, waardoor deze, gelijk op de volgende bladz. blijkt,
                        vroeg eenen tegenzin in de verdichtselen der Fransche Romanciers
                    had.

(44) De Glossa is eene Spaansche Dichtsoort in
                        verschillende coupletten, waarvan de laatsten ieder de uitbreiding van eenen
                        regel van het eerste bevatten. De Canzone is eene soort
                        van kleineren Lierzang, bij de Troubadours in gebruik, vooral door petrarca nagevolgd.

(45) Belangrijk is een, over dit onderwerp, kortelings in
                        Duitschland uitgekomen Werkje, Uber die
                        Minnehöfe.

(46) Zie dit bekende Tooneel in de
                            Femmes savantes.

(47) Zie. bilderdyk's
                        Taal- en Dichtkundige verscheidenheden.

(48) Boleau, Art.
                    Poëtique.

(49) Zie hierover van wyn, Huiszittend Leven, I Deel,
                        die, onder anderen, verscheiden dezer Geleerden opnoemt. Bij hem vindt men
                        tevens melding gemaakt wegens den meer of minderen invloed, dien de Abtdij
                        van Egmond en andere geestelijke gestichten op de verbreiding of liever
                        bewaring der oude geleerdheid gehad hebben.

(50) Dit behoort onder de loutere gissingen,
                        daar toch de handel toen, even als nu, alleen bij toeval, tot verspreiding
                        van Kunst en Geleerdheid dienstbaar kon worden.

(51) Ik bedoel hier vooral den
                        verdienstelijken hoffman van fallersleben, met wien ik
                        het genoegen had in 1821 kennis te maken. Deze was met eenen vurigen ijver
                        voor de Oud-Nederduitsche Letterkunde bezield, en wilde, met de gezangen,
                        tevens ook de zeden van den goeden ouden tijd doen herleven. De begeerte, om
                        in de Hollandsche Bibliotheken nog belangrijke Handschriften van onze oude
                        Dichters uit de dertiende en veertiende eeuw, als ook van onze vroegste
                        liedeboeken, op te sporen, bewoog hem, eene voetreis herwaarts te doen,
                        alwaar onze verdienstelijkste Geleerden zijne onvermoeide vlijt naar waarde
                        wisten te schatten. De algemeene Konst- en Letterbode,
                            No. 32, behelst, van zijne hand, een aanzoek tot
                        mededeeling van Oud-Nederlandsche Volksliederen, en nog later verscheen er
                        eene dergelijke aankondiging wegens de oude vertalingen der Ridder-romans.
                        Belangrijk was het aantal der door hoffman reeds
                        verzamelde Volksliederen, en derzelver uitgave in het werk, met welks
                        vervaardiging hij zich bezig houdt, zal voorzeker een nieuw licht over vele
                        gedeelten onzer Letterkunde verspreiden.

(52) Ik heb door deze aanmerking geenszins den met regt verkregen
                        roem van die mannen willen aantasten, die door den moeijelijksten arbeid en
                        de vergelijking der handschriften de lezing der oude Schrijvers verbeterden,
                        en de oorspronkelijke zuiverheid trachtten te herstellen, en die daardoor
                        talrijke bronnen van letterkundig genot over het nageslacht openden; maar ik
                        bedoelde alleen die gene, bij wien deze studie tot persoonlijke doeleinden
                        misbruikt werd, of in vitterij ontaarde.

(53) Wegens het
                        meer historiele onzer Letterkundige Geschiedenis, en de nadere bepalingen
                        wegens geboorte en afsterven onzer groote mannen, heb ik het voor onnoodig
                        gerekend, dat gene, hetwelk men deswegens in zoo vele werken vindt, te
                        herhalen; en kunnen de Verhandeling van den Heer de
                        vries, in het 3 en 4 deel van de Werken der Bat. Maatsch.
                            van Taal- en Dichtkunde; de Beknopte Geschiedenis
                            onzer Letterkunde, door den Heer n.g. van
                        kampen, eindelijk het Woordenboek van den Heer witsen geysbeek, tot nadere inlichting, opgeslagen
                        worden.

(54) Montaigne, een Fransch Wijsgeer, vooral
                            door zijn Essais bekend, leefde Ao. 1533-1592.

(55) Petrarca's leeftijd viel van 1304-1374.
                            Florence, door den Arno besproeid, was zijn vaderland, en aan zijne
                            standvastige liefde voor Madonna Laura, heeft hij hier
                            den naam van Lauwerminnend te danken.

(56) Twee
                        Blijspeldichters uit de eeuw van lodewyk den XIV, door
                        hunne vriendschap beroemd.

(57) Calderon de
                            la barca leefde, gedurende het grootste gedeelte der zeventiende
                        eeuw, in Spanje. Hij was de grootste Treurspeldichter der Spanjaarden. Zijn
                        roem was vroeger in Europa weinig verbreid, en het waren de Duitschers,
                        vooral a.w. schlegel, die, in het laatst der vorige eeuw,
                        hem regt deden wedervaren. Schrijver dezes zag de vertaling van zijnen Principe costante, met vele toejuiching, in 1816 te
                        Berlijn ten tooneele voeren.

(58) Deze verschijnen, onder anderen, in den Richard
                            den derden en Henrik den agtsten meest als
                        vertegenwoordigers van de algemeene opinie omtrent gebeurde zaken, waarover
                        zij het oordeel vellen.

(59) Ik heb hiermede geenszins willen
                        zeggen, dat hooft en zijn kring de stichtelijke Liederen
                        van camphuysen hadde moeten zingen,
                        maar alleen geschiedkundig willen aanwijzen, dat in dien kring eene nieuwe
                        soort van Liederen, meer op de italiaansche wijze geschoeid, ontstond,
                        zonder eenigzins deze soort van zangen met het vroeger ridderlijke of
                        stichtelijke Volkslied te vergelijken.

(60) Deze beide namen zijn die van de
                        twee herderinnen uit het Batavisch Arcadia van heemskerk.

(61) Deze achting voor autoriteiten gaf aan
                            baillet het denkbeeld van zijn uitgebreid werk,
                        genaamd Jugemens des Sçavans. Het was toen de
                        gewoonte, bij het uitgeven, zelfs van oudere werken, zich wegens hunne
                        verdiensten op de uitspraak van dezen of genen Geleerden te beroepen, gelijk
                        thans op de voordeelige melding in een of ander tijdschrift.

(62) Men kent deze Dichters in de Fransche
                        Letterkundige Geschiedenis nog onder den naam van Pleiade
                            Française.

(63) De
                            aanbidbre Julia ziet dan dees dag haar leven
 Aan 't onverbreekbaar
                            juk des huwlijks prijs gegeven.

(64) Men zie deswegens de geschiedkundig getrouwe
                        karakterschildering van dien vorst in de Fortunes of
                        Nigel, eenen der aan Sir walter scot toegeschreven
                        Romans, in 1822 te Londen uitgegeven.

(65) Philip
                        sidney, over wien men in het 3de tijdperk nog een nader verslag vindt,
                        was de neef van den Graaf van leycester, en een der
                        schoonste sieraden van het Hof van Koningin elisabeth.
                        Hij onderscheidde zich even zeer door de uitmuntendheid van zijn hart, als
                        door de begaafdheden van zijn verstand. Zijne Arcadia is
                        in Proza, met inmenging van poëtische stukken, opgesteld. Hij
                        werd door Koningin elisabeth tot Gouverneur van
                        Vlissingen benoemd, en sneuvelde in 1586, bij Zutphen, in een gevecht tegen
                        de Spanjaarden.

(66) Sannazarius
                        was een der beroemdste Latijnsche Dichters in Italien uit het tijdperk der
                        Medicissen. Hij stierf in 1530. In zijne Moedertaal heeft hij zich eene
                        eerzuil gesticht door zijne toenmaals zoo beroemde Arcadia, die in de meeste
                        talen van Europa vertolkt werd. Wij bezitten in het Nederduitsch eene
                        vertaling van dit werk door pieter vlaming, tegen het
                        begin der agttiende eeuw uitgegeven.

(67) Geenszins heb ik hierdoor den
                        invloed der vreemde Talen op de onze als in alle opzigten nadeelig willen
                        doen beschouwen. In tegendeel, zij verloor door dezelve dat ruwe en
                        stooterige, 'twelk ons in de Schrijvers der zeventiende eeuw op vele
                        plaatsen nog zoo zeer hinderlijk is. Doch blijst het daarom niet mogelijk,
                        dat, bij het aanwinnen van uitmuntende hoedanigheden, er ook weder anderen
                        zijn verloren gegaan? Zoo men dit denkbeeld toepast, zal men vinden, dat
                        zulk eene vereeniging van voor- en nadeelen dikwijls even zeer bij de
                        beschaving der Volken als der Talen plaats vindt.

(68) Boscano, de leermeester van alva en
                        tijdgenoot van karel den V, was de eerste, die het
                        ondernam, de Spaansche Poëzij op de leest van het metrum der
                        Italiaansche Dichters te schoeijen. Hij stierf omtrent 1540. - Garcilaso de la vega hanteerde met denzelfden moed het zwaard en
                        de lier, en vond den heldendood onder de oogen van karel
                        den V. bij een' aanval op eene sterkte nabij Frejus, bij gelegenheid van den
                        noodlottigen inval der Keizerlijken in Provence in 1536. Als herdersdichter
                        is hij voor zijne natie onvergetelijk. - Mendoza was een
                        der belangrijkste mannen uit den tijd van karel den V.,
                        en werd door dezen aan het hoofd der moeijelijkste gezantschappen gesteld.
                        Daar zich zijn leeftijd tot in 1575 uitstrekte, was hij nog genoodzaakt den
                        smaad en lagen naijver van philips den II., die geene
                        waarachtige grootheid bij zich dulden kon, te moeten verdienen. Als
                        Staats-Krijgsman en Dichter werd hij door zijne landgenooten vereerd, en
                        zijne Geschiedenis van den opstand der Mooren in de Alpujarra, onder philips den II, heeft hem eene roemrijke plaats naast de
                        groote Geschiedschrijvers der Oudheid verworven. - Over de Spaansche
                        Letterkunde vindt men het meeste licht bij bouterweck,
                        die een deel van zijne Geschichte der Poesie und
                        Beredsamkeit, aan Spanje toegewijd heeft, en in sismondi's
                        Essai sur la littérature du midi de l'Europe. 4
                        vol. - Het Handbuch der Spanischen Sprache und Litteratur,
                        in 1804 te Berlijn uitgekomen, behelst vele bijzonderheden over het leven
                        der Spaansche Dichters en Geschiedschrijvers.

(69) Dit geschiedde namelijk in 1492, toen de Fransche Vorsten het
                        eerst hunne aanspraak op den troon van Napels lieten gelden, en de
                        onderneming van karel den VIII. plaats greep.

(70) Men vindt dit bevestigd in den nieuwsten Engelschen
                        druk van shakespeare door reed, alwaar
                        overal de bronnen der geschiedenissen, welke shakespeare
                        in zijne stukken voorgedragen heeft, opgegeven worden. Men bemerkt daaruit,
                        wat hij aan de Fransche, en vooral aan de Italiaansche Nevellen, in dit opzigt te danken had.

(71) De Staatstaal bleef, in navolging van de
                        gewoonte onder de Bourgondische Hoven, nog veelal Fransch; nog in den tijd
                        van alva werdeu vele staatsstukken in die Taal opgesteld,
                        gelijk men zulks in het werkje De l'origine, des
                            progrès, et de la décadence des Chambres de
                            Rhétorique, door den Heer n.
                        cornelissen in 1812 te Gent uitgegeven, opgemerkt vindt.

(72) Hier heerscht eenige
                        toespeling op de bekende anecdote van karel den V, dat
                        hij Spaansch tegen God, Fransch met zijne hovelingen, Italiaansch met zijn
                        meisje, en Duitsch, eindelijk, tot zijn paard sprak.

(73) Hier worden (Lutrin
                        ch. 5.) onder deze weinige boeken eene vertaling van tasso, eene van guarini, en eene van eenen
                        onbekenden Italiaanschen Romanschrijver aangehaald.

(74) Hij die de Italiaansche Letterkunde
                        kent, en eene uitzondering voor petrarca en vooral voor
                            dante maakt, zal dit gewis toestemmen.

(75) Marino leefde 1569-1625. In de Letterkundige
                        Geschiedenis is hij als bederver van den Italiaanschen smaak bekend. Des
                        niettemin vond hij onder zijne tijdgenooten talrijke bewonderaars, en de
                        verbittering tusschen dezen, die zich marinisten noemden,
                        en die genen, welke met regt zijne werken hekelden, rees tot den hoogsten
                        top en ging zelfs tot dadelijkheden over.

(76) Men zie deswegens de
                        voorrede van zijne Pucelle.

(77) Castiglione was een der beschaafdste Italiaansche
                        edellieden uit het tijdperk der Medicissen, en deelde in
                        zijn Cortegiano lessen mede wegens eene kunst, waarin hij
                        zoo zeer uitmuntte.

(78) Men zie het werkje van bouhours
                        de la maniere de bien penser dans les ouvrages
                    d'esprit.

(79) Jorge de montemayor was een tijdgenoot van philips den II. Zijne Diana maakte grooten
                        opgang door geheel Europa, werd in de meeste Talen overgezet, en zal dit,
                        osschoon ik daarvan geen spoor heb kunnen vinden, ook wel in de onze geweest
                        zijn.

(80) De
                        lange historische romans van mlle
                        scudery en haren echtgenoot, beide tijdgenooten van lodewijk den XIV, zijn ook bij ons vertaald geworden. Deze
                        behoorden ook onder die werken, vol van valschen smaak, tegen welke boileau te velde trok, wanneer hij zong: 
                            Gardez vous de donner, ainsi que dans Clelie, 
                            L'air et l'esprit Français à
                                    l'antique Italie. etc. 
                        


(81) Het spreekt van zelve, dat
                            cats hier niet aesthetisch beschouwd wordt, maar
                        alleen met opzigt tot de meerdere nationaliteit zijner werken.

(82) Ik ben het met den Heer geysbeek, in zijn
                            Anth. Woordenboek, III Deel, pag. 475, volkomen eens,
                        dat de Spaansche Taal, in de zestiende en zeventiende eeuw, bij onze
                        voorouders zeer gemeenzaam geweest is, doch ik geloof niet, dat, uit de hier
                        en vroeger gemelde redenen, men bij ons vele sporen van
                        navolging van lopez de vega en calderon zal vinden, ofschoon c. questiers en isaac vos, eenige Blijspelen van den eersten vertaald
                        hebben.

(83) Men bemerkt dit onder anderen uit den Spaanschen Brabander van bredero. In het Eerste
                        Deel van van der vynck's
                        Geschiedenis, in het Mengelwerk van den
                        Heer scheltema, III Deel, 1. vertaald, vindt men eene
                        belangrijke uiteenzetting, die den vijandigen geest bewijst, welke altoos,
                        sedert derzelver nadere betrekking, tusschen Nederlanders en Spanjaarden
                        geheerscht heeft.

(84) Deze vergelijking werd hier
                        niet geplaatst, ten einde de verdienste van de eene Zuster boven die der
                        andere te verheffen, maar alleen om aan te toonen, hoe verscheiden de smaak
                        van beide was, en hoe hunne poëzij eenen verschillenden plooi had
                        aangenomen, naar mate van den kring van vrienden, door beide het meest
                        geliefkoosd. Over dit belangrijk Zusterpaar blijft de Verhandeling van den
                        Heer scheltema steeds de voornaamste bron.

(85) Vondels
                        Lucifer werd 1654 vervaardigd. Miltons
                        Paradise Lost werd niet vóór 1667
                        bekend. Deze bijzonderheid, reeds door den Heer van
                        kampen opgemerkt, zoude, indien er navolging van de eene of andere
                        zijde, plaats kon vinden, de schaal geheel ten voordeele van onzen
                        Vaderlandschen Dichter doen overstaan.

(86) Belangrijk zijn, ten dezen opzigte, de twee
                        Verhandelingen van den Heer bilderdijk, onder den titel:
                            Verstag van het Spaansche Treurspel van Don
                        guillem de castro, de heldendaden van den
                            Cid, thans in de Bijdragen tot de
                            Tooneelpoëzij uitgegeven.

(87) Berchoux heeft in zijne Elegie, die dus begint: Qui me delivrera des Grecs et des Romains, de gedurige
                        verschijning derzelfde personen op den Franschen Schouwburg berispt. Hoe
                        vele Elektras en Orestessen hebben
                        denzelven niet betreden? Men berekende kortelings, dat de familie van Agamemnon alleen meer dan dertig stukken aan het Parijsche
                        tooneel geleverd had.

(88) Men vindt er echter twee heerlijke voorbeelden van in de
                        tweespraak tusschen Polyeuctus, die als martelaar ter dood
                        gevoerd werd, en zijne echtgenoote, bij corneille, en de
                        voortreffelijke zamenspraak tusschen Athalia en Joas, bij racine.

(89) Dit stuk moest bewijzen, qu'on ne peut pas être à la fois Pere et
                            Roi.

(90) Zie hierover voltaire, in zijne Commentaires sur
                        corneille, bij gelegenheid van den Horace.

(91) In de
                        laatste uitgave van shakespeare, reeds vroeger
                        aangehaald, wordt verondersteld, dat de stof van dezen Titus
                            Andronicus uit eene oude ballade ontleend is.

(92) Onder het afdrukken dezes komen de Bijdragen tot
                            de Tooneelpoëzij van den Heer bilderdijk uit, welke een belangrijk stukje over den Aran
                            en Titus behelzen. Ik heb daarvan geen gebruik willen maken, en
                        vergenoeg mij, mijne Lezers tot meerdere inlichting derwaarts te
                    verwijzen.

(93) Don louis de gongora
                            y argite leefde te Cordua van 1561-1627. Met veel grond kan men hem
                        den marino van Spanje noemen. Ook hij onderscheidde zich
                        door eenen gezochten en duisteren stijl, welke door velen niet alleen
                        geprezen, maar, ongelukkig genoeg, nagevolgd werd. Dit is ten minste het
                        algemeen gevoelen van de meeste Schrijvers, die zich met de Spaansche
                        Letterkunde bezig hielden.

(94) De Adamastor is een
                        reusachtig spook, dat, in den vijfden Zang van de Lusiadas
                        van camoens, aan gama verschijnt, en
                        als de Genius der Oostersche Zeeën, hem aan de Kaap de Goede
                        Hoop, toen Kaap der Stormen (Cabo de los tormentos)
                        genoemd, de rampen voorspelde, waarmede hij, als hij zijne reis voortzette,
                        te worstelen zoude hebben.

(95) De Engelsche uitgever van shakespeare gelooft, dat deze de stof voor dit treurspel
                        gevonden heeft in de Histoires tragiques van françois belleforest, eene fransche verzameling van
                        Verhalen uit de middeleeuwen. Indien dit echter waar is, schijnt dezelfde
                            belleforest slechts eene vertaling van het verhaal
                        van den Deenschen Geschiedschrijver saxo grammaticus
                        gege-geven te hebben, en door het uittreksel van dit verhaal, in de Vaderlandsche Letteroefeningen van December 1822, blijkt
                        het genoegzaam, dat deze de oorspronkelijke bron dier Geschiedenis geweest
                        is, en heeft derhalve brandt zeer gemakkelijk, in den
                        bovengenoemden Schrijver, den grond van zijn treurspel kunnen
                    vinden.

(96) Men zie de titelplaat van de stukken, door dit gezelschap
                        vertaald.

(97) Zie die stuk
                        in scheltema's
                        Letterkundig Magazijn, II Deel, 3de stuk.

(98) Zie over swinnas, scheltema
                        Letterkundig Mengelwerk, III Deel, 1ste stuk.

(99) Deze toespeling duidt op eene anecdote, door luïscius, in zijn Algemeen
                        Woordenboek, bewaard (L. vondel), en volgens welke
                            vondel een treurspel, Messalina
                        genaamd, opgesteld zoude hebben, en hetzelve reeds in de handen der spelers
                        was, die echter den draad der intrigue niet wel hadden
                        kunnen vatten. Vondel, om de zaak voor hen duidelijker te
                        maken, liet hun veronderstellen, dat deze en gene persoon uit zijn treurspel
                        dezen of genen toenmaligen Vorst aanduidde. De Tooneelspelers hadden daarop
                        verhaald, dat vondel een treurspel op toenmaals bekende
                        personen gemaakt had, en de Dichter, door eene onschuldige list weder
                        meester van zijn handschrift geworden zijnde, had zich gehaast, hetzelve
                        door den brand te doen verslinden, ten einde daardoor de gevaren eener zoo
                        onjuiste toepassing te vermijden.

(100) Men zie hierover in de kleine Schriften
                        van Heeren
                        Uber das Continental Intresse Englands.

(101) Men herinnere zich hierbij boileau, wanneer hij zegt: 
                            Le Commandeur trouvoit la scene peu exacte. 
                            Le Vicomte indigné sortait au premier
                                acte. 
                            (Epitre Septieme, à
                                Racine.) 
                        

                        Molière was, gelijk men weet, Kamerdienaar van
                            lodewijk den XIV.

(102) Men zie
                            shakespeare's
                        Taming of the Shrew. Deze geschiedenis is echter reeds van
                        ouderen oorsprong, en werd in Engeland reeds in eene vroegere oude klucht
                        van dien naam voorgesteld. De Schrijver van deze klucht schijnt de stof uit
                        eene anecdote genomen te hebben, door heuterus, die in de
                        zestiende eeuw leefde, verhaald, en ten tijde van philips van
                            bourgondien gesteld. Een ander Engelsch verzamelaar van anecdoten,
                        die zijn werk in 1632 uitgaf en door de uitgevers van shakespeare aangehaald werd, verhaalt eene diergelijke
                        gebeurtenis, uit Marco Paolo, een reiziger in de dertiende
                        eeuw, getrokken. Ook holberg, een Deensch Blijspeldichter
                        uit de achttiende eeuw, heeft deze gebeurtenis ten tooneele gevoerd onder
                        den titel van den Herschapen Boer, welke ondertusschen
                        geenszins in geestigheid bij onzen Krelis Louwen
                    haalt.

(103) Young is,
                        door de vertaling van lublink in proza, zoo wel als door
                        de gedeeltelijke overzetting van schenk in verzen,
                        genoegzaam bij ons bekend geworden. Akensides voornaamste
                        werk was een Leerdicht, in drie zangen, over de Pleasures of
                            Imagination, dat in zijnen leeftijd nog al opgang maakte.

(104) Men kan in la harpe's
                        Cours de Littérature, bij de Geschiedenis van
                        van dit tijdperk, de vermelding van alle de pogingen vinden, die de fraaije
                        geesten van dien tijd aanwendden, om de Dichtkunst als een overtollig
                        pronkgewaad te doen beschouwen. Bij een volk dat, niettegenstaande deszelfs
                        schitterende verdiensten in de Tooneeldichtkunst, nog zoo weinig voortgang
                        gemaakt had in de beschouwing van den waarachtigen oorsprong en het doel der
                        Poëzy, moet een dergelijke geest ons minder verwondering
                    baren.

(105) Ik hoop niet, dat deze regels gelegenheid
                        zullen geven tot eene beschuldiging, alsof ik de verdiensten van poot had willen verkleinen. Van harte bewonder ik in hem,
                        hetgeen geheel Nederland in hem bewondert; doch ik geloof, dat het geene
                        onregtvaardigheid zij, te gelooven, dat deze Dichter der Natuur, die ons
                        eenige zoo bekoorlijke tafereelen van de genoegens van het landleven heeft
                        opgehangen, nog grooter geweest zijn zoude, indien hij op dezen weg ware
                        voortgegaan, in plaats van het overdreven gebruik aan te nemen dier
                        sieraden, uit Grieksche en Latijnsche Fabelkunde ontleend.

(106) Bloomfield's
                        Farmersboy, waarin de beschrijvingen en vergelijkingen
                        meest alle uit de Natuur zelve geput zijn, werd door het Londonsch Publiek
                        met de grootste geestdrift ontvangen. Schotland beroemt zich in onze dagen
                        op zijnen beroemden Dichter robert burns, wiens gedichten
                        in de volkstaal opgesteld werden, en een verbazenden opgang maakten. Onder
                        de thans levende Schotsche Dichters bevindt zich ook weder een Landman, die,
                        onder den naam van de Ettrick Shepherd, zich onder zijne
                        tijdgenooten eenen uitgebreiden roem heeft verworven.

(107) Men zal
                        zich hierbij aan de Poëtische vertelling van schiller, Pegasus im Joche, herinneren. Over de
                        tirannij der Kunstregters, vooral van lateren tijd, vindt men, onder
                        anderen, vele bijzonderheden bij bilderdijk zoo als, bij
                        voorbeeld, in het tweede deel zijner Krekelzangen iets
                        wegens de verminkingen, die zijn prijsvers, de liefde des
                            Vaderlands, toenmaals heeft moeten ondergaan.

(108) Over de gevoelens van deze
                        Schrijvers, wier namen, dien van hume, welke tevens op
                        eenen vasteren grond rust, uitgezonderd, reeds zoo veel door den tijd
                        geleden hebben, vindt men het noodige in de schriften der Verdedigers van
                        het Christendom tegen het midden en einde der achttiende eeuw, zoo als leland, lesz, roustan enz.

(109) Cervantes
                        heeft twee deelen Novelas geschreven, en in Frankrijk is
                        de naam van Nouvelle voor eenen roman van een' kleineren
                        omvang tot nu toe bewaard gebleven.

(110) Belangrijk is in de levensbeschrijving van bernardin de st. pierre, door aimé
                        martin, het verhaal wegens de koele wijze, waarop zijn Paul et Virginie in het cercle van den
                        toenmaligen Minister necker ontvangen werd, en tevens van
                        de geestdrift, waarmede vervolgens vernet de voorlezing
                        van den ontmoedigden Schrijver aanhoorde, en hoe deze hem den moed gaf tot
                        de uitgave van zijn werk.

(111) Wegens de bijzonderheden omtrent toenmaals uitgekomen
                        werken en gedichten, heb ik grootendeels tot grondslag genomen de Vaderlandsche Letteroeseningen, die ik, met dit oogmerk,
                        van Ao. 1760 tot 1798 doorliep. De Excerpten uit deze en vele andere geschriften zouden tot
                        uitgebreide aanhalingen gelegenheid hebben kunnen geven; doch ik heb
                        begrepen, dat hier alleen vereischt werd, nu en dan eenige bijzonderheden
                        aan te stippen, waaruit men den geest des tijds kan beoordeelen. Indien men
                        den stijl der verschillende schrijvers had willen vergelijken, of het
                        gezegde overal, door voorbeelden, duidelijker willen maken, zoude het getal
                        der bladzijden steeds aangegroeid zijn, zonder dat men eenige volledigheid
                        had kunnen bereiken. Een werk, gelijk dit, is ook veeleer geschikt, om de
                        belangstelling in een onderwerp, zoo gewigtig als dat der opgegevene vraag,
                        aan te wakkeren, en daardoor gelegenheid tot verrassende ontdekkingen te
                        geven, dan om een beslissend oordeel te doen vellen over zoo vele punten,
                        die nog door verdere nasporingen nader opgehelderd moeten worden.

(112) De tweede dezer aanhalingen is uit de Merope, de eerste en derde uit de Oedipe, die de
                            letterkundige loopbaan van dezen beroemden Dichter opende. De geest,
                            echter, in zijne volgende treurspelen bleef dezelfde, en wij hadden ook
                            uit zijne latere schriften menig voorbeeld kunnen aanhalen.

(113) Men vindt deze anecdote in het leven van lemierre, vóór de stereotype
                        uitgave van zijne Oeuvres choisies.

(114) Het is alleen in dit opzigt, en niet over het algemeen, dat ik
                            dubelloy bij Juff. de lannoy heb
                        willen vergelijken. De treurspelen van den voornoemden Franschen Dichter
                        maakten overal veel opgang bij derzelver eerste verschijning, doch dit,
                        voornamelijk, daardoor, dat zij nationale Fransche Geschiedenissen tot
                        onderwerp hadden. Naderhand zijn zij echter in de achting der kunstregters,
                        zoowel als iu die van het Publiek, sterk gedaald, waartoe ook la harpe, door zijne hevige gispingen dezer stukken, in zijn Cours de Littérature, veel heeft toegebragt. De
                        vertaler van den Gaston en Bayard en Pedro de
                            Wreede was jan gerard doornik, in 1807 te
                        Amsterdam overleden, wiens verdiensten, in dit opzigt, zoowel in het Anthologisch Woordenboek, als ook vooral door de
                        Schrijvers van den Tooneelkijker, bij gelegenheid van de
                        beoordeeling der bovengenoemde treurspelen, naar waarde zijn
                    gehuldigd.

(115) Dit Gedicht
                        onderscheidt zich echter voordeelig onder de toenmalige werken van dien
                        stempel, daar men in hetzelve op vele plaatsen waarachtige dichterlijke
                        verhessing bewondert. Vele zijner Mengeldichten getuigen,
                        dat hij inderdaad genie bezat, hoewel hij zich misschien te veel na de
                        Fransche Letterkunde gevormd had. Zoo was ook zijn Tasso
                        eene navolging van de Fransche overzetting van baour-lormian; doch kenners beweren, dat hij, schoon niet met het
                        origineel bekend, echter de Fransche vertaling overtroffen heeft.

(116) De nagedachtenis van dezen Dichter ontving kortelings
                        eene verdiende hulde in de aan hem door zijne vrienden opgerigte Eerzuil.

(117) De Codrus werd oorspronkelijk vervaardigd door van
                            croneg, eenen te vroeg gestorven verdienstelijken Dichter. De Eduard de Derde was het werk van weisse, die, in zijne eerste stukken, den smaak van het Fransche en
                        Engelsche treurspel scheen te willen vereenigen, doch die naderhand, in
                        zijne ook bij ons bekende Romeo en Julia, meer tot het
                        gewone drama naderde.

(118) Ik geloof, dat loosjes voorzeker onder onze Vaderlandsche Schrijvers in
                        het laatst der verledene en het begin der tegenwoordige eeuw, eene
                        belangrijke plaats verdient. Vele gedeelten, zoo van zijnen de
                            Ruyter als van zijne veelvuldige treurspelen, bezitten onmiskenbare
                        verdiensten. Liefde voor den Godsdienst en het Vaderland stralen in alle
                        zijne werken door, en hij moge, met meer anderen, beschuldigd worden, zich
                        wel eens door eene te groote gemakkelijkheid in het opstellen te hebben
                        laten medeslepen, zijn Maurits Lijnslager blijst echter
                        een waarachtig vaderlandsche roman, die het hart en de kennis van deszelfs
                        schrijver tot eer verstrekt, en vinden wij met hartelijk genoegen daarin het
                        beeld van den Godsdienstigen, opregten en beschaafden Nederlander uit de
                        eeuw van onzen roem weder.

(118) Het ware
                        eene onnoodige uitvoerigheid, hier bijzonderheden aan te slippen wegens
                        mannen, die, gelijk schiller of goethe,
                            byron of walter scot, eenen Europeschen
                        letterroem verkregen hebben. Wegens de Zuidelijke vernuften, hier misschien,
                        behalve alfieri. minder bekend, veroorloof ik mij het
                        volgende. - Parini leefde te Milaan, en werd aan geheel
                        Italien bekend door zijn geestig hekeldicht De Dag (il Giorno), waarin hij de verwijfde en bedorvene zeden
                        zijner tijdgenooten voor oogen stelde. Monti is als
                        Treurspeldichter en als vertaler der Ilias bekend. Datgene
                        zijner werken, waarop ik hier heb willen toespelen, is de Basvigliana, waarin hij den geest van dezen, ten tijde der
                        Fransche Omwenteling te Rome vermoord, alle de gruwelen doet aanschouwen,
                        door de door hem zoo geliefkoosde stelsels te weeg gebragt. Yriarte is een Spaansch Fabeldichter, in het laatst der vorige
                        eeuw gestorven, en melendez valdez, door de Spanjaarden
                        als hunnen anacreon vereerd, stierf in 1817 te
                        Montpellier, uit een Vaderland geweken, alwaar hij zich het noodige
                        onderhoud niet verschaffen kon. Munoz (juan baptista), in
                        1799 als Geschiedschrijver van Indien gestorven, ondernam, met diepe
                        belezenheid en kennis der belangrijkste bronnen uitgerust, eene Historia del nuevo Mondo, waarvan hij slechts een gedeelte heeft
                        mogen voleindigen.

(120) Ik heb begrepen,
                        dat hier de taak voldongen was, en het scheen mij te gevaarlijk, en tevens
                        te weinig doelmatig, onzen eigenen leeftijd te beoordeelen Dit zij aan ons
                        nageslacht overgelaten. Ik heb mij zelven echter niet van het genoegen
                        willen berooven, eenige wenken wegens den tegenwoordigen bloei onzer
                        Letteren te geven, en deze zullen niet duister zijn voor hen, voor wien
                        Vaderlandsche Taal en Letterkunde geene ijdele na namen zijn, en die zich,
                        onder Gods zegen, beijveren, de zaden van geestdrift en kennis, onder het
                        tegenwoordig gedacht gestrooid, op te sporen en derzelver heilrijke
                        ontwikkeling te helpen bevorderen.

(121) Het spreekt van zelve, dat helmers, die, met opzigt tot ons, reeds tot het
                        voorgeslacht behoort, hier niet mede gerekend kon worden; doch ik heb hem
                        hier van zijne vrienden en tijdgenooten, met wien hij eens voor de regtbank
                        van het nageslacht verschijnen zal, niet willen afscheiden.

