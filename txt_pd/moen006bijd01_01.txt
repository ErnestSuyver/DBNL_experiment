
    
        
            
                Bijdragen aan de ‘Drentsche volksalmanak’
                                
            
            
                
                    Dit bestand biedt, behoudens een aantal hierna te noemen ingrepen, een diplomatische weergave van Bijdragen aan de ‘Drentsche volksalmanak’ uit 1840-1842.
                    Er is gebruik gemaakt van een door Marinus van Hattum aangeleverd bestand.
                
                
                    
                        
                    
                
            
            
            
                moen006bijd01_01
                DBNL-TEI 1
                
                    2018 dbnl
                
            
            
                
            
            
                
                    
                    exemplaar uit privébezit
                
                Petronella Moens, Bijdragen aan de ‘Drentsche volksalmanak’. Van der Scheer, Coevorden, 1840-1842
                
            
        
        
            
                Wijze van coderen: standaard
                
            
        
        
            
                Nederlands
            
        
        
            
                Bijdragen aan de ‘Drentsche volksalmanak’
                
                Petronella Moens
                
                
                
                
                    
                    
                    
                
            
            
            
                
                
            
            
            
            
        
        
            
                Bijdragen aan de ‘Drentsche volksalmanak’
                
                Petronella Moens
                
                
                
                
                    
                    
                    
                
            
            
            
                
                
            
            
            
            
        
        
            
                2017-11-27
                
                    RK
                
                colofon toegevoegd
            
        
    

Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Petronella Moens, Bijdragen aan de ‘Drentsche volksalmanak’. Van der Scheer, Coevorden, 1840-1842
 
Zie: https://www.dbnl.org/tekst/moen006bijd01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 


    
        
            
        
Drentsche volksalmanak 4 (1840) 221-224



{==221==} {>>pagina-aanduiding<<}

Aan de Herfst.

De zomer, die zo mild, zoo schoon 
Gehuld in zonneglans om 't Noordlijk halfrond speelde, 
En pralend met een rozenkroon 
Op 't golvend koren danste en alles koest'rend streelde, - 
De zomer vlugt, maar schudt hier, bij zijn afscheidsgroet, 
Nog bloemen van zijn bruine lokken, 
Ja – schenkt nog blozend ooft, eer hij vol kracht en gloed, 
Naar 't Zuidlijk halfrond is vertrokken. – 
 
Ziet ginds de boomgaard rijk belaên 
Met wintervoorraad, waar de twijgen onder buigen: 
De purpren druiftros lacht ons aan; 
Luid blijft natuur alom Gods vadertrouw getuigen: 
Wees welkom, Herfst! gij, die nog woud en velden tooit, 
Verwelking hult in schoone verwen, 
Zoo vaak een heldre dag zijn gouden vonken strooit 
Op loov'ren, die al ruischend sterven. 
 

{==222==} {>>pagina-aanduiding<<}

o Herfst! gij vriend van kalme rust! 
Gij doet bij elken stap uw dagen vroeger zinken, 
Door schemering in slaap gekust, 
Ziet de aarde telkens 't licht aan de Oostkim later blinken. 
Doch, rekt ge uw nachten lang? ja – zijn zij stil en koel? 
Zij doen der he[e]mlen lofzang hooren, 
Spreekt niet Gods majesteit verstaanbaar voor 't gevoel, 
Waar 't oog der starren pracht ziet gloren!... 
 
De herfstwind schudt het boschloof neêr, 
Dat schuif'lend en verdord, ten wiegzang moet verstrekken 
Voor groeikracht en 't insectenheir, 
Tot weêr de lentezon het vrolijk op zal wekken. 
De late herfstbloem baadt zich in een zilv'ren vloed 
Van damp, waarin de maan zich spiegelt, 
Terwijl de dauwdrop, door bewolkten morgengloed 
Gekleurd, op struik en grashalm wiegelt. 
 
Geheel veranderd is de lucht; 
Elke ademtogt doet koelte in borst en ad'ren vloeijen; 
Maar, schoon vaak 't veege leven vlugt, 
Gezondheids frissche roos blijft onverwelklijk bloeijen: 
't Verflaauwde levensvuur, dat nog zijn vonken spreidt 
In d'ouderdom, naar 't graf gebogen, 
Verschijnt niet zelden, reeds ter grafrust voorbereid, 
o Koude Herfst! door uw vermogen. 
 

{==223==} {>>pagina-aanduiding<<}

Nog eenmaal scheen uw levenskracht 
Te ontvlammen, grijze Erast! toen beek en stroom ontdooide, 
En 't voorjaar, in zijn bonte pracht 
Het woud met loov'ren, 't veld met gras en bloemen tooide. 
Weêr sneller stroomde 't bloed door hart en ad'ren heen, 
Toen zomergloed uw leven wekte: 
Doch 't was het zwijgend graf dat, toen de herfst verscheen, 
Aan u tot koude rustkoets strekte. 
 
Alina, eng'lenrein en schoon 
Slechts met een sluijer van doorschijnend stof omgeven, 
Verspreidde welvaartsblos ten toon; 
Dan ach, 't was morgenrood van 't eindloos heerlijk leven! 
Voor haar en Eelhart vlocht de lente een' bruiloftskrans 
En zalig waren de echtelingen. 
Doch herfstlucht doofde naauw den heldren zomerglans, 
Of 't heil zag zich door angst verdringen. 
 
Ja 't heil verdween, en bange smart 
Knaagde in Aline's borst, en woelde haar door de ad'ren. 
Als vuur, doorstroomde 't bloed haar hart, 
Den dood gevoelde zij met elken polsslag nad'ren. 
In 't oog, verhelderd nog door pijnelijken gloed 
Die in Aline's boezem blaakte, 
Las Eelhart haar vaarwel, haar liefde en Christenmoed, 
Toen 't smart'lijk uur des doods genaakte. 
 

{==224==} {>>pagina-aanduiding<<}

De moeder schreit bij 't stervend kind. 
Naauw kan de teed're borst (slechts hijgend) adem halen: 
Hulp is vergeefs; de dood verwint, 
En 't schuld'loos wicht moet vroeg Natuur den tol betalen. 
Waarom zoo vroeg? – maar 'k zwijg, o God! uw vaderhand 
Schonk 't lieve wichtje een vlugtig leven, 
Niet voor de wis'ling der saisoenen hier bestand – 
Neen – 't was bestemd voor zal'ger dreven. 
 
Uw wijsheid heeft de plaats bepaald, 
Waarin het werken zal, gekweekt door heilige Eng'len: 
't Zal daar, door wolk'loos licht omstraald 
Met Serafs, ook zijn dank in heil'ge hallels meng'len. 
De sterf'ling is niet slechts bewoner van dit rond: 
God weet wat werelden hem wachten, 
Waar hij zijn eind'loos heil op deugd en liefde grondt, 
En eeuwig stijgt in vreugd en krachten. –  
 
Hoor, hoe in 't woud de herfstwind ruischt, 
De koude regen plast, de laatste blad'ren vallen: 
Hoor, hoe de zee ginds woelt en bruischt, ... 
Doch hoor in dat geruisch ook 's Hoogsten lofzang schallen. 
De zee, toch ook het graf van haar bewoners, weert 
Het zwart verderf, de herfstwind ademt 
Weêr kracht in 't plantenrijk, schoon 't nu zijn glans ontbeert, 
Ja – God, lof zij uw trouw, die 't groot heelal omvademt! 

Petronella Moens.



    
        
    
    Drentsche volksalmanak 6 (1842) 245-246

    

{==245==} {>>pagina-aanduiding<<}

Aan den slaap

Slaap! daauw der menschlijke natuur, 
Die 's levens krachten doet herbloeijen, 
Gij sluit in 't middernacht'lijk uur 
Elk zintuig in fluweelen boeijen. 
Vaak schuwt gij 't vorst'lijk ledikant 
Maar zweeft, aan de onschuld naauw verwant, 
Om 't bed van stroo, op donzen wieken. 
Veroordeeld, maar geen kwaad bewust 
Wacht Filo in uw' arm gerust 
Schavot en zwaard bij 't morgenkrieken. 
 
't Aan moeders boezem dart'lend wicht 
Sluit gij in 't eind zoo kalm, zoo zachtjes 
De vriend'lijk vleijende oogjes digt 
En 't mondje tuigt door eng'lenlachjes 
Wat ook het zieltje dan geniet, 
Daar 't hemelsche gespelen ziet, 
Als Cherubijntjes 't wiegje omringen. 
Gij ademt groeikracht, ja gij doet, 
o Kalme slaap! den levensgloed 
Door hartje en teed're leedjes dringen. 
 
Bij 't krankbed, waar geen kunst meer baat, 
Waar liefde en vriendschap magt'loos weenen, 
Waar hoop zelfs 't biddend hart verlaat, 
Daar kunt ge, o slaap, nog troost verleenen. 

{==246==} {>>pagina-aanduiding<<}

Daalt ge op de dierbre kranke neêr, 
Vaak geeft ge ons dan de liev'ling weêr, 
Gehoorzaamt gij des Eeuw'gen wenken. 
o Dat ge, in spijt van graf en dood, 
Mijne Emma 't lagchend morgenrood 
Der blijde welvaart weêr mogt schenken! 

W. Julij, 1841.	P. Moens.



