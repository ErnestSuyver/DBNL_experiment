


Jaarboek van de Maatschappij der Nederlandse Letterkunde, 1791
logo_mnl__01

GEBRUIKT EXEMPLAAR
exemplaar universiteitsbibliotheek Leiden, signatuur: 1499 A 8
 
ALGEMENE OPMERKINGEN
Dit bestand biedt, behoudens een aantal hierna te noemen ingrepen, een diplomatische weergave van het Jaarboek van de Maatschappij der Nederlandse Letterkunde met de handelingen van de jaarlijkse vergadering, gehouden op ‘den 28sten van Wiedemaand 1791’.
 
REDACTIONELE INGREPEN
p. 6: de ondertekening in handschrift van ‘J. de Kruijff.’ is tussen vierkante haken gezet.
fol. A1r (Brief): de ondertekening in handschrift van ‘C. Boers’ en de datum is tussen vierkante haken gezet.
p. 3 (Uitnodiging): de ondertekening in handschrift van ‘J.A. Clignett’ en de datum is tussen vierkante haken gezet.
In de Jaarboeken zijn hier en daar koppen toegevoegd, deze zijn tussen vierkante haken gezet.
 
Bij de omzetting van de gebruikte bron naar deze publicatie in de dbnl zijn de blanco pagina's (fol. A2r (Uitnodiging), p. 4 (Uitnodiging)) niet opgenomen in de lopende tekst.


2005 dbnl
 

_jaa001179101_01

Handelingen der jaarlijksche vergadering van de Maatschappij der Nederlandsche Letterkunde te Leyden, gehouden den 28sten van Wiedemaand 1791. Z.p., z.j.
 


DBNL-TEI 1



2005-02-21

IH

colofon toegevoegd




Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Handelingen der jaarlijksche vergadering van de Maatschappij der Nederlandsche Letterkunde te Leyden, gehouden den 28sten van Wiedemaand 1791. Z.p., z.j.
 
Zie: https://www.dbnl.org/tekst/_jaa001179101_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 










{==1==} {>>pagina-aanduiding<<}

Handelingen van de Maatschappy der Nederlandsche Letterkunde, te Leyden.

Jaarlijksche vergadering, 

gehouden op den 28sten van Wiedemaand 1791. 

des morgens ten negen uure.Tegenwoordig de Heeren

N. Hinlópen.

F.W. Boers.

Valk.

D.v. Alphen.

te Water.

Schultens.

C. Boers.

de Kruyff.

Paradys.

De Vergadering door den Voorzitter met eene gepaste aanspraak en welkomstgroete geopend zijnde, deedt de Secretaris het volgend verslag van de voornaamste Handelingen der Maandelijksche Vergaderinge, sedert de laatst gehoudene Jaarlijksche.

Verslag van de voornaamste Handelingen der Maandelijksche Vergaderinge sedert de laatsgehoudene Jaarlijksche 1790.

WEL EDELE HEEREN!
 
De weinige byzonderheden, welke zich in de Handelingen der Maandelijksche Vergaderinge ter meldinge opdoen, bepalen zich tot het volgende:
 
Dat de Heeren P. Nieuwland, en J. Hinlópen, in de laatstgehoudene Jaarlijksche Vergadering tot Leden der Maatschappye verkozen, deeze hunne verkiezing, by eenen brief, met dankzegging hebben aangenomen.
 
Dat de Heer Schultens, by een besluit der Maandelijksche Vergaderinge van den 3. Mey des voorgaanden Jaars verzogt zijnde het be-
{==2==} {>>pagina-aanduiding<<}
1791.paalde boekgeschenk voor den Heer Nieuwland, te Amsterdam of elders, aan te koopen, aan deze zyne Commissie gereedelijk voldaan heeft, door ons uit handen van den Boekverkooper den Hengst te bezorgen een zindelijk en zeer net geconditioneerd Exemplaar, beiden van Gibbons Historij, en van Shakespear's Works - dat deze Werken vervolgens terstond, met eenen Brief van den Secretaris, den Heere Nieuwland zijn toegezonden, en dat die Heer, by een gepast antwoord, der Maatschappye voor dit geschenk op het vriendelijkst heeft dank gezegd.
 
Dat door den Heere N. Hinlópen is ingeleverd eene Verhandeling over het duistere in de Tale van C. Huigens, en over dit stuk by de Maandelijksche Vergadering tot Gecommitteerden benoemd zijn de Heeren Valk, Schultens en de Kruijff.
 
Dat, ten dienste van het Woordenboek door den Heere Valk, in naame van den Heere F.W. Boers, is ingeleverd eene verzameling van Woorden en Spreekwysen, by Katwijk's Vissers Zeelieden in gebruik; als mede door den Heere Schultens, in naame van den Heere Steenwinkel, Excerpten uit Hooft's Tacitus.
 
Eindelijk dat door den Heere Engelberts der Maatschappye ten geschenke is toegezonden het derde Deel van den Alouden Staat der Nederlanden, door zijn Eerw. in het licht gegeven.
 
Den Secretaris werdt voor dit gedaan verslag dank gezegd.
 
De Heer te Water overhandigt een geschreven Lexicon van oude Friesche Woorden, 't welk met dankzegging wordt aangenomen. Men ging over ter behandeling der poincten, by den Brief van Beschryving voorgesteld.






I.

De Secretaris brengt ter tafel het opstel, door den Heere N. Hinlópen vervaardigd, en door deszelfs Medegecommitteerden ten vollen goed gekeurd, om te dienen tot rapport der Commissie, by de Jaarlijksche Vergadering van 1789 benoemd, en by die van 1790 gecontinueerd.

{==3==} {>>pagina-aanduiding<<}

1791.Dit stuk voorgelezen zijnde, werdt der geheele Commissie en in het byzonder den Heere Hinlópen dank gezegd voor het uitgebragt rapport, en is verder besloten het zelve als eene Bylage tot de Handelingen van dezen dag te doen drukken, ten einde mede gevoegd te kunnen worden by de overige stukken, tot het Woordenboek behoorende.
 
By de deliberatien, over dit Rapport verder gehouden, werdt door den Heere Schultens het voorstel gedaan, om, na dus op nieuw te zijn toegelicht, thans ter laatste voorbereiding tot het groote Werk zelf, eene nadere Commissie te benoemen, byzonderlijk tot deze vier poincten.
 
1mo. Om, zo uit het beredeneerd Plan en verdere daar toe behoorende stukken, als naar aanleiding van het nu ingeleverd Rapport, een bepaald ontwerp te vormen, en den gehelen aanleg des werks stellig te regelen.
 
2do. Om, door eene nauwkeurige opneming van den voor handen zijnde voorraad, juist aan te wyzen wat, volgens dit gemaakte ontwerp, nog zoude ontbreken, en hoe dit ontbrekende best kunne worden aangevuld.
 
3tio. Om, indien mogelijk, één of meer Leden op te spooren, welken het zoude lusten de dadelyke toereeding des Werks op zich te nemen, en het Woordenboek samen te stellen.
 
4to. Om, by de voorwaarden, op welken aan zodanig Lid, of zodanigen Leden, die gewigtige arbeid zoude kunnen worden opgedragen, ook te bepalen de beste wyze van uitgave.
 
Dit voorstel in overweging gebragt en algemeen goedgekeurd zijnde, werden dienvolgens tot deze Commissie benoemd de Heeren Kluit, Schultens en C. Boers, en is voorts den Secretaris de Kruyff, op deszelfs verzoek, vergund, om de Zittingen dier Commissie van tijd tot tijd te mogen bywoonen.
 
Wyders; daar, by het uitgebragt Rapport, de Heer Hinlópen met kracht van redenen hadt aangedrongen op de noodzakelijkheid, om by het Woordenboek ook te voegen eene Nederduitsche Spraakkunst, stelde de Heer Schultens al mede voor, om het opstellen eener zodanige

{==4==} {>>pagina-aanduiding<<}

1791. Spraakkunst te stellen tot eene byzondere take, afgescheiden van die des Woordenboeks, en dus ook daar toe dadelijk eene byzondere Commissie van drie Leden te benoemen.
 
Ingevolge van dit voorstel, 't welk algemeen is goed gekeurd, werden tot de volvoering van dien arbeid verzogt de Heeren Hinlópen, Scheidius en Fortman.


II.

De Vrage, in de voorgaande Jaarlijksche Vergadering gekozen, werdt onder eenige verandering dus vast gesteld:
‘Welke zijn de voornaamste zaken, 's Lands Historie betreffende, die door de schryvers niet, of niet genoegzaam zijn aangeroerd of behandeld geworden, waar door duisternisse in de Geschiedenisse van ons Vaderland is overgebleven?


III.

Tot Gecommitteerden ter beoordeelinge der antwoorden, welke op deze Vrage mogen inkomen, zijn benoemd de Heeren Meerman, Valk, F.W. Boers, Engelberts, Tollius, Tydeman, en Paradys.


IV.

Tot een onderwerp voor eene nieuwe Prijsvrage, om in de volgende Vergadering te worden vastgesteld, is uit de drie voorgestelde Vragen de volgende gekozen:
In welk tijdsbestek zijn de grootste vorderingen gemaakt in de Nederlandsche Dichtkunst? en, welke zijn de redenen, dat die vorderingen in andere tijds bestekken minder groot zijn?


V.

De Heeren H. van Alphen, de Kruyff, Fortman, Lublink, en J. Hinlópen, werden benoemd, om de bedenkingen van alle de Leden der Maatschappye op dit gekozen onderwerp te ontvangen, en, benevens hunne eigene aanmerkingen, aan de volgende Jaarlijksche Vergaderinge voortedragen.


VI.

Is besloten in de volgende Jaarlijksche Vergadering eene Vrage te kiezen uit de Klasse der Taalkunde.



{==5==} {>>pagina-aanduiding<<}

1791.VII.

Aan de Jaarlijksche Vergadering werdt weder voor een Jaar de Vryheid verleend, om zodanige Heeren, binnen Leyden woonende, als zy tot het oogmerk der Maatschappye geschikt zal oordeelen, tot Leden te verkiezen.


VIII.

De Secretaris, als welke, op verzoek der laatstgehoudene Jaarlijksche Vergadering, in het afgelopen Jaar den post van Penningmeester mede hadt waargenomen, brengt de rekening ter Tafel; derzelver ontvang bedroeg Duizend Zeven en Twintig Gulden, Twaalf Stuivers, en Acht Penningen; en de Uitgave Drie Honderd Acht en Zestig Guldens en Achtlen Stuivers, zo dat nog in Kas bevonden werden Zes Honderd Acht en Vijftig Gulden, Veertien Stuivers, en Acht Penningen; bedragende de nog onbetaalde toelagen eene Somma van Achtien Honderd en Zes Guldens. De rekening, nagezien en goedgekeurd zijnde, werdt door den Praesident, en de Heeren N. Hinlópen, en F.W. Boers onderteekend, en is den Penningmeester voor de getrouwe waarneming dank gezegd.


IX.

De Toelagen werden bepaald op Zeven Gulden.


X.

Men verkoos tot Praesident den Heere H.A. Schultens, tot Secretaris den Heere Jan de Kruyff; tot Briefschryver den Heere C. Boers, tot opzichter over de Uitgave der Stukken den Heere J.K. Valk, en is wyders de Secretaris op nieuw verzogt, voor als nog den post van Penningmeester te blyven waarnemen, tot dat daar omtrent nader zal voorzien zyn.


XI.

Volgent de ingekomene stembriefjes werden de Verhandelingen van de Heeren van Wyn en N. Hinlópen ter uitgave goedgekeurd. Omtrent de drie andere Verhandelingen is nog geene uitsprake, wijl twee derzelven nog in handen van Gecommitteerden waren, en op het derde stuk de stembriefjes niet volledig waren ingekomen.
 

{==6==} {>>pagina-aanduiding<<}

1791.De Penningmeester ontving de Toelagen van de Heeren, C. Boers voor 1789 en 1790. F.W. Boers voor 1790. te Water voor 1790 en 1791. Paradys voor 1789, 1790 en 1791. Tollius voor 1786, 1787, 1788, 1789 en 1790. D. van Alphen voor 1790 en 1791. Schultens voor 1790 en 1791. J. Hinlopen en Mr. Jan Hinlópen voor 1790 en van de Heeren N. Hinlópen, M.J. de Crane, Valk en Steenwinkel voor 1791.
 
(Is getekend)
 
H.A. SCHULTENS.
 
Het voorenstaande komt overeen met het Boek der Handelingen van de Maatschappy, berustende onder my.
 
[J. de Kruyff.]
 
Secretaris.



{==A1r==} {>>pagina-aanduiding<<}

Programma van de Maatschappy der Nederlandsche Letterkunde, te Leyden.

Voor het Jaar 1791.

De Maatschappy der Nederlandsche Letterkunde te Leyden heeft, op den 28sten van Zomermaand dezes Jaars 1791, hare Jaarlijksche Vergadering gehouden.
 
In dezelve Vergadering is dit maal geene Verhandeling bekroond, maar tot nieuwe Prijsvrage de volgende vastgesteld, om beantwoord te worden voor den eersten van Wijnmaand des Jaars 1793.
‘Welke zijn de voornaamste Zaken, 's Lands Historie betreffende, die door de Schryvers niet, of niet genoegzaam zijn aangeroerd, of behandeld geworden, waar door duisternis in de Geschiedenis van ons Vaderland is overgebleven?’
De volgende Vrage, in de laatstvoorgaande Jaarlijksche Vergadering opgegeven, moet beantwoord worden voor den eersten van Wijnmaand des Jaars 1792.
‘Meest volledige opgave van de nog onuitgegevene oud Nederduitsche Stukken, in de openbare of byzondere Boekerijen berustende, met de nodige Taal-, Oudheid- of Geschiedkundige aanmerkingen en ophelderingen, naar den aart der Stukken.’
Voor den eersten van Wijnmaand dezes Jaars verwagt de Maatschappy de Antwoorden op de Vrage, in den Jaare 1789 opgegeven, namelijk:
‘Welk voordeel is 'er voor onze Poëzy te trekken uit de beoeffening der Oostersche Dichtstukken, byzonderlijk die, welke in de gewyde Bladeren voorkomen?’
Nog moeten voor denzelfden eersten van Wijnmaand dezes Jaars inkomen de Antwoorden op de Vrage, in de Jaarlijksche Vergadering van 1789. by vernieuwing voorgesteld en dus luidende:

{==A1v==} {>>pagina-aanduiding<<}

‘Welken invloed heeft de thans heerschende smaak voor de buitenlandsche Poëtische Schriften, en andere Werken van vernuft, op onze Dichtkunst?’
Het staat een ieder vry, ook den Leden der Maatschappye, om naar den Prijs te dingen, alleenlijk worden de Gecommitteerden ter beoordeling der ingekomene Verhandelingen, van die vryheid uitgesloten.
 
Aan den geenen, wiens Verhandeling de beste en aan 't oogmerk der Maatschappye voldoende zal gekeurd worden, bied de Maatschappy een Gouden Penning aan, ter waarde van 150 Gulden.
 
De Verhandelingen moeten zijn in de Nederduitsche of Latijnsche Taalen, met een duidelyke hand, van iemand, die geen Lid der Maatschappye is, afgeschreven; iedere Verhandeling moet met een Zinspreuk geteekend, besloten worden in een verzegelden omslag, welke den titul en de Zinspreuk der Verhandeling ten opschrift heeft.
 
Hier by moet gevoegd worden een verzegeld Briefje, in het welk de naam, waardigheid en woonplaats van den Schryver, en boven op het welk de Zinspreuk der Verhandeling, geschreven is.
 
Het een en ander moet in een buiten omslag, ten tyde hier boven bepaald, vracht vry, bezorgd zijn, in handen van den tegenwoordigen Secretaris der Maatschappye Jan de Kruyff, of den Briefschryver, Professor Carolus Boers, beide woonende te Leyden.
 
Voor het overige zijn de Wetten, volgens welke de Maatschappy naar een Prijs laat schryven, te vinden in het tweede Deel van de Werken der Maatschappye.






{==A1r==} {>>pagina-aanduiding<<}

[Brief door C. Boers]

MIJN HEER!
 
Uit naam van de Maatschappy der Nederlandsche Letterkunde te Leyden, heb ik de eer U hier nevens te zenden een afdruksel van de Handelingen der laastgehouden Jaarlijksche Vergaderinge, als mede van het Programma, op last dier Vergaderinge algemeen gemaakt.
De belangen der Maatschappye U voor het overige ernstig aanbevelende, heb ik de eer my met alle achting te noemen,
 
MIJN HEER!
 
Uw Dienaar
 
[C. Boers]
 
Leyden den [22 Decemb.] 17[91]






{==1==} {>>pagina-aanduiding<<}

[Uitnodiging door J.A. Clignett]

MIJN HEER!
 
Uit naam van de Maatschappy der Nederlandsche Letterkunde te Leyden, heb ik de eer U te noodigen op de Jaarlijksche Vergadering, welke dit jaar, volgens besluit der laatstgehouden Jaarlijksche Vergaderinge, gehouden zal worden op Dingsdag den 28sten van Zomermaand, des morgens ten negen en des namiddags ten drie uren, in de Vergaderkamer van de Maatschappy, op de Oudevest, om de navolgende punten in overweging te nemen, en daar op de noodige besluiten te maken.

I.

Het verslag van de Maandelijksche Vergadering, wegens het Woordenboek der Maatschappye: als mede het bericht van Gekommitteerden, ingevolge het besluit der beide laatste Jaarlijksche Vergaderingen.


II.

Het verslag der Gekommitteerden, nopens de bedenkingen op het ontwerp, om naar eenen prijs te laten schryven, in de laatstgehouden Jaarlijksche Vergadering gekozen:
‘Welke zijn de voornaamste Zaken, 's Lands Historie betreffende, die door de Schryvers niet, of niet genoegzaam zijn aangevoerd of behandeld geworden, en daar door eene duisternisse in 's Lands Geschiedenisse veroorzaaken?
De Heere te Water, Bondam, Kluit, Valk en Calkoen, die in de Jaarlijksche Vergadering des Jaars 1790. tot die kommissie benoemd zijn, worden verzogt de bedenkingen, welke zy op het voorgesteld onderwerp, of zelven gemaakt, of van andere Leden der Maatschappye ontvangen mochten hebben, drie weken voor het houden der Jaarlijksche Vergaderinge mede te deelen aan den Heer te Water, als den eerstgenoemden der Gekommitteerden.


{==2==} {>>pagina-aanduiding<<}


III.

Het benoemen van zeven Gekommitteerden tot het beoordeelen der Verhandelingen, welke op het vastgesteld onderwerp voor den eersten van Wijnmaand 1793. zullen inkomen.


IV.

Het verkiezen van een onderwerp om naar eenen Prijs te laten schryven, om vastgesteld te worden in de Jaarlijksche Vergadering van 1792; waar toe voorgedragen worden:

In de Dichtkunde:

1.In hoe verre is een Dichter verbonden zich te houden aan Historische en Philosophische Waarheid? in hoe verre vermag, in hoe verre behoort hy zelfs daar van aftewyken.

2.In welk tijds bestek zijn de grootste vorderingen gemaakt in de Nederlandsche Dichtkunst? en welke zijn de redenen, dat die vorderingen in andere tijdbestekken minder groot zijn?

3.Maakt de Physique of Morele gesteldheid onzer Landgenooten, Hen tot zeker soort van gedichten meer of min geschikt?




V.

Het benoemen van vijf Gekommitteerden; om de bedenkingen van alle de Leden der Maatschappye op het gekozen onderwerp te ontvangen, en benevens hunne eigene bedenkingen aan de volgende Jaarlijksche Vergadering voor te dragen.


VI.

Het bepalen der Klasse, uit welke in het volgend Jaar een onderwerp zal gekozen worden.


VII.

Het Voorstel der Maandelijksche Vergaderinge, om de Vryheid, tot het verkiezen van Leydsche Leden, wederom voor een Jaar te verleenen.


VIII.

Het opnemen van de rekening van den Penningmeester.


{==3==} {>>pagina-aanduiding<<}


IX.

Het bepalen der Toelagen.


X.

Het aanstellen der Amptenaaren.


XI.

Het benoemen van Gekommitteerden.
 
De Heeren, gecommitteerd tot het beoordeelen der ingeleverde Verhandelingen, worden verzogt hun Stembriefje voor of op de Jaarlijksche Vergadering aan den Secretaris of Briefschryver te bezorgen. Naamelijk
 
De Heeren te Water, Hinlópen, en Steenwinkel over de Verhandeling van den Heere van Wijn.
De Heeren Rhunkenius, Tollius en Meerman over de Verhandeling van wylen den Heere Nozeman.
De Heeren Tydeman, Bondam en de Vos van Steenwijk over de Verhandeling van den Heere Dumbar.
De Heeren te Water, van de Wall en Nieuwland over de Verhandeling van den Heere Ermerins.
De Heeren Valk, Schultens en de Kruyff over de Verhandeling van den Heere Hinlópen.
 
De Leden, welke eenige Excerpten, of eenigen anderen Voorraad, ten dienste van het Woordenboek, mochten gereed hebben, worden verzogt die aan de Maatschappy te doen toekomen dit Jaar, voor het einde van Bloeimaand, om te kunnen gebracht worden in het Verslag der Maandelijksche Vergaderinge, volgens het eerste punt van dezen brief: en die Heeren, welke genegen zijn eene Verhandeling of Dichtstuk, 't zy met hunnen Naam, 't zy onder eene Zinspreuk, in gevolge het beslotene op de Jaarlijksche Vergadering des jaars 1777., aan de Maatschappy toe te zenden, worden verzogt zulks mede voor het einde van Bloeimaand te doen.
 
Ik heb de eer van met achting te zijn.
 
MIJN HEER!
 
Uw Dienaar
 
[J.A. Clignett]
 
Leyden den [30] van Bloeimaand 1791.




