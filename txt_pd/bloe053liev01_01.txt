
   
        
           
               Het lieve boek
               waarin men vindt beschreven, en afgebeeld naar 't leven, met fraai gekleurde plaatjes, al wat de kleine maatjes, kan leeren en vermaken, met honderd andre zaken
               A.C. Bloemendal
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van de derde druk van Het lieve boek van A.C. Bloemendal uit 1854. De eerste druk dateert uit 1850.
               
               
                   
                       
                   
               
           
           
           
               
                   
                   2
                   
                   
               
           
           
               bloe053liev01_01
               DBNL-TEI 1
               
                   2011 dbnl
               
           
           
               
           
           
               
                   
                   exemplaar Koninklijke Bibliotheek Den Haag, signatuur: 1090 C 104
               
               A.C. Bloemendal, Het lieve boek. G.B. van Goor, Gouda 1854
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Het lieve boek
               waarin men vindt beschreven, en afgebeeld naar 't leven, met fraai gekleurde plaatjes, al wat de kleine maatjes, kan leeren en vermaken, met honderd andre zaken
               A.C. Bloemendal
               
               
                   
                   
               
           
           
           
               
               
           
           
           
           
       
       
           
               Het lieve boek
               waarin men vindt beschreven, en afgebeeld naar 't leven, met fraai gekleurde plaatjes, al wat de kleine maatjes, kan leeren en vermaken, met honderd andre zaken
               A.C. Bloemendal
               
               
                   
                   
               
           
           
           
               
               
           
           
           
           
       
       
           
               2011-01-04
               
                   EB
               
               colofon toegevoegd
           
       
   
               
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: A.C. Bloemendal, Het lieve boek. G.B. van Goor, Gouda 1854
 
Zie: https://www.dbnl.org/tekst/bloe053liev01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 


    


{==1==} {>>pagina-aanduiding<<}

Het Lieve Boek,
Waarin men vindt beschreven,

En afgebeeld naar 't leven,

Met fraai gekleurde Plaatjes,

Al wat de kleine maatjes

Kan leeren en vermaken,

Met honderd andre zaken.


{== afbeelding 
	==} {>>afbeelding<<}
    

DOOR
A.C. BLOEMENDAL.


{== afbeelding 
	==} {>>afbeelding<<}
    

DERDE DRUK.


{== afbeelding 
	==} {>>afbeelding<<}
    

GOUDA,
G.B. van GOOR.
    


{==3==} {>>pagina-aanduiding<<}

Aan de kinderen.


Hier hebt gij, lieve kleine Snaken, 
Die gaarne mooije prentjes kijkt, 
Een Boekje, dat u zeker lijkt, 
Wijl 't u zal leeren en vermaken. 
 
Hoe kindren, lief en zoet als gij, 
Met spelen, leeren, eten, kleeden, 
Den ganschen dag hun tijd besteden, 
Dat alles, en nog veel daarbij, 
Van opstaan, bidden, slapen gaan, 
Vindt ge in het Lieve Boekje staan. 

{==4==} {>>pagina-aanduiding<<}

Maar als gij nu die plaatjes ziet, 
Vergeet dan, bid ik u, toch niet, 
Om wat er naast staat ook te lezen, 
Want anders zou 't niet nuttig wezen. 
Wie enkel op de prentjes staart, 
En zonder lezen verder blaârt - 
Neen neen, dat vind ik lang niet aardig; 
Wie al te gaauw het blaadje wendt, 
Voor dien heeft ras de pret een end, 
Die is dit Prentenboek niet waardig. 
 
Maar wilt gij doen, gelijk 't behoort, 
Bekijkt dan langzaam ieder plaatje, 
En gaat niet tot een volgend voort, 
Eer ge al, wat op 't gedrukte blaadje 
Te lezen staat bij elke prent, 
Ten naasten bij van buiten kent. 
 
En doet gij zoo, gij kleine Snaken 
Die graag naar mooije prentjes kijkt, 
Maar graag ook 't jong verstand verrijkt, 
'k Zal dan een tweede Boekje maken, 
Dat geenszins voor dit eerste wijkt, 
Maar met nog mooijer plaatjes prijkt. 




{==5==} {>>pagina-aanduiding<<}

Het lieve boek.


{==6==} {>>pagina-aanduiding<<}

1

De ochtend.

aankleeden.


Pas is het zonlicht opgegaan, 
Of 't vlugge kindje kleedt zich aan. 
Ei zie eens, hoe 't reeds al omgeeft, 
Wat het dan daartoe noodig heeft. 
Kijk, sokken en kousen, een rokjen en broek; 
Met schoenen en laarzen, met dasjen en doek, 
Een jas met een vestje, een pet en een hoed, 
Een mutsje - 't staat alles mijn kindje zoo goed! 
En als dan alles netjes zit, 
Ei hoor, hoe dan mijn kindje bidt: 


Morgengebed.


Hoe vrolijk ben ik weêr ontwaakt! 
Wat heeft de slaap mij frisch gemaakt! 
Geen hand of oogje doet mij zeer; 
Heb daarvoor dank, o Lieve Heer! 
En maak toch, dat ik dezen dag 
Gezond en vrolijk blijven mag. 


{==7==} {>>pagina-aanduiding<<}



{== afbeelding 
	==} {>>afbeelding<<}
    



{==8==} {>>pagina-aanduiding<<}

2

De voormiddag.

leeren.


Pas slaat de klok kwartier voor negen, 
Of vlugge Frans en kleine Cris, 
Zij hebben 't al bijeen gekregen, 
Wat tot het schoolwerk noodig is. 
Zie, lei en griffel, lineaal 
Pen, potlood - 't is er altemaal; 
De teekenkoker, al de boeken - 
Zij hebben nergens naar te zoeken. 
Ook Crisjes breiwerk ligt al klaar, 
Met naald en garen, priem en schaar. 
Hij pakt het in zijn tas, 
En zij in haar kabas, 
En beide gaan zij, blij te moê, 
Naar Mammezel en Meester toe. 


Goed voornemen.


'k Wil met opmerkzaamheid 
De taak, mij opgeleid, 
En al mijn andre pligten 
In school getrouw verrigten, 
Dan word ik eens, naar vaders wensch, 
Een wijs, verstandig, deugdzaam mensch. 


{==9==} {>>pagina-aanduiding<<}



{== afbeelding 
	==} {>>afbeelding<<}
    



{==10==} {>>pagina-aanduiding<<}

3

De middag.

het eten.


Ha ha! onze kindertjes gaan aan het eten; 
Maar zien wij eens gaauw of er niets is vergeten: 
Een schotel en bord, een terrien en een pan, 
Vork, lepel en mes, met een beker en kan, 
Een zoutvaatjen ook staat er links in den hoek, 
Maar 't oliestel zie 'k niet, hoe of ik ook zoek. 
De dienstmaagd verschijnt met een kom in haar hand, 
En poes zit te kijken met al haar verstand. 
Zou ze ook van de lekkere spijzen wat krijgen? - 
Wel zeker - maar stil! laat ons eventjes zwijgen: 
De knaap en het meisje doen zaam hun gebed - 
Wat bidden zij? - 'k Heb het hieronder gezet. 


Voor het eten.


Schenk, Heer, uw zegen aan dees spijzen, 
En leer ons U, den Gever, prijzen. 


Na het eten.


Gij gaaft ons, Heere, spijs en drank, 
Heb daarvoor, Heere, lof en dank. 


{==11==} {>>pagina-aanduiding<<}



{== afbeelding 
	==} {>>afbeelding<<}
    



{==12==} {>>pagina-aanduiding<<}

4

De namiddag.

1. wandelen.


Wat zingt daarboven op dien tak? 
Wat maakt omlaag dat vreemd gekwak? 
Wat is er op die bloem gezeten? 
Wat zit daar van de kool te vreten? 
O 'k weet het alles op een prik: 
Het vogeltje zingt, want het is in zijn schik; 
Het kikkertje kwakt in den plas, 
En 't sprinkhaantje huppelt door 't gras; 
Het haasje snoept stil van de lekkere kool, 
't Kapelletje dartelt om roos en viool. 
En wat of onze kindren doen? 
Het meisje bukt ter neêr in 't groen? 
En plukt zich mooije bloempjes af, 
Terwijl de knaap in vollen draf 
Een vlinder nazit met zijn net...... 
Wel wel, wat heeft dat paar een pret! 


Eene vraag.


Wie heeft toch al dat schoon, die pracht, 
En u ook, Kindren, voortgebracht? 
Hebt gij daaraan wel ooit gedacht? 


{==13==} {>>pagina-aanduiding<<}



{== afbeelding 
	==} {>>afbeelding<<}
    



{==14==} {>>pagina-aanduiding<<}

5

De namiddag.

2. spelen.


Heisa! hier gaat het eerst regt naar mijn zin! 
'k Wou in de pret van die kleinen wel deelen. 
Is er ook ergens een makker te min? 
Laat ons eens kijken wat of zij al spelen: 
Knikkren - ja, dat kan ik wel, 
Haasjen-over mag 'k wel lijden; 
'k Houd ook veel van 't vliegerspel, 
Meer nog dan van stokpaard-rijden. 
Schuilevinkje speelt dat paar, 
Bellenblazen doen twee andren, 
Paardjespelen met elkandren 
Doen drie lieve knaapjes daar. 
't Vlugge meisje springt in 't touwtje, 
En een kleine lagchebek 
Speelt voor moeder en voor vrouwtje 
In haar aardig popvertrek; 
Allen zijn zij wel te vrede: 
'k Deê wel graag met allen mede. 


Onthoud het wel:


Eerst als het leeren is gedaan, 
Mijn Kind, moogt ge aan het spelen gaan. 


{==15==} {>>pagina-aanduiding<<}



{== afbeelding 
	==} {>>afbeelding<<}
    



{==16==} {>>pagina-aanduiding<<}

6

De avond.

1. het prenteboek.


Het osje loeit luide: brom, brom! 
De kever zingt zachtjes: hom, hom! 
Het hennetje kakelt in 't stroo, 
Het boertje aan den ploeg roept: hot, ho! 
Het vlaggetje wappert, 
En de ooijevaar klappert, 
Het gansje snatert, 
't Klein kindje tatert, 
Trompettertje staat te blazen, 
En 't jagertje - paf! schiet hazen. 


Wat de kindertjes van het prenteboek zeggen:


Wat zijn die plaatjes kleurig! 
Wat zijn die rijmpjes keurig! 
Wat lijkt dat osje sprekend - 
't Is alles lief geteekend. 
O, die zoo'n boekje maken kan, 
Is vast een goede, knappe man! 


{==17==} {>>pagina-aanduiding<<}



{== afbeelding 
	==} {>>afbeelding<<}
    



{==18==} {>>pagina-aanduiding<<}

7

De avond.

2. vertellen.


Toe Moedertje-lief, toe! vertel ons nu weêr - 
Wij hooren 't zoo graag - van den woedenden beer, 
Van 't listige vosje, van 't moedige paard, 
Van 't wollige schaapje, zoo vreedzaam van aard; 
Van 't zwaantjen ook willen wij gaarne wat weten, 
En laten we Blaauwbaard vooral niet vergeten. 
't Kaboutertjen ook niet, dien olijken dief - 
Toe Moedertje-lief, toe! ge zijt toch zoo lief! - 
Zoo fleemen de kleinen, en - Moedertje wil; 
De kindertjes zijn als twee muisjes zoo stil; 
't Genoegen is hun op de wangen te lezen: 
Geen wonder! wie zou er dan stout kunnen wezen? 


Opgepast


Maar wie of er van dat al 
Nu het meest onthouden zal 
En het minst wel zal vergeten: 
Kijk, dat zou ik gaarne weten. 


{==19==} {>>pagina-aanduiding<<}



{== afbeelding 
	==} {>>afbeelding<<}
    



{==20==} {>>pagina-aanduiding<<}

8

Ter ruste gaan.


Nu is 't uit! 't is avondstond; 
Slaaprig wordt mijn schatje; 
't Sluimert alles reeds in 't rond, 
Duifjes, hond en katje; 
't Haantje droomt reeds in zijn hok, 
De eekhoorn in zijn huisje, 
't Vogeltje slaapt op zijn stok - 
En wat doet het muisje? 
Kom, mijn liefje, kleed u uit, 
Leg u zacht ter neder; 
Geef me een kusje tot besluit: 
'k Wek u morgen weder. 


Avondgebed.


Lieve Vader, die daarboven 
In den hoogen hemel woont, 
Zou ik U niet dankbaar loven 
Voor al 't goed, mij weêr betoond? 
Ja, ik breng U, blij te moê, 
't Offer van mijn harte toe. 


{==21==} {>>pagina-aanduiding<<}



{== afbeelding 
	==} {>>afbeelding<<}
    




