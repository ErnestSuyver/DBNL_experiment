 
   
      
      
      	Tafelspelletje, ter bruylofte van den edelen heere, Antony Tael, raed en vroetschap der stad Briel. En de edele deugdrijke juffrouw me-juffrouw, Brechtland Brasser
				Getrouwt op den eersten januarij 1691
            Dirck Buysero
         
				GEBRUIKT EXEMPLAAR 
				exemplaar Koninklijke Bibliotheek Den Haag, signatuur: 853 A 241 
				  
				ALGEMENE OPMERKINGEN 
         	Dit bestand biedt, behoudens een aantal hierna te noemen ingrepen, een diplomatische weergave van Tafelspelletje, ter bruylofte van den edelen heere, Antony Tael, raed en vroetschap der stad Briel. En de edele deugdrijke juffrouw me-juffrouw, Brechtland Brasser. Getrouwt op den eersten januarij 1691 van Dirck Buysero uit 1691. 
De digitalisering van deze tekst werd verzorgd door Hans Voorbij (Universiteit Utrecht), in samenwerking met Dorien van den Berg en Emiel Ubink.			
				  
				REDACTIONELE INGREPEN 
				Bij de omzetting van de gebruikte bron naar deze publicatie in de dbnl is de blanco pagina (fol. B2v) niet opgenomen in de lopende tekst. 
				  
          
		       
			   2009 dbnl 
			     
		       
		      buys001tafe01_01
            		   
		   
			
scans
	
 
	Dirck Buysero, Tafelspelletje, ter bruylofte van den edelen heere, Antony Tael, raed en vroetschap der stad Briel. En de edele deugdrijke juffrouw me-juffrouw, Brechtland Brasser. Getrouwt op den eersten januarij 1691. Z.n., z.p. 1691 
		        
		   	
		
		
         DBNL-TEI 1
      
			
		
			 
				2003-8-27
				 
					EU
				 
				conversie van .doc naar XML				
				
			 
				2003-10-9
				 
					EU
				 
				colofon toegevoegd; aangepast volgens DBNL richtlijnen				
						         		
		 
		  2006-01-30 
		   
			 HD 
		   
		  transcriptie volgens richtlijnen juni 2004 
		 		
  
	2009-09-02
	 
		HJB
	 
	conversie van het bestand naar teixlite 		
		
		
   	
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Dirck Buysero, Tafelspelletje, ter bruylofte van den edelen heere, Antony Tael, raed en vroetschap der stad Briel. En de edele deugdrijke juffrouw me-juffrouw, Brechtland Brasser. Getrouwt op den eersten januarij 1691. Z.n., z.p. 1691
 
Zie: https://www.dbnl.org/tekst/buys001tafe01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 

      
	  
      	
	

				
               
{==A1r==} {>>pagina-aanduiding<<}

					Tafelspelletje, Ter Bruylofte Van den Edelen Heere, Antony Tael, Raed en Vroetschap der Stad Briel. En de Edele Deugdrijke Juffrouw Me-Juffrouw, Brechtland Brasser Getrouwt op den eersten Januarij 1691.

               	 				
					HOe zeer Bellone brult in 't midden van de zwaerden, 
					Daer 't veld alom bezaeit met bloedige standaerden, 
					En scheltrompet geklank, en grof metael verwoed, 
					De wolkerige lucht van weerklank galmen doet; 
					Kan mijne Zanggodin zig echter niet bedwingen 
					In 't woeden van den Krijg een Minnetoon te zingen. 
					't Zijn geen Pistolen, die hier Venus Zoontje schier, 
					Wanneer uyt Lantjes oog doe lieve tweeling koolen 
					De Borst des Bruidegoms ontvonken, als hy ziet 
					In 't medelijdend hart de vlammen lang verholen: 
					Dit geeft den Minnaer moet, die dus zijn dienst haer bied. 
                 
               
					Is dan 't gezegend uur geboren, 
					Waer op het geluit zal hooren, 
					Dat men den uytslag van genae, 
               
{==A1v==} {>>pagina-aanduiding<<}

					Ontsluipende uw gebloosde kaeken, 
					Ons beider zielen eens zal maeken? 
					Ey! zoeten Engel zeg eens jae. 
                 
               
					Dan zal ik u een kusje geven, 
					Zoo mals, zoo zoet, zoo vol van leven, 
					En aengenaeme tinteling, 
					Als oyt Adonis wellust smaekte; 
					Hoewel dat mondje dat hem blaekte, 
					Van gloet en Nectar zwanger ging. 
                 
               
					En dat zal u zoo wel behaegen, 
					Dat gy van al uw Vrijsters daegen 
					Verwerpen zult de heuchenis; 
					Zoo dikwils gy zult overleggen, 
					Dat u 't vermaek van jae te zeggen 
					Niet eer als nu gebeurt en is. 
                 
               
					Zoo lief een tael kon 't hart der zoete Bruid bekoren, 
					En haer met ziel en oor doen nae die galmen hooren. 
					Zy neemt het alles wat haer voorkomt nu in 't goe, 
					En kan de minnevlam nu zelfs niet langer smoren. 
					 Maer reikt haer Bruidegom nu bly haer armen toe. 
					Geen twist of minnenijt, doe oit haer vreugde storen. 
					Leeft dan gelukkig Paer, van 't noodlot steets bemint, 
					Geniet den zegen lang, waer in g'uw zelven vind. 
					De Min en Hymen staen gereed om u te paeren 
					Met een onbreekbre band, die zielen dubbelt bind; 
					Om uw vernoeging te doen rekken met uw Jaeren. 
                 
               
{==A2r==} {>>pagina-aanduiding<<}

               
					Zoo staet de heldre Zon uit onweer op te klaeren;  
					Wanneer de nevels zijn gesmolten op den vloed: 
					Zoo moet des Bruigoms trouw zijn diensten evenaeren; 
					Zoo span ik op dien toon mijn halfgebroke snaeren, 
					 En tree 't gewenste Paer met zangen te gemoet.  
					Gaet dan, vereende gaet, daer Hymen u zal leyen; 
					Gaet blust met volle vreugd dien lang gestookten brand, 
					De Mingodinne wenkt, en lokt u met de hand, 
					En gunt dat zoet vermaek alleenig aen uw beyen: 
					De Hemel geef voorts dat uw gansche leven mag 
					Niet anders wezen als een enkle Bruilofs dag. 
               

            
            
	            
               Kupido.

	            Stemme: D'un beau jeune Berger.
               

               
					IK kom met Venus hier van boven nederdaelen 
					Daer 't blijde Bruilofsbed 't verliefde Paer verwacht 
					Om op het vriendlijkste in te haelen. 
					Wat dag haelt hy dees schoone nacht? 
                 
               	
					Ziet hoe het Bruidje lacht met putjes op de kaeken 
					Terwijl de Bruidegom van kuische liefde brand. 
					Komt hier gy lachjes en vermaeken, 
					Danst om het vrolijk Ledekant. 
               

            
                     
	            
               De Vermaken zingen.

					Op de Vois van On n'ame point dans nos forets.
               

               
					HEt is voor u gelukkig Paar 
					Dat ons Kupido heeft ontboden; 
               
{==A2v==} {>>pagina-aanduiding<<}

   				Wagt hier ter plaetse voor en naar 
					De liefste wellust van de Goden. 
					Wat is'er zoeter hier op aard? 
					Als dat men met vermaken Paart? 
               

            
                                          
					
               Zy gaan voort.

					Op de Vois van Suivez l'Himen, qui vous appelle.
               

               
					't Wort al genoopt door minnesporen; 
					Wat adem schept gevoelt dien algemeenen gloet. 
					De Tortels doen haer kragt door trekkebekken hooren, 
					Is het dan vremt dat gy het doet? 
               

            
                           
					
               Een Laghje.

					Zingt op dezelve Wijz.
               

               
					'K zal Bruigom niet veel wonders zeggen 
					Van zijn begaefde Bruids volmaakte en schoone leen, 
					Want hy die allerbest, als hy daer by zal leggen, 
					Zal konnen zien van top tot teen. 
					Hy gun slegs dat wy volgen 't bedde 
					Vol aengename geur op 't çierlijkst toegemaakt, 
					Waer op hy zwemmen zal in Venus zoete Wedde, 
					Geen nood, schoon 't Boefjen onder raakt. 
               

            
                           
	            
               De Laghjes en Jokjes.

	            Tezamen op den zelven Toon.
               

               
					 Ziet hier het vrolijk uur gekomen 
					Met zoo veel ongedult van u dus lang verwagt, 
	            
{==A3r==} {>>pagina-aanduiding<<}

					Het staet u vry, gy hoeft nu nergens voor te schroomen, 
					Al 't leed te smoren in een nagt. 
               

            
                                 
					
               Venus aen de Bruid.

					Vous sçavez l'amour entreme.

					Of

					Laet ons Schimpen, laet ons Jokken.

					Gavotte.
               

               
					GY, die op geen Min woud passen, 
					Voelt nu dat ge ook Minnen moet. 
					Niemand is de Min ontwassen: 
					Yder voelt dien lieven gloet. 
					Hymen weet ons te verrassen, 
					Als 't de Min al niet en doet. 
                 
               
					't Hart, van minnezucht gedreven. 
					Wenst zijn lust en zinlijkheid. 
					Maer wind niet eer 't zoete leven, 
					Voor de trouwknoop is geleit. 
					Hymen kan die zucht wel geven; 
					Maer 't is Min die z'ons bereit. 
               

            
                           
	            
               Hymen.

	            Stemme: Amans aimez voschaines.
               

               
					VEel Heils beminde harten 
					Smijt vrolijk 't anker neer. 
					Ten eynde van uw smarten 
					 Vreest buy noch winter weer. 
               
{==A3v==} {>>pagina-aanduiding<<}

					Sa! dan verliefde Toontje 
					Volg Venus kleyne zoontje: 
					Geniet de liefste vreugd, 
					Die al wat leeft verheugt. 
                 
               
					Smaek 't zoet van uw verlangen: 
					't Lief Bruydje lacht u toe: 
					Blijf aen haer bekje hangen. 
					Zy neemt het al in 't goe. 
					Gae druk de rooze tipjes 
					Van haer beminde lipjes 
					In 't bed, zoo zoet van aert, 
					Dat lijf en zielen paert. 
               

            
                           
					
               De Lachjes en Jokjes

					Menuet.

					Stemme: l'Amour plait malgre sa peine.

					Of

					Vous deviez plustost Bergere,

					

               
					ZOete Bruyd gezegend LANDJE, 
					Luister nae die lieve Tael, 
					Geef den Bruidegom het handje, 
					Dat hy kuste menigmael. 
                 
	            
{==A4r==} {>>pagina-aanduiding<<}

               
					Laet hem nu de zoete vruchten 
					Plukken van zijn trouwe min. 
					Niemand kan de liefde ontvlugten, 
					Die geeft blijdschap en gewin. 
                 
               
					Lustig Landje, wakker Toontje! 
					Treed te zaem in 't worstelperk; 
					Zoo dêe Venus met Adoontje. 
					Daer 's geen aengenamer werk. 
                 
               
					Gaet gelukkige gepaerden, 
					Gaet nu beyde, en toont uw moed, 
					Daer men Oorlogt zonder zwaerden, 
					En malkandere vrintschap doet. 
                 
               
					Lonken, lachen, kussen, streelen, 
					Vreugd en wellust met de Min, 
					Hier haer personaadje spelen. 
					't Eynde is zoeter als 't begin. 
               

            
                           
	            
               De vermaeken.

	            Vervolgen op de wijze van d'oude Rigodon.
               

               
					Gelukkig Paer 
					Gaet daer de Minnegoden 
					U op haer weelde noden. 
					't Is alles klaer. 
                 
               
{==A4v==} {>>pagina-aanduiding<<}

               
					De tijd genaekt 
					Van kussen en omvangen, 
					Daer men Minzaem blaekt: 
					De tijd genaekt, 
					Daer op gy zult ontfangen 
					Daer uw hart nae haekt. 
                 
               
					Variatie van de Rigodon. 
					O! leiter dan zoo veel vermaek, 
					En wellust in de Man! 
					Dat niemand die, als door de smaek, 
					Zich recht verbeelden kan? 
					O! leiter dan zoo veel vermaek, 
					En wellust in de Man! 
               

            
            
	            
               Kupido.

	            Stemme: Wie kan zulke Jongmans trouwen.
               

               
					MAer ik had hier schier vergeten, 
					't Geen my zeker had gespeten, 
					Dat 'er most een kint op staen. 
					'k Wensch 'er u dan binnen 't Jaertje 
					Een voor 't minste, of wel een paertje; 
					Want wat kan de ruimte schâen? 
					Maer ik had dit schier vergeten, 
					't Geen my waerlijk had gespeten. 
               

            
            
               
{==B1r==} {>>pagina-aanduiding<<}
                              
	            
               Een van de Jokjes zingt.

	            Op de Vois: Suivez l'Himen qui vous appelle.
               

               
					'K Wenste u wel dat als Wijngaartranken 
					Gy om uw tafel zaagt uw kinderen vermeert; 
					Indien ik wist dat gy mê daer voor zoud bedanken 
					Zoo veel als gy 'er zelf begeert. 
               

            
                           
	            
               Een van de Laghjes zingt.

	            Gavotte:
               

               
					NIet te dutten noch te peinzen, 
					Zoete Bruidje word niet root, 
					Laet uw hart niet langer deinzen 
					Gun de liefste uw zachten schoot, 
					In de Min valt niet te veinzen, 
					Venus Zoon gaet naekt en bloot. 
               

            
                           
	            
               Stemme: Un amoireur fidellè.

	            Hymen.
               

               
					'T Blijde uur is nu geboren, 
					Waer in uw zuivre brand 
					U zal met lust bekoren, 
					Op 't Echte Ledekant: 
					Maer het verliefde Paer, 
					Verveelt al dat gezang: 
					Haer hart verlangt na 't min altaer, 
					Men zingt haer veel te lang. 
               

            
            
               
{==B1v==} {>>pagina-aanduiding<<}
               
	            
               Venus en Cupido.

	            Vous sçavez l'amour entreme.

	            Gavotte.
               

               
					'K Wens voor 't laatst dan zoo veel zegen. 
					Trouwe minnaars minzaam Paar, 
					Als oyt iemand heeft verkregen; 
					Hemel maak mijn wenzen waar! 
					Niemand, gis ik, heeft hier tegen, 
					Dubbelt luk in 't Nieuwe Jaar. 
                 
               EYNDE. 
                                
               D.B. 
   				

				
				
					
               Toegift.

					Aan de Gehuwden.

					Stemme: Tranen Petri.

               

	 				
					GEzegend Paar geniet nu 't zoet, 
					Dat u staat in de trouw te wagten, 
					Door zulk een Eendragt van gemoed, 
					En lieven gloet, 
					Niet te verbeelden met gedagten. 
	              
	            
					Na Gods gebod en zuivre wet, 
					Geheyligt voor al de Eeuwigheden, 
					Gaat na 't gewenste Bruilofsbed 
					Dat onbesmet 
					De zielen kittelt en de leden. 
	              
	            
{==B2r==} {>>pagina-aanduiding<<}

	            
					Al is de Zee geverft met bloet 
					En opgepropt met heldelijken; 
					Hoe fel de vyand blaakt en woed 
					Met dollen moed, 
					De Trougod kan die scha verrijken. 
	              
	            
					Elk oogenblik is nu gewin, 
					Nu aan het kussen, en omvangen. 
					Ontfonkt de starren zelf tot min, 
					Drukt wederzijts met blijden zin 
					Beminde wangen. 
	              
	            
					Volgt staag de liefde die u leyd, 
					Zoo zal geen twist uw trouw vervelen; 
					Zoo eftge, als ziel en lighaam scheyt, 
					De onsterflijkheyt, 
					Zoo reyn volmaakt in al zijn deelen. 
                 
               D.B. 
   				

				
      
   
