


Jaarboek van de Maatschappij der Nederlandse Letterkunde, 1792
logo_mnl__01

GEBRUIKT EXEMPLAAR
exemplaar universiteitsbibliotheek Leiden, signatuur: 1499 A 8
 
ALGEMENE OPMERKINGEN
Dit bestand biedt, behoudens een aantal hierna te noemen ingrepen, een diplomatische weergave van het Jaarboek van de Maatschappij der Nederlandse Letterkunde met de handelingen van de jaarlijkse vergadering, gehouden op ‘den 26sten van Wiedemaand 1792’.
 
REDACTIONELE INGREPEN
p. 8: de ondertekening in handschrift van ‘J. de Kruijff,’ is tussen vierkante haken gezet.
fol. A1v: of meschiedkundige aanmerkingen, → of Geschiedkundige aanmerkingen,
In de Jaarboeken zijn hier en daar koppen toegevoegd, deze zijn tussen vierkante haken gezet.
 
Bij de omzetting van de gebruikte bron naar deze publicatie in de dbnl is de blanco pagina (p. 4 (Uitnodiging)) niet opgenomen in de lopende tekst.


2005 dbnl
 

_jaa001179201_01

Handelingen der jaarlijksche vergadering van de Maatschappij der Nederlandsche Letterkunde te Leyden, gehouden den 26sten van Wiedemaand 1792. Z.p., z.j.
 


DBNL-TEI 1



2005-02-21

IH

colofon toegevoegd




Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Handelingen der jaarlijksche vergadering van de Maatschappij der Nederlandsche Letterkunde te Leyden, gehouden den 26sten van Wiedemaand 1792. Z.p., z.j.
 
Zie: https://www.dbnl.org/tekst/_jaa001179201_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 










{==1==} {>>pagina-aanduiding<<}

Handelingen van de Maatschappy der Nederlandsche Letterkunde, te Leyden.

Jaarlijksche vergadering, 

Gehouden op den 26sten van Wiedemaand 1792. 

Des morgens ten negen uure.Tegenwoordig de Heeren

Kluit.

N. Hinlopen.

te Water.

F.W. Boers.

Valk.

Schultens.

de Kruyff.

Paradys.

De Vergadering door den Voorzitter met eene gepaste welkomstgroete geopend zijnde, las de Secretaris het volgend

Verslag van de voornaamste Handelingen der Maandelijksche Vergadering sedert de laatstgehoudene Jaarlijksche 1791.

WEL EDELE HEEREN!
Daar der Maandelijksche Vergadering, door de laatst voorgaande Jaarlijksche, niets ter volvoering is aanbevolen geweest, waarvan by dezen zoude kunnen worden bericht gedaan, en de loop der zaken mede niets byzonders heeft opgeleverd, vinde ik ook in de handelingen geene of althans zeer weinige stoffe voor dit mijn verslag; Ziet hier alles, wat melding verdient.
 
De Heer J. Ermerins heeft zijne ingeleverde Verhandeling over de Land- en Zee-Kaarten, uit aanmerking dat dezelve ter laatstgehoudene Jaarlijksche byëenkomst niet is beoordeeld geworden, te rug gevorderd, en aan dezen stelligen eisch heeft de Maandelijksche Vergadering gemeend te moeten voldoen, hoe zeer zij anderzints ongaarne van dit belangrijk Stuk afstand deedt.

{==2==} {>>pagina-aanduiding<<}

1792.Wyders is ter verryking onzer Boekerye gebruik gemaakt van de gunstige gelegenheid, welke zich opdeedt by de openbaare verkoping der Boekverzameling van C. Heyligert, en zijn aldaar door my, met goedvinden der Maandelijksche Vergadering, aangekogt de volgende Stukken: als
 

In Quarto.

Jonctijs Rozelijns oogjes ontleed, Dord 1639.

Jonctijs Hedendaagsche Venus en Minerva, ibid. 1641.

J. Boderheers Bennings Leydsche Oorlofdagen, Amst. 1630.

Constrijk beroep by de Holl. Camer binnen Leyden, 1614.

Der Rederykeren Springäder, Haarlem 1614.

Antwoord op de Vrage, uitgegeven by de Brabandsche Rederijkkamer, Amst. 1613.

Refereynen, gemaakt op een Vraghe, of in Christum te geloven in aller menschen macht is. Amst. 1611.

Het Leydsch Vlaamsch Orangien Lelyhof, Leyden 1632.

De Eerkrans voor Rethorica, Leyden 1709.

Spelen van Zinnen, door verscheide Kameren binnen Antwerpen, Antwerpen 1562.

Vlissings Redens-Lusthof, Vliss. 1642.

Vlaardings Redenrijk-Berg, met middelen beplant, Die nodig zijn 't Gemeen, en voorderlijk het Land, Amst. 1669.

Der Redenrykers Stigtelyke aanwyzing van 's Werelds dwaalpaden Schiedam 1616.

Antwoord op de Vrage, uitgegeven by de Brabandsche Redenrijk-Camer, 't Wit Lavender, uit Lavender Jonst, tot Amst. 1613.



{==3==} {>>pagina-aanduiding<<}


1792.In Octavo.

Caudrion 't Leven der groote Catharina van Alexandriën, Aelst 1771.

Refereynen in 't Wyze, item in 't Sotte, item in 't Amoureuse, Gent 1539.

Casteleijn de Konst van Rhetoriken, Rott. 1612.

Den Lusthof van Rhetorica, of Samenkomst der Holl. Rhetor. Cameren binnen Leyden 1596, Delft 1596.

Spelen van Sinnen by de 19 Cameren van Rhetoryken, binnen Gend 1539.

Veelerhande geneugelyke Dichten, Tafelspelen, en Referynen, Antw. 1600.

Een Spel van Sinnen op het 3de, 4de, en 5de Capittel van het Werk der Apostelen, Gorinchem 1608.

Hierby heb ik alleenlijk nog te voegen, dat, in het afgelopen Jaar, der Maatschappye de volgende boekgeschenken zijn toegezonden: als

Door den Heer Steenwinkel: Hummels Bibliothek der Duitschen Alterthumer.

Door het Digtlievend Genootschap in 's Hage: het eerste deel van deszelvs Dichtstukken, en bekroonde Keurfloffen.

En, door eene onbekende hand, een Dichtstuk, getijteld: het Hoogste Goed.


 
Den Secretaris werdt voor dit verslag dank gezegd, en is besloten, hetzelve, als naar gewoonte, in de Handelingen van dezen dag te plaatsen. Men ging over ter behandeling der Poincten, by den Brief van beschryving voorgesteld.






I.

De Voorzitter doet in name der Commissie, ter zake des Woordenboeks in de voorgaande Jaarlijksche Vergadering benoemd, het volgende rapport.

{==4==} {>>pagina-aanduiding<<}

1792.De Gecommitteerden tot het beramen der meestgeschikte middelen, om het Hoofdwerk der Maatschappijë, een Algemeen Woordenboek der Nederlandsche Tale, spoedig en behoorlijk tot stand te brengen, hebben de eer aan deeze Vergadering te berichten, dat zy niet nagelaten hebben, aan de uitvoering van dezen hunnen last zoo veel yver en vlijt te besteden, als hunne ambts- en andere bezigheden hebben willen gedogen. Zy zijn in de daad merkelijk op hunnen weg gevordert, en vleijen zich, dat zy, door onderlinge hulp, de voorkomende zwaarigheden overwinnende, het gewenschte einde langzaamerhand bereiken, althans veel dichter hetzelve naderen zullen, dan zy zich in den beginne durfden voorstellen.
 
Voor als nog echter zijn zy buiten staat een volledig Rapport van hunne Commissie uit te brengen; en dit vertrouwen zy, dat even weinig door deze Vergadering zal verwacht worden, als de vorige Jaarlijksche Vergadering, welke hen committeerde, doch den tijd van Rapport onbepaald liet, van hen schijnt gevergd te hebben. Immers is de uitgestrektheid van hunnen last te groot, en de byzondere deelen, op ieder van welken zy hunne aandacht eerst alleen, en dan in verband met de overigen, vestigen moeten, zijn te veelvuldig, dan dat een behoorlijk geheel, het welk genoegzaam beklonken was, in een zo kort tijdbestek zoude kunnen gereed zijn. Zy verzoeken derhalven de continuatie hunner Commissie, en beloven verder alles te zullen doen, wat zy kunnen, om aan het heilzaam oogmerk hunner Committenten spoedig en naauwkeurig te voldoen.
 
Bij dit voorloopig Rapport voegde de Heer Schultens, ter nadere proeve van den arbeid der Commissie, een zakelijk bericht, van het geen door dezelve in voldoening aan het eerste point van haaren last, nopens het plan van den aanleg des Woordenboek reeds is vastgesteld.
 
De Vergadering bedankte den Heere Schultens voor dit gedaan bericht, keurde de verrigtingen der Commissie goed, en verzogt dezelve, by continuatie, haaren arbeid voorttezetten, ten einde, hoe eer hoe liever, op dit gewigtig poinct een volledig Rapport te kunnen uitbrengen.
 
Wyders, daar de Heer N. Hinlopen te kennen gaf van de Heeren Scheidius en Fortman, zyne Medegecommitteerden tot het opstellen eener Nederduitsche Spraakkunst, nog geen bericht, wegens de aanneming dier take, ontvangen te hebben, is besloten den

{==5==} {>>pagina-aanduiding<<}

1792. gemelden Heeren door den Briefschryver deswege aanschryving te doen, op dat ook deze Commissie spoedig werkzaam kunne worden.


II.

De Vrage, in de voorgaande Jaarlijksche Vergadering gekozen, werdt zonder eenige verandering dus vastgesteld:
‘In welk tijdsbestek zijn de grootste vorderingen gemaakt in de Nederlandsche Dichtkunst? en welke zijn de redenen, dat die vorderingen in andere tijdsbestekken minder groot zijn?


III.

Tot Gecommitteerden ter beoordeelinge der antwoorden, welke op deze Vrage mogen inkomen, zijn benoemd de Heeren H. van Alphen, de Kruyff, Fortman, Lublink, J. Hinlópen, van den Berg, en J. de Bosch.


IV.

Tot een onderwerp voor eene nieuwe Prijsvrage, om in de volgende Vergadering te worden vastgesteld, is uit de drie voorgestelde Vragen de volgende gekozen:
‘Welke zijn de beste Nederduitsche Schriften, waar uit de Taalgebruiken moeten waargenomen en opgezameld worden?


V.

De Heeren Kluit, N. Hinlópen, Bolhuis, Wachendorf en Tollius, werden benoemd om de bedenkingen van alle de Leden der Maatschappye op dit gekozen onderwerp te ontvangen, en, benevens hunne eigene aanmerkingen, aan de volgende Jaarlijksche Vergadering voortedragen.


VI.

Is besloten in de volgende Jaarlijksche Vergaderinge eene Vrage te kiezen uit de Klasse der Historie en Oudheidkunde.



{==6==} {>>pagina-aanduiding<<}

VII.

1792.Men verkoos tot Lid der Maatschappye den Wel Edelen, zeer Geleerden Heere Mr. Hermannus Bosscha, Gymn. Nass. Velav. Prorector.


VIII.

Aan de Maandelijksche Vergadering werdt weder voor een Jaar de vryheid verleend, om zodanige Heeren, binnen Leyden woonende, als zy tot het oogmerk der Maatschappye geschikt zal oordeelen, tot Leden te verkiezen.


IX.

De Secretaris, als welke op verzoek der laatstgehoudene Jaarlijksche Vergadering, in het afgelopen Jaar den post van Penningmeester mede hadt waargenomen, brengt de rekening ter tafel; derzelver ontvang bedroeg Twaalf Honderd, een en tachtig Gulden, veertien Stuivers en acht Penningen, en de uitgave Zeven Honderd en Twintig Gulden zeventien Stuivers en tien Penningen, zo dat nog in Kas bevonden werden Vijf Honderd en Zestig Gulden, zestien Stuivers, en veertien Penningen, bedragende de nog onbetaalde toelagen eene Somma van Zestien Honderd en zeven Gulden. De Rekening goedgekeurd zijnde, werdt door den Praesident, en de Heeren N. Hinlópen, en F.W. Boers ondertekend, en is den Penningmeester voor de getrouwe waarneming dank gezegd.


X.

De Toelagen werden bepaald op Zeven Gulden.


XI.

Men verkoos tot Praesident den Heere H.A. Schultens, tot Secretaris den Heere J. de Kruyff, tot Briefschryver den Heere C. Boers, tot Opzichter over de Uitgave der Stukken den Heere J.K. Valk, en is wyders de Secretaris op nieuw verzogt voor als nog den Post van Penningmeester te blijven waarnemen.


XII.

Volgens ingekomene Stembriefjes is de Verhandeling van wylen den Heere Nozeman ter uitgave goedgekeurd. Omtrent de Ver-
{==7==} {>>pagina-aanduiding<<}
1792.handeling van den Heere Dumbar, is nog geene uitsprake gedaan, wijl de Stembriefjes nog niet volledig waren ingekomen, doch is de Maandelijksche Vergadering gequalificeerd, om zo dra dezelven ingeleverd zijn, de opening te doen.
 
Is ter dezer gelegenheid gelezen een brief van den Heere Bondam, als Gecommitteerde ter beöordeeling der laatstgemelde Verhandeling, by welken brief Zijn Ed. der Maatschappyë bericht, onder het byëenzamelen van zijn Charterboek van Gelderland, nog verscheidene onuitgegevene Stukken en Subsidiën, tot de Overysselsche Historie dienstig, ontdekt te hebben, en niet ongenegen te zijn, om hier van, ten vervolge van het verslag van den Heer Dumbar, een aanhangsel te vervaardigen, en onder zynen naam der Maatschappyë toetezenden.
 
Is besloten den Heere Bondam voor dit bericht dank te zeggen, en tevens te verzoeken de voorgenomene take te volvoeren, onder betuiging, dat deze zyne arbeid, als waardoor het gewigtig Stuk van den Heere Dumbar nog meer volledig wordt, der Maatschappyë hoogst aangenaam zal zijn.
 
Ten dienste van het Woordenboek worden door den Heer Kluit ingeleverd Excerpten uit Gabbema, beschrijving van Leeuwaarden, welke met dankzegging zijn aangenomen.
 
Eindelijk zijn bij de Vergadering nog eenige raadplegingen gehouden over de beste middelen, zo om in het algemeen de werkzaamheid der Leden aantemoedigen, als wel byzonderlijk, om der Vergaderingen, beiden Jaarlijksche en Maandelijksche, meer gewigt en leven bytezetten, en is hiertoe onder anderen zeer bevorderlijk geöordeeld eene vrywillige, maar door gestelde boete bekrachtigde verbindtenis tot het beurtelings voorlezen van Verhandelingen. Edoch, daar men begreep, dat hiertoe, vooral met betrekking tot het bepalen der boete, niet wel konde besloten worden dan in gevolge eener expresse beschryving, is geoordeeld de finale resolutie uittestellen tot de volgende Jaarlijksche Vergadering. Om intusschen die Vergadering reeds eenigen vrugt te doen trekken uit de gehoudene deliberatiën, zo wel als om den overigen Leden een dadelijk aanmoedigend voorbeeld te geeven, verbondt zich de Heer N. Hinlopen, aan wiens werkzamen iever de Maatschappy reeds zo veel verplicht is, gereedelijk tot het voorlezen eener Verhandeling, in de eerstkomende Jaarlijksche byëenkomst, terwijl te gelijk de tegenwoordig zijnde Leden

{==8==} {>>pagina-aanduiding<<}

1792. der Maandelijksche Vergadering op zich namen, tot eene beurtelingsche voorlezing van Stukken, in hunne byzondere byëenkomsten, dadelijk de nodige schikkingen te maaken, met toezegging, om van het dus ingebragte of voorgelezen werk elken Jaare meer of min uitvoerig verslag te doen. Eindelijk werdt ter dezer zake goedgevonden, de Leden, welke zich in de Jaaren 1784. en 1785. tot het inleveren van Stukken, binnen den bepaalden tijd van vijf Jaaren, verbonden hebben, dier verbindtenisse indagtig te maaken, en tot derzelver vervulling aantespooren.
 
De Penningmeester ontving de toelagen van den Heere F.W. Boers, voor de Jaaren 1791. en 1792., van de Heeren Jacobus Hinlopen en Jan Hinlopen voor den Jaare 1791., en van de Heeren N. Hinlopen, de Crane, te Water, Valk en Paradys voor den Jaare 1792.
 
(Is getekend)
 
H.A. SCHULTENS.
 
Het voorenstaande komt overeen met het Boek der Handelingen van de Maatschappy, berustende onder my
 
[J. de Kruijff,]
 
Secretaris.



{==A1r==} {>>pagina-aanduiding<<}

Programma van de Maatschappy der Nederlandsche Letterkunde te Leyden,

Voor het Jaar 1792.

De Maatschappy heeft in haare Jaarlijksche Vergadering, gehouden op den 26sten van Zomermaand dezes Jaars 1792, tot Lid aangenomen den Wel-Edelen zeer Geleerden Heere Hermannus Bosscha, Gymn. Nassav. Velav. Prorector, te Harderwyk.
 
In dezelve Vergadering is ditmaal gene Verhandeling bekroond, maar tot nieuwe Prijsvrage de volgende voorgesteld, om beantwoord te worden voor den eersten van Wijnmaand des Jaars 1794.
‘In welk tijdbestek zijn de grootste vorderingen gemaakt in de Nederlandsche Dichtkunst? en, welke zijn de redenen, dat die vorderingen in andere tijdsbestekken minder groot zijn?
De volgende vrage, in de laatstvoorgaande Jaarlijksche Vergadering opgegeven, moet beantwoord worden voor den eersten van Wijnmaand des Jaars 1793.
‘Welke zijn de voornaamste zaken, 's Lands Historie betreffende, die door de Schrijvers niet, of niet genoegzaam zijn aangeroerd, of behandeld geworden, waar door duisternis in de Geschiedenis van ons Vaderland is overgebleven?
Voor den eersten van Wijnmaand dezes Jaars verwagt de Maatschappy de antwoorden op de vrage in den Jare 1790 opgegeven, namelijk:

{==A1r==} {>>pagina-aanduiding<<}

‘Meest volledige opgave van de nog onuitgegevene oud Nederduitsche Stukken, in de openbare of byzondere Boekerijën berustende, met de nodige Taal-, Oudheid- of Geschiedkundige aanmerkingen, naar den aart der Stukken.
Het staat een ieder vry, ook den Leden der Maatschappyë, om naar den prijs te dingen, alleenlijk worden de Gecommitteerden ter beoordeeling der ingekomene Verhandelingen van die vryheid uitgesloten. Aan den geenen, wiens Verhandeling de beste, en aan het oogmerk der Maatschappyë voldoende, zal gekeurd worden, biedt de Maatschappy een Gouden Penning aan, ter waarde van 150 Gulden.
 
De Verhandelingen moeten zijn in de Nederduitsche of Latijnsche Tale, met eene duidelyke hand, van iemand, die geen Lid der Maatschappyë is, afgeschreven: iedere Verhandeling moet, met een Zinspreuk getekend, besloten worden in een verzegelden omslag, welke den titel en de zinspreuk der Verhandeling ten opschrift heeft. Hierby moet gevoegd worden een verzegeld briefje, in het welk de naam, waardigheid en woonplaats van den Schryver, en boven op het welk de Zinspreuk der Verhandeling geschreven is.
 
Het een en ander moet in een buiten omslag ten tyde, hier boven bepaald, vrachtvry, bezorgd zijn in handen van den tegenwoordigen Secretaris der Maatschappyë, Mr. Jan de Kruyff, of den Briefschryver, Professor Carolus Boers, beiden wonende te Leyden. Voor het overige zijn de Wetten, volgens welke de Maatschappy naar een Prijs laat schryven, te vinden in het tweede Deel van de Werken der Maatschappy.






{==1==} {>>pagina-aanduiding<<}

[Uitnodiging door Carolus Boers]

MIJN HEER!
 
Uit naam van de Maatschappy der Nederlandsche Letterkunde te Leyden, heb ik de eer U te noodigen op de Jaarlijksche Vergadering, welke dit jaar, volgens besluit der laastgehouden Vergaderinge, gehouden zal worden op Dingsdag den 26sten van Zomermaand, des morgens ten negen en des namiddags ten drie uren, in de Vergaderkamer van de Maatschappy, op de Oudevest, om de navolgende punten in overweging te nemen, en daar op de noodige besluiten te maken.

I.

Het verslag van de Maandelijksche Vergadering, wegens het Woordenboek der Maatschappye: als mede het bericht van Gekommitteerden, ingevolge het besluit der laatste Jaarlijksche Vergaderinge.


II.

Het verslag der Gekommitteerden, nopens de bedenkingen op het onderwerp, om naar eenen prijs te laten schryven, in de laatstgehouden Jaarlijksche Vergadering gekozen:
‘In welk tijdsbestek zijn de grootste vorderingen gemaakt in de Nederlandsche Dichtkunst, en welke zijn de redenen, dat die vorderingen in andere tijdsbestekken minder groot zijn?
De Heer H. van Alphen, de Kruyff, Fortman, Lublink en J. Hinlopen, die in de Jaarlijksche Vergadering des Jaars 1791. tot die kommissie benoemd zijn, worden verzogt de bedenkingen, welke zy op het voorgesteld onderwerp, of zelven gemaakt, of van de andere Leden der Maatschappye ontvangen mochten hebben, drie weken voor het houden der Jaarlijksche Vergaderinge mede te deelen aan den Heer van Alphen, als den eerstgenoemden der Gekommitteerden.


{==2==} {>>pagina-aanduiding<<}


III.

Het benoemen van zeven Gekommitteerden tot het beoordeelen der Verhandelingen, welke op het vastgesteld onderwerp voor den eersten van Wijnmaand 1794. zullen inkomen.


IV.

Het verkiezen van een onderwerp om naar eenen Prijs te laten schryven, om vastgesteld te worden in de Jaarlijksche Vergadering van 1793; waar toe voorgedragen worden:

In de Taalkunde:

1.Welke zijn de beste Nederduitsche Schriften, waar uit de Taalgebruiken moeten waargenomen, en opgezameld worden?

2.Welke veranderingen brengen de voorzetzels te weeg in de betekenis der Naam- en Werkwoorden waarmede zy zijn saamgesteld?

3.Welke zijn de Natuurlyke en zedelyke omstandigheden van een volk, die eene taal verarmen of verryken, bevalliger of onbevalliger maaken, of op andere wyzen invloed op dezelve hebben kunnen, en welken invloed hebben dergelyke oorzaken op onze taal en stijl in 't byzonder gehad?




V.

Het benoemen van vïjf Gekommitteerden, om de bedenkingen van alle de Leden der Maatschappye op het gekozen onderwerp te ontvangen, en benevens hunne eigene bedenkingen aan de volgende Jaarlijksche Vergadering voor te dragen.


VI.

Het bepalen der Klasse, uit welke in het volgend Jaar een onderwerp zal gekozen worden.


VII.

Door den Heere Steenwinkel wordt tot Lid voorgesteld de Zeer Geleerde Heer Hermanus Boscha, J.U.D. en Gymn. Nassav. Velav. Prorector, Dicht- en Taalkundige.


VIII.

Het voorstel der Maandelijksche Vergaderinge, om de Vryheid, tot het verkiezen van Leydsche Leden, wederom voor een Jaar te verleenen.


{==3==} {>>pagina-aanduiding<<}


IX.

Het opnemen van de rekening van den Penningmeeester.


X.

Het bepalen der Toelagen.


XI.

Het aanstellen der Amptenaaren.


XII.

Het benoemen van Gekommitteerden.
 
De Heeren, gekommitteerd tot het beoordeelen der ingeleverde Verhandelingen, worden verzogt hun Stembriefje voor of op de Jaarlijksche Vergadering aan den Secretaris of Briefschryver te bezorgen. Naamelijk
 
De Heeren Rhunkenius, Tollius en Meerman over de Verhandeling van wylen den Heere Nozeman.
 
De Heeren Tydeman, Bondam, en de Vos van Steenwijk over de Verhandeling van den Heere Dumbar.
 
De Leden, welke eenige Excerpten, of eenigen anderen Voorraad, ten dienste van het Woordenboek, mochten gereed hebben, worden verzogt die aan de Maatschappy te doen toekomen dit Jaar, voor het einde van Bloeimaand, om te kunnen gebracht worden in het Verslag der Maandelijksche Vergaderinge, volgens het eerste punt van dezen brief: en die Heeren, welke genegen zijn eene Verhandeling of Dichtstuk, 't zy met hunnen Naam, 't zy onder eene Zinspreuk, in gevolge het beslotene op de Jaarlijksche Vergadering des jaars 1777, aan de Maatschappy toe te zenden, worden verzogt zulks mede voor het einde van Bloeimaaand te doen.
 
Ik heb de eer van met achting te zijn.
 
MIJN HEER!
 
Uw Dienaar CAROLUS BOERS.
 
Leyden den 30 van Bloeimaand 1792.




