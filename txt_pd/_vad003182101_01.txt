



Vaderlandsche Letteroefeningen 
Jaargang 1821


GEBRUIKT EXEMPLAAR
eigen exemplaar dbnl

ALGEMENE OPMERKINGEN
Dit bestand biedt, behoudens een aantal hierna te noemen ingrepen, een diplomatische weergave van Vaderlandsche Letteroefeningen uit 1821.

Deze jaargang bestaat uit twee delen die in twee banden zijn verschenen. In deze digitale versie is er één bestand van gemaakt.

REDACTIONELE INGREPEN
Op verscheidene plaatsen in de tekst staan accolades die meerdere regels overspannen. Omdat wij dergelijke accolades in deze digitale versie niet goed kunnen weergeven, worden op elke betreffende regel de accolades herhaald. Ook de woorden die eromheen staan worden om misverstanden te voorkomen op iedere regel herhaald.

Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina's (deel 1 p. II, IV, deel 2 p. II, IV) zijn niet opgenomen in de lopende tekst.

[deel 1, pagina I]
BOEKBESCHOUWING,

VOOR

1821.

[deel 1, pagina III]

{== afbeelding 	==} {>>afbeelding<<}
    

VADERLANDSCHE
LETTEROEFENINGEN.
OF
TIJDSCHRIFT
VAN
KUNSTEN EN WETENSCHAPPEN,
WAARIN DE
BOEKEN en SCHRIFTEN,
DIE DAGELIJKS IN ONS VADERLAND EN ELDERS UITKOMEN, OORDEELKUNDIG TEVENS EN VRIJMOEDIG VERHANDELD WORDEN.
BENEVENS
MENGELWERK,
tot Fraaije Letteren, Kunsten en Wetenschappen, betrekkelijk.
EERSTE STUK.
VOOR
1821.
BOEKBESCHOUWING.
Te AMSTERDAM, bij
G.S. LEENEMAN van der KROE
en
J.W. IJNTEMA.
1821.

[deel 1, pagina 713]
REGISTER

VAN DE

Boekbeschouwing.

A.
Aanmerkingen over zekere Verhandeling van van der Boon Mesch. Amst. bij C.G. Sulpke.	62
- op de Gedenkstukken van Lodewijk Bonaparte. Devent. bij A.J. van den Sigtenhorst.	426
Almanak (Antwerpsche) voor 1820. (Tweede Verslag.)	38
- aan Bevalligheid en Deugd gewijd. 1821. Amst. bij M. Westerman.	47
Almerté, (T.) Reizen der Koningin van Engeland. 's Hag. bij M. de Lyon.	385
Annales Academiae Rheno-Trajectinae, 1818-1819. Traj. ad Rhen. apud O.N. van Paddenburg etc.	225
- Groninganae, 1818-1819. Gron. apud J. Oomkens.	637
Antikritiek op de Recensiën van Do. Schotsman's Eerzuil. Rott. bij N. Cornel.	287
Avondgesprekken. Amst. bij C. Schaares.	44
B.
Barbaz, (A.L.) Voltaire's Henriade. Amst. bij J.C. van Kesteren.	532
- Pasquin. Blijspel. Amst. bij A. Mars.	581
Beaulieu, (Mevr. M. de) Felix. Amst. bij C. Schaares.	220
Beausar, (A.T.) Afscheidsrede. Middelb. bij S. van Benthem.	458
Beijer, (J.C.) Handleiding tot den Nederlandschen Stijl. Rott. bij Mensing en van Westreenen.	612
Beschrijving van den Nederlandschen Watersnood, Jan. 1820. Amst. bij G.J.A. Beijerinck.	160


[deel 1, pagina 714]

Bilderdijk, (Vrouwe K.W.) Poëzij. Rott. bij J. Immerzeel, Jun.	82
- (W.) Perzius Hekeldichten. Rott. bij J. Immorzeel, Jun.	79
- De Ondergang der eerste Wareld. Iste - Vde Zang. Amst. bij P. den Hengst en Zoon.	118
- Van het Letterschrift. Rott. bij J. Immerzeel, Jun.	421
- (W. en Vrouwe K.W.) Nieuwe Dichtschakeering. II Deelen. Rott. bij J. Immerzeel, Jun.	670
Borgh, (F.J. ter) Verhandeling over de Necrosis, enz. Gron. en Amst. bij W. Wouters en L. van Es.	692
Bosscha, (H.) Poëmata. Davent. apud A.J. van den Sigtenhorst.	308
Bost, (A.) Het Godsdienstig Genève, in Maart 1819. Leid. bij de Wed. D. du Saar.	284
Bosveld, (P.) Tijdmeter. III en IVde D. Dordr. bij Blussé en van Braam.	100
Brand, (C.J.) Specimen Literarium, &c. Lugd.	691
Brink, (J. ten) Xenophon's Gedenkwaardigheden van Socrates. Gron. bij J. Oomkens.	172
Broes, (W.) Leerrede. Amst. bij ten Brink en de Vries.	235
Brouwer, (P. Koumans) Leesboek over de Christelijke Godsdienstleer. Leeuw. bij J.W. Brouwer.	191
- Tweetal Leerredenen op Prof. Borger. Leeuw. bij J.W. Brouwer.	404
- (R.J.) Verhandeling over Landbouwkundige en andere Hulpmiddelen. Amst. bij J.C. Sepp en Zoon.	197
Brucherus, (H.H.) Geschiedenis der Kerkhervorming in Groningerland. Gron. bij J. Oomkens.	507
Bruining, (G.) Nederduitsche Synonymen. Iste D. Rott. bij J. Immerzeel, Jun.	73
- Commentarius perpetuus. Lugd. Bat. apud S. et J. Luchtmans.	354


[deel 1, pagina 715]

C.
Cleynmann, (K.) God mijn alles, mijne vreugde, mijn troost. Arnh. bij C.A. Thieme.	187
Corstius, (J.) Euthanasia. Iste D. Gron. bij W. Zuidema.	142
Costa, (I. da) Poëzij. Iste D. Leid. bij L. Herdingh en Zoon.	483
Cox, (J.P.N.) Leerrede. Rott. bij J. van Baalen.	459
Crusius, (C. Baumgarten) Reize uit het hart in het hart. Leeuw. bij Steenbergen van Goor.	439
D.
Deinse, (A. van) Kerkelijke Redevoering. Middelb. bij de Gebr. Abrahams.	282
Dermout, (I.J.) Leerredenen. Dordr. bij Blussé en van Braam.	102
Deuber, Geschiedenis der Scheepvaart, enz. Rott. bij B. Schuuring.	470
Dichtregelen (Een paar) op den dood van E.A. Borger. Gron. bij J. Oomkens.	406
Doijer, (A.) Schiller's Willem Tell. Tooneelspel. Haarl. bij de Erven F. Bohn.	626
Draeseke, (J.H.B.) Vier Leerredenen over den Krijg. Gron. bij W. Wouters.	548
Dwaasheid en Onredelijkheid, enz. Amst. bij L. van Es.	499
E.
Edgeworth, (Miss) Verhalen uit de groote Wereld. Gron. bij W. Wouters.	357
Egeling, (L.) De weg der Zaligheid. Iste D. Amst. bij C. Covens.	50
Elphinstone, (M.) Gezantschapsreize naar Kabul, enz. IIIde of laatste D. Haarl. bij de Wed. A. Loosjes, Pz.	378
Eyk, (J.P. Sprenger van) Jona. Amst. bij J. van der Hey.	370
- (J. van) Verhandeling over de Verdraagzaamheid. Amst. bij A.B. Saakes.	464
Eykmans, (H.J.) Gods genade over Nederland. Dordr. bij Blussé en van Braam.	458


[deel 1, pagina 716]

F.
Familie Fromm. (De) Amst. bij G.S. Leeneman van der Kroe.	360
Fokke, Simonsz. (A.) Proeve van een Ironiesch Comiesch Woordenboek. Derde Druk. Amst. bij J.C. van Kesteren.	684
Friedrich, (F.H.) Vertellingen en Verdichtselen. Amst. bij de Wed. G.A. Diederichs en Zoon.	445
- (G.) Serena. Leid. bij de Wed. M. Cijfveer.	499
Fritsch, (J.H.) Handboek voor Leeraars. Gron. bij W. Zuidema.	181
G.
Galerie historique des Contemporains. Tom. VII. M-P. Tom. VIII. Q-Z. Brux. chez Wahlen.	66
Ganderheyden, (J.F.M.) Redevoering ter nagedachtenis van Hultman. 's Hertogenb. bij H. Palier en Zoon.	130
Gebauer, (A.) Het Morgenrood. Leeuw. bij Steenbergen van Goor.	316
Gedachten over het voorlezen der H. Schrift. Rott. bij Mensing en van Westreenen.	13
Gedenkschriften van den Baron Pergami. 's Grav. bij M. de Lyon.	214
- van B. Franklin. Haarl. bij de Wed. A. Loosjes, Pz.	565
Gedichtjes voor de Nederlandsche Jeugd. 's Grav. bij S. de Visser.	44
Geel, (J.) Theocriti Carmina. Amst. apud P. den Hengst.	134
Gelder, (J. de) Oratio inauguralis. Hag. Com. apud Fratres van Cleef.	112
- (Tweede Verslag.)	157
Genlis, (Mevr. de) De Tafereelen van den Graaf de Forbin. Zaltb. bij J. Noman.	220
Geschiedenis eener Officiers-Weduwe. Amst. bij W. van Vliet.	358
Gesner, (G.) Christelijk Handboek. Haarl. bij de Wed. A. Loosjes, Pz.	415
Girardet, (F.) De Ouderlijke Nalatenschap. Amst. bij G.J.A. Beijerinck.	269


[deel 1, pagina 717]

Glatz, (J.) Woldemar's Nalatenschap aan zijnen Zoon, Arnh. bij C.A. Thieme.	133
Goede, (W.) Magazijn. Isten D. 2de St. en IIden D. 1ste St. Gron. bij M. Wouters.	331
Görlitz, (P.K.) Prijsverhandeling over het Volksonderwijs. Rott. bij A. May van Vollenhoven.	176
Gottis, (Mevr. A.) De jonge Loys. II Deelen. Leyd. bij J.J. Thijssens en Zoon.	680
Gratama, (S.) Opuscula Academica. Gron. apud W. van Boekeren.	679
Greuve, (F.C. de) De Kersnacht. Gron. bij E. Mekel.	43
- Bij het Graf van mijn' Verlosser. Gron. bij E. Mekel.	91
Greve, (E.H.) Berigten voor 1821. IVde Jaargang. Amst. bij G.J.A. Beijerinck.	46
Gribberts (Waatze) Brilloft. Komeedje. Lieuwert, by de Widdou C.L. fen Altena.	264
Grimm, Sprookjesboek. Amst. bij de Wed. G.A. Diederichs en Zoon.	45
H.
Haafner, (J.) Lotgevallen en vroegere Zeereizen. Amst. bij J. van der Hey.	32
Hall, (M.C. van) M. Valerius Messala Corvinus. IIde D. Amst. bij J. van der Hey.	667
Halmael, (A. van) Antigone. Treurspel. Leeuw. bij J.W. Brouwer.	632
Hazelhoff, (A.) Almanak. 1821. Gron. bij A. Hazelhoff.	47
Hazeu, (J.) De onderwijzende Landman. Amst. bij ten Brink en de Vries.	44
- Nieuwe stlchtelijke Liederen. IIde D. Amst. bij W. van Vliet.	130
Hein, (G.H.) Dooprede. Gron. bij J. Römelingh.	420
Hermbstädt, (S.F.) Raadgever voor den Burger en Landman. IIde D. Gron. bij J. Römelingh.	196
Hespel, (H. van den) Vriendenraad. Middelb. bij S. van Benthem.	180
Hess, (J.J.) Leer en daden van onzen Heer. IIIde D. Gron. bij W. Wouters.	93


[deel 1, pagina 718]

Hess, (J.J.) Kern der Leere van Gods Koningrijk. Amst. bij J. van der Hey.	321
- Over het Bestuur der Voorzienigheid, enz. Gron. bij M.J. van Bolhuis.	685
Heyningen, (H. van) Bijbeloefening. IIde D. 's Hag. bij de Wed. J. Allart en Comp.	280
Hooft's (P.C.) Nederlandsche Historiën. Iste. D. Amst. bij J. van der Hey.	197
Hugenholtz, (P.H.) Dissertatio. Traj. ad Rhen. apud O.J. van Paddenburg.	545
Hulshoff, (M.A.) Gevolgen der Voldoening. Amst. bij W. Brave.	9
I. en J.
Jacobs, (F.) Gezellige Avonden. Haarl. bij de Wed. A. Loosjes, Pz.	712
James, (J.F.) Reize in noordelijk Duitschland, enz. Iste D. Haarl. bij de Erven F. Bohn.	294
- IIde D.	478
Iets over de Verdraagzaamheid. Rott. bij N. Cornel.	53
- het Kanaal van Steenenhoek. 's Hag. en Amst. bij de Gebr. van Cleef.	293
Jonge, (J.C. de) Levensbeschrijving van J. en C. Evertsen. 's Hag. bij de Wed. J. Allart en Comp.	344
Jussieu, (M.L.P.) Simon van Nantua. Amst. bij M. Westerman.	272
K.
Kampen, (N.G. van) Verkorte Geschiedenis der Nederlanden. Iste D. Haarl. bij de Erven F. Bohn.	20
- IIde D.	560
- Beknopte Geschiedenis der Letteren en Wetenschappen in de Nederlanden. Iste D. 's Hag. bij de Wed. J. Allart en Comp.	657
Kesteloot, (J.L.) Quarinii Animadversiones. Gandavi apud P.T. de Goesin Verhaeghe.	58
Keus en Leiding. II Deelen. Leeuw. bij Steenbergen van Goor.	683
Kinneir, (J.H.) Reizen door Klein-Azië, enz. II Deelen. Rott. bij Arbon en Krap.	336


[deel 1, pagina 719]

Kist, (E.) Leerredenen over verschillende Onderwerpen. IVde D. Dordr. bij Blussé en van Braam.	137
Kleseker, (B.) Gethsemané. Gron. bij W. Wouters.	276
Klijn, (H.H.) Montigni. Treurspel. Amst. bij J. van der Hey.	387
Kooten, (G. van) Leerrede. Dordr. bij Blussé en van Braam.	233
- Leerrede. Dordr. bij Blussé en van Braam.	234
- Kort Begrip van den Christ. Godsd. Dordr. bij J. de Vos en Comp.	512
- Verklaring van den Brief van Jacobus. Amst. bij W. Brave.	592
Kotzebue, (M. van) Reis naar Perzië, in 1817. 's Hag. bij de Wed. J. Allart en Comp.	695
Krug, (W.T.) Griekenlands Herrijzenis. 's Hag. bij de Erven J. Thierrij en C. Mensing en Zoon.	492
Kuhl, Nomina systematica figurarum Avium.	694
L.
Lafontaine, (A.) Het Berouw. II Deelen. Amst. bij C.L. Schleijer.	268
- De twee Vrienden. II Deelen. Breda, bij W. van Bergen en Comp.	444
Langres, (Lombard de) Bijzonderheden uit de tijden der Omwenteling. 's Hag. en Amst. bij de Gebr. van Cleef.	302
Lantier, (E.F.) Suzette Cesarine d'Arly. II Deelen. Leeuw. bij Steenbergen van Goor.	441
Laurman, Collectanea, etc. Gron. apud W. van Boekeren.	49
Lavater, (J.C.) Brieven aan Jongelingen. Amst. bij J. Aarinksen.	578
Lessen der Wijsheid. 's Hag., Amst. en Breda, bij van Cleef en van Bergen.	359
Leuchte, (A.T.) Gellert's opgespoorde Familiebrieven. Haarl. bij de Wed. A. Loosjes, Pz.	437
Levensgeschiedenis van J. Harriott. Breda, bij W. van Bergen en Comp.	258


[deel 1, pagina 720]

Lilienstern, (A.F.R. von) Verschijning van den persoonlijken Antichrist. Amst. bij de Wed. G.A. Diederichs en Zoon.	498
Loghem, (H. van) De Harmonie in het Heelal, enz. Rott. bij J. Immerzeel, Jun.	527
Loosjes, Pz. (A.) Nagelaten Gedichten. II Deelen. Haarl. bij de Wed. A. Loosjes, Pz.	126
Loots, (C.) Nieuwe Gedichten. Amst. bij J. van der Hey.	701
Lotgevallen van een Zwitsersch Landverhuizer. Haarl. bij de Wed. A. Loosjes, Pz.	573
Luimen des Noodlots. Rott. bij Mensing en van Westreenen.	271
Lulofs, (B.H.) Nederlandsche Redekunst. Gron. bij J. Oomkens.	208
M.
Magazijn der Geneeskunde. Vden D. 4de St. Rott. bij J. Hendriksen.	375
- der Voorwereld. Iste en IIde St. Amst. bij de Wed. G.A. Diederichs en Zoon.	605
Manen, (J. van) Twee Verhandelingen. Utr. bij J. Altheer.	571
- Verhandeling over de Weelde. Utr. bij J. Altheer.	676
Manger, (H.S.) De wederkeering van Noachs dagen. Leid. bij de Wed. D. du Saar.	107
Mawe, (J.) Reize in Brazilië. II Deelen. Haarl. bij F. Bohn.	26
Mebius, (T.E.) Psalm I-XXI. Gron. bij J. Oomkens.	325
Meijer, Tafereelen uit Noord-Duitschland. Dordr. bij Blussé en van Braam.	522
Mesch, (A.L. van der Boon) Specimen Hermeneuticum. Lugd. Bat. apud S. et J. Luchtmans.	326
Moll, (A.) Handboek tot de Leer der Teekenen. Iste D. Gorinch. bij J. Noorduyn.	334
More, (Hanna) De jeugdige Ongehuwde, die eene Gade zoekt. II Deelen. Haarl. bij A. Loosjes, Pz.	261


[deel 1, pagina 721]

Mulder, (S.) Jezus en de Akkerlieden. Rott. bij J. Hendriksen.	106
Muller, (W.) Rome en deszelfs Bewoners. Amst. bij J.C. van Kesteren.	481
- (J.C.) Het Geloof der Christenen. Iste D. Gron. bij W. Zuidema.	508
Museum des buitengewonen en wondervollen. Amst. bij C.L. Schleijer.	45
Muslin, (D.) Jezus Geboorte, in zeven Leerredenen. Amst. bij A.B. Saakes.	8
Muzel, (P.L.) Over het geloof aan de Wonderen van het N.V. Arnh. bij C.A. Thieme.	227
N.
Negerstaat van Hayti. (De) Amst. bij de Wed. G.A. Diederichs en Zoon.	382
Nepotis Vitae. Gron.	580
Neumark, (S.) Over het Wezen en den Omvang der Staatspolitie. Gron. bij W. van Boekeren.	537
- (Tweede Verslag.)	569
Nicolai, (C.) De Reis naar Aken. Amst. bij J.F.G. Gampert.	219
Nieuwenhuis, (G.) Woordenboek van Kunsten en Wetenschappen. Iste D. A-B. Zutph. bij H.C.A. Thieme.	28
Nieuwenhuys, (C.J.) Geneeskundige Plaatsbeschrijving. IIIde en IVde D. Amst. bij J. van der Hey.	108
O.
Oelsner, (K.E.) Verhandeling over Mahomed. Fran. bij G. Ypma.	551
Oordt, (J.F. van) Disputatio. Traj. ad Rhen. apud O.J. van Paddenburg.	545
Oostkamp, (J.A.) Geschiedenis van Samuël. Gron. bij J. Oomkens.	584
- Het Onze Vader. Zwolle, bij J.L. Zechuizen.	584
Op den Dood van E.A. Borger. Heerenveen, bij F. Hessel.	406


[deel 1, pagina 722]

Opie, (Mistr.) Tafereelen uit het wezenlijke Leven. II Deelen. Amst. bij C.L. Schleijer.	708
Outhuys, (G.) Jeugdige Gedichten. Fran. bij T.J. Tuinstra.	313
P.
Palm, (J.H. van der) Bijbel voor de Jeugd. IXde St. Leyd. bij D. du Mortier en Zoon.	2
- en H. Tollens, De Nagedachtenis van E.A. Borger plegtig gevierd. Leyd. bij D. du Mortier en Zoon.	146
- Negende zestal Leerredenen. Leyd. bij D. du Mortier en Zoon.	361
- Bijbel. IIIde St. Leyd. bij D. du Mortier en Zoon.	501
Paul. Amst. bij de Wed. H. Gartman, enz.	44
Pearson, (H.) Gedenkstukken wegens Buchanan. III Deelen. Haarl. bij de Wed. A. Loosjes, Pz.	468
Pellecom, (A.N. van) Aanspraken, enz. 's Hag. bij de Wed. J. Allart en Comp.	56
Phaedri Fabulae. Gron.	580
Pichler, (C.) geb. von Greiner, Tulpen, enz. Iste D. Amst. bij C.L. Schleijer.	179
- IIde D.	218
Planck, (G.J.) Geschiedenis des Christendoms. II Deelen. Amst. bij Beijerinck en Willemsz.	412
Pockels, (C.F.) Kleinigheden in de gezellige Verkeering. Leeuw. bij Steenbergen van Goor.	634
Pouqueville, (F.C.H.L.) Leven van Ali, Pacha van Janina. Amst. bij J.C. van Kesteren.	492
Pradt, (M. de) Europa, na het Congres van Aken. 's Hertogenb. bij D. Noman en Zoon.	247
Pui, (M.S. du) Oratio.	386
R.
Reinhard, (F.V.) Het Avondmaal des Heeren. Leyd. bij A. en J. Honkoop.	138
- Uitgezochte Leerredenen. Leeuw. bij J.W. Brouwer.	328


[deel 1, pagina 723]

Reiter, (M.) Godsd. Handb. voor Katholijke Christenen. Breda, bij W. van Bergen en Comp.	374
Richerand, (A.) Natuurkunde van den Mensch. Iste D. Amst. bij C.G. Sulpke.	239
- IIde D.	598
- (Tweede Verslag.)	652
Riehm, (J.C.) Dissertatio. Traj. ad Rhen. apud J. Altheer.	545
Rijk der Natuur. (Het kleine) Zaltb. bij J. Noman.	272
Robbers, (J.) Verhandeling over het Nation. Nederl. Gezang. Rott. bij N. Cornel.	706
Roche, (Mad. R.M.) De verbannen Zoon. II Deelen. Zaltb. bij J. Noman.	87
Roodenburg, (R.) Verhandeling over de Assyrische en andere Rijken. Gron. bij J. Römelingh.	193
Roy, (J.J. le) Christus alles en in allen. Dordr. bij Blussé en van Braam.	641
S.
Sack, (K.H.) Waarde en Schoonheid der Godgeleerdheid, enz. Breda, bij W. van Bergen en Comp.	1
Saint-Pierre, (J.B.H. de) Paulus en Virginia. Amst. bij J.C. van Kesteren.	684
Sander, (J.C.A.) De Bijbel en het Menschelijk Leven, enz. Amst. bij G.J.A. Beijerinck.	689
Sarrazin, (A. de) De Karavansera. Gron. bij W. Zuidema.	443
Scharp, (J.) De Ouderdom. Rott. bij J. van Baalen.	648
Scheltema, (J.) Jacob Cats, aan Neêrlands Jufferschap. Dordr. bij Blussé en van Braam.	436
Schets van het Verbond der Carbonari. Rott. bij H. van der Sprongh.	386
Sickler, (F.K.L.) Anastasia. Iste St. Amst. bij D. Visser.	624
Siegenbeek, (M.) Leerredenen. IIde D. Haarl. bij de Wed. A. Loosjes, Pz.	453
Simons, (P.) Dissertatio inauguralis. Traj. ad Rhen.	355
Someren, (R.H. van) Gedichten. (Tweede Verslag.)	38


[deel 1, pagina 724]

Spieker, (C.W.) Vertellingen en Tafereelen. Haarl. bij de Wed. A. Loosjes, Pz.	711
- Verhalen. Haarl. bij de Wed. A. Loosjes, Pz.	711
Spiker, (S.H.) Reis door Engeland, Wallis en Schotland. II Deelen. Amst. bij Beijerinck en Willemsz.	431
Stael, (Mevr. van) Duitschland. III Deelen. 's Hertogenb. bij D. Noman en Zoon.	201
Staring, (A.C.W.) Gedichten. II Stukken. Zutph. bij H.C.A. Thieme.	616
Stein, (K.) De Tooneelspeler. Leyd. bij A. en J. Honkoop.	90
Stierling (G. Swartendijk) en A. Moll. Het Zeebad. Dordr. bij Blussé en van Braam.	16
Storm de Grave, (A.J.P.) Mijne Herinneringen uit den Spaanschen Veldtogt, gedurende 1808 en 1809. Amst. bij J. van der Hey.	165
Strauss, (F.) Helon's Bedevaart naar Jeruzalem. Iste D. Amst. bij J. van der Hey.	287
Streek, (Mevr. de Wed. van) Het Geluk, in drie Zangen. 's Hag. bij J. Dumée.	434
Stuart, (M.) Jaarboeken van het Koningrijk der Nederlanden. 1815. IIde St. 1816. I-IIIde St. Amst. bij E. Maaskamp.	300
Swart, (N.) Elize, voor Meisjes. Amst. bij G.J.A. Beijerinck.	574
Swediaur, (F.) De Venerische Ziekten. II Deelen. Amst. bij C.G. Sulpke.	516
- (Tweede Verslag.)	554
Swinderen, (T. van) Almanak voor 1821. IXde Jaargang. Gron. bij J. Oomkens.	46
T.
Tersier, (B.) over de Kinderpokjes. Haarl. bij de Erven F. Bohn.	61
Tol, (H.J.) Specimen Academicum inaugurale. Lugd. Bat. apud H.W. Hazenberg, Jun.	372


[deel 1, pagina 725]

U.

Uilkens, (J.A.) Almanak voor 1821. Gron. bij J. Oomkens.	47
- Handboek der Vaderlandsche Landhuishoudkunde. Gron. bij J. Oomkens.	151
Usener, (W.) Bijbelsch Handboek in de Ziekenkamer. Rott. bij M. Wijt.	332

V.

Verhaal van eene Reize door Spanje. Leyd. bij D. du Mortier en Zoon.	407
Verhandelingen (Nieuwe) van het Haagsch Genootschap, voor 1817, II. 's Hag. bij de Erven J. Thierrij en C. Mensing en Zoon.	273
- voor 1818.	409
- voor 1819.	585
Verheylewegen, (F.G.) Den Zegepraal van het Kruys van J.C. Mech. bij P.J. Hanicq	417
Verslag van, en Redevoering na, den Brand te Paramaribo. Amst. bij G.S. Leeneman van der Kroe.	208
Vervier, (C.A.) Dichtstukjes. Iste D. Gend, bij J.N. Houdin.	84
Verwey, (B.) Christelijke Droefheid en Troost. Amst. bij C. Portielje.	596
Visscher, (L.G.) Bloemlezing uit Nederlandsche Dichters. Iste D. Bruss. bij F.J. Hublou.	309
Vossii Rhetorica. Gron.	580

W.

Waerheden (De voornaemste) der Christ. Religie. St. Nicolaes, bij E. Dorey.	515
Walré, (J. van) Diederijk en Willem van Holland. Treurspel. Amst. bij J. van der Hey.	387
Wandelingen in een gedeelte van Gelderland. Arnh. bij P. Nijhoff.	261
Warnsinck, Bz. (W.H.) Proeve van gewijde Poëzij. Amst. bij J.W. IJntema en M. Westerman.	215


[deel 1, pagina 726]

Warnsinck, Bz. (W.H.) De Ontkoming uit Loevestein. Tooneelspel. Amst. bij M. Westerman.	540
- Pieter Dirkszoon Hasselaar. Tooneelspel. Amst. bij A. Mars.	540
Wassenbergh, (E.) Redevoering. Fran. bij T.J. Tuinstra.	92
Werken der Holl. Maatsch. van Kunsten en Wetenschappen. IVde D. Leyd. bij D. du Mortier en Zoon.	252
- Vden D. 1ste St.	349
Wijs, (J.) Zestal Leerredenen. Schied. bij G.W. van Hemsdaal.	231
Willem bij zijne Huisdieren. Haarl. bij A. Loosjes, Pz.	221
Willes, (B. van) Leerrede over 1 Korinth. III:11-15. Gorinch. bij J. van der Wal.	189
Willmet, (J.) Schets der Oostersche Litteratuur.	290
Winter, (J.E.) Driessen's Redevoering. Gron. bij J. Oomkens.	377

Z.

Zimmerman, (J. Decker) Bevestigingsrede. Utr. bij P. Quint.	459
Zimmermann, (E.A.W. von) De Aarde en hare Bewoners. VIde D. Haarl. bij de Erven F. Bohn.	115
- VIIde D.	665


[deel 1, pagina 727]
VADERLANDSCHE
LETTEROEFENINGEN,
voor
1821.
I.

VADERLANDSCHE
LETTEROEFENINGEN,
voor
1821.
II.

[deel 2, pagina I]
MENGELWERK,

VOOR

1821.

[deel 2, pagina III]

{== afbeelding 	==} {>>afbeelding<<}
    

VADERLANDSCHE
LETTEROEFENINGEN,
OF
TIJDSCHRIFT
VAN
KUNSTEN EN WETENSCHAPPEN,
WAARIN DE
BOEKEN en SCHRIFTEN,
DIE DAGELIJKS IN ONS VADERLAND EN ELDERS UITKOMEN, OORDEELKUNDIG TEVENS EN VRIJMOEDIG VERHANDELD WORDEN.
BENEVENS
MENGELWERK,
tot Fraaije Letteren, Kunsten en Wetenschappen, betrekkelijk.
TWEEDE STUK.
VOOR
1821.
MENGELWERK.
Te AMSTERDAM, bij
G.S. LEENEMAN van der KROE
en
J.W. IJNTEMA.
1821.

[deel 2, pagina V]
INHOUD

VAN HET

MENGELWERK.

Over den Strijd tusschen het Goede en Kwade in de Overleveringen der Volken. Door n.g. van kampen.	1
Wenken. III.	13
Verdeeling der Planten over den Aardbodem. Naar malte-brun.	21
Schalksche Trek uit de Jeugd van erasmus.	28
Een Staal van luther's Bitterheid tegen erasmus.	30
De Oorsprong van jacques clément. Een onuitgegeven Gedenkstuk tot de Geschiedenis van Frankrijk. Door achille de jouffroy.	31
Drietal oorspronkelijke, onuitgegevene, en thans naar het eigen Handschrift gedrukte Dichtstukken van huibregt kornelisz. poot. Letter-lauwerkrans, gevlogten om 't hooft van den konstrijken Digter Huibregt Kornclisz. Poot. - II. Aen den Heer Daniel van Beke, over het toezenden van zijn Letter-lauwerkrans.	38
Iets, ter herinnering aan het Feest van den verdienstelijken Tooneelkunstenaar a. snoek, gevierd in den Amsterdamschen Schouwburg, 16Nov. 1820. Door m. westerman.	42
Regtvaardigheid door Scherpzinnigheid gehandhaafd.	47
Op het afsterven van e.a. borger, Hoogleeraar in de Wijsbegecrte en Letteren aan de Hoogeschool te Leyden.	48
De Vrouw meer een gevoelig dan een denkend Wezen. Redevoering. Door den Eerw. j.c.a. sander, Leeraar der Lutersche Gemeente te Zaandam.	49
Wenken. IV.	68
Bijzonderheden, betrekkelijk ali, Pacha van Janina. Door t.s. hughes.	73
Berigt, wegens het verzinken van het Dorp Stron, in Bohemen. Door winkler.	79
Spreuken uit het Heimwee van jung-stilling.	81
De Nederlandsche Nijverheid. Dichtstuk.	84


[deel 2, pagina VI]

Iets, betrekkelijk olivier van noort.	89
Les voor de zoogenaamde Grooten der Aarde.	91
Aardige Woordspeling van den Componist gretry.	91
Jan barendse, of jan de lapper. Eene Vaderlandsche Anekdote, in Dichtmaat.	92
Bijdrage tot de Geschiedenis der Onverdraagzaamheid onder Protestanten, in een zonderling Geval, eenen Ingezeten van Amsterdam, omstreeks het midden der Zeventiende Eeuwe, bejegend.	97
Waarnemingen over de Croup. Door j.j. kerbert, Heel- en Vroedmeester te Koog aan de Zaan.	104
Een Reisje naar Frederiksoord. Voorlezing. Door d. de graaff, te Gorinchem.	110
Over eenige latere en hedendaagsche Italiaansche Improvisatoren.	120
Iets, over susanna van baerle, Echtgenoote van constantijn huigens, en hunne Kinderen.	124
Aanmerkingen op de Proeve eener taalkundige Verklaring van de beteekenis der Benamingen van eenige Nederlandsche Plaatsen.	128
Fragment uit het Verhaal eener Reize door Rusland.	131
Huwelijksverjaardag. Dichtstukje.	135
Tranen. Dichtstukje.	138
De Sleutel van den Grafkelder. Dichtstukje.	139
De doove Orgeltrapper. Door n.j. storm van 's gravesande. Luimig Dichtstukje.	140
Aan ***, die eene Vertaling van ovidius Ars amandi van mij verlangde.	144
De Tijd. Door w.h. warnsinck, bz. Dichtstuk.	145
Wenken. V.	155
Een Reisje naar Frederiksoord, (Vervolg en slot van bl. 120.)	161
Iets, over susanna van baerle, Echtgenoote van constantijn huigens, en hunne Kinderen. (Vervolg en slot van bl. 127.)	168
Aanmerkingen op de Proeve eener taalkundige Verklaring, enz. (Vervolg en slot van bl. 131.)	174
Het Geheim van maelzel's Schaakspeler ontdekt, in dat van den Schaakspeler van van kempele.	177
Uittreksel eens Briefs van een' Reiziger uit Londen, in September 1820, tijdens het Verhoor der Getuigen tegen de Koningin van Engeland.	180
Is de drukking der lucht, door een' kogel veroorzaakt, in staat, iemand te dooden?	183


[deel 2, pagina VII]

Aanleiding tot de asschassing der Pijnbank in de Praissische Staten.	185
Aan de Nagedachtenis van e.a. borger. Dichisiukje.	188
De IJsgang. Door Mr. a. boxman. Dichtstukje.	190
Huwelijksreden. Puntdicht.	192
Eerzuil voor den Nederlandschen Dichter jacob cats, gesticht uit zijne eigene Werken. Door Mr. j.c. van de kasteele, in 's Hage.	193
Merkwaardige Operatie van den Kanker.	206
Wenken. VI.	207
Beschrijving der Geyser, eene heete Bron op IJsland. Door den Hoogleeraar j. menge, te Hanan.	212
Herinnering aan den Veldtogt van Moscou.	218
Oorspronkelijke Brief van Keizer joseph II aan een' zijner Hoofdbevelhebbers, rakende het Tweegevecht.	221
Geschiedenis van eene Speld. Door den Burggraaf de ségur.	222
Fragmenten over Chili. - I. Merkwaardig Natuurverschijnsel bij de Stad Mendoza. II. Beschrijving der Kleeding eener Vrouwe te St. Jago.	232
Hoe verzoent men den Nijd?	234
Drietal oorspronkelijke, onuitgegevene, en thans naar het eigen Handschrift gedrukte Dichtstukken van huibregt kornelisz. poot. III. Brief aen den Heer Daniel van Beke, over den tytel Monsr. Monsr., mij gegeven. - Antwoord van denzelven.	236
Apollo en Daphne. Dichtstukje.	239
Over den Invloed der onderscheidene Regeringsvormen op het Vrouwelijk Geslacht.	241
Is het eene gegronde opmerking, dat, sedert de invoering der Koepokïnenting, de andere uitslagziekten, als de Roodvonk en Mazelen, kwaadaardiger geworden zijn; of zijn de denkbeelden daaromtrent alleen aan een blijvend vooroordeel tegen de Vaccinatie toe te schrijven? Door j.b. crol, M.D. te Dordrecht.	250
Mevrouw belzoni's heimelijk en gewaagd Bezoek van den Tempel van salomo, bij Jeruzalem, in het Jaar 1818.	256
De Slangenbanners in Barbarije. Volgens riley.	264
Brief aan een' Vriend, over onzen Vaderlandschen Dichter jacob cats. Door w.h. warnsinck, bz.	267
Gedachten bij het begraven van mijnen kleinen hendrik, overleden in de zevende maand zijns levens.	273
Iets, over Spanje, vóór de jongste Staatsomwenteling.	275
Het Snuifje. Verhaal.	280


[deel 2, pagina VIII]

Beklag van een snarig Vrouwtje, over een Artikel in het Ontwerp van een nieuw Burgerlijk Wetboek. Door j.w. ijntema. Dichtstukje.	285
Bemoediging. Aan mijne Gade. Dichtstukje.	287
De luchtige Schoone. Puntdicht.	288
Goddam!	288
Erasmus geenszins de eerste en grootste Hervormer der Christelijke Kerk, volgens zijne eigene Schriften enz.	289
Is het eene gegronde opmerking, dat, sedert de invoering der Koepokïnenting, de andere uitslagziekten, als de Roodvonk en Mazelen, kwaadaardiger geworden zijn? enz. (Vervolg en slot van bl. 256.)	296
Mesmer.	303
Handhaving der Eere van frans naerebout, betrekkelijk het behoud van het Schip Zuiderburg. Door g.j. van den bosch, te Goes.	308
Eene merkwaardige Regtzaak.	313
De Protestantsche Martelares in het Oostenrijksche, in de Negentiende Eeuw.	320
Bijzonderheden, rakende napoleon. Door Mevr. de Wed. des Generaals durand.	324
Iets naders, aangaande de medegedeelde Operatie van den Kanker.	328
De teedere Echtgenoot. Eene ware Anecdote.	329
Edele Denkwijze van een' Marokkaanschen Keizer.	331
Geestig, of profaan? of beide?	331
Op den eersten Tand van mijn eerstgeboren Dochtertje. Door j.w. ijntema. Dichtstukje.	331
's Levens Vinkebaan. Door g. brandt maas. Dichtstukje.	333
De Tegenvoeters. Puntdicht.	336
Waardoor wordt de Vrouw beminnens- en achtingwaardig? Eene Voorlezing van h. van loghem, te Deventer.	337
Het Leven en de Wandelingen van Meester Maarten Vroeg. - I. Het Gonsult.	348
De laatste Uitbarsting van den Etna, in den Jare 1819.	352
Het Feest van den H. lodewijk, te Parijs. Door g.l.p. sievers.	360
Proeve van een Ironisch-Komisch Betoog van de Stoffelijkheid der Menschelijke Ziel.	366
Over de Benoeming der Stukken in het Schaakspel.	374
Abdehramen III.	376
Het Roosje. } Dichtstukjes.	378
Bespiegeling. } Dichtstukjes.	380


[deel 2, pagina IX]

Het Brommertje. Door j.w. ijntema. Dichtstukje.	383
Hoe moet een Bedienaar van het Evangelie zich gedragen, zal hij de waarde en voortresselijkheid zijner Bediening handhaven?	385
Het Leven en de Wandelingen van Meester Maarten Vroeg. - II. Gemoedelijke Overdenkingen.	392
Bijdrage tot de Geschiedenis der Verdraagzaamheid onder de Protestanten in de tegenwoordige Eeuw.	397
Het Feest van den H. lodewijk, te Parijs. (Vervolg en slot van bl. 366.)	401
Proeve van een Ironisch-Komisch Betoog van de Stoffelijkheid der Menschelijke Ziel. (Vervolg en slot van bl. 374.)	408
Het Spook. Een (oorspronkelijk) Verhaal, uit het laatst der vorige Eeuw.	413
Eendragt. Door a. perk, te Hilversum. Dichtstuk.	424
Eenvoudig Middel tegen de Muggen.	430
Voorbeeldelooze Wraakzucht van cromwell.	432
Een paar Voorbeelden van Afrikaansch Bijgeloof.	435
De nieuwe empedocles.	437
Etiquette aan het Sterfbedde.	438
Fransche Jakobijnen. } Anekdoten.	439
De Fransche Taalmeester. } Anekdoten.	439
Nederigheid van barthélémy. } Anekdoten.	439
Japansche Staatkunde. } Anekdoten.	439
Woordsmeding. } Anekdoten.	440
Het Manwijf. } Anekdoten.	440
Fransch Krijgsregt. } Anekdoten.	440
Proeve, over de voortresselijkheid der inrigting van 's Menschen Ligchaam, en deszelfs doelmatigheid voor een hooger einde. Door claas mulder, Med. Dr. te Makkum.	441
Het Leven en de Wandelingen van Meester Maarten Vroeg. - III. Apologie der Geneeskunst.	458
Eenige Aanmerkingen op de Handhaving der Eere van frans naerebout, door c.j. van den bosch, te Goes. Door j. de kanter, phil. z., te Middelburg.	469
Over de Weddenschappen der Engelschen.	478
Zendelingschap.	486
Broodboden des Doods.	486
De Oudejaarsnacht van eenen Ongelukkigen. Dichtstukje.	487
Inval. Dichtstukje.	489
Het Dominoos- of Domine es-spel. Door j.w. ijntema. Dichtstukje.	490
Twijseling omtrent buonaparte's verblijs. Dichtstukje.	491


[deel 2, pagina X]

Bij het Graf van napoleon buonaparte. Door j.w. ijntema. Dichtstukje.	491
Dirk smits en homerus. } Dichtstukjes.	492
De kracht der Meelwormen. } Dichtstukjes.	492
Vraag en Antwoord. } Dichtstukjes.	492
Eenige Bedenkingen over I joan. II:12-17. Door den Eerw. a. coedkoop, Predikant te Gent.	493
Over het vermaak bij verdichte, inzonderheid treurige, Geschiedenissen en Tooneelen. Fragment.	494
Doorboring van een Schip door eenen Zwaardvisch.	503
Over het geloof aan bloedzuigende Geesten, of het Vampirisme.	504
Mijn Uitstapje naar Frederiksoord. Door n. swart, te Amsterdam.	509
Verhaal wegens het verongelukken van het O.I.C. Schip, de Admiraal de Sussren, op den 12den Maart 1788, in de Chinesche Zee, op en in de buitenste klippen van een Eiland, liggende op de N. breedte van 16 gr. 40 m., door een' der Officieren, welke bij die noodlottige omstandigheid zelf is tegenwoordig geweest.	519
De Kersävond in Madrid. Door belmont.	527
De driedubbele Heer van vierkotten. Eene ware Gebeurtenis.	530
Edele Daad van Mevrouw de geoffroy. Door k. muchler.	536
Deugd het éénige ware Goed. Dichtstukje.	538
Boeren Wereldkennis. Puntdicht.	540
In hoeverre strookt het aanzien en gezag van onze zoogenoemde Formulieren van Eenigheid met de grondbeginsels bij de Hervorming aangenomen en nog door ons geërbiedigd? Door r. posthumus, Predikant te Waaxens en Brantgum.	541
Iets, over de Karakters der Hoofdpersonen in den Lucifer van vondel. Door w.h. warnsinck, bz.	550
Waarnemingen, over de vermomde tuschenpoozende Koortsen, (Febres intermittentes larvatoe.) Door m. haan, Heelmeester te Stedum.	560
Over de Jaarmarkten in de Harems der Oostersche Vorsten. Door c.a. semler.	566
Eenige Bijzonderheden rakende het laatste Engelsche Krooningsfeest.	572
Het Bedelaarswezen te Londen.	577
Nachtgedachten.	578
Aan mijne Gade, bij de Geboorte eener Dochter. Dichtstukje.	583


[deel 2, pagina XI]

De Jonkheer en zijn Knecht. Door j.w. ijntema. Eene dichtmatige Vertelling.	585
Iets, ter wegneming van eenige Bedenkingen tegen de Wonderen, in de H. Schrift vermeld.	589
Iets, over de Karakters der Hoofdpersonen in den Luciser van vondel. (Vervolg en slot van bl. 560.)	595
Eenige Bijzonderheden rakende het laatste Engelsche Krooningsseest. (Vervolg en slot van bl. 577.)	607
Iets over joseph haydn.	612
Nog een woord over de zoo veel geruchts makende Preek van den Vicaris-generaal van Mechelen.	621
De Spaansche Vrouwen. Door belmont.	622
Berigt, aangaande eene nieuwe Indische Sutee, of Weduwe, die zich, op den 26sten November 1820, met het Lijk haars Mans vrijwillig verbrandde.	629
Salvator rosa.	630
Weldadigheid.	632
Twee Gekken voor één.	632
Het eeuwig Vuur. Door Mr. a boxman } Dichtstukjes.	633
Het waar Geluk. } Dichtstukjes.	637
Mijn Gezang. } Dichtstukjes.	638
Wie is de grootste Dichter? } Dichtstukjes.	640
Moederlijk Misverstand. } Dichtstukjes.	640
De Boer en zijn Zoon. } Dichtstukjes.	640
Kerkelijke Aanspraak, ter gelegenheid der Godsdienstige Viering van den Verjaardag des Konings. Door c.w. westerbaen, Leerdar der Remonstrantsch-Gereformeerde Gemeente te Amsterdam.	641
Waarneming eener voorspoedige en gelukkige Genezing van zamengestelde Dijebeenbreuken bij eene zwangere Vrouw. Door a. potgieter, Heel- en Vroedmeester te Leiden.	646
Merkwaardige Uitwerking des Bliksems.	653
Eenige regels uit den Inventaris der Nalatenschap van karel van egmond, Hertog van Gelre, Graaf van Zutfen; als Bijdrage tot de Geschiedenis der Weelde van zijnen tijd.	656
Mijn Uitstapje naar den Helder. Door w.h. warnsinck, bz.	661
Een Bezoek aan de Graven der Spaansche Koningen, door een Fransch Officier.	672
Ananias en sapphira. Door w.h. warnsinck, bz. Dichtstukje.	674
Levensthermometer eener oude Vrijster.	678
Levensthermometer eens ouden Vrijers.	680
De Boekerij des Levens. Door j.w. ijntema. Dichtstukje.	682


[deel 2, pagina XII]

Kus en Wijn. } Dichtstukjes.	687
Reden tot Dankbaarheid. } Dichtstukjes.	688
Naïve Wedervraag. } Dichtstukjes.	688
Hoogmoed de grootste hinderpaal van de ware verlichting en verbetering der menschen.	689
Belangrijke Bijdrage tot de Leer en de Behandeling der Hondsdolheid. Medegedeeld door f. van der breggen, cornz., Med. Doct. en Professor.	703
Het Leven en de Wandelingen van Meester Maarten Vroeg. - IV. Aprils-weêr.	706
Berigt wegens een' te Weenen geboren Aap. Door jozef held.	710
De Portugesche Vrouwen.	713
Nog iets over de Spaansche Vrouwen.	716
De Indiaansche Fakir of Heilig, purrum soatuntre genaamd.	716
Diploma eener Perzische Ridderörde.	719
Verbazende spoed der Engelsche Drukpers.	720
Duitsche Trouw in Reisberigten.	721
Volharding.	722
Anekdoten van Kunstenaars.	722
De Grieken. Dichtstukje.	724
Bij het plegtig herdenken van onzen Akademietijd. Door Mr. h.a. spandaw. Dichtstukje.	728
Kermiswandeling op de Botermarkt. Door j.w. ijntema. Dichtstukje.	730
Proeve eener Beschouwing van het Menschelijk Ligchaam, als geschikt ter inwoning der Ziel. Door claas mulder, Med. Dr. te Makkum.	737
Het Leven en de Wandelingen van Meester Maarten Vroeg. - V. Chirurgicale Vrijaadje.	752
Eene kleine Bijdrage tot de Natuurlijke Historie der Kanarievogels.	755
Iets dergelijks tot die van den Wolf. (Volgens cuvier, 1821.)	755
Nog iets wegens het doorboren van een Schip door een' Zwaardvisch.	757
De Goudmaker. Eene Geschiedenis uit de XVIIde Eeuw.	757
Kleine dingen hebben dikwijls groote gevolgen.	766
Les voor sommige Geneesheeren.	768
Anekdote uit de Kaapstad.	768
Vrijmoedig en snedig Antwoord.	769
De eerste en de laatste Kus. } Dichtstukjes.	769
De Kermis. Bij een Vriendenmaal. } Dichtstukjes.	771
Oud en Nieuw. } Dichtstukjes.	774
Bede aan het Nieuwe Jaar mdcccxxii. } Dichtstukjes.	775




2009 dbnl


_vad003182101_01


grieks


Vaderlandsche Letteroefeningen. G.S. Leeneman van der Kroe en J.W. IJntema, Amsterdam 1821




DBNL-TEI 1



2009-09-11

VH

colofon toegevoegd




Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Vaderlandsche Letteroefeningen. G.S. Leeneman van der Kroe en J.W. IJntema, Amsterdam 1821
 
Zie: https://www.dbnl.org/tekst/_vad003182101_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 











{==1==} {>>pagina-aanduiding<<}

Boekbeschouwing.

Waarde en Schoonheid der Godgeleerdheid en van den Geestelijken Stand. Redevoeringen aan Nederlandsche Jongelingen, naar het Hoogduitsch van K.H. Sack, Domkandidaat te Berlijn. Met eene Voorrede van E.A. Borger, Hoogleeraar in de Faculteit van Wijsbegeerte en Letteren aan de Hoogeschool te Leyden. Te Breda, bij W. van Bergen en Comp. 1819. In gr. 8vo. XXIV en 159 Bl. f 1-10-:

Dit boek had reeds lange behooren aangekondigd te zijn geweest in dit Maandwerk. Het verdient niet alleen gekend te worden door elken Nederlandschen jongeling, die zich aan de Godgeleerde wetenschappen toewijdt; maar ook door die ouders, die hunne zonen opleiden tot den geestelijken stand, en ook door elken Godsdienstleeraar, en elken beoefenaar der Godgeleerdheid en hoogschatter van den stand des Evangeliedienaars. Ja, allen, die de hand kunnen en willen bieden en reeds werken tot bevordering van het oogmerk, waartoe de voortreffelijke dermout zijne Leerrede, naar den wil der Nederlandsche Hervormde Synode, uitgaf, tot verwekking van een zoo noodzakelijk als heilzaam gevoel van de waarde van het Leeraarsambt, mogen dit werkje niet ontberen.
De Redevoeringen zijn acht in getal. De eerste geeft een algemeen overzigt der Godgeleerdheid. De tweede handelt over Schristverklaring; de derde, over de Kerkelijke Geschiedenis, (d.i. derzelver beoefening;) de vierde, over de leerstellige Godgeleerdheid; de vijfde, over de vooroordeelen tegen de keuze van den geestelijken stand; de zesde stelt den Geestelijke voor, als Leeraar en Prediker van het Christendom; de zevende, als Bedienaar der Kerke, en de achtste, in zijne betrekking tot de menschelijke maatschappij.

{==2==} {>>pagina-aanduiding<<}

Op den titel lezen wij: ‘aan Nederlandsche Jongelingen.’ Wij ontveinzen echter niet, dat wij niet beseffen, waarom er dat nu staat. Immers, de verandering van Duitschland in Nederland uitgezonderd, treffen wij niets aan, dat bijzonder voor de Nederlandsche Jongelingschap, als zoodanig, was ingerigt. Had de Vertaler kunnen goedvinden deze Redevoeringen zóó te bewerken, dat dezelve bijzonder aan dien titel beantwoord hadden, hij had ons nog al meer aan zich verpligt. Toen wij de vijfde Redevoering lazen, wenschten wij dit voornamelijk. Desniettegenstaande zijn toch deze Redevoeringen ook voor de Nederlandsche Jongelingen en anderen nuttig, en zoo velen den geestelijken stand eere aandoen, en in denzelven nut stichten willen, mogen ze niet missen.
De Voorrede is van borger. Welke aanprijzing van dit werk! Van die Voorrede zelve zeggen wij alleen, met weemoedige aandoening over het verlies van dien grooten man: zij is van borger. In dezelve kent men hem, zoo als hij - was! Roem en eere verdient hij ook om deze Voorrede, die ten bewijze dient, hoe hoog hij, schoon niet meer Hoogleeraar in de Godgeleerdheid, den geestelijken stand schatten bleef. Leefde hij, gewis maakten we over het een en ander, waarin wij hem niet kunnen bijvallen, onze bedenkingen; maar ze zijn niet noodzakelijk. Die zijne nagedachtenis vereert, schaffe zich, om dezelve, en om deze Voorrede, in welke vooral zijn schrander vernuft doorstraalt, dit werkje aan. Ach, hoe spoedig is dat licht uitgebluscht! Maar ook hoe spoedig is borger bevorderd en verhoogd tot eenen stand, hem alleen door de Hoogste Wijsheid te schenken, die hem, in haar rijk, niet mist!




Bijbel voor de Jeugd. Door J.H. van der Palm. IXde Stuk. Te Leyden, bij D. du Mortier en Zoon. 1819. In kl. 8vo. X en 218 Bl. f 1-4-:

Met een diepgetroffen hart vatten wij de pen op, om

{==3==} {>>pagina-aanduiding<<}
verslag te doen van het onderhavig stukje des Bijbels voor de Jeugd. De Schrijver geeft voor hetzelve, in een voorberigt, de treurige reden op, waarom deszelfs uitgave eenigzins is vertraagd geworden; eene reden, die bij ons ten sterkste verlevendigde het onbesefbaar groot verlies, dat de achtingwaardige en gevoelige man geleden heeft, in eenen jeugdigen, uitnemenden Zoon, den eenigsten van vier, die overgebleven was. Dit allersmartelijkst verlies trof ieder, die den Heer van der palm eenigzins kende: en wie, die zelss den man nooit zag of hoorde, kan zonder weemoed dit voorberigt lezen? Men vindt in hetzelve de uitboezeming van eenen regtschapenen en edeldenkenden Vader, die, beter dan iemand, den uitstekend veel belovenden en braven jongeling in zijne groote waarde had leeren kennen, en, zich aan zijn gevoel geheel overgevende, kort en krachtig afschetst, wat hij voor zijne Ouders, en bijzonder voor zijnen Vader als Hoogleeraar, was, en welke streelende hoop men van hem koesteren mogt. Dit doet hij op de roerendste wijze; terwijl hij tevens zijne echt-Christelijke onderwerping zóó aan den dag legt, dat men daardoor veel stichting ontvangt, en zich met hoogachting vervuld gevoelt voor onzen troostrijken Godsdienst, die eene verstandige en volkomene onderwerping, zelfs bij de treffendste en hartverscheurendste verliezen, verwekken kan. - Mogten vooral jeugdige lezers, uit hetgene de waardige man van den zoo vroeg aan zijn hart ontrukten jongeling gezegd heeft, al dat nut voor hun hart en levensbestuur opzamelen, hetwelk hij zich daarmede bijzonder heeft voorgesteld!
Het stukje, 't welk zich reeds door het voorberigt als van zelve bijzonder aanbeveelt, beveelt zich ook niet minder, dan de vorige, aan door den belangrijken inhoud en innemende behandeling. Het handelt over de 20 eerste hoofdstukken van het eerste boek van Samuël; dat is, over de gewijde geschiedenis, van Samuël's geboorte af, tot op David's vlugt voor Saul. Hier had de verdienstelijke Schrijver weder ruime stof, om, op zijne eigenaar-
{==4==} {>>pagina-aanduiding<<}
dige en bevallige wijze, licht, leering en stichting over de Bijbelsche tafereelen te verspreiden. Wij zullen, om den rijkdom der stof, ons vergenoegen moeten met ons tot eenige weinige bijzonderheden te bepalen, en eenige der aanmerkingen, met gepaste bescheidenheid, mede te deelen, welke ons onder het aandachtig lezen van dit stukje voor den geest gekomen zijn.
Keurig en dichterlijk is de vertaling van Hanna's lied, ter gelegenheid van de geboorte van Samuël gezongen. Zij is hier en daar wat vrijer en losser, dan in de verbeterde Bijbelvertaling, waarin de Hoogleeraar zich iets nader aan den grondtekst gehouden heeft. Daar sommigen in het ongegronde denkbeeld zijn, dat deze lofzang niet door Hanna zelve opgesteld is, als met hare omstandigheden niet genoegzaam overeenkomende, zagen wij met genoegen, dat onze Schrijver in het tegenovergestelde gevoelen schijnt te wezen. De inhoud van den lofzang, zegt hij met reden, is uit hare omstandigheden ontleend: van eene verachte en vernederde vrouw, eene vereerde en gelukkige moeder geworden zijnde, beschouwt zij alle lotverwisselingen als het werk van God, Gods gunst als de bron van alle heil, en ijdele grootspraak of zelfverhessing als den voorbode van een' gewissen val.
Natuurlijk en levendig is de beschrijving der eerste openbaring, aan den jongen Samuël gedaan, betreffende het ongeluk, dat den Hoogepriester Eli boven het hoofd hing, als eene straf voor het schandelijk gedrag van zijne beide zonen, en voor zijne lakenswaardige toegeeslijkheid. In dit gedeelte is den Schrijver eene kleine onnaauwkeurigheid ontglipt. Bl. 16 had hij Eli beschreven, als, uit hoofde van zijne hooge jaren, het gebruik zijns gezigts verloren hebbende; en bl. 18 beschrijft hij hem, als ziende, dat Samuël bedeesd was.
De merkwaardige geschiedenis van het gevangennemen van de Arke des Verbonds door de Filistijnen, van derzelver verblijf onder dit volk, en van hare terugkeering naar het land der Israëlieten, hebben wij, over 't geheel genomen, volmaakt naar den geest der tijden en der men-
{==5==} {>>pagina-aanduiding<<}
schen behandeld, en de wijze tusschenkomst eener wonderdadige Voorzienigheid, overal, waar het te pas kwam, verstandig gehandhaafd en aan den dag gelegd gevonden. Alleen hebben wij ons niet volkomen kunnen vereenigen met hetgene de Heer van der palm, bl. 39, zegt, dat de uitvinding der Filistijnen, om de Ark, die men niet langer in het land kon dulden, op eenen wagen, met twee zuigende koeijen bespannen, te vervoeren, zonder dat er iemand was, die ze stuurde, eigenlijk eene strafbare verzoeking van God was. Deze Bijbelsche uitdrukking, zoo als dezelve hier staat, komt ons wat hard voor. Men zou dezelve wel zóó kunnen verzachten, dat de Filistijnen de magt van den Israëlietischen God Jehova op eene nieuwe proef wilden stellen, en zich dus het gevaar op den hals haalden, dat de hun reeds overgekomene rampen bleven voortduren, ja zelfs verzwaard en vermeerderd werden. Dan, liever noemen wij het, met onzen Schrijver zelven, in eene aanteekening op zijne Bijbelvertaling, 1 Sam. VI:7, eene nieuwe, niet kwalijk uitgedachte proefneming. Het was, trouwens, eene laatste poging van een slim en in het naauw gebragt bijgeloof, hetwelk met wrevel de meerderheid van de Israëlietische Godheid boven die der Filistijnen ondervond, en zich nog heimelijk vleide, dat deze alles afdoende poging gelukken zou; dat de koeijen niet van zelf, en tegen den onweêrstaanbaren aandrang der natuur aan, de Ark naar de Israëlieten zouden terugvoeren. Gebeurde dus hetgene men meende te kunnen hopen, dan moesten ook al de ondervondene rampen louter toeval zijn, en niet aan de slaande hand van Jehova,
der Israëlieten Beschermgod, buiten allen twijfel worden toegeschreven. Men zie het 9de vers.
Bij dit zelfde gedeelte der geschiedenis behoort ook het verhaal, 1 Sam.VI:19, van de geduchte ramp, aan de inwoners van Beth-Semes overgekomen, tot straf van hunne vermetelheid, daar zij in de Ark des Heeren hadden ingezien. Dit was, zoo als van der palm te regt opmerkt, bl. 43, eene heiligschennis, eene openlijke ma-
{==6==} {>>pagina-aanduiding<<}
jesteitschennis van Israëls God en Koning, die niet ongestraft mogt blijven, of het was gedaan met de waardigheid van den Israëlietischen eerdienst en alle deszelfs plegtigheden. Dan, os er wel vijftig duizend en zeventig man deze vermetelheid met den dood geboet hebben, twijfelen wij zeer. Onze Schrijver vertaalt, met eene verplaatsing der woorden in den grondtekst, waarin de woordvoeging zeer vreemd is: en Hij sloeg onder de lieden van Beth-Semes zeventig man, en Hij sloeg onder het volk vijftig duizend man. Hij vooronderstelt, dat een groot gedeelte van gansch Israël zich aan deze misdaad mede schuldig maakte. Hoe aannemelijk hij dit gevoelen, vooral in eene aanmerking op zijne Bijbelvertaling, ook make, is toch, naar ons inzien, veel aannemelijker het gevoelen van hen, die stellen, dat er slechts 70 man bij die gelegenheid omgekomen zijn, en dat het grooter getal van 50000 man van den rand in den tekst is ingeslopen. Ons bestek gedoogt niet, dit gevoelen uitvoerig te staven. Men leze en bepeinze, hetgene de Hoogleeraar muntinghe, in zijne Geschiedenis der Menschheid naar den Bijbel, 5de D. bl. 97-104 der aanmerkingen, hierover heeft voorgedragen. Dit alleen merken wij op, dat het inderdaad een groote slag was, dewijl dezelve de inwoners van eene enkele stad trof, gelijk het 20ste en 21ste vs. schijnen aan te duiden, en alleen het grootste gedeelte van hen, die terstond bij de aankomst der Ark aan
hunne nieuwsgierigheid botvierden; zoodat van der palm niet veel grond heeft, om aan te dringen op den grooten slag, dien de Heer geslagen had, hetgene men, naar zijn begrip, niet genoegzaam schijnt overwogen te hebben.
Na zeer veel behagen geschept te hebben in de hulde, aan Samuël's groote verdiensten gedaan, bijzonder door de Profetenscholen, waarschijnlijk door hem het eerst, ter aankweeking van Israëlietischen geest en Israëlietische wijsheid, opgerigt, stonden wij stil bij den tijd, waarin Saul voor het eerst, als 't ware, op het tooneel treedt, en overdachten onpartijdig het gunstig voorkomen, waar-
{==7==} {>>pagina-aanduiding<<}
mede onze Schrijver hem doet optreden. Hij beschrijft hem, bl. 69, als een' jongen man, eenvoudig en onbedreven, van eenen aanleg, die zich tot veel goeds en groots kon doen vormen; als iemand van een schoon en edel voorkomen, bl. 74; die vele voortreffelijke hoedanigheden en een zeer gevoelig hart had, en vatbaar was voor groote gewaarwordingen van pligt en Godsdienst, bl. 81; die, zelfs na zijne openlijke verkiezing tot Kening, eene groote nederigheid, gematigdheid en zedigheid betoonde, bl. 89. Wij zijn er verre af, om Saul alleen van de zwartste zijde te willen voorstellen, en erkennen in hem bijzonder een' man, die door zijne krijgsbedrijven veel goeds gedaan heeft. Dan, wij gelooven tevens, dat hij in zijne jeugd reeds de kiemen bij zich droeg van die kwade geaardheid, welke hij naderhand openbaarde. Wij zijn het volkomen met niemeijer eens, die, in zijne Bijbelsche Karakterkunde, hem, van zijne vroege jeugd af aan, beschouwt als een koel, achterhoudend, tot zwaarmoedigheid geneigd mensch, die bijna geene andere driften bezat, dan alleen eerzucht. In den Bijbel lezen wij niets van zijn edel voorkomen, maar wel van zijne rijzige gestalte, waardoor hij boven allen uitstak. Het was, in ons oog, meer koelheid en achterhoudendheid, in een' jongeling, en bij zijne groote bestemming tot den troon, niet natuurlijk, dan zedigheid, dat hij zich verstoken had, toen hij tot Koning zou aangesteld worden. Eindelijk kunnen wij geene groote gevoeligheid of vatbaarheid voor edele gewaarwordingen, met den Heer
van der palm, daarin zien, dat Saul deel neemt in de bezigheden en gevoelens der Profeten. Dit deed hij, immers, naderhand nog eens, toen David, door hem vervolgd, bij hen eene schuilplaats gezocht had. Ja, dit deden ook de manschappen, die Saul, eer hij toen zelf kwam, op hem had afgezonden. - Veel beter beviel ons hetgene onze Schrijver van den uitmuntenden David zegt, zoo ver deze in het door hem behandelde geschiedverhaal voorkomt. Dan, uitstekend behaagde ons alwat hij van den onvergelijkelijken Jonathan heeft voorgedragen.

{==8==} {>>pagina-aanduiding<<}
Dit overschoon karakter kon door niemand beter, dan door eenen van der palm, naar waarde beoordeeld en beschreven worden. En wij deelden met geheel ons hart in hetgene hij, ten slotte van zijne behandelde geschiedenis, en na het aandoenlijk afscheid van David en Jonathan te hebben geschilderd, opmerkt: Men heeft, zegt hij, het der Bijbelsche geschiedenis somtijds te laste gelegd, dat zij enkel het verhaal van boosheid, afval en gruwelen behelst: maar men heeft daarbij over het hoofd gezien het menigvuldige groote, en schoone, en edele, daarin ons ten voorbeelde opgeteekend. Men heeft vergeten, dat deze geschiedenis, daar zij ons het menschelijk verderf doet betreuren, en beven voor de strasgerigten der Goddelijke regtvaardigheid, ons tevens de deugd leert beminnen, en aan menschelijke deugd leert gelooven!




Jezus Geboorte, in zeven Leerredenen, benevens eene over zijne Kindschheid; door David Muslin, Predikant aan de Munsterkerk te Bern. Uit het Hoogduitsch vertaald, door J.H. Brouwer. Te Amsterdam, bij A.B. Saakes. 1818. In gr. 8vo. X en 116 Bl. f 1-2-:

Wel was er verzocht om eene spoedige beoordeeling dezer Leerredenen, dan, er lag en ligt nog dagelijks zoo veel op ons te wachten, en het bestek van ons Maandwerk is zoo klein, naar evenredigheid van hetgene er uitkomt - dit strekke te onzer verontschuldiging!
De Vertaler geeft in de Voorrede de gegronde redenen op, die hem noopten ter vertaling van sommige Leerredenen van muslin, van welke deze het begin uitmaken. Wij kunnen ook niet anders zeggen, of zij zijn der vertalinge waardig. Zij bevelen zich aan door kortheid, klaarheid, eenvoudigheid en warmte. De eerste schetst de groote blijdschap, welke, in de onderscheidene betrekkingen en behoesten des menschelijken levens, over

{==9==} {>>pagina-aanduiding<<}
Jezus geboorte op den duur moet ondervonden worden (luc. II:10, 11). De tweede ontvouwt den Engelenzang (vs. 14). De derde leert, wat de bereidwilligheid tot sterven vooronderstelt, en hoe zij moet gesteld zijn (vs. 28-30). De vierde wijst aan, waaromtrent Jezus ons duidelijkere begrippen gegeven hebbe, en hoe zich de hedendaagsche wereld gedrage ten opzigte van dit licht, dat Hij ons schonk (vs. 31, 32). De vijfde loopt over de blijdschap, die er in den Hemel is, over Jezus geboorte (XV:10). De zesde heldert de woorden, jo. XIV:9, op: die mij gezien heest, die heeft den Vader gezien, en toont aan, welk eene weldaad het zij, dat Jezus ons den Vader in zijn beeld zigtbaar heeft voorgesteld. De zevende stelt voor, naar zach. IX:9, hoe veel reden tot vreugde ook wij hebben, dat Hij, die gekomen is, onze Koning, regtvaardig, een Heiland en arm is. De achtste, eindelijk, naar reinhard bewerkt, en tot tekst hebbende luc. II:52, beantwoordt de vraag, of het mogelijk en of het noodig zij, het godsdienstig gevoel vroegtijdig bij kinderen op te wekken? - Deze opgaaf van den inhoud zal de belangrijkheid dezer Leerredenen genoeg doen zien, en wij verheugen ons op de voortzetting.




Gevolgen der Voldoening; of iets over de vrage: Verkondigt Gods heilig Woord dat een gedeelte van het menschelijk geslacht, hier namaals, zonder einde boosaardig en lijdend zal blijven; of verkondigt hetzelve de eindelijke zaligheid van alle menschen? Voornamelijk geschreven voor eenvoudige Christenen. Door Maria Aletta Hulshoff. Te Amsterdam, bij W. Brave. 1820. In gr. 8vo. 151 Bl. f 1-8-:

Reeds de titel doet vermoeden, dat Mejufvrouw hulshoff de eindelijke gelukzaligheid van alle menschen zal vasthouden; dit is ook werkelijk het geval, en het wordt

{==10==} {>>pagina-aanduiding<<}
door haar op hare wijze betoogd. Zij zoekt haar gevoelen wel te staven door de H. Schrift; maar eigenlijk staat zij eene onvoorwaardelijke voorbeschikking tot zaligheid voor, en dan vindt zij natuurlijk geene andere theodicee, of eerredding der Godheid, dan dat, God bij eenen pottenbakker en de menschen bij leem vergeleken, in den stelligsten zin, eindelijk alles door de Goddelijke almagt te regt komt. Het bloed van den Heiland kon niet vruchteloos vloeijen, zegt zij; de uitverkorenen, voor welke Hij leed, moeten er de vruchten van ontvangen; Hij heeft den Geest voor hen verworven. Maar God onze Zaligmaker is een volkomen Zaligmaker van alle menschen zonder uitzondering en zonder eenige voorwaarde. Nu heeft God eenigen uit het menschdom uitverkoren en voorbestemd, om in dit aardsche leven opgewekt te worden uit dien dood in zonden en misdaden, waarin elk mensch van nature ligt; maar die ongeloovig deze wereld verlaten, zullen hier namaals, veelligt na vele eeuwen, de levendmakende onwederstaanbare genadewerking Gods ondervinden, en zoo eindelijk allen gelukkig worden, enz.
Wij halen ongaarne oude geschillen, en allerminst die over den grond der Goddelijke voorwetenschap, en eene al of niet voorwaardelijke voorbeschikking, op; en wij gevoelen, dat alle deze geschillen voor deugd en troost onvruchtbaar zijn; terwijl men wijsgeerig voor en tegen tot in het oneindige twisten kan, en ieder de Bijbelschrijvers, die ons geene transcendentale wijsbegeerte leeren wilden, laat spreken naar zijn inzigt. Wat de eindelijke gelukzaligheid van alle menschen betreft, zoo zien wij, ook na de lezing van dit boekje, zoo wel als na die van menig ander meer of minder geleerd en uitvoerig geschrift, tot nog toe niet, dat de Bijbel iets stelligs beslist; en wij houden het raadzaam, niet wijs te zijn boven het geschrevene en de menschen te leeren, zich te rigten naar de altijd veilige voorschriften. Het ontbreekt de Schrijfster niet aan vernuft, om haar gevoelen te handhaven. ‘God wil de zaligheid van elk mensch, mits dat hij

{==11==} {>>pagina-aanduiding<<}
met berouw en goede voornemens enz. in dit leven tot Hem kome; zelfs wilde God de zaligheid van Nero; doch God wist, met alle zekerheid, van eeuwigheid, dat Nero, en vele millioenen met hem, aan die voorwaarde niet voldoen zouden, en dus hier namaals zonder einde rampzalig zouden worden; doch geheel door eigen schuld.’ Dit denkbeeld komt, naar het oordeel van Mejufvrouw hulshoff, hierop uit: ‘God zoude hunne redding willen, als zij geheel anders handelden dan Hij voorweet dat zij doen zullen: nu wil Hij hunne redding niet.’ Dit moet het oude Remonstrantsche gevoelen wederleggen. Elders doet zij het op deze wijze: Een aardsch vader vermaant zijnen zoon ernstig en liefderijk; maar deze holt voort, en wordt ongelukkig: het ontbrak den vader aan wijsheid, voorwetenschap en magt; maar den. Allerhoogsten ontbreekt het aan niets van dit alles. ‘Als ik met een rijtuig, in eene felle vorst, een' eenzamen weg langs rijdende, een' armen kleinen knaap vond zitten, in het uiterst gevaar van door de koude bevangen te worden en te sterven: en ik verliet het rijtuig, en stond een half uur lang den knaap dringend te noodigen, om tot behoud van zijn leven in mijn rijtuig te treden, hem oprigtende, ondersteunende, en biddende van mijne hulp gebruik te maken: en hij weigerde het en stiet mij van zich, en ik verliet hem, na een half uur geduldig aan te houden, verzekerd dat hij om moest komen: wat zoudt gij dan van mij denken; zoo ik ligchaamskragt genoeg had om den knaap op te nemen, met geweld in het rijtuig te brengen, en hem zoo te redden? En vooral wat zoudt gij denken, als ik het u verhaalde, en betuigde wel vast voorzien te hebben, daar ik den knaap als stug en hoofdig kende, dat hij zich niet zou laten overhalen; maar dat ik slechts wilde doen blijken, dat de schuld van zijn omkomen bij hem lag, en dat zijn omkomen mij niet moest toegeschreven worden? - zoudt gij mij dan hoogst
weldadig en menschlievend achten? - En zoo, ten nasten bij, stelt de Arminiaan, dunkt mij, God, de Algoede, de Alwijze, de Almagtige, voor; zonder dit echter zelve zoo

{==12==} {>>pagina-aanduiding<<}
in te zien.’ - Wij doen hulde aan het hart van de menschlievende Jufvr. hulshoff, die, tot in hare spelling zelve, zonderling en onverzettelijk is, en die wij anders doorgaans zeer kras, zoo als men zegt, in hare godgeleerde denkbeelden vinden; maar wij moeten opregt verklaren, dat noch de geletterde, noch de meer eenvoudige in haar boekje iets zal vinden, hetgene nieuw voor den eenen of overtuigend voor den anderen is.

Dusveel ter aankondiging van dit werkje. En nu nog een welmeenend en ernstig woord van, of liever tot, mietje hulshoff zelve.
Wij hebben wijlen haren Vader, den waardigen Predikant hulshoff, gekend; en wij bejammeren het, dat zijne Dochter, welker zeldzame lotgevallen ons almede van nabij bekend zijn, zich zoo zeer der geestdrijverije, (zij vergeve ons het misschien wat strenge woord!) eerst in het Politieke, thans in het Godsdienstige - neen! in het Godgeleerde, overgeeft. Met buitengewone geestvermogens toegerust, van een onashankelijk vermogen verzekerd, had zij harer Sekse ten sieraad kunnen strekken, en zichzelve eene jammerlijke beruchtheid besparen. Alsdan, welligt gelukkig gehuwd, ware zij gewisselijk, in de waardige vervulling der zoete, en eener Vrouwe passende, pligten van Echtgenoote en Moeder, voor altijd bewaard gebleven van te stranden op de onzalige en onvrouwelijke klip van het Staatkundige, en tevens, in de betrachting der stille, huisselijke deugden, voor die omdwaling in de doolhoven der onvruchtbare godgeleerde haarkloverijen, welke geenen Man van gezond verstand, hoeveel minder nog eener zwakke Maagd, betamen. Het zachte waas van praktische godsvrucht had haar alsdan behoed voor spitsvindige theoriën, zich afmattende in de nasporing van zaken, welke, in Gods Woord zelf, in een heilig donker zijn gelaten voor ons, die in dezen zoo wel, als in zoo vele andere opzigten, hier slechts ten deele kennen. Zij ware beveiligd gebleven voor de, waarschijn-
{==13==} {>>pagina-aanduiding<<}
lijk in Noord-Amerika opgedane, Methodistische dweeperije; en de verketterende naam zelfs van Arminiaan, en wat dies meer zij, foeileelijk in den mond van een meisje, (zie o.a. Voorberigt, bl. VI.) ware, tot haar waarachtig geluk, haar almede geheel onbekend gebleven. Mogt zij nog bedenken, wat tot haren vrede dient! Mogt zij hare zoo kwalijk verfnedene pen verwisselen voor de naald, en, als eene andere
dorcas, liever haren kostelijken tijd besteden tot het vervaardigen van kleederen voor de ligchamen der behoeftigen, dan zich, door het schrijven van meer dergelijke blaauwboekskens, af te slooven in het zorgen voor derzelver zielen, hetgene zij gerust kan overlaten aan zoo vele, oneindig meer bevoegde, Mannen, die stichten en verlichten, in stede van te ergeren en te verergeren! - Het zij zoo!

Gedachten over het voorlezen der Heilige Schrift in de Kerken, en plan tot verbetering van hetzelve. Met eene Bijlage, behelzende voorbeelden ter oefening in den verschillenden leestoon des Bijbels. Te Rotterdam, bij Mensing en van Westreenen. In gr. 8vo. VI en 59 Bl. f :-12-:

Reeds eenigen tijd geleden is de Recensent ook der Recensenten ons vóór geweest in de beoordeeling van dit boekje, en heest niet alleen van hetzelve een uitvoerig verslag gedaan, maar een afzonderlijk opstel daarenboven ons gegeven, in hetwelk hij zijn gevoelen, over de hier medegedeelde gedachten, breeder heeft ontwikkeld. Daar wij nergens anders eene beoordeeling van dit stukje gezien hebben, is hierdoor, ja, wel de gelegenheid, om ook de Recensenten te recenseren, belet; maar ons is groote dienst gedaan, die niet veel anders, althans niets beters, over dit stukje te zeggen hebben, dan hetgene wij nu zouden moeten overnemen. Wij maken derhalve slechts onze Lezers op deze Gedachten en Bijlage, die

{==14==} {>>pagina-aanduiding<<}
wij elk aan een' anderen achtingwaardigen Schrijver te danken hebben, van nieuws opmerkzaam.
Sedert des wijzen hinlópen's, altijd nog hoogstbelangrijk, schrijven over dit gewigtig onderwerp, zijn er al zoo vele gedachten en plannen medegedeeld, aangaande hetzelve, en - nog is men niet veel verder. Deze waardige mannen doen echter geen overtollig werk; en het zal ons hoogst verblijden, wanneer op hetgene zij voorstellen, en op hetgene desaangaande in het Mengelwerk van genoemden Recensent voorkomt, behoorlijk acht gegeven wordt door hen, die daartoe en verpligt en bevoegd zijn. Wij hopen vooral, dat de voortreffelijke heringa, wanneer eens zijn Raadvrager en Raadgever weder verschijnt, met zoo veel goeds, als ons dezelve reeds gaf, zijnen raad, aangaande de voorlezing der H.S., mededeelen zal; want waarlijk er is hier wel raad noodig, vooral hoe men toch eindelijk baat zal hebben bij zoo veel goeden raad. De klagten over het misbruik in dit deel van den openlijken Godsdienst, door den Schrijver der Gedachten aangeheven, zijn al te gegrond.
Om ééne aanmerking aan dien Schrijver aan te bieden ter beoordeeling: ‘De namiddag-Godsdienst vange, om beletselen voor te komen, in den winter en zomer op denzelfden tijd aan; doch waar avond-godsdienstoefening is, stelle men deze een uur later. Zoo kan ook dan de verbetering ingevoerd worden. Waarom de Schrijver die verandering van tijd noodig keurt, leze men zelf bij hem na.’ Dus lazen we, eer wij dit stukje zelve gezien hadden, bij den gemelden Recensent. Het was ons niet duidelijk. Wij zochten dan naderhand in het boekje zelve meer licht, en daar vonden wij: ‘Er bestaat eene zwarigheid, - welke alleen door eene verschikking in den tijd van het beginnen der godsdienstoefening gedurende den winter zoude kunnen weggenomen worden. Ik bedoel den, op vele plaatsen gewonen, aanvang van den namiddag-godsdienst in dit jaargetijde: vele huismoeders en andere personen, die met de zorg of andere werkzaam-
{==15==} {>>pagina-aanduiding<<}
heden in de huisgezinnen belast zijn, moeten zich haasten, zullen zij te half twee ure in de kerk zijn, en hoe zouden zij dan nog vroeger daarin komen kunnen, enz. Doch ter mogelijke oplossing van dit gegronde bezwaar, neme ik de vrijheid van in bedenking te brengen, of men ook, gedurende den winter, den namiddag-godsdienst niet op denzelsden tijd, als in den zomer, zoude kunnen doen aanvangen?’ - Het blijft ons duister, wat men wil. Wij zien de zwarigheid vermeerderd, niet opgeheven. Of, als de namiddag-Godsdienst, in den winter, op denzelfden tijd, als des zomers, zal beginnen, begint dezelve dan niet vroeger? Waartoe dan ook de avond-Godsdienst een uur later? Wij gissen, dat hier eene fout is, en dat de Schrijver den aanvang der namiddag-Godsdienstoefening niet 's winters zoo vroeg als des zomers wil aangevangen hebben. Maar - zoo is het immers op vele plaatsen? Dus nog eens, het is ons duister, wat men wil.
Wij voor ons zijn door eigene ervaring geleerd, dat, tot verbetering omtrent de deelneming der Gemeente aan de voorlezing, (die dan toch vooral goed geschiede, en door geene ongeschikte personen) niets dienstiger is, dan verscheidenheid. De Gemeente wete niet, wanneer dezelve zal plaats hebben. Vóór of na den voorzang, onmiddellijk na het voorgebed, of na den tusschenzang geschiede dezelve. Wanneer de tekst des Leeraars groot is, besta dezelve alleen in de voorlezing van dien tekst; wanneer die tekst uit den zamenhang behoeft opgehelderd te worden, leze de Leeraar zelf voor de Gemeente, of geve het den Voorlezer op, (hetgene in allen gevalle geschiede!) hetzij vóór of na het voorgebed. - In het eerste geval blijve de zoogenoemde voorafspraak weg, die in het geheel schadeloos kan gemist worden, en van welke wij ons nimmer bedienen. Zoo wint men tijd, en, wanneer dan ook de voorlezing geschiede, het gemeenschappelijk gezang behoeft er niet door verminderd te worden. - Wij geven het om beter. Variis modis bene fit.
Aan alle Godsdienstleeraren, Voorlezers, en Vrienden

{==16==} {>>pagina-aanduiding<<}
der openlijke Godsvereering, prijzen wij, intusschen, dit goedkoope boekje ernstig aan, hetwelk zeer onderhoudend is, vol van leering en nuttige herinnering. Zie hier eene aanteekening uit hetzelve: ‘Wat zoude een Heiden of Turk denken moeten, wanneer hij in zulk eene gedruischmakende vergadering kwam, en echter hoorde lezen? Zoude het niet dit zijn? “Daar ik bemerk, dat er naauwelijks drie menschen naar dat lezen luisteren, zoo moet zeker hetgene die man leest van heel weinig belang zijn.”’
Het verwonderde ons eenigzins, niets aangemerkt te vinden omtrent het zoogenoemde inloopen, om voor niet te kunnen zitten, wanneer het tijdstip dáár is, door eene staande afgeslotene menigte afgewacht, dat de Prediker zal komen; wanneer - terwijl nog uit des Heeren heilig woord gelezen wordt - het eveneens is, zoo als het eens iemand noemde, alsof de drommel losbreekt. Dat geloop heeft echter misschien geene plaats, waar de Schrijver woont, die er anders, dunkt ons, wel van zoude gewaagd hebben. ‘Een oploop, een oploop in de kerk!’ riep, nog zeer onlangs, eene vrouw uit, die, voor het eerst te Amsterdam zijnde, dáár ter kerke gaan wilde, maar verschrikt was teruggekeerd. Zij had nog al gevraagd naar een' Predikant, die den loop zoo niet had, als wel anderen. 't Is wat te zeggen! 1 Kor. XIV:40.





Het Zeebad, of Overzigt over den oorsprong en de nuttigheid der Baden in 't algemeen, benevens eene meer opzettelijke Beschouwing van den invloed der Zeebaden in 't bijzonder, enz. Met een Aanhangsel, nopens de nieuwe Zeebad-inrigting te Scheveningen. Door G. Swartendijk Stierling, A.L.M. Med. Chir. et Phil. Dr. enz., en A. Moll, med. Dr. enz. Te Dordrecht, bij Blussé en van Braam. 1819. In gr. 8vo. XVI en 337 Bl. f 2-16-:

Hoewel wij het met den Voorredenaar, Dr. moll,

{==17==} {>>pagina-aanduiding<<}
niet eens zijn, ten aanzien van den zwakkeren toestand van het tegenwoordig geslacht, in vergelijking van alle vorige geslachten; hoewel wij in het bad, zelfs in het zeebad, het groote toovermiddel niet ontwaren, hetwelk het gezonken menschdom nieuwe kracht en heerlijkheid schenken zal, - zijn wij echter, van den anderen kant, te zeer overtuigd van de groote en weldadige werking van het bad, als middel tot behoud eener zwakke gezondheid en ter herstelling van eene geheel verwoeste, om de poging der Schrijvers, om dat middel meer algemeen bekend te doen worden, niet levendig toe te juichen. Dit schijnt althans het voorname oogmerk met de uitgave van dit werk, hetwelk gedeeltelijk vertaling, gedeeltelijk oorspronkelijk is. De Inleiding, en de eerste Afdeeling, over baden in 't algemeen, zijn wij grootendeels aan de pen van Dr. moll verschuldigd, die, tot de zamenstelling daarvan, echter van eenige, door Dr. stierling uitgegevene, verhandelingen gebruik maakte. De tweede Afdeeling, over het zeebad in 't bijzonder, welke met eene reeks van waarnemingen, over de aanwending van hetzelve in onderscheidene ziekten, besloten wordt, is uit het Hoogduitsch naar Dr. stierling vertaald. Het kort, maar belangrijk berigt van het zeebad te Scheveningen is van den Nederlandschen Schrijver.
De Inleiding geeft ons een beknopt overzigt van de geschiedenis van het bad, welke men met genoegen en niet zonder vrucht lezen zal. Moll beschouwt, te regt, het bad als een van die middelen, waartoe de mensch als door de natuur gedreven werd. 't Is het eenvoudigst en natuurlijkst middel ter reiniging en verfrissching. Dit is echter alleen waar van het open, hetzij dan zee- of rivier-bad, of in andere wateren. Het eigenlijk huisbad is, (zoo ons dunkt) enkele volken uitgezonderd, eerst bij meerdere beschaving en aanvankelijke weelde in gebruik gekomen, en een bewijs van dezelve. Het is zoo weinig eene behoefte van den mensch, dat zeer vele volken het, in alle eeuwen, zeer wel zonder stelden; zeer gezond en sterk waren, en nog zijn, zonder hetzelve. Ons dunkt,

{==18==} {>>pagina-aanduiding<<}
het bad moet, als zoodanig, onder de geneesmiddelen blijven, en niet onder de dagelijksche behoeften der gezonden opgenomen worden. Bijna de geheele eerste Afdeeling van dit werkje zal dit kunnen bewijzen. Als b.v. moll in de eerste plaats over den invloed van het bad op het menschelijk ligchaam handelt, en daartoe deszelfs werking op de huid, deszelfs weldadig vermogen in het bevorderen der spijsvertering en voeding beschouwt, merkt hij reeds aanstonds het ligchaam aan, als in een' staat van ziekte. Neiging toch tot huiduitslag, tot jicht, tot rheumatisme, tot gebrekkige spijsvertering, tot hypochondrie (bl. 25) vindt men bij geene gezonden. Een geregeld levend mensch, die een gezond gestel heeft, staat niet bloot voor zulke kwalen, althans niet zoo, om het bad als een voorbehoedmiddel, als de eerste en voornaamste steun van zijne gezondheid (bl. 26), te behoeven. Ook vinden wij het vreemd, wanneer de Schrijver, over de meerdere drukking van het water sprekende, hetzelve daarom weldadiger voor ons ligchaam acht, dan de dampkringslucht zelve; daaruit toch moet volgen, dat wij eigenlijk halfslachtige dieren zijn, en in het water leven moeten, alleen met de koppen er buiten; althans, dat wij in den dampkring slecht geplaatst zijn. De menigte van voorzorgen en bepalingen, welke hij in de tweede plaats voorschrijft, als min of meer noodzakelijk bij de aanwending van het bad, toonen ook genoeg aan, dat hetzelve niet als een algemeen noodzakelijk middel tot behoud der gezondheid gelden kan. Moesten gezonden gezonde spijs met zoo veel omzigtigheids eten, wie kon er gezond blijven? welke straf zoude de gezondheid zijn! In dit tweede Hoosdstuk dezer Afdeeling wordt anders de manier, waarop men baden moet, zeer duidelijk en juist
aangeduid. - In het derde Hoofdstuk spreekt de Schrijver meer bepaald over het nut van het bad; ook daaruit blijkt het, dat hij, deze bladen schrijvende, meest ziekelijke en zwakke menschen voor oogen heeft gehad. Wanneer men inderdaad het bad, als middel ter bedaring van vermoeijenissen van ziel en ligchaam, en ter verlen-
{==19==} {>>pagina-aanduiding<<}
ging des levens, noodig had, er zoude onder ons naauwelijks iemand weltevreden en bij volle krachten kunnen leven, noch eenen gezegenden ouderdom bereiken.
De tweede Afdeeling, van Dr. stierling, levert ons eerst eene meer theoretische beschouwing, vervolgens praktische waarnemingen. De Schrijver beschouwt hier voornamelijk de huid, als dat deel, waarop het bad meer onmiddellijk werkt, als een deel tevens, hetwelk, door deszelfs naauwe vereeniging met andere deelen, zich meermalen als oorzaak van ziekte en van genezing doet kennen. Ten einde deze voorstelling nader te ontwikkelen, geeft hij ons een kort overzigt van 's menschen leven in den regelmatigen of gezonden, en in den onregelmatigen of zieken toestand, waaruit hij dan vervolgens de algemeene grondbeginselen der geneeswijze asleidt, en bij die gelegenheid over de beste manier spreekt, om de zeebaden te gebruiken. Hij besluit met op te geven, in welke gevallen het zeebad aangewezen is, en met deze opgave, door het historisch verhaal van eenige ziektegevallen, te staven.
Wij vonden hier bevestigd, hetgene men van elders weet: dat het zeebad allerweldadigst werkt in onderscheidene zenuwkwalen, in ziekten van den onderbuik, in klierziekten en velerlei uitslag. Wij kunnen echter niet ontveinzen, dat ook dit gedeelte der verhandeling, schoon gansch niet van waarde ontbloot, als doorzaaid is met gewaagde stellingen, oppervlakkige beschouwingen, onnaauwkeurige en vreemde uitdrukkingen. Wij vinden het b.v. gewaagd, de resorbtie en secretie als hoofddeelen van het animalische leven (bl. 117) te beschouwen, daar die werkingen evenzeer in de planten aanwezig zijn; de periodiciteit in de ziekten toe te kennen aan het zenuwen watervaatstelsel (bl. 122), daar dezelve baarblijkelijk meer eigen is aan het stelsel der bloedvaten, in hetwelk eene regelmatige wisseling van beweging en rust, en eene bestendige terugkeering tot hetzelfde punt (het hart b.v.), plaats heeft; de scheurbuik toe te schrijven aan een gebrek van zuurstof (bl. 287), daar het genoeg be-
{==20==} {>>pagina-aanduiding<<}
kend is, dat het bloed geene zuurstof uit de lucht opneemt; de rachitis als na verwant aan de scheurbuik te beschouwen (bl. 288). Onnaauwkeurig is het, in de ontleding van het zeewater, het lakmoes als een reagens aan te merken op de zuurstof (bl. 153); onnaauwkeurig en onverstaanbaar de zinsnede bl. 117: de overgang van sensus tactus tot sensus cum conscientia; is er tactus sine conscientiâ? bl. 294: in abstracto kan ik mij geene ziel denken; wat is dat? De geheele ontleding van het zeewater is zeer oppervlakkig, zoo ook de beschouwing van het maaksel en de werking der huid, enz. Dit neemt niet weg, dat men hier vele belangrijke waarnemingen en schrandere opmerkingen vindt, waardoor dit werkje den tijd, aan de lezing besteed, wèl beloont.






Verkorte Geschiedenis der Nederlanden, of der XVII Nederlandsche Gewesten, van de vroegste tijden, tot op den Vrede te Parijs in 1815. Door N.G. van Kampen. Met Platen. Iste Deel. Tot op den Munsterschen Vrede. Te Haarlem, bij de Erven F. Bohn. 1819. In gr. 8vo. XIV, 514 Bl. f 4-4-:

Wij bezitten, het is waar, geschiedenissen des vaderlands in groot aantal, in allerlei vorm, hetzij haren geheelen afloop of eenig voornaam deel behelzende, met vele kunde en onpartijdigheid beschreven. En nogtans zijn wij, met eenen Hoogleeraar in dit vak, van gevoelen, dat er, als het ware, een nieuw tijdperk voor de gepaste bearbeiding dezer stoffe is aangebroken, deels met de hereeniging van alle de Nederlanden tot één gebied, deels om het zwijgen der oude partijschappen, die toch bezwaarlijk ooit nalaten, op den bedaardsten en besten zelfs, zoo lang zij in kracht zijn, eenen zekeren invloed uit te oefenen. Ten opzigte, echter, van het laatste moet nog altijd eene zekere omzigtigheid worden in acht genomen, ten einde niet, door den geest des tijds, tot nieu-
{==21==} {>>pagina-aanduiding<<}
we eenzijdigheid te worden vervoerd. Voorheen toch was de algemeene stemming in deze landen gemeenebestgezind, en onze voornaamste geschiedschrijvers in het bijzonder behoorden veelal tot die partij, welke dit gevoelen het sterkst drijven. Sedert hebben wij zoo vele republieken, met geestdrift opgerigt, op allerlei wijze, weer jammerlijk zien instorten, en zijn zelve, tot zoo deerlijk eene mate, de slagtoffers dezer vrijheidszucht (althans ten deele) geworden, dat het openbaar gevoelen blijkbaar gevaar loopt, tot een ander uiterste over te slaan; een gevaar, des te grooter, omdat de zaden tot zulk eene beschouwing onzer vaderlandsche geschiedenis, welke tot gansch andere dan de gewone besluiten voert, niet zijn verloren gegaan, maar nog in den jongsten tijd, door een zeer geleerd man, zorgvuldig verzameld en gekoesterd, en op dit oogenblik, zoo men hoort, gezaaid en gekweekt met al den ijver en al de warmte van een genie, even verwonderlijk om deszelfs stoutheid en kracht, als om de zeldzame afpadigheid van hetzelve, in de bewandeling van het gansche veld der wetenschappen.
Met genoegen, maar tevens met eene onrustige nieuwsgierigheid, namen wij dus deze eerste, openbare vrucht van het nieuwe saizoen op. De man, die ons dezelve levert, billijkt trouwens te meer dit onrustig verlangen. Hij toch heeft ons reeds blijken gegeven, niet slechts van bekwaamheid, van bijzondere neiging, om, op het voetspoor van Engelsche en andere historieschrijvers, de geschiedenis regt pragmatisch, en dus op eene wijze te behandelen, die ons tot den geest der tijden en personen doet doordringen, maar ook van eene onafhankelijkheid in eigen oordeel, en eene stoutheid, om, welke partij ook, gaaf weg in het ongelijk te stellen, en, zonder aanzien van personen, eenen ieder (zoo als hij meent) het zijne te geven, die ons met regt mogten doen vragen: wat hebben wij hier te wachten? Het is zoo, 's mans oogmerk strekt niet verder, dan tot twee zoodanige boekdeelen, als wij nu één bezitten; en hij kan zich dus in staatkundige beschouwingen niet zeer verdiepen.

{==22==} {>>pagina-aanduiding<<}

Inderdaad, het is moeijelijk, zoo vele zaken in zoo kort een bestek te bevatten; te moeijelijker, omdat het hier niet te doen is om de geschiedenis van eenen enkelen staat en volk, altijd wèl en behoorlijk vereenigd zijnde geweest, maar om de beschrijving (men vergeve het woord!) van eene soort van monster, dat, nu eens veelhoofdig, nu gescheiden dan vereenigd, eindelijk eenen langen tijd in twee gansch afgezonderde hoofddeelen gesplitst, somtijds op dit, daarna op een geheel ander punt, ook wel op twee, drie te gelijk de voorname aandacht vestigt, en volstrekt geen vast midden, als geschikt standpunt voor een geheel overzigt, aanwijst. Het verhaal ontvangt hierdoor ligtelijk de gedaante eener algemeene wereldgeschiedenis, die, op de gewone wijze, eene ontzaggelijke menigte van allerlei gebeurde zaken meer opsommende dan verhalende, al ligt eene vervelende vermoeijenis aanbrengt. Wij willen niet ontkennen, dat wij, in enkele hoofdstukken van dit werk, iets dergelijks ontwaarden.
Dan, over het geheel komt het ons voor, dat de Heer van kampen de meeste klippen, in het voorbijgaan aangewezen, wèl vermeden, en inderdaad niet weinig van de voordeelen bereikt heeft, welke de tijdsgelegenheid, daarentegen, aanbiedt. Zijn werk levert doorgaans eene aangename lectuur, en, wanneer men, onder alle de schermutselingen van bijzondere of meer openbare vetes, ook al niet veel vrucht weet te verzamelen, dan komt hij ons, dikwijls, op het slot, zelf vriendelijk te hulp, om de gesteldheid van den tijd, het gevolg der gebeurtenis, de vordering of verachtering van beschaafdheid en welvaart, benevens andere gewigtige zaken, onder het oog te brengen. Ja, na het doorlezen van dit ééne boekdeel, onze geschiedenis, van de vroegste tijden af, tot op den Munsterschen vrede voortzettende, (zeker geene ongelukkige verdeeling) zijn wij ruim zoo wèl te vreden, als na het doorworstelen van eenen geheelen stapel, omdat wij nu een vrij volledig over- en inzigt van het gebeurde voor den geest en in het nog versche ge-
{==23==} {>>pagina-aanduiding<<}
heugen hebben. Desgelijks gelooven wij te mogen zeggen, dat onze schrijver, bij alle voorkomende gelegenheden, vrij onpartijdig is geweest. Zijne korte ontwikkelingen van den stand der zaken, zijne aanmerkingen en wenken zijn, meestal, aannemelijk en belangrijk. Hij is den Hoekschen minder gunstig, dan wagenaar en anderen. Doch, is het waar, dat deze aanhang meestal uit den adel bestond, terwijl de steden, dat is de burgerof middelstand, doorgaans op de andere zijde waren, dan is het gewis zeer verkeerd, onze latere scheuringen, waarbij Holland en de rijke handelstand zulk een voornaam gewigt op de anti-vorstelijke schaal legden, met die oude partijschappen te vergelijken, of zelfs deze als een gevolg van die te beschouwen, hoezeer er dan ook punten van overeenkomst mogen zijn aan te wijzen. De Heer van kampen hoedt zich ook wel voor zulk eene gelijkstelling. Ten
aanzien van den twist, die, in het begin der zeventiende eeuw, het vaderland en de kerk in rep en roer stelde, is hij althans geen naprater van de nieuwe paradoxie, die aan sommigen thans schijnt te behagen. Onpartijdig, naar het ons voorkomt, zonder te beslissen over hetgene voor geene stellige beslissing vatbaar is, zonder stout te beweren, dat er aan de eene zijde niets verkeerds zou zijn bedreven, zonder de natuurlijke aanleidingen te verzwijgen, die het hoosd der zegepralende partij aanleiding tot onvergenoegdheid konden geven, of hem, den held des vaderlands, in een al te donker licht te plaatsen, laat hij echter de blijkbare waarheid openlijk hare zaak bepleiten, en bewimpelt zijne eigene verontwaardiging niet, over hetgene den vaderlande gewis tot groote oneer heeft gestrekt. Van Leicester, en zijnen aanhang in dit land, hebben wij niet eens gesproken; daar van kampen zelfs over Elizabeth zoo denkt, als de latere schrijvers van haar land ons over deze listige, heerschzuchtige en vaak zwakke, althans wreede koningin hebben leeren denken.
Wij maken dus geene zwarigheid, om dit geschiedboek algemeen aan te prijzen, als geschikt, om ons met de

{==24==} {>>pagina-aanduiding<<}
lotgevallen van ons vaderland, op eene aangename en nuttige wijze, bekend te maken, om de, door twee eeuwen scheidings, verkoelde broederliefde tusschen de Brabandsche en Hollandsche Nederlanders weer aan te wakkeren, en inzonderheid ook de liefde voor ons vorstelijk huis, dat zoo veel beleids en moeds, ja zoo veel edel bloeds voor ons te koste gelegd, en niet zonder vrucht besteed heeft, krachtig te bevestigen. Ondertusschen willen wij de enkele aanmerkingen, die ons zijn voorgekomen, niet verzwijgen.
De eerste en gewigtigste (in ons oog) is deze: dat er geen genoegzaam gebruik is gemaakt van de Vriesche (of Friesche, het verscheelt ons niet) geschiedenis. Ten opzigte van wagenaar is het bekend, dat Holland bij hem de hoofdzaak was. Maar van kampen erkent de belangrijkheid van evengenoemde volk; ja zegt, dat zij ligt met meer regt, dan de Batavieren, onze voorvaderen zijn te noemen. Het is waar, hij veronachtzaamt hen ook geenszins, en geeft zelfs, in het voorbljgaan, te kennen, dat hun gebied en naam zich voormaals over meest alle de oude vereenigde gewesten, ja zelfs nog verder, heeft uitgestrekt. Maar, waarom dan niet eens stilgestaan bij de inrigting van dien alouden staat? zoo als, nog korteling, de grijze wiarda, juist in den laatsten zetel der Friesche onafhankelijkheid, reeds vroeger de plaats van deszelfs algemeene vergaderingen, in Oostfriesland gevestigd, ons die in onderscheidene werkjes heeft doen kennen. Misschien toch was zulk een gebruik inzonderheid dienstig, om licht over de geheele oudste geschiedenis van ons land te verspreiden. Tot staving dezer gedachte, zij het ons geoorloofd, hier een gering staal, uit het Hoogduitsch vertaald, in te lasschen.
‘Reeds in het laatste tijdperk der Karolingers, en nog meer na het verdwijnen van dezen stam, met den dood van keizer Lodewijk het kind (911), zonk het keizerlijk aanzien, gelijk in Duitschland, alzoo ook bijzonder in Friesland. De Duitsche keizers konden zich, bij den

{==25==} {>>pagina-aanduiding<<}
verwarden toestand, om het, zekerlijk nog tot het Duitsche rijk behoorende, doch voor hen te afgelegene Friesland niet bekommeren. Hierdoor werd gemeenlijk de aanstelling der graven verzuimd. Waren ook, van tijd tot tijd, in sommige gouwen (streken) graven voorhanden, zoo konden zij echter, bij de tegensportelingen van het volk, geene ondersteuning van den keizer verkrijgen. Nog minder wilde het zoodanigen graven gelukken, naar het voorbeeld der Hollandsche en Duitsche graven, markgraven en hertogen, de hun als keizerlijke stadhouders en beambten toevertrouwde graafschappen erfelijk te maken en op hunne nakomelingen te doen overgaan. De geest der, bij de Friezen nog niet uitgebluschte, vrijheid werd wederom aangewakkerd, brak overal in laaije vlammen uit; en zoo ontstond, van de Zuiderzee tot aan de Wezer, een onafhankelijke, demokratische staat, in welken het volk den teugel alleen in handen had, en door zijne, uit zijn midden jaarlijks vrij gekozene, regters, hoe wel onder vele inwendige en ook van buiten aangebragte stormen, liet besturen.’
Bij verder onderzoek blijkt het, dat deze staat zuiver foederalistisch was, en dat noch adel noch geestelijkheid eenige voorkeur in het bestuur bezaten, ja dat de eerste geheel niet bestond, en zich niet dan uit het duurzaam bezit van uitgebreide landgoederen langzaam ontwikkelde. Zie Landtagen der Friesen, enz.
Onze andere aanmerking is zelfs gering, indien iets, de eere van eenen mensch, van eene vorstelijke personaadje betreffende, gering kan zijn. Bijaldien, namelijk, de gedachte, dat Jacoba van Beijeren geene kannetjes gemaakt, maar geledigd, en daarna in de gracht geworpen zou hebben, geheel of ten deele steune op de waarheid, (misschien nog niet eens waarheid) dat zij deze kunst nooit geleerd had, dan moeten wij dien grond al te zwak keuren. Immers, hoe vele voorbeelden zijn er van vorsten, die allerlei, ook de vreemdste handwerken, uit liefhebberij, beoefenden! Deze werkte in koper en ijzer; die schildert, naar men zegt, op porselein, en maakt zegellak; een ander vond zelfs vermaak in varkens te kelen en worsten te stoppen: en zoo men hiertegen aanvoert, dat dit dan toch met Jacoba's levendigen en stouten aard zou strijden, zoo beroep ik mij op Karel V, die, na het woeligst leven, zich bezig hield met uurwerken te ma-
{==26==} {>>pagina-aanduiding<<}
ken, waartoe zeker het taaiste geduld werd vereischt. Zou de gravin, gedwongen stil te zitten, en den geest vol bedroevende gedachten, dan geene afleiding in dergelijk eene bezigheid hebben kunnen zoeken?
De derde betreft eigenlijk den stijl. De Heer van kampen heeft denzelven los en ongedwongen. Dan, bij te veel haast, kan dit ligt in eene fout ontaarden. Dit heeft welligt plaats op bl. 401, waar wij althans, zijne denkwijze over Oldenbarneveld nog niet kennende, meenden geboekstaafd te zien, dat er (naderhand) redenen genoeg waren, om te denken, dat die grijze staatsman en zijn aanhang prins Maurits, bij Nieuwpoort, opzettelijk ter slagtbank hadden gevoerd. Het staat er niet, dat is zoo; maar de schijn nam ons, voor een oogenblik, dermate in, dat wij het boek, met eene soort van verontwaardiging, ter zijde legden.
Ziedaar eenige bedenkingen! Wij zullen er niet meer bijvoegen. De afleiding des woords graaf, van graauw, grijs, komt ons zeer aannemelijk voor; gelijk ook Hühnerich, rijk in hoenders, ons beter, dan Haynrich, boschrijk, tot stamwoord van Hendrik, behaagt.





Reizen in de Binnendeelen van Brazilië, vooral in deszelfs goud- en diamantrijke streken, op gezag van den Prins Regent van Portugal, benevens eene Reis naar Rio de la Plata, en eene Schets der Omwenteling van Buenos-Ayres. Door John Mawe. Uit het Engelsch. Met Platen. II Deelen. Te Haarlem, bij F. Bohn. 1817-1818. In gr. 8vo. Te zamen XLVI, 718 Bl. f 7-10-:

Het zij ons vergund, omtrent deze, te lang, onverdiend, teruggezette, Reize, kort te zijn; daar zij ongetwijfeld reeds in aller handen is, althans behoort te zijn. Het zij ons tevens vergund, dezelve te beoordeelen met de woorden van den Hoogduitschen Vertaler, den allezins bevoegden e.a.w. von zimmermann, aan wiens uitspraak wij ten volle ons zegel hechten. ‘Niet ligt vindt de Aardrijkskundige elders belangrijker narigten, dan hier bij den Engelschman mawe. Immers, juist dat groote, aan voortbrengsels zoo rijke land, Brazilië, bestond naauwelijks voor de Aardrijkskunde: aan gene zijde der

{==27==} {>>pagina-aanduiding<<}
kustbergen was het zelfs voor de meeste Portugezen een onbekend land. En terwijl wij van Westindië van Hindostan, ja zelfs van Achter-Indië, eene geheele reeks van beschrijvingen hebben, moest de Aardrijkskenner zoowel als de Natuurbeschrijver zich op zijn best met het gezigt op de eerste bergketen van het beloofde land der Nieuwe Wereld vergenoegen. Maar door het voor ons liggende werk is niet alleen deze onbekendheid weggenomen, maar zelfs de tweede, diep landwaarts in liggende Alpen-reeks heeft de Schrijver beklommen, ons de daarvan afvloeijende stroomen beschreven, en tevens den aard der gebergten en gewigtigste schatten voor de Delfstoskunde, aldaar te vinden, benevens derzelver waarde voor den Staat, blootgelegd. Dan, hoe veel dit alles zij, zoo blijft het echter slechts een gedeelte, en ik durf zeggen, het minste gedeelte van de waarde dezes werks. De verbazende Provincie of het Kapiteinschap Matto-Grosso, van vele duizend vierkante mijlen, geheel in den achtergrond des vasten lands gelegen, moest, volgens het zoo even gemelde, nog minder bekend zijn. En hier vertoont ons nu de Schrijver inderdaad een geheel nieuw land, en heest tevens eene der aanzienlijkste gapingen in onze kennis der Aarde vervuld. Immers, op dit ruime bergvlak ontspringen eene menigte stroomen, gedeeltelijk tot de grootste der Nieuwe Wereld behoorende, welke of, zoo als de Madeira, de Xinga, de Araguay, de Tocantin, noordwaarts vloeijen, en de grootste takken des geweldigen Amazonenstrooms, den koning der vloeden des Aardrijks, uitmaken, of zuidwaarts neêrdalen, gelijk de Paraguay, de Cujava, de Taguari, en voor het meerendeel den Rio de la Plata vormen. Matto-Grosso is dus
als 't ware de voedster der beide reuzenstroomen van Zuidamerika, de Amazone en de Plata. Dit groote bergvlak, waartoe vooral Paresis behoort, is hier naauwkeurig beschreven.’ - In XX Hoofdstukken, met vier Aanhangsels, is het werk verdeeld, en met weluitgevoerde Plaatjes versierd. Nieuwheid en belangrijkheid kenmerken hetzelve; en geen liefhebber van Land- en Volkenkennis mag deze Reisbeschrijving ontberen.





{==28==} {>>pagina-aanduiding<<}

Algemeen Woordenboek van Kunsten en Wetenschappen, voor den beschaafden stand, en ten behoeve des gezelligen levens, onder medewerking van een aantal vaderlandsche Geleerden bijeenverzameld door G. Nieuwenhuis. Iste Deel. A-B. Te Zutphen, bij H.C.A. Thieme. 1820. In gr. 8vo. 523 Bl. Bij Inteekening f 5-6-:

Niet zonder vooroordeel namen wij dit werk in handen. Het Duitsche Conversations-Lexicon toch, waarvan wij eene bloote vertaling verwachtten, is niet alleen geheelenal naar den smaak van het Duitsche Publiek ingerigt, die nog al van onzen volkssmaak verschilt, maar ook op verscheidene plaatsen zeer oppervlakkig, en doet, gelijk onze naburen in het algemeen, zeer weinig regt aan de verdiensten van beroemde Nederlanders, althans van dezulken, die niet enkel in 't Latijn geschreven hebben. Doch reeds bij eene vlugtige inzage van het voor ons liggende werk bespeurden wij, dat die gebreken grootendeels verbeterd waren, en dat het werk meest overal, waar het noodig scheen, vermeerderd, verbeterd of omgewerkt was. Dit verheugt ons, en toont, dat de Uitgever zijne talrijke Inteekenaars geenszins met eene raauwe, onbekookte vertaling heeft willen te vreden stellen, maar aan waarlijk kundige mannen de taak heeft opgedragen, om dit Woordenboek (hetwelk eigenlijk geene geleerde Encyclopedie, maar een Handwoordenboek der noodzakelijkste kundigheden voor den beschaafden stand en de gezellige verkeering moet zijn) voor Nederlanders geschikt te maken. Het moet, volgens het opgegeven Plan, algemeene kundigheden in de vakken der Geschiedenis, Aardrijksbeschrijving, Natuurkunde en Natuurlijke Historie, fraaije Letteren en Kunsten in zich bevatten. De Redactie erkent in de Voorrede zelve, dat het haar moeijelijk geweest is, hier de grenslijn tusschen algemeene beschaafde en eigenlijk geleerde kundigheden te trekken: het komt ons echter voor, dat zij daarin tamelijk wèl geslaagd is. Doch men moet consequent zijn, en zich b.v., wat de Geschiedenis van afgelegene Volken betreft, ten regel stellen, om ook dáár de beroemde mannen, hetzij
al of niet, te vermelden; maar niet gedeeltelijk, zoo als hier geschied is met de Groote Mogols, onder welke akbar wel, maar de

{==29==} {>>pagina-aanduiding<<}
niet minder vermaarde aureng-zeb niet vermeld is. Dan, misschien zullen wij laatstgemelden op de O, als orangzeb, ontmoeten.
Natuurlijk is zulk een werk voor geene vermelding des inhouds, of uittreksel, vatbaar. Wij zullen dus slechts de vaderlandsche Geleerden noemen, die wij daarin aangetroffen hebben, als zoo vele nieuwe, of althans verbeterde en vermeerderde Artikelen, die het boven het Duitsche Conversations-Lexicon vooruit heeft. Wij vinden hier dus aeneae, hieronymus van alphen, (wiens verdiensten, als Nederduitsch Dichter, zoowel verheven Lierzanger als Kinderdichter, te flaauw vermeld worden; huizinga bakker, daarentegen, wat al te weidsch een onzer beste Nederlandsche Dichters genoemd), de Schilder bakker, meeuws mz. bakker, balthazar bekker, elizabeth bekker, Wed. wolff, bellamy, berkhey (le francq van), de Tooneelspeler bingley, boerhave, (kort en doodoppervlakkig; terwijl gijsbert bonnet meer dan vijfmaal zooveel plaats inneemt. Zulk eene onevenredigheid, zekerlijk het gevolg van de meerdere of mindere beknoptheid der medewerkers, is hinderlijk, en moest door de Redactie in de volgende Deelen worden weggenomen) bontekoe, (Geneesheer) lambert bos, bernardus en jeronimo de bosch, herman bosscha, broekhuizen, de Schilders breugel, bloemaert, bronkhorst en brouwer, brugmans (Vader en Zoon; het Artikel van den laatsten is uitstekend bewerkt), de burmans (kort). Bovendien zijn er nog, betrekkelijk ons land, de Artikelen Alblasserwaard, Alkmaar, Amersfoort, Amsterdam, Brugge, enz. Ook omtrent den bloemenhandel in Holland wordt een zeer naauwkeurig Artikel geleverd. Bij de daar opgegevene werkjes kan nog een van den Marquis de st. simon worden
gevoegd, in gr. 4to., over de Hiacinten. In de meeste Artikelen, die wij doorgeloopen hebben, vonden wij, zoo ver onze kunde strekt, doorgaans juistheid met klaarheid vereenigd, zóó echter niet, of er zijn nog vele misslagen, die wij liefst alleen aan het Hoogduitsche werk (hetwelk wij met dit niet hebben kunnen vergelijken) willen toeschrijven. B.v. in het reeds boven aangestipte akbar staat: ‘De grootste Vorst, waarop niet alleen Indië, maar geheel Afrika, in de jong-
{==30==} {>>pagina-aanduiding<<}
ste Eeuwen, mag roemen.’ Doch dit zal wel eene drukfout zijn voor Azië. Bij Aken staat, dat die Stad bij den Vrede van Parijs aan Pruissen is teruggegeven. Doch Pruissen heeft die Stad nooit bezeten, gelijk uit het Artikel zelve blijkt, daar zij voorheen eene (vrije) Rijksstad was. De Vrede te Aken van 1748 wordt wel vermeld, doch niet die van 1668, zoo vereerend voor onzen Staat, die daarbij, onder den grooten jan de witt, het eerst aan lodewijk XIV paal en perk stelde. De Wijsgeer anacharsis komt voor onder den naam van den jongen, hetwelk juist de bijvoeging was, die barthelemy aan zijnen verdichten anacharsis gaf, om hem van dien ouderen Scyth te onderscheiden. Bij attila staat: Zijne vijanden behandelden hem zeer onmenschelijk. Hier staat, zekerlijk bij abuis, de vierde voor den eersten naamval: Hij behandelde, enz. want Sieur attila gaf niemand gelegenheid, om hem onmenschelijk te behandelen. Bij Australië worden slechts de westelijke eilanden volledig opgegeven; van de oostelijke
ontbreken de Zeevaarders-, de Fidji-, de lage of gevaarlijke, de Marquesas- of Washingtons-eilanden, en het Paasch-eiland. Banianen worden genoemd: Eene zekere gezindheid onder de Indianen, die aan de zielsverhuizing gelooven. Alle Indianen gelooven aan de zielsverhuizing; de Banianen maken gedeeltelijk de derde hoofd-kaste uit, die der Vyasy, welke voorgeeft uit brama's buik te zijn voortgekomen, en zich daarom hoofdzakelijk op de voeding van het Staatsligchaam toelegt, en is zoo min eene sekte, als onze koopmansstand. De Barden noemt men godsdienstige personen onder de oude Duitsche Volken, (dit is nog niet bewezen) inzonderheid onder de Galliërs. De Galliërs, of Kelten, verschilden zeer wezenlijk in afkomst en taal van de Duitschers. ‘Wat de Barden bij de Celten waren, zijn de Skelders bij de Gothen geweest.’ Lees Skalden, en, in plaats van Gothen, Noordsche Volken. Batavia zou vóór 40 jaren 160,000 inwoners gehad hebben, en er thans nog slechts 47,000 hebben. Aan het eerste twijfelen wij zeer; het tweede is uit de verhuizing van de ongezonde kust naar de gezonde binnenlanden (of naburige bergen) te verklaren. Het Artikel Bevolking geeft, onzes inziens, die der Aarde wat te laag op; in de eerste opgave is zekerlijk Azië, en in de tweede Afrika (waarschijnlijk ook Amerika) te gering geschat. Men kan

{==31==} {>>pagina-aanduiding<<}
eigenlijk die beide werelddeelen geheel niet begrooten, daar de binnenlanden van het eene nog geheel niet, die van het andere niet genoegzaam, bekend zijn. Onder de voornaamste boekerijen wordt het aantal gedrukte boeken en handschriften, in elke derzelve, opgegeven, behalve in ons Vaderland, waarvan men, dunkt ons, toch wel eene opgave zou hebben kunnen bekomen. Of is dit zoo niet? en staan wij daarin bij andere Volken ten achter? Het Artikel Braminen is zeer kort (naar evenredigheid van andere, minder belangrijke.) Brutus, (marcus) de vriend van cicero en cato, wordt in een paar regels te hard beoordeeld, door hem verrader en moorder te noemen. Hij dwaalde ongetwijfeld, en zwaar; maar slechts met zijn verstand, niet met zijn hart. Anders zou hij antonius niet gespaard hebben, om toch geen droppel onnoodig bloed te vergieten. Bij het woord Bijen spreekt men nog van geslachtlooze werkbijen, daar het toch bewezen is, dat de werkbijen eigenlijk van het mannelijke geslacht zijn, doch met niet ontwikkelde teeldeelen. - Doch het staat ons tegen, fouten op te zoeken; en het is reeds een geluk, dat de fouten, in zulk een werk, gelijk in andere Compilatiën, niet in grooten getale op elke bladzijde te vinden zijn. In verscheidene wijsgeerige Artikelen, b.v. Bijgeloof, Bovennatuurkunde, Analysis enz., hebben wij den kundigen hoofd-Redacteur, den Heer nieuwenhuis, meenen te herkennen. Het werk kiest geene partij, noch in het godsdienstige, noch in het staatkundige: een model van onzijdige opgave der gevoelens is, ten aanzien van het eerste, het Artikel Bezetenen.
Zonder nu in de beantwoording der vraag te willen treden, of een werk van dezen aard voor solide Geleerdheid en Letterkunde al of niet wezenlijk voordeelig zij, (waaromtrent het gezegde van d'alembert, in de Voorrede aangehaald, niets afdoet, als die zelf aan de Ençyclopedie schreef, en dus Regter was in zijne eigene zaak) zoo staat ons hier slechts te beoordeelen, of, daar er nu eenmaal zulk eene menigte dier geschriften bestaat, het voor ons liggende tot de betere, dan tot de slechte behoore. En dan aarzelen wij niet, naar ons inzien, het ruimschoots tot de eerste te tellen. De breede lijst van Inteekenaren, voor hetzelve geplaatst, bewijst, dat men in ons land nog niet opziet tegen werken van zekere uitgebreidheid, gelijk dit zekerlijk worden zal. Des te

{==32==} {>>pagina-aanduiding<<}
meer spijt het ons, dat eene andere onderneming van langen adem, de vertaling van een nog veel meer klassiek boek, naar evenredigheid zoo weinig opgang maakt. Wij bedoelen het uitmuntende werk van gibbon, het Verval en den Ondergang des Romeinschen Rijks, een der eerste geschiedkundige voortbrengselen van alle Eeuwen, waarvan de twee eerste Deelen zoo meesterlijk door den Heer messchaert in onze taal zijn overgebragt, doch waarvan de inteekenlijst voor het vervolg zoo gering is, dat de onderneming, bij gebrek van aanmoediging, misschien zal moeten gestaakt worden. Het getal der prullen, die vertaald, gedrukt en gekocht worden, is legio; en tegen zulk een nuttig, leerzaam, en door de beloofde Noten van den Heer messchaert tegen sommige begrippen van gibbon nog dubbel belangrijk werk ziet men op? Dit doet onzer Natie geene eer aan. De Lezer verschoone deze uitweiding. Zij is niet geheelenal vreemd aan ons onderwerp, noch aan de voorheen opgeworpene vraag: want, zoo gibbon, door gebrek aan deelneming, onvertaald moet blijven, is zulks een sterk bewijs voor de mindere soliditeit van onzen leestijd in wetenschappelijken smaak, aan welke de menigvuldige Woordenboeken en Compilatiën waardoor men slechts van de oppervlakte schept, en van het indringen in de wetenschap wordt afgetrokken - wel niet volkomen onschuldig zijn zullen.
Druk en letter van het Woordenboek zijn fraai, en het is van eenen goed gegraveerden Titel voorzien.





Lotgevallen en vroegere Zeereizen van Jacob Haafner, volgens deszelfs nagelatene papieren uitgegeven door C.M. Haafner. Met Platen. Te Amsterdam, bij J. van der Hey. 1820. In gr. 8vo. f 4-18-:

Wij ontvangen hier weder een werk van den bekenden Reiziger haafner, wiens bij uitstek onderhoudende reisverhalen zelfs in vreemde talen zijn overgebragt. Het goede vertier derzelve zal den Zoon des (thans overledenen) mans bewogen hebben, om den zeldzamen levensloop van zijn' Vader, die tot nu toe, door de Reis van Madras naar Ceylon, de Reize te voet door het Eiland Ceylon, en Reize in eenen

{==33==} {>>pagina-aanduiding<<}
Palanquin (2 Deelen), slechts stukswijze was bekend geworden, te voltooijen, door vooreerst deze vroegere lotgevallen, daarna het tusschenbeiden vallende verblijf in Bengalen, waarin de man een aanzienlijk vermogen verkreeg, en eindelijk de zeereizen en ontmoetingen tot de terugkomst in Europa, het licht te doen zien; zoodat de lotgevallen van dezen Reiziger niet minder dan zeven Deelen zullen beslaan.
De Uitgever protesteert, in zijne Voorrede, vrij scherp tegen het ongeloof, dat door sommige baardelooze knapen tegen de waarheid der elders geboekte gebeurtenissen gekoesterd, en onbewimpeld aan den dag wordt gelegd. Wij moeten bekennen, menigeen met een' zeer welvoorzienen, ja wel eens grijzen baard voor dat zelfde ongeloof, ten minste omtrent zekere punten des verhaals - met name de voetreize door Ceylon - te hebben hooren uitkomen. En zoo die reize, benevens de anderen, eene menigte wonderbare zaken, doodsgevaren, en bijna miraculeuze reddingen bevatte, - men denke slechts eens aan de slang in Ceylon, en het onderaardsche hol, waaruit de Schrijver ontkwam - zoo wordt de som dier wonderen door dit verhaal niet weinig vermeerderd. Wij achten ons echter geenszins bevoegd, iets van hetgene hier voorkomt voor onwaar te verklaren, niet uit vrees dat men ons den baard zal betwisten, maar omdat de grenslijn van het mogelijke en onmogelijke, 't geen de mensch kan ondervinden en doorstaan, onzes inziens, niet wel te bepalen is, en omdat wij den Heer hafner (dit was zijn regte naam; dien van haafner nam hij slechts aan, om niet met een' ander' verwisseld te worden) op geene strijdigheid met de gewoonten, zeden en natuurlijke gesteldheid dier landen (welke hij zekerlijk door en door moest kennen) betrapt hebben. - Doch onze Lezers zullen zekerlijk een kort verslag van dit werk verwachten. Wij zullen echter eene der grootste verdiensten van hetzelve - het spannen en bezig houden eener nieuwsgierigheid en angstige verwachting naar de uitkomst - geenszins nutteloos maken door een uitvoerig uittreksel. Slechts het voorname beloop zullen wij in enkele trekken schetsen, opdat de Lezer vooraf beoordeele, of hij hier ook soms, Aus meinem Leben, Wahrheit und Dichtung vindt, gelijk
göthe, dan wel het zuivere, onopgesmukte verhaal van waarschijnlijke lotgevallen.

{==34==} {>>pagina-aanduiding<<}

De Vader van haafner was tot monnik bestemd, doch had in dit leven geen' zin, maar ontsnapte, werd te Halle Lutersch, trouwde daar met eene koopmansdochter, zette zich als Geneesheer neder te Embden, deed tusschenbeiden eene reis als Scheepsdokter naar China, doch kwam, zoo 't schijnt, niet rijker terug, zoodat hij van Embden naar Amsterdam ging verhuizen; de praktijk ging daar eerst vrij voorspoedig, doch verminderde naderhand, omdat de man Vreemdeling was (de Zoon zegt zelf, in eene noot, dat dit toch anders het zwak der Hollanders nog al niet is); zoodat de oude Heer weder naar de Oost ging, en zijnen toen elfjarigen Zoon medenam. Doch onderweg stierf hij: de Zoon was zonder geld, hetwelk men hem ontstal) zonder vrienden of magen, te midden van ruwe schepelingen, (dit tooneel van den dood des Vaders wordt treffend geschilderd) en werd nu, daar men juist op dit oogenblik aan de Kaap kwam, door den menschlievenden Equipagiemeester rijswijk aangenomen. Hier bleef hij eenigen tijd, alsmede bij den Boekhouder scheller; doch ging eerlang zijn geluk te Batavia beproeven. Hier, echter, zag hij de Vrouw van den Vice-Commandeur, aan wien hij aanbevolen was, in eene niet dubbelzinnige houding met haren muzijkmeester. Natuurlijk moest hij nu, onder een of ander voorwendsel, van de hand gezonden worden. Hij kwam, na een' vreesselijken storm, die met treffende waarheid geschilderd wordt, weder aan de Kaap, waar hij tweemaal in doodsgevaar was, eens door een' leeuw, en andermaal door een' razenden slaaf. In het laatste geval vooral (waarbij men weder des Schrijvers talent van verhalen bewonderen moet) was hij, om zoo te spreken, slechts een dnimbreed van zijnen ondergang. Kort daarna keerde hij naar
het Vaderland terug, vond zijne Moeder in diepe armoede gedompeld, en wilde haar met zijne verdiende gage (als Kajuitjongen) ondersteunen; doch hier had nu een onverklaarbaar geval plaats. Een satsoenlijk Heer (hilkes was zijn naam, en dit moet ons de echtheid van het geval waarborgen) staat op zijn' stoep, ziet den scheepsjongen met een' zak geld, lokt hem in zijn huis, en neemt hem, onder fraaije beloften, het geld af, om het - ten nutte van den jongeling te besteden. En was deze man nu een bedrieger? Geheel niet; hij had het beste met den jongen voor: doch, hoewel deszelfs Moeder geen genoegen in die schik-
{==35==} {>>pagina-aanduiding<<}
king nam, wilde hij echter niet loslaten, maar, ter spijt der wettige eigenaarster, het geld ten behoeve van haafner beleggen, die liever naar den vreemdeling, dan naar zijne Moeder hoorde. Vreemd is dit geheele geval, wij moeten het bekennen, en zelfs in dit boek, zoo rijk aan avonturen, een der zonderlingste. Hoe het zij, hilkes besteedt den jongeling bij een' Schilder, waar hij goede vorderingen maakte; doch een twist met een' medeleerling breekt die loopbaan en de liefde van eene Kosters-dochter voor hem af; (hij had eerst een Hottentotsch meisje bemind.) Thans ging hij weder naar zee; maar nu ook schenen alle mogelijke rampen tegen hem zamengezworen. Tusschen Europa en de Kaap kwam er brand in het schip (doch werd spoedig gebluscht); tusschen de Kaap en Batavia ware het schip, door de slaperigheid van een' Zeeöfficier, bijna omgeslagen. (Belangrijk is hier weder de beschrijving van den spoedigen overgang uit het fraaiste tot het akeligste weêr.) Te Batavia bekwam de Schrijver de rotkoorts, doch herstelde, ging naar Bengalen met een nog ziekelijk ligchaam, leed, bij gedurige wederinstortingen,
schipbreuk bij den mond van den Ganges, en werd, slechts met de kleederen, die hij aan had, gered, naar het hospitaal gebragt, een hol der sinarten des doods, volgens de beschrijving van haafner, waarin zich alles vereenigt, om het doel der inrigting - herstelling der lijders - tegen te werken. Vreesselijk moet de ellende zijn, die men hier doorstaat, en verregaande de onbarmhartigheid der aangestelden. Eens werd de Schrijver er voor dood aangezien, en was reeds half in een' lap zeildoek genaaid, toen hij, door een onverwacht geluk, eenen zucht slaakte, op het oogenblik, dat men hem levend ging begraven! Kort daarna meende een vijand, die naast hem in eene krib lag, hem van achter te doorsteken, hetwelk, weder door een onverwacht geluk, werd tegengehouden. Het hospitaal zelve was zoo akelig, dat haafner liever het ellendige scheepsleven met een ziekelijk ligchaam doorstond, en daartoe de eerste de beste gelegenheid waarnam; doch zelfs deze jammerlijke verademing was hem niet beschoren: hij bekwam den persloop, en moest weder naar het hospitaal. Dan ook nu loerde hij op gelegenheid tot verlossing, en ging eindelijk scheep naar Nagapatnam, onder Kapitein koelbier, eenen duivel in menschengedaante, die op den

{==36==} {>>pagina-aanduiding<<}
overtogt niet minder dan vier moorden aan zijn scheepsvolk beging, waarvan haafner (die mede schier dagelijks door de schandelijkste mishandelingen geteisterd was) een verhaal opstelde, hetwelk echter geene andere uitwerking had, (daar het monster zich door geld wist te redden, en naderhand ook ongestraft in eene Hollandsche stad heeft gewoond) dan dat onze Schrijver, wiens schrift en stijl men goedkeurde, als jongste Klerk op het Negotie-kantoor te Nagapatnam geplaatst werd. - Hier eindigt dit verhaal, waarvan in de Reize van Madras naar Ceylon de draad weder opgevat wordt.
Bij gelegenheid van 's mans verblijf te Batavia, geeft hij dan ook eene beschrijving dier stad, en een overzigt van alle de Nederlandsche Oostindische bezittingen. Hij trekt bij die gelegenheid, gelijk doorgaans, zeer tegen de in Indië gevestigde Europeanen te velde, welke hij beulen van drie vierde gedeelten der bekende wereld noemt, (dat is toch wat sterk!) en waarvan hij stalen van wreedheid verhaalt, die het haar doen te berge rijzen. Vooral merkt hij op, (gelijk ook reeds meermalen door anderen gedaan is) dat de Vrouwen in Indië in onmenschelijkheid uitsteken. Het komt ons voor, dat dit verschijnsel (gelijk te Rome onder de vroegere Keizers, en in de Fransche Omwenteling) daaraan moet toegeschreven worden, dat deze Vrouwen, zoodra zij de zedigheid, de schaamte en ondergeschiktheid (welke haar moeten kenschetsen) eenmaal uitgeschud hebben, en daarbij verstoken zijn van opvoeding en godsdienstige beginselen; zoodra zij, als onbepaalde Meesteressen van slavinnen of Echtgenooten, (immers veelal zijn zij het, die den aankomenden gelukzoeker haar vermogen aanbrengen, en hem daarvoor beheerschen) den teugel afwerpen, die haar vooral moet binden, - zij dan halfslachtige wezens, monsters worden, die de kracht van ziel niet hebben, om, gelijk de Man, door achting voor zichzelve, eenig perk te stellen aan hare hartstogten. Alsdan wordt die gevoeligheid, die aandoenlijkheid, welke haar anders zoo zeer versiert en tot het meesterstuk der Schepping maakt, in woedende drift en ontembare wraakzucht, hare behoefte naar liefde in schaamteloozen wellust veranderd; en zij wordt eene duivelin, gelijk die Mevrouw v.d.b. te Batavia, die wij wel wenschten, dat haafner voluit had genoemd: want, zoo de menschelijke regtvaardigheid zulke
gedrogten niet op het schavot kan brengen, moeten

{==37==} {>>pagina-aanduiding<<}
ten minste hare namen, ten afschrik van anderen, met den vloek der nakomelingschap worden gebrandmerkt.
Ook de Predikanten komen er slecht af; en wij gelooven het gaarne, daar men doorgaans niet dan het uitschot van Katechizeermeesters en Ziekentroosters naar Indië - ten minste plagt te zenden. Wij hopen, dat, in dit en andere opzigten, bij de nieuwe organisatie, eene grondwettige herstelling zal plaats hebben: en, indien het waar zij, dat het vreesselijke amok-roepen het gevolg is der uiterste tergingen van de ongelukkige, tot wanhoop gebragte Javanen; dat de Heelmeesters in de Volkplantingen de onkundigste en ongevoeligste, gelijk de Oppassers of Ziekevaârs de heb uchtigste schepselen zijn, wier vereenigde behandeling in de hospitalen zoo veel als het moorddadige klimaat tot de vreesselijke sterste in Batavia en op andere Indische plaatsen bijdraagt, - alsdan zijn ook de sterkste maatregelen tot herstel niet te hard, en geene wreede deernis met zulke onwaardige beambten of verfoeijelijke Meesters moet eene volledige herschepping beletten. Wij hopen echter, dat de vele veranderingen, die, sedert den tijd, dat haafner schreef, op Java zijn voorgevallen, reeds aanmerkelijke verbeteringen zullen hebben te wege gebragt, en hebben met genoegen bij raffles (hoezeer onzen verklaarden vijand, wiens gemoed de Vrede niet verzoend heeft) eene blijkbare deelneming in de Javanen gevonden, welke hun lot, ook onder het Nederlandsche bestuur, zekerlijk zal hebben verzacht.
Dat de stijl van haafner wegslepend is, en in belangrijkheid, aangenaamheid, of levendigheid van schildering, geenen Roman iets toegeeft, is bekend, en hebben wij ook reeds hier en daar aangetoond. Wij verlangen dus naar de twee overige werken, die de Uitgever beloofd heeft. Het voor ons liggende is met het Portret van den Auteur, een gegraveerden Titel en Vignet, en twee Platen, van des Schrijvers vrijerij met het Hottentotsche meisje, en de stad St. Denis op het eiland Bourbon, versierd.





{==38==} {>>pagina-aanduiding<<}

Gedichten van R.H. van Someren.

Antwerpschen Almanach voór 1820.

(Tweede Verslag. Zie No. XVI des vorigen Jaars.)

Bijna alle onderwerpen zijn uit den tijd onzer verlossing uit Fransche slavernij genomen. De toon is meest warm, de rolling der verzen gemakkelijk; de vergelijkingen zijn niet zelden nieuw. Het geheel beviel ons zeer wel, ondanks kleene feilen van al te groote naauwkeurigheid in de vermelding van namen als anderzins; men zie b.v. bl. 28. in de Verovering van den Briel. Ook is, in het laatste couplet van datzelfde gedicht, de uitdrukking: Ontgloeijers van de ziel! aan de burgerij van den Briel, niet gelukkig.
Dan, deze en dergelijke feilen van eenen Dichter, de lier nog niet in allen deele meester, zijn niet noemenswaardig bij al het treffende, dat onder anderen gevonden wordt in den Welkomstgroet aan den Kroonprins en de Kroonprinses, bij derzelver aankomst in de Nederlanden, beginnende:

Wees welkom, wees welkom, ô Prins! in het land, 
Wees welkom, ô jonge Vorstinne! 
Gij, monden van ijzer, barst open en brandt! 
Gij, feestlampen, flikkert aan gevel en wand! 
Gij, vlaggen, ontrolt u, op stroom en op strand, 
En wappert van toren en tinne! 

Of in den Slag van Algiers, waarvan de aanhef is:

Klink, lofbazuin! klink, Neêrlands glorie, 
Van pool tot pool, de zeeën rond! 
Zingt, Barden! Neêrlands zeevictorie, 
In lied'ren, vol van dichtrenvond. 
Herboren, maar nog zwak en teeder, 
Vond Neêrlands Maagd den drietand weder, 
Die haar verlamde hand ontviel; 
Thans gaat zij weer den zeestaf sling'ren, 
Ter straf van trotsche zeebedwing'ren, 
Ter wraak op ieder plunderkiel. 

{==39==} {>>pagina-aanduiding<<}

Kan 't zijn! Herleeft ge, of speelt ge in droomen, 
O lang verleden glorietijd? 
Hervat ge, ô Zeeleeuw! zonder schromen, 
Verjeugd, uw' ouden worstelstrijd? 
Gaat ge, als voor dezen, 't roofdier straffen, 
Dat heel Euroop' thans aan durft blaffen, 
En spotten met zijn zeegezag? 
Hoe! schiet, na bang en nacht'lijk duister, 
Een straal u toe van d' ouden luister, 
Die 't laatste blonk om zoutmans vlag? 

Veel schoons is er in het gedicht de Nederlandsche Taal. Men ontwaart duidelijk, dat het onderwerp den Dichter buitengemeen verwarmd heeft. Ook onderschrijven wij gaarne hetgene hij zegt bl. 68, 69:

Een volk blijft groot bij eigen zeden, 
Bij eigen wet en eigen taal; 
Het bukke een poos voor tegenheden, 
Maar 't heft zich ras in zegepraal. 
Een vijand moog dat volk verneêren, 
Zijn schatten met zijn grond verheeren, 
Ja, 't wisschen uit der volken lijst; 
Hij waan 't reeds lang van d' aard' verdrongen, 
Vergeefs! 't behield het merk der tongen, 
Dat nog zijn edlen stam bewijst. 
 
Maar 't volk, dat, wulpsch en diep bedorven, 
Met eigen taal en zeden spot, 
Dat volk is ras van d' aard' verstorven, 
't Bereidt zich spoedig 't ijslijkst lot. 
De vreemden, heet om 't uit te plond'ren, 
Doen 't, listig, eerst hun taal bewond'ren, 
Daarna hun zeden en gebruik; 
En 't kroost van van vroeg're werelddwing'ren, 
Breidt zich den strik met eigen ving'ren, 
Vleit zich van zelf in 's vangers fuik. 
 
Mijn Vaderland! eens d' eer der aarde, 
Kan 't zijn! is dit uw treurig beeld? 

{==40==} {>>pagina-aanduiding<<}

Vergat gij dan zoo ver uw waarde, 
ô Diepgezonken Leeuwenteelt! 
Maar neen! al sleepte, als and're volken, 
U de eeuwgeest meê in 's afgronds kolken; 
Al werd uw erf der vreemden buit; 
Al werdt gij 's dwinglands hurelingen, 
Gij wist uw boei weêr los te wringen, 
En bragt uw taal er zuiver uit. 
 
Zoo bergt, bedreigd door duizend dooden, 
Na 't end van een verloren slag, 
Een krijgsknecht, onder struik en zoden, 
Al vlugtend, 's lands gewijde vlag. 
Hij zelf vall' 's vijands magt in handen, 
Wat nood! - Hij blijft in ijz'ren banden 
Nog gloeijen door 't gevoel van eer; 
De krijgskans keert - zijn boeijen vallen, 
Nu brengt hij, onder lofgeschallen, 
Zijn' Vorst 't geborgen vaandel weêr. 

Onder de gemakkelijkste en vloeijendste gedichten rekenen wij Holland boven al, dat wij gaarne in zijn geheel zouden mededeelen, zoo niet reeds vele aanhalingen onze aankondiging wijdloopig hadden doen zijn; nu kiezen wij daaruit bl. 77, 78.

Vlak en laag zijn Neêrland's dreven; 
't Water, met het land in strijd, 
Schijnt het, in den wintertijd, 
Aan verzwelging prijs te geven; 
Maar als, rijk in levensschat, 
Phebus zwoele lentestralen, 
Plant en kruid en klaverblad, 
Uit de drassen bovenhalen; 
Maar wanneer het grasrijkst veld 
Is bevolkt met tal van koeijen, 
Uit wier uivel vloed van geld 
Aan den Veeman toe komt vloeijen; 
Maar als Flora Haarlems woud, 
Heeft omtuild met oogsten bloemen, 
Die van d' aard' betaald met goud, 

{==41==} {>>pagina-aanduiding<<}

Holland als haar kweeker roemen; 
Maar als Ceres milde hand, 
't Land, gewoekerd uit de baren, 
Heeft met golvend goud beplant, 
Zoo ver 's wand'laars oogen staren; 
Maar als d' edele ooftgodes, 
Hollands vetgemeste hoven, 
Schoon misdeeld van wingerdbes, 
Komt met vruchtb'ren adem stoven; 
Als zij gaarden, vol en zoet, 
Waard Hesperie's hof te sieren, 
Hier verguldt, daar blozen doet, 
Langs den zoom der landrivieren; 
Maar als zoo veel oosterweeld', 
Als, bijéén, geen land kan geven, 
Holland! aan uw tooverteelt 
Mij te naauwer vast doet kleven; 
Dan, schoon ook met laf gebral, 
Trotsche buren op u smalen, 
In uw hecht omheinde dalen, 
In uw godd'lijk wonderdal, 
Juich ik: Holland boven al! 

Na de Vaderlandsche gedichten vindt men onder de Mengeldichten de Grootheid van den Mensch in vier Zangen bezongen, waarvan de eerste de natuurlijke schoonheid, de tweede de redelijke voortreffelijkheid, de derde de zedelijke waarde, en de vierde de verhevene bestemming ten onderwerpe heeft. Waarlijk, er is veel zinrijks en dichterlijks in alle gezangen. Bijzonder trof ons al aanstonds in den eersten Zang:

ô Mensch! die dieren wilt gebieden, 
Maar zelf hun bloeddorst strekt ter prooi! 
Gij zwicht, wen gij wordt aangevallen; 
Zoo zwicht ook, in de herderstallen, 
Voor wolf en beer het weêrloos ooi. 
 
U, lamm'ren, dekt Natuur met vachten; 
U, rund'ren, kleedt ze in huiden in; 
U, volg'len, schept zij pluim en schachten; 
U, visschen, schulp en schub en vin; 

{==42==} {>>pagina-aanduiding<<}

Gij allen trotst het ruwste weder; 
Alleen de mensch, van aanleg teeder, 
Wordt door dien geessel ligt geraakt; 
Naakt, arm en voor de ellend' geboren, 
Zoo wordt die Vorst der aard' geboren, 
Wanneer Natuur haar banden slaakt. 

Of wil men een staal uit eenen anderen Zang, b.v. den derden:

Niet feller zwelgt, in 't hart der golven, 
De haai of krokodil zijn prooi; 
Niet dieper zet een bende wolven 
De tanden in het weerloos ooi. 
't Afgrijslijkst ras van boschgedrogten, 
Viert minder wreed zijn heetste togten, 
En kent nog in 't verslinden grens; 
Zij mogen rooven en vernielen; 
Maar onderling zijn ras te ontzielen... 
Zoo strijdt, zoo moordt alleen de Mensch! 

Meer durven wij hier niet bijvoegen; anders haalden wij uit den Tijd, of uit Aarnoud en Adolf van Gelder, nog gaarne iets aan. Dan, hetgene wij hebben bijgebragt, is ook genoeg, om den Dichter van someren te doen kennen als iemand, waarlijk van een' uitstekenden aanleg, die, op kieschheid en beschaving zich toeleggende, en zijne gedichten onderwerpende aan een bedaard oordeel, met de beste Dichters zal kunnen wedijveren. De Rotterdamsche Maatschappij: Verscheidenheid en Overeenstemming, wordt door den Dichter, in zijne Voorrede, als de voornaamste kweekschool zijner Zanggodin geroemd. Dit Voorberigt is uiterst bescheiden, en draagt blijken van nederigheid, die, welgemeend, ware verdiensten dubbelen glans bijzetten.
Zie daar onze taak volbragt! Nu zal het toch wel allezins duidelijk zijn, waarom wij twee schijnbaar elkander vreemde werken hebben bijeengevoegd.
Wij wenschen, ten slotte, dat door het edele Antwerpsche Genootschap voor den volgenden jaargang een rijke oogst van uitnemende gedichten van de Hoofddichters in Zuidelijke en Noordelijke gewesten worde ingezameld, en zullen dan gaar-
{==43==} {>>pagina-aanduiding<<}
ne die inzameling van Nederlandsche en broederlijke werkzaamheid weder aankondigen. Het Fransch mogen zij gerust naar Brussel zenden. Het heeft ons echter genoegen gedaan, te zien, dat de Heer l.g. visscher, aldaar, zich ook loffelijk heeft onderscheiden in dezen Antwerpschen Almanak, door zijn uitnemend gedicht, de Eendragt, dus beginnende:

Wie is die spruit van reine liefde, 
Die met zoo schoone glansen praalt? 
Wie is zij, in wier minlijk wezen 
En vreugd en welvaart is te lezen, 
En uit wier oog de vrede straalt? 
 
Wie is zij die dien zachten luister 
Verbindt aan wonderbare kracht? 
Een kracht die, boven maat en perken, 
Al wat zij wil weet uit te werken, 
En list en tegenstand veracht. 
 
't Is de Eendragt - 

Ja, Eendragt, uit liefde en zachtaardigheid geboren, geeft vreugd en welvaart, kracht en heerlijkheid, en is tegen vreemde list en geweld best bestand. Werken wij allen, op het voorbeeld van van someren en anderen, hiertoe mede; geven wij iets toe, om veel te winnen, en toonen wij meer en meer, dat tot broederlijke hulpvaardigheid broederlijke liefde het best en het zekerst den weg baant.




Kersnacht, Dichtstukje, door F.C. de Greuve, R.K. Priester van de Orde der Augustijnen. Te Groningen, bij E. Mekel. 1819. In gr. 8vo. 31 Bl.

Met bescheidenheid meldt de vervaardiger dezen zijnen eersteling aan; en deze bescheidenheid, en het eerwaardig karakter in de maatschappij, en geheel 's mans goede gezindheid en stemming, (voor zoo veel wij uit deze dichtregels kunnen oordeelen) vorderen allezins bij den lezer achting en bescheidenheid. Het vers is stichtelijk, de vinding niet ge-
{==44==} {>>pagina-aanduiding<<}
meen of verwerpelijk, en de bedoeling Christelijk, zedelijk, allezins uitmuntend. Aan aanleg, om eenmaal iets meer dichterlijks te geven, ontbreekt het den Eerw. de greuve niet; - gemeenzame omgang in een' kring van goede kunstvrienden zou hem, buiten twijfel, voordeelig zijn. Men oordeele uit deze kleine proef:

Kies, sterveling! - God liet u vrijheid van geweten. 
Waan niet, dat zijn bevel u slaaslijk dwinge of keten'; 
Neen, de inspraak van uw hart, van God u ingestort, 
Besture uw' wil en pligt, die u dan dierbaar wordt. 
En boeit gehoorzaamheid, niet slaafsch, maar onbedwongen, 
U aan zijn wet; zeg, wordt ze u dan nog opgedrongen? 
Neen, kies, en wek u zelf tot onderwerping op. - 
Zoo doet een reiziger. Hij ziet den steilen top 
Eens sneeuwbergs, met begeerte en hijgend zielsverlangen 
Naar wetenschap, vervaarlijk voor zich overhangen; 
Hij stijgt, en dankt natuur, dat ze op zijn' stouten togt, 
Ondoenlijk anders, heeft een hiemlijk spoor gewrocht. - 
Stijg zoo ten hemel! God heeft 't middel u geschonken; 
En zonder dat, gij waart steeds dieper neêrgezonken, 
Verwijderd van uw doel, geknaagd van zelfverwijt, 
In d'afgrond neêrgeploft, en hoop en hemel kwijt. 








De onderwijzende Landman met zijne Kinderen, in leerzame Gesprekken over den Landbouw en de Landhuishoudkunde; door J. Hazeu, Cz. Met Platen. Te Amsterdam, bij ten Brink en de Vries. 1820. In kl. 8vo. 224 Bl. f 1-10-:

Avondgesprekken over verschillende wetenschappelijke en zedekundige onderwerpen. Een Leesboek voor de Jeugd. Uit het Fransch vertaald. Met Platen. Te Amsterdam, bij C. Schaares. 1819. In kl. 8vo. 226 Bl. f 1-10-:

Gedichtjes voor de Nederlandsche Jeugd. In 's Gravenhage, bij S. de Visser. In 12mo. 93 Bl. f :-12-:

Paul, of de Gevolgen van Vlijt, in zeven Hoofdstukken, met acht gekleurde Plaatjes, naar de vinding van Grenier. Te Amsterdam, bij de Wed. H. Gartman en W. van Vliet. 1819. In kl. 8vo. 68 Bl. f 2-4-:

{==45==} {>>pagina-aanduiding<<}


Sprookjes-boek voor Kinderen. Uit de Nalatenschap van Moeder de Gans, bijeenverzameld en uitgegeven door de Gebroeders Grimm. Naar het Hoogduitsch. Met Platen. Te Amsterdam, bij de Wed. G.A. Diederichs en Zoon. 1820. In kl. 8vo. XVI, 143 Bl. f 1-2-:

Museum des buitengewonen en wondervollen, behelzende ware Gebeurtenissen uit onzen Leeftijd. Te Amsterdam, bij C.L. Schleijer. 1820. In kl. 8vo. 160 Bl. f 1-10-:

No. 1. Ofschoon wij gaarne erkennen, dat er veel goeds in dit werkje gevonden worde, zoo kunnen wij toch niet zeggen, in hetzelve, naar vorm en stijl, groot behagen te vinden. Een en ander zijn alles behalve onderhoudend voor kinderen. De Heer hazeu, vergeleken met die van een' salzman, campe en anderen, heeft eene vervelende manier van vertellen: hem ontbreekt het zoo noodige vereischte, van zich te kunnen verplaatsen in den kinderlijken leeftijd; en zijne aardigheden zijn vrij zouteloos. ‘Ik heb ook niet vergeten,’ zegt hij zediglijk, ‘de Landjeugd, tevens, zedelijk onderwijs te geven.’ Maar dit is, inderdaad, pover genoeg; en leeringen, als hier de vader zijnen kinderen inprent, op een gezegde van Hendrik, die er beter achter is dan papa: ‘Daar is Dirk al weer met zijn voordeel op de lappen.’ - ‘Ja, dat is wel goed,’ zegt vader, ‘men moet niet altijd naar zijne lusten te werk gaan, maar ook zijn belang zoeken.’ Zulke lessen, zeggen wij, behooren althans niet tot de zuiverste moraal. Maar vader babbelt dikwijls maar zoo wat heen, raak of mis. Waarlijk, er behoort meer toe, dan men wel denkt, om voor kinderen te schrijven.
No. 2. Een boekje, dat der jeugd vele, voor verstand en hart nuttige en weldadige, meestal geschiedkundige kennis bijbrengt. Het een en ander moge ook al eens wat sterk tot het wonderbare overhellen, onder een gepast toezigt mogen wij de lezing gerust aanbevelen.
No. 3. Regt lieve gedichtjes voor kinderen. De namen van eenen warnsinck, eene p. moens en anderen waarborgen zulks reeds a priori; en wij verheugen ons over dit nieuw geschenkje voor de kinderbibliotheek, die toch onafgebrokene verscheidenheid verlangt en behoeft. De uitvoering is zeer zindelijk.

{==46==} {>>pagina-aanduiding<<}

No. 4. Van dat wij hem, op het eerste plaatje, te bed liggende, tot, op het laatste, met zijnen lauwerkrans zien, behaagt deze Paul ons zeer; en nog meer bevalt ons het boekje, dat over hem handelt. Hij is niet alleen een voorbeeld van vlijt, maar ook van ouderliefde en braafheid; zoodat wij de ouders opwekken, hunnen lievelingen dezen Paul te schenken, en de kinderen, dat zij hem tot hunnen vriend en voorbeeld kiezen.
No. 5. Met verlof van de hooggeleerde Duitsche Uitgevers en Boekbeoordeelaars, en den zeer geleerden, maar niet zeer taalkundigen, Nederlandschen Vertaler tevens, hebben wij in lang geen zotter boekje met misselijker prentjes in handen gehad. Eene Nieder-Zwehrnsche boerin spelde hun de meeste en schoonste (!) sprookjes op de mouw! Misschien verstaan wij den verhevenen zin van deze wonderschoone rarigheden niet; maar dit weten wij, dat ons de hersenen en de geruste slaap van onze lieve kleinen te zeer ter harte gaan, dan dat wij beide aan den schrikwekkenden indruk van zulke spookachtige prentjes en roodkousige, blaauwbaardige vertelseltjes immer zullen wagen.
No. 6. Vorm en titel van dit stukje deden ons, bij de ontvangst, dit werkje onder die, voor de lieve jeugd bestemd, rangschikken; maar het schijnt daartoe niet bestemd, en is er ook minder toe geschikt; althans het laatste verhaal, ‘voor Meisjes en Vrouwen,’ monsteren wij vooral en geheel van de kinderlectuur uit. Wij lazen dit werkje, over 't algemeen, met genoegen, en mogen gaarne zien, dat het voortgezet worde. - Amilcar en rodganzen, onder vele, willen wij slechts drukfeilen noemen.









Sterre- en Weêrkundige Berigten voor het Jaar 1821, met eene Beschrijving en onderscheidene Afbeeldingen der Zonsverduistering van 7 Sept. 1820, enz. Door Mr. E.H. Greve. IVde Jaargang. Te Amsterdam, bij G.J.A. Beijerinck. f 1-:-:

Almanak der Akademie van Groningen, voor 1821. Door Th. van Swinderen. IXde Jaargang. Te Groningen, bij J. Oomkens. f :-11-:

{==47==} {>>pagina-aanduiding<<}


Almanak tot Nut en Vergenoeging, enz. voor 1821. Door J.A. Uilkens, Art. Lib. Mag. Phil. Dr., Hoogleeraar te Groningen. Te Groningen, bij J. Oomkens. f :-6-:

Almanak, aan Bevalligheid en Deugd gewijd. 1821. Te Amsterdam, bij M. Westerman. f 1-10-:

Nuttige en aangename Tijdkorter in ledige oogenblikken, of Almanak voor 1821. Door A. Hazelhoff. IXde Jaargang. Te Groningen, bij A. Hazelhoff. f :-5-:

Zie hier weder een vijftal Jaarboekjes, alle welke men ons dringend verzocht heeft, ten spoedigste in ons Maandwerk aan te melden. Maar, wat zullen wij er veel van zeggen? 't Zijn alle oude bekenden, die wij echter met genoegen wederzien. De oogst is dit jaar niet zeer overvloedig; maar het gewas daarom niet minder gedijd.
No. 1. Deze, voornamelijk Sterrekundige, Berigten zijn bijzonder juist en uitvoerig omtrent de laatste groote Zonsverduistering, in betrekking tot de waarnemingen van anderen. Dezelve is voor geen nader verslag vatbaar. De arbeidzame greve verdient den dank der beoefenaars en liefhebbers van dit schoone vak van studie.
No. 2, versierd met het welgetroffen Silhouet van Prof. driessen, houdt denzelfden gang en alzoo dezelfde waarde, wel bijzonder voor Groningen, maar toch ook eenigermate voor de overige Akademiesteden, wie dit voorbeeld ter navolging opwekke.
No. 3. is van Prof. uilkens. De beste aanbeveling van den inhoud! In de onderscheidene voorschriften trok onze opmerking dat, om hollende paarden te bedaren, bestaande in een snoer aan elken ooglap, beide van den kop des paards door een' ring voortloopende, om met het leizeel vastgehouden te worden; terwijl men, op het oogenblik dat een paard wil doorgaan, het snoer aantrekt en alzoo de ooglappen sluit, wanneer het beest, niets kunnende zien, terstond zou bedaren. - Bij dat, rakende het brandblusschen, vreezen wij, dat de raad, om het slijk der grachten te roeren en het water voor de spuiten troebel te maken, of er zelfs gootmodder, straatvuil enz. bij te voegen, als het vermogen om te blusschen aanmerkelijk vermeerderende, ligtelijk dezelve zou ver-
{==48==} {>>pagina-aanduiding<<}
stoppen, en alsdan de gansche werking verhinderen. - Glaswerk, in een' ketel met koud water aan de kook brengende, en hetzelve daarna weder langzaam latende verkoelen, zal niet springen, al giet men er, bij eene koude onder het vriespunt, kokend water in. - Hagel, in eene slesch met Malaga verbleven; een ei, door een hoen gelegd, bij toeval door rattenkruid vergistigd, veroorzaakten beide eene doodelijke vergiftiging. - - Ziedaar eenige bijzonderheden, welke de oplettendheid op dit goedkoope Jaarboekje nader mogen vestigen.
No. 4. Zindelijke uitvoering, bevallige plaatjes, keur van dichtstukjes, van tollens, loots, warnsinck, westerman, messchert en andere lievelingen van Apollo, onderscheiden dezen Almanak, die zich uitnemend staande houdt. Haasje Klaas Dochter is in den regten toon gedicht; b.v.

Zij dook, uit overvrome zucht, 
Niet in een bange cel, 
Waar 't weislend hart de wereld ducht; 
o Neen, zij wist te wèl, 
Dat, wat ons van de menschheid scheidt, 
Ons niet het naast tot God geleidt. 

Ook het burleske vond hier, in warnsinck, van oosterwijk bruyn en storn van 's gravesande, geestige vereerders.
No. 5. Welmeenend en hartelijk. Veel meer mogen wij er niet van zeggen. 't Is een boekje, ook om den geringen prijs, inzonderheid voor den, dus genaamden, gemeenen man geschikt. Ééne aanmerking vergunne ons de vrome Opsteller. Wij houden niet van meisjes, die van hare ouders met een' jongen vrijer wegloopen, en dat nog wel met vertrouwen op den Alwetenden! Zulke voorbeelden, ter navolging voorgesteld, worden ligt toegepast, om moedwillige ongehoorzaamheid te wettigen. Alle johanna's vallen toch geene samuels in de armen, zoo als deze hier, die haar ongerept in die van vader en moeder wederbrengt.





{==49==} {>>pagina-aanduiding<<}

Boekbeschouwing.

Collectanca, sive notae criticae et commentarius in epistolam Judae. Accedunt de fonte doctrinae, et dictionis Judae genere et colore, disputationes duae. Auctore M.T. Laurman. Groningae, apud W. van Boekeren. 1818. 8vo. form. maj. pp. XVI, 252. f 2-10-:

Deze kritische en ophelderende aanmerkingen waren door den Heer laurman, ruim zes jaren geleden, bestemd tot eene akademische proeve te Franeker. Dan, de toenmalige rampvolle tijden en andere bijkomende oorzaken hem hierin verhinderd hebbende, begon hij naderhand zijnen onvolledigen arbeid te hervatten, en besloot eindelijk, na dikwerf geaarzeld te hebben, het stuk af te werken on uit te geven. Hij betuigt echter, dat vele dingen, in de jeugd bewerkt en geschreven, de proef van een' meer gevorderden leeftijd en van een zeer geoefend oordeel niet kunnen doorstaan. Hij hoopt, dat, met het verloopen der jaren, de jeugdige weelderigheid minder worden, en het verstand veel beschaven zal. Met dat al wilde hij deze jeugdige proeve niet tot den ouderdom verschuiven, omdat de vrees gedurig vermeerdert, en, terwijl men overweegt wanneer men beginnen zal, het te laat wordt om te beginnen.
Daar de Schrijver zelf dus, in zijne voorrede, genoegzaam te kennen geeft, dat men welligt, in deze proeve, het een en ander overtollig, of niet juist genoeg behandeld, zal vinden, kan het hem niet bevreemden, dat wij nog al vele aanmerkingen zouden te maken hebben, wilden wij alles op de keper beschouwen. Verre zij het, echter, van ons, hem te streng te beoordeelen! Wij zien en achten in hem een jong mensch, vol van zucht om kundigheden te verzamelen en met dezelve nut te doen, bezield met de begeerte naar grondig onderzoek, en met

{==50==} {>>pagina-aanduiding<<}
uitnemende geestvermogens begaafd. Zoodanig komt hij ons voor in dit werk, en wij beschouwen hetzelve als eene wezenlijke aanwinst voor de kritiek en de uitlegkunde van het N.V. Wij willen, derhalve, ons onthouden van al te scherp de stoutheid en losheid te berispen van verscheidene gissingen om den tekst te veranderen, en de veelal noodelooze opeenstapeling van geleerde en ongeleerde aanhalingen. Beide zijn, in ons oog, als jonge uitspruitsels van eene schoone, doch al te wild en weelderig groeijende plant, waaraan hij zelf, die haar kweekte, zeer veel, gelijk wij vertrouwen, bij het rijpen zijner jaren en zijns oordeels, zal vinden, dat te besnoeijen ware geweest.
Zie hier de inrigting van het werk. Eerst komen kritische aanmerkingen. Dan volgt de uitvoerige verklaring des briefs. Voorts komen twee afzonderlijke verhandelingen; de eene over de bron der leer van den Apostel Judas. Achteraan zijn aanmerkingen op iedere dezer afdeelingen, ja zelfs op de kritische aanmerkingen. Mogelijk zal er nog een deeltje uitkomen, over den echten oorsprong des briefs, deszelfs gelegenheid, en opmerkelijke overeenkomst met den tweeden brief van Petrus. Indien de kundige laurman dat gedeelte in eene geleidelijke orde en met vermijding van eene lastige omslagtigheid, zoowel als van aanstootelijke schrijfsouten, uitgeeft, zal hij in alle opzigten groote eer behalen in het oog van bevoegde regters.




De weg der zaligheid naar het beloop des Bijbels, door L. Egeling, Evangeliedienaar der Hervormde Gemeente te Leyden. Een Leesboek voor mijne tegenwoordige en voormalige Leerlingen. Ook voor anderen, die de kennis der waarheid liefhebben. Iste Deel. Te Amsterdam, bij C. Covens. 1820. In gr. 8vo. 662 Bl. f 4-4-:

Het strekt grootelijks tot bewijs, dat het godsdienstig

{==51==} {>>pagina-aanduiding<<}
onderwijs onder ons op eenen hoogen prijs staat, dat een werk, als het tegenwoordige, en van die uitgebreidheid, eenen uitgever vindt, en dat deze uitgave, bedriegen wij ons niet, in geenen deele een waagstuk is. De leerlingen van den Eerw. egeling zijn, en waren, talrijk; talrijk zijn ook die van andere Leeraren, welke den leiddraad van egeling, in onderscheidene gemeenten, bij hun onderwijs volgen; en bij alle dezen is zeker het aantal van de zoodanigen, die dit uitgebreide werk, te hunner voorbereiding tot en herinnering aan de catechisatiën, verlangen te bezitten, veel talrijker nog, dan dat van de zoodanigen, die het kunnen bekostigen. Dit laatste jammert ons, en daarom zouden wij mindere uitgebreidheid verlangd hebben; en evenwel hopen wij geenszins, dat het tweede deel, naar hetwelk wij grootelijks verlangen, aanmerkelijk zal worden ingekort, maar wenschen zeer de ter ontwikkeling voor hetzelve noodige ruimte. Welligt wordt in der tijd, door eene verkorte uitgave, zooveel mogelijk in de behoefte van minvermogende leerlingen voorzien; welligt ook vereenigen zich nu reeds sommigen der zoodanigen tot den gemeenschappelijken aankoop en het gemeenschappelijk genot. Maar wij laten ten dezen zorgen, wie kan, en zeggen liever, met weinige woorden, den Lezer ons oordeel over het werk, zoo als het thans voor ons ligt.
Over de inrigting van het werk behoeven wij niet te spreken: 's mans uitmuntend Vraagboekje, tot onderwijs in de Christelijke Leer, is bekend; bij hetzelve staat het geschiedkundige van den Godsdienst op den voorgrond, en wordt, als Gods opeenvolgende openbaring aan de menschen, regt praktisch behandeld: tot dus ver loopt ook dit eerste deel; terwijl de Geloofs- en Zedeleer, gelijk in het Vraagboekje, in het tweede volgen zal. Dit boekje wordt op den voet gevolgd, zoodat niet alleen de hoofdstukken en afdeelingen, maar ook de vragen, in een doorloopend verhaal of betoog, ééne of meer tevens, in paragraphen, behandeld worden. Het oogmerk is dus vooral, den leerlingen het noodig onderwijs te geven;

{==52==} {>>pagina-aanduiding<<}
zij ontvangen hier genoegzame aanwijzing en opheldering, en daarenboven nog telkens wenken tot verder nadenken; en, na zich door deze handleiding behoorlijk te hebben voorbereid, kan het niet missen, of zij zullen den onderwijzer, op iedere in het boekje voorkomende vraag, en ook die, waartoe het boekje aanleiding geeft, voldoen, en ook zichzelve ten dezen voldoen, daar alles, wat een verstandig Leeraar er verder moge bijvoegen, volkomen zal worden begrepen. De onderwijzer zal wel doen, deze uitbreiding van het leerboekje in te zien; al vindt hij dan ook niet veel, dat hem nieuw of vreemd is, het zal hem echter stemmen tot geleidelijk en onderhoudend vragen. Ook is het wel mogelijk, dat er onderwijzers zijn, wie dit volstrekt hier en daar behoefte is, opdat een schrander en ijverig leerling hen niet boven het hoofd zij. De meeste Leeraars, echter, vinden, vertrouwen wij, niets dan herinnering aan het hun bekende; maar zij vinden evenwel overal egeling, den oordeelkundigen, schranderen, geleerden, hartelijk godvruchtigen, gemoedelijk naauwkeurigen, eenvoudigen egeling, wien het niet maar te doen is, om kennis en overtuiging, maar tevens gevoel en beoefening in te prenten door zijn onderwijs, en wiens voornaamste sterkte hier weder blijkt te zijn Bijbelkennis en het spreken van Bijbeltaal. In het voorberigt betoont zich de waardige man niet geheel over zich zelven te vreden, omdat het hartelijke hier en daar ontbreken zou; dan, hoezeer wij, hetgeen hij te dezen aanzien ter verontschuldiging zegt, laten gelden, vonden wij hem, in vergelijking met andere soortgelijke werken, in dit opzigt, boven berisping, en moeten wij, juist uit dit oogpunt, dezen zijnen arbeid bijzonder aanprijzen.
Wij willen iederen onderwijzer, die ook Do. egeling's leiddraad niet volgt, waarschuwen, dat, daar dit leesboek nu in veler handen is, hij zich op menige vraag gevat houden moet; en hij, die dit leerboek gebruikt, mag ook wel bedacht zijn, dat de leerling, die den Bijbel raadpleegt bij zijne oefening, hier ook nog

{==53==} {>>pagina-aanduiding<<}
wel aanleiding vinden kan tot eene en andere vraag, die egeling niet heeft geopperd, en waarop hij dan toch het antwoord niet behoort schuldig te blijven; b.v. aangaande het vonnis over den verleider in het Paradijs, de verzoeking van den Heer in de woestijne, enz. En als wij ons geroepen gevoelden, om eene proeve te geven, dat wij, bij al onze goedkeuring, die wij opregt voor dit werk betuigen, evenwel hier en daar nog wel iets anders opvatten of inzien, zouden wij vooral ook het lijden in Gethsemané niet vergeten. Maar dit beneemt niets aan de waarde van den uitmuntenden arbeid.
Het aangewezene is echter het éénige doel of de éénige bruikbaarheid van dit werk niet; het is tot een doorgaand huis- en leesboek bijzonder geschikt; en daartoe prijzen wij het vooral ook aan in die gezinnen, waar er onder de huisgenooten zijn, die naar den leiddraad van den Schrijver, of aan denzelven eenigermate gelijksoortige, onderwijs in den Godsdienst ontvangen: want het kan niet missen, of de huisvader, die het daartoe bezigt, zal aan de zoodanigen eenen wezenlijken dienst doen, en, terwijl hij zich en de overige huisgenooten wezenlijk sticht, gedurig aanleiding vinden, om de opmerkzaamheid der leerlingen op het mondeling onderwijs des Leeraars te scherpen, en naar hunne vatbaarheid voor, en hunne behartiging van, dat onderwijs onderzoek te doen.

Iets over de Verdraagzaamheid, met betrekking tot de Protestantsche Kerk.


Uw woord is waarheid. Joh. XVII. 

Te Rotterdam, bij N. Cornel. 1819. In gr. 8vo. 27 Bl. f :-4-:
Of de Schrijver dit Iets verstaat, weten wij niet; dat wij het niet verstaan, is zeker, en dat het over het geheel - gelijk de volgende volzin: ‘deze (voor wien het verstand het beginsel is, waaruit zij Gods getuige-
{==54==} {>>pagina-aanduiding<<}
nissen willen uitleggen) opgeblazen in hunne diepe kennissen, kunnen niet dan met verachting nederzien op die genen, voor wien het eene overtuigende waarheid is, dat de wijsheid der menschen dwaasheid bij God is, en die in hun.’ - voor onze meeste lezers abracadabra is. Ten aanzien van dezen aangehaalden volzin nu viel ons wel eene, bij eenen zoo diepzinnigen Schrijver echter wat al te gewaagde, gissing in, het punctum namelijk aan het einde weg te doen, en de kapitale letter van het volgende woord in eene gewone te veranderen; dan in éénen adem doorlezen: ‘en die in hun nietszijn’ (een raar woordje, Lezer!) ‘voor hunnen Schepper, den eenigen weg geopend zien, om in het bloed van Jezus Christus gezaligd te worden.’ Maar geheel het boekje, ook al loopen de volzinnen zonder bedenking naar des Schrijvers meening af, geeft aanhoudend aanleiding tot gissingen, wat de man toch eigenlijk hebben wil.
's Mans verlichte of onverlichte denkwijze in het godsdienstige is duidelijk. ‘Het menschdom is voor God slechts eene blik. Toen God hetzelve als geheel begrepen in de lendenen van Adam beschouwde, hing deszelfs geluk of ongeluk ook geheel van dat hoofd af; de ongehoorzaamheid van Adam daalde dus op het geheele menschdom neder, en wij allen worden onder de gedreigde straf: “gij zult den dood sterven,” begrepen.’ Vraagt men nu, of dit regt is? zoo wijst ons de man naar het onfeilbaar woord van God, waar wij door Paulus leeren, dat de stam van Levi in de lendenen van Abraham gerekend werd aan Melchizedek tienden gegeven te hebben. Hij gunne ons evenwel de vraag, of het dan ook al niet eeniglijk ten gevolge der door hem veroordeelde verdraagzaamheid is, dat men, bij eene ter dood veroordeelde vrouw, het menschelijk oordeelt, dat het vooraf blijke, dat de misdadige niet zwanger is, opdat het ongeborene kind niet deele in de welverdiende straf der misdadige moeder? - Maar waarlijk wij verbazen ons, dat men de leer der onmiddellijke toe-
{==55==} {>>pagina-aanduiding<<}
rekening van Adams zonde ook al te hulp roept, wanneer men in deze eeuw tegen de verdraagzaamheid der Protestanten onderling schrijven wil. Doch de man doet ook eene soort van protest, dat hij het tegen die Christelijke verdraagzaamheid hebben zou, welke er tusschen de verschillende Geloofsgenootschappen behoort plaats te grijpen; en de verdraagzaamheid, tegen welke hij zich meent te moeten verzetten, is zoodanig eene, (dit is de duidelijkste verklaring, die hij van zijne meening geeft) ‘die, in tegenoverstelling van de gehechtheid aan de gronden van onze Hervormde Protestantsche leer, ons nopen zoude, ons van de strengheid van hare beginselen te verwijderen, en alzoo aan de meer schijnbare gematigde gevoelens, door het algemeen aangenomen, gehoor te geven.’
Het boekje begint met de Fransche omwenteling en derzelver vrijheid, gelijkheid, broederschap, en eindigt daar ook mede, zoo wij meenen ons willende betoogen, dat de godsdienstige verdraagzaamheid onder Protestanten onderling een leugengeest is, die zich vermomt, en met het oude: ‘God weet, dat, wanneer gij van den verboden boom eet, gij niet zult sterven, maar eeuwig leven,’ ons eigenlijk dezen regel wil inscherpen: ‘God weet het, dat alle, die hetgene in zijn woord, ter verkrijging der zaligheid, uitdrukkelijk bevolen wordt, niet volgen, echter zalig zullen zijn.’ De verdraagzaamheid beweert hij, dat men in het godsdienstige overbrengen wil, om ieder ook dáár zijne gewaande regten te doen opsporen, en een nieuw wetboek daar te stellen. De voorstanders van dezelve zijn, als 't ware, geheel met liefde tot het menschdom bezield, en willen iederen mensch de baan tot verkrijging van alle voorregten openen; hoewel hij erkent, dat er toch nog onder zijn, die deze verdraagzaamheid onder vaste en bepaalde wetten wenschen bedwongen te zien. Maar hoe ook, 's mans echte oude Protestantsche Hervormde leer raakt daarmede, denkt hij, weg: want die verdraagzaamheid geeft gevoel van voortreffelijkheid van ons verstand;

{==56==} {>>pagina-aanduiding<<}
schroeft de spil, waarop 's mans geheele leer draait, Adam's val, los; de levendmakende kracht van den geest Gods, als onmisbaar, valt dan weg, en de leer der verzoening door Jezus Christus, en het groote doel van onze verlossing, dat wij in Hem volmaakt zijn, wordt eindelijk almede vernietigd.
Wij hebben nog van geene verdraagzaamheid gehoord, die den steller van dit boekje of eenig mensch zou dwingen, om zijne innerlijke overtuiging te verkrachten; en, hoe flecht de man ook redenere en schrijve, hij heeft er vrijheid toe. De verdraagzaamheid, die ook wij met geheel ons hart voorstaan met betrekking tot de Protestantsche Hervormde Kerk, heeft met het produkt van zijne verbeelding niets gemeen; en, in zoover hij maar niet openlijk verdoemen, of ons dwingen wil, met hem te verdoemen, heeft hij voor zich en zijne gevoelens van onze verdraagzaamheid niets te vreezen. Maar niemand late zich bedotten door den armen man; zijn Iets is inderdaad een niets; en die het boekje gelezen heeft, kan zich van lagchen voorzeker niet onthouden, als hij dan zich nog eens den aanhef te binnen brengt: ‘De waarheid ontmoet geene grootere hindernis, om met alle hare beminnelijkheid en luister onder de menschen te verschijnen, dan in het bedrog, hetwelk in het gebruik der woorden in de zamenleving is ingeslopen.’ - ‘Sedert ruim dertig jaren heeft het woord verdraagzaamheid als een tooverwoord alle rangen en klassen aangevallen,’ zegt hij. Wat wonder dan, dat hij er ook eens mede schermutselen wil! Evenwel - onze man is geen toovenaar.




Aanspraken en Leerrede bij de slichting van een nieuw Kerk-gebouw. Door A.N. van Pellecom, Predikant te Prinsenhage. In 's Gravenhage, bij de Wed. J. Allart en Comp. 1820. In gr. 8vo. 98 Bl. f 1-:-:

De aardige afbeelding van het fraaije kerkje, de pasto-
{==57==} {>>pagina-aanduiding<<}
rij en het kostershuis, al dadelijk op den titel, - de opdragt aan den ouden eerwaardigen vader van den Prediker, - het voorberigt, met de betuiging, dat eigenlijk niets met oogmerk voor het lezend publick was gesteld, - de betuiging vooral ook, dat aanmerkingen, scherpe aanmerkingen op dit geschenk, hetwelk hem zijn zoon aanbiedt, den vader, den grijsaard, zouden grieven, - in één woord, alles, alles is, naar het schijnt, en wij laten het gelden, als 't ware een beleefd verzoek tot gunstige aanmelding; alhoewel wij niet inzien, dat daartoe zoo veel aanzoek noodig was, noch ook, dat de inhoud dezer opstellen zelve juist bijzonder tot scherpe aanmerkingen uitlokken zou.
Geheel dit boekje is een blijvend aandenken voor de Hervormde gemeente in Prinsenhage, welke, na zoo vele jaren van een eigen kerkgebouw enz., ten gevolge der staatsverandering van 1795, verstoken te zijn gebleven, door den edelmoedigen bijstand van Neêrlands geliefden Koning werd hersteld in derzelver dierbaarste regten, en voor de toekomst met volkomen vertrouwen zich ten aanzien van dezelve gewaarborgd rekent. Het kan niet anders, of ieder Protestant in die streken, ja in geheel Nederland, neemt hartelijk deel in de regtmatige vreugde van dien blijden dag der inwijding van dat nieuwe kerkgebouw voor die gemeente, en zal zich gaarne vereenigen met den wensch van derzelver Leeraren, bij het leggen van den eersten steen door zijnen grijzen en eerwaardigen vader, dat men uit de voortreffelijke en hartelijke wijze, op welke hij ruim veertig jaren in de verkondiging des Evangelies werkzaam geweest is, een gevolg voor het werk, nu door hem verrigt, (het leggen, namelijk, van den eersten steen aan dat kerkgebouw) mag asleiden, en dat men alzoo met goeden grond niet slechts de gelukkige voltooijing van dien bouw, maar ook wezenlijk nut en zegen voor de gemeente van Prinsenhage, voorspellen mogt.
De Aanspraak van den Leeraar te dier gelegenheid werd met een Dichtstukje, door hem daartoe opzettelijk ver-
{==58==} {>>pagina-aanduiding<<}
vaardigd, besloten. De laatste Leerrede in de oude en ongeschikte plaats ter godsdienstoefening, in welke men zich zoo lang had moeten behelpen, volgt nu, en wordt Toespraak genoemd, omdat hier de woorden, Jo. XIV:31: Laat ons van hier gaan, hoe gepast en naïf ook klinkende, enkel als motto kunnen worden opgenomen, en geenszins als tekst; iets, waaromtrent zich de Prediker te regt verontschuldigt, betuigende, dat zoo iets anders tegen zijne bestendige gewoonte is. De eigenlijke Leerrede ter inwijding heeft Luc. XIX:46: Daar is geschreven: mijn huis is een huis des gebeds. Wij vonden en de keuze en de behandeling overeenkomstig het doel; verstaanbaar, nuttig, en stichtelijk. Ook de Gebeden zijn kort, en bevielen ons. De Gezangen zijn mede door den Leeraar zelven voor deze gelegenheid opzettelijk vervaardigd, en, zoo dezelve eenige verontschuldiging behoesden, vinden zij die gereedelijk, daar zich de Dichter, ter bevordering van het stichtelijk gebruik, aan psalm- en gezangwijzen gebonden hield.
Geheel dit bundeltje mogen wij gerust als een lief en hartelijk aandenken aan dien vreugdedag aanmelden, met hetwelk de Leeraar voorzeker eer en dank heeft ingelegd.




Josephi L.B. de Quarin, &c. Animadversiones practicae in diversos morbos. I. Morbi acuti. Editio Viennensi auctior emendatior. Curavit praefationemque adjecit J.L. Kesteloot, Med. Chirurg. Art. Obst. Doct., in Academiâ Gandavensi Professor medicinae practicae ordinarius &c. Gandavi typis P.F. de Goesin-Verhaeghe. 8vo. form. maj. 1820. XIX, 286 pp. II. Morbi chronici. 253 pp.

In de Voorrede tot deze uitgave maakt ons de verdienstelijke Hoogleeraar, wien wij dezelve verschuldigd zijn, in de eerste plaats bekend met het leven, de letterkundige verdiensten en de schriften van den beroemden qua-
{==59==} {>>pagina-aanduiding<<}
rin, en vervolgens met het oogmerk, hetwelk hij, als Uitgever, met de bezorging eener nieuwe uitgave van dit werk zich heeft voorgesteld. In het oog van den Heer kesteloot behoort quarin, te regt, onder die weinigen, wier schristen eene waarde hebben, onafhankelijk van tijden en omstandigheden, derhalve echt klassiek zijn, en niet algemeen genoeg verspreid kunnen wezen. De laatste Weener uitgave, door den beroemden Schrijver wel bewerkt, doch eerst na zijnen dood uitgekomen, is zoo vol druksouten en misstellingen, dat dezelve doorgaans onverstaanbaar is. Dit bewoog onzen Landgenoot, met behulp van andere uitgaven, den zin te herstellen, daarbij tevens de aangehaalde plaatsen uit andere Schrijvers te vergelijken, en, op die wijze, eene zooveel mogelijk naauwkeurige en volledige uitgave in het licht te geven. Het belang zijner leerlingen heeft hem in zijn besluit bevestigd, en wij gelooven, dat niet alleen zij, maar dat alle kweekelingen der onderscheidene geneeskundige scholen, in ons vaderland, hem daarvoor dank verschuldigd zijn. Want hoewel de noordelijke Akademiën, tot dus verre, den geest des tijds hebben weêrstand geboden, en de verderfelijke zucht, om het gebruik der Latijnsche taal uit alle geleerde inrigtingen te verbannen, daar nog niet heerscht, heeft echter ook daar, reeds sedert jaren, de mode zich meester gemaakt van de toehoorders, om al, wat niet fonkelnieuw, wat niet Duitsch of Fransch is, met opgetrokken neus aan te zien. Het is dus inderdaad een loffelijk werk, een' bijna vergeten Schrijver in een nieuw kleed te steken, en alzoo de aandacht der tijdgenooten aan te bevelen. - Deze nieuwe uitgave
verdient daarenboven allezins de voorkeur boven een der vorige, wegens de aanzienlijke vermeerderingen en verbeteringen, door den Schrijver aangebragt, en waarvan de geleerde Uitgever ons, in zijne Voorrede, een kort overzigt geeft. Daaruit blijkt, dat quarin altijd een opmerkzaam oog gehad heeft op de vorderingen der kunst, en dat hij, in het midden der ook te Weenen plaats gehad hebbende omwentelingen en be-
{==60==} {>>pagina-aanduiding<<}
roeringen, in het vak der Geneeskunst, met standvastigheid, den koninklijken weg der ervaring heeft bewandeld. Onder die gewigtige bijvoegselen, waarvan kesteloot gewaagt, hebben de volgende onze aandacht getroffen. Quarin heeft niets dan nadeelige uitwerkingen gezien van het koud stortbad in den typhus. Het komt ons echter niet voor, dat, te dien opzigte, zijne waarnemingen alles afdoen. Hij geeft noch eene bepaalde omschrijving der gevallen, waarin dat middel waarlijk is aangewezen, noch eene beschrijving der manier, waarop hij het heeft zien aanwenden. Lezenswaardiger is, hetgene hij over het regt gebruik en het misbruik van de kina, in deze ziekte, heeft. De longtering heeft hij zien vermeerderen, na het verwaarloozen der aderlatingen in borstontstekingen, door de Brownianen. De zakwaterzucht heeft hij dikwijls als erfelijk waargenomen; in de borstboklemming (asthma) heeft hij dikwijls ontsteking der borstingewanden op eene te prikkelende geneeswijze zien volgen. Maar hij keurt ook zeer de gedurige aderlatingen af, die meestal waterzucht ten gevolge hebben, enz.
Bij het eindigen der geneeskundige studie, wanneer de aanstaande Geneesheer reeds gelegenheid verkrijgt zelf waar te nemen, zijn vooral zoodanige geschriften, als dit van quarin, zeer aan te prijzen. Wijdloopige verhandelingen, waarin alle de verschillende gevoelens der Schrijvers over den aard en de geneeswijze eener ziekte zeer geleerd worden voorgesteld en zeer spitsvindig overwogen, verliezen haar nut, wanneer men werken moet; dan behoeft men korte aanwijzingen, welke men terstond vatten kan en opvolgen. Daarenboven zijn Schrijvers, welke slechts ééne ziekte tot een voorwerp hunner beschouwing maken, meest altijd eenzijdig. Veel nuttiger zijn dus, voor eerstbeginnenden, waarnemingen over onderscheidene ziekten. Van dien aard zijn de opmerkingen, welke ons de beroemde Schrijver van dit werk uit zijne rijke ervaring mededeelt. Wanneer men zich daarmede vertrouwd maakt, zal men zijne praktische loopbaan met meer gerustheid intreden. Wij wenschen derhalve dit boek

{==61==} {>>pagina-aanduiding<<}
in de handen van zeer vele onzer eerstbeginnende Kunstbroeders, en hopen, dat de verdienstelijke Uitgever daardoor zal worden aangemoedigd, om zijne zorge aan meer dergelijke, onder ons niet genoeg verspreide, geschriften te besteden.




De behandeling der ingeënte op de natuurlijke Kinderpokjes toegepast, en de volkomene gelijkheid in derzelver beloop en gevolg aangetoond; door B. Tersier. Tweede, vermeerderde Uitgave. Te Haarlem, bij de Erven F. Bohn. 1820. In gr. 8vo. XII en 122 Bl. f 1-5-:

Daar wij de eerste uitgave dezer verhandeling niet bij de hand hebben, kunnen wij niet beoordeelen, in hoeverre dezelve vermeerderd mag genoemd worden. Zoo veel houden wij voor zeker, dat de verdienstelijke Schrijver, in de even zoo gelukkige als oordeelkundige beoefening der kunst grijs geworden, geene verschooning behoeft voor de tweede uitgave van dit geschrift. Het is waar, de kinderziekte wordt steeds zeldzamer; de laatste epidemiën hebben de voorbehoedende kracht der koepokken zoo zeer doen kennen, dat wij, met eenigen grond, op de eindelijke uitroeijing dier pest mogen hopen; maar, zoolang dit geen plaats heeft, blijft elke bijdrage tot de juiste kennis en oordeelkundige behandeling dier verschrikkelijke kwaal de aandacht der Geneeskundigen waardig. De ervaren Schrijver tracht, in deze verhandeling, aan te toonen, dat niet de inenting der kinderziekte op zich zelve, maar alleen de meest gewone behandeling bij dezelve, de grond is van de heilzame gevolgen dier kunstbewerking. Daar nu een oordeelkundig gebruik van de versche lucht een hoofdpunt in de behandeling der ingeënte kinderziekte uitmaakt, wil hij hetzelve ook bij die der natuurlijke hebben ingevoerd. Wij gelooven niet, dat één ervaren en onbevooroordeeld Arts zal in twijfel trekken, of de behandeling doet zeer veel af tot het wel-
{==62==} {>>pagina-aanduiding<<}
slagen der inenting. Maar wij twijfelen er aan, of, bij de gewone wijze van inenting, de inwendige besmetting zoo ligt en zoo dikwijls plaats heeft, als de geëerde Schrijver zulks vooronderstelt, en op welke vooronderstelling zijn geheele bewijs grootendeels gegrond is. Zoude er zich uit de geringe hoeveelheid poketter, welke de Geneesheer ter inenting gebruikt, zoo veel sinetstof ontwikkelen, als genoegzaam is, om, door inademing of doorzwelging, de besmetting te doen geboren worden? Dat het plaats kan hebben, wanneer men van den eenen
arm op den anderen overent, is ligt begrijpelijk; maar daaruit volgt niet, dat het in die gevallen moet plaats hebben, en dus nog veel minder in zoodanige, waar niet van arm tot arm wordt geënt, en de verspreiding der smetstof door den dampkring dus naauwelijks aanwezig kan zijn. Wij moeten derhalve voorshands blijven aannemen: dat de mindere teêrheid der plaats, welke, bij de inenting, het eerst met het vergif in aanraking komt, veel toebrengt, om de hevigheid der ziekte te matigen; en dat de behandeling daartoe alleen dàn zal bijdragen, wanneer zij naar het bijzonder karakter der kwaal en de gesteldheid van den lijder wordt ingerigt.




Aanmerkingen omtrent den staat en de evenredigheid der bestanddeelen van de Dampkringslucht, en onderzoek van hetgeen daaromtrent gesteld is in zekere Verhandeling van den Heer H.C. van der Boon-Mesch, Medicinae Studiosus, tot antwoord dienende op eene Prijsvraag, door de Natuur- en Wiskundige Faculteit van de Leidsche Hoogeschool uitgeschreven, en van den volgenden inhoud: Op welk eene wijze bewaart de Natuur de evenredigheid tusschen de beslanddeelen van den Dampkring? Te Amsterdam, bij C.G. Sulpke. 1820. In gr. 8vo. f :-18-:

Algemeen hebben deze Aanmerkingen zeer veel opziens

{==63==} {>>pagina-aanduiding<<}
gebaard, daar zij eene Verhandeling betreffen, die vele Natuurkundigen, welligt zonder een naauwkeurig onderzoek, voor uitmuntend hielden, en waarin, volgens deze Aanmerkingen, bijna iedere bladzijde eene grove fout tegen eenige voorname natuurkundige wet zoude bevatten. De mededeeling van den inhoud van het boekje zelve zal genoegzaam kunnen doen oordeelen, wat er van de zaak zij.
Wij zijn er verre af van goed te keuren, dat jonge Schrijvers, van welke men veel verwachten kan, door scherpe en onbillijke recensiën worden afgeschrikt; en wij willen niet ontveinzen, dat wij in het eerst dit werkje uit zoodanig oogpunt beschouwden. Dan, eene naauwkeurige en onbevooroordeelde lezing noodzaakte ons, geheel andere gedachten van hetzelve op te vatten. Immers, het is ook even verkeerd, dat jonge Schrijvers, welke dwalingen zij ook voortbrengen, steeds gevleid zouden worden; en wij weten niet, waarom gegronde aanmerkingen niet op eene bescheidene wijze ook tegen hen zouden kunnen voorgedragen worden.
De Schrijver der Aanmerkingen geeft, in zijne Voorrede, de aanleidende oorzaken op, die hem tot het uitgeven van dezelve aanspoorden. Hij had, namelijk, besloten, eene recensie van de bewuste Verhandeling te schrijven; maar, daar zijn geschrift te uitgebreid geworden was, liet hij hetzelve onuitgegeven liggen, tot dat er eene prijsvraag door de Leydsche Hoogeschool uitgeschreven werd, waaruit bleek, dat men het aldaar voor bewezen hield, dat het water in de dampkringslucht zich in eenen opgelosten staat bevindt, hetwelk evenwel tegen het door de eerste Natuurkundigen algemeen aangenomen gevoelen strijdt. Het is ook daarom, dat hij den Hoogleeraar, die de bewuste vraag uitschreef, verzoekt, de reden van deze stelling te willen openbaren; daarbij echter tevens verklarende, dat de bewijzen van den Heer boon-mesch hem geheel onvoldoende voorkomen.
De Schrijver begint zijne aanmerkingen zelve met te zeggen, dat er weinige Geniën zijn, die reeds in hunne

{==64==} {>>pagina-aanduiding<<}
jeugd in staat zijn, ontdekkingen in de Natuurkunde en aanverwante wetenschappen te doen. Dit vooral moeten jonge lieden in 't oog houden; en wezenlijk zoude de Heer boon-mesch door zijne Verhandeling meer roems behaald hebben, had hij geene nieuwe theoriën zoeken voor te dragen, welke hij niet bewijzen kan, en die dikwijls eenen nadeeligen invloed op de wetenschappen hebben.
De Schrijver voert voorts ter verdediging van zijn ge schrift aan, dat eene teregtwijzing van zulke gebrekkige theoriën van jonge lieden dàn vooral noodzakelijk is, als hunne verhandelingen, die dezelve bevatten, zich niet meer, als het werk van jongelingen, tot den beschermenden bundel der Akademische Annalen bepalen, maar, in Mis-Catalogen aangekondigd, overal afzonderlijk verkrijgbaar gemaakt worden. ‘In eenen tijd,’ zegt hij, ‘waarin in ons Vaderland zoo weinig in het vak der Wis- en Natuurkunde geschreven wordt, zouden welligt buitenlandsche Geleerden, minder bekend met onze inrigtingen, meenen, dat zulke stellingen met die van de Meesters der Schrijvers, dat is met de Geleerden in deze vakken aan onze Universiteiten, overeenkwamen; en buiten twijfel zoude dit den roem onzer Natie zeer nadeelig zijn.’
Den roem van ons Vaderland (in hetwelk de natuurkundige wetenschappen zoo vele voorstanders gevonden hebben) te verdedigen, is zeker de pligt van een ieder, die zich hiertoe in staat gevoelt.
Onze Schrijver geeft voorts aan den stijl van den Heer boon-mesch den lof, welke hem in dit opzigt toekomt; namelijk, dat hij zijne zaken in eene zeer goede orde weet voor te dragen; maar merkt ook hierbij tevens aan, dat zijne gevolgtrekkingen meestal niet zeer juist zijn. Deze aanmerking kan op al de schristen van den Heer boon mesch toegepast worden; en de gissing van den Schrijver, dat hem de eigenliik gezegde mathematische kundigheden ontbreken, en dat zulks de reden hiervan zoude zijn, komt ons zeer juist voor; en nie-
{==65==} {>>pagina-aanduiding<<}
mand zal het den Schrijver ten kwade kunnen duiden, dat hij derhalve den Heere boon-mesch den raad geeft, bijaldien zulks het geval mogt zijn, zich eenigen tijd aan deze studiën te wijden.
Vervólgens deelt de Schrijver ons eenige algemeene aanmerkingen over den dampkring mede, waardoor een ieder in staat gesteld wordt, zich een regt begrip van den aard dezer vloeistos te vormen. Hij bewijst hierin, dat dezelve niet uit eene chemische vereeniging der gazsoorten, maar uit eene mechanische menging van dezelve bestaat, en toont aan, dat de waterdamp zich, als eene veerkrachtige vloeistof, door de overige veerkrachtige gazsoorten heen, volgens dezelfde wetten als deze, uitbreidt, zonder chemisch met de dampkringslucht vereenigd te worden.
Eindelijk gaat de Schrijver over tot de beoordeeling van de Verhandeling van den Heer boon-mesch. Wij moeten bekennen, dat, alhoewel wij tegen het boekje vooringenomen waren, en vijanden van alle scherpe kritieken zijn, wij echter, zullen wij der waarheid hulde doen, moeten verklaren, dat de aanmerkingen zeer juist en gematigd voorgedragen zijn; en wij raden den Heer boon-mesch, dat hij deze aanmerkingen in dank ontvange: want, als men wilde zoeken, zoude men op elke bladzijde van zijne Verhandeling nog vele fouten kunnen vinden. Inderdaad, het komt ons onbegrijpelijk voor, hoe hij thomson zoo geheel verkeerd kon begrijpen, en hoe hij, zoo aan dezen, als aan dalton, een gevoelen kan toeschrijven, juist het tegengestelde van hetgene door dezelve overal in hunne werken voorgedragen wordt. Wij begrijpen niet, welke gronden de Heer boon-mesch heeft voor eene hypothese, zoo als die, waarvan de Schrijver spreekt op bl. 44 enz., volgens welke hij de wereld voor eene groote galvanische kolom verklaart; of voor die van den Heer ebel, welke hij misschien eens, spottenderwijze, door den Hoogleeraar brugmans had hooren voordragen. Neen, dit voorzeker zal hij evenmin kunnen verdedigen als de chemische vereeniging van den dampkring; en, naar het ons

{==66==} {>>pagina-aanduiding<<}
voorkomt, zijn de bewijzen van den Schrijver der Aanmerkingen zoo gegrond, dat zij een ieder, die onbevooroordeeld is, en eene genoegzame ervaring in de natuurkundige wetenschappen verzameld heeft, ten volle zullen overtuigen, dat juist dit boekje in staat is, om de eer onzer Natie te verdedigen, en om dwalingen, die vooral bij jonge lieden ligt eenen verkeerden indruk kunnen maken, voor te komen.

Galerie historique des Contemporains, ou nouvelle Biographie. Tom. VII. M-P. Tom. VIII. Q-Z. Bruxelles, chez Wahlen. 1820. 8vo. 926 pages.

Deze twee Deelen, welke dit werk besluiten, zijn vooral rijk, door de menigte, de bekendheid en het gewigt van vele der daarin behandelde personen voor de Geschiedenis der laatste jaren. Men beoordeele zulks uit de volgende opgave (behalve nog verscheidene anderen, die ook eene meer of min gewigtige rol op het wereldtooneel gespeeld, doch niet zóó op den voorgrond gestaan hebben): maximiliaan joseph, Koning van Beijeren, merlin, metternich winneburg (de bekende Oostenrijksche Staatsdienaar, wat te kort en oppervlakkig behandeld), miranda, monröe, Sir john moore, moreau, morillo (de bekende Spaansche Bevelhebber tegen de opstandelingen in Zuid-Amerika, zeer uitvoerig geschilderd), napoleon bonaparte (73 bladzijden in 2 kolommen, kleine druk; wij zullen daarop terugkomen), necker, ney, van der noot, orleans (lodewijk filips joseph) naderhand filips egalité, de bekende Neef en vijand van lodewijk XVI, zijn Zoon de Hertog van Chartres of tegenwoordige Hertog van Orleans, de orlows, oudinot (reggio), thomas payne, pichegru, Paus pius VI, pius VII, pitt (william) de Zoon, regnaud de st. jean d'angely,

{==67==} {>>pagina-aanduiding<<}
reveillère lépeaux, robespierre, saint just, schimmelpenninck (zeer uitvoerig, en, zoo veel wij kunnen nagaan, volkomen naar waarheid; er zijn daarin vele minbekende bijzonderheden), sheridan, sidmouth (addington), sieyes, sidney smith, soult (zeer uitvoerig), stanislaus augustus, Koning van Polen, suchet (albufera), suwarow, talleyrand périgord (vol onderhoudende Anekdoten, omtrent zijne betrekkingen met napoleon en Mevrouw staal), tallien, talma (insgelijks zeer vermakelijk door kleine trekken, die, wanneer ze waar zijn, nog al eenig licht op het karakter van napoleon verspreiden), tippoe-saïb, vandamme, vergniaud (met brissot een van de hoofden der Gironde in 1792 en 1793), wellesley, wellesley-pole, wellington, wrede, en york (Hertog van). Hoe belangrijk voor de Geschiedenis konden de levensberigten van zoo vele personen, die op dezelve den onmiddellijksten invloed hebben uitgeoesend, niet worden, wanneer dezelve met onpartijdigheid, of ten minste zonder een vooraf opgevat stelsel van lof en blaam uit te deelen, waren behandeld! Doch bij vele verdiensten dezer verzameling, bij eene menigte, vooral kleine, kenschetsende bijzonderheden, die men hier vindt, stuit men toch gedurig op die partijzucht, waarover wij ook bij vorige Deelen reeds hebben geklaagd. Hoewel men gereedelijk de dwingelandij van napoleon erkent, moet echter, wanneer het de zaak van Frankrijk, van de Fransche Omwenteling, van het Fransche Leger tegen Europa geldt, Europa altijd
ongelijk, Frankrijk en het Fransche Leger altijd gelijk hebben; terwijl een geweldige haat tegen de Bourbons overal doorstraalt. Zoo wordt de daad van moreau, uit de zuiverste vaderlandsliefde ondernomen, om Frankrijk aan het ondragelijk juk van den Corsicaan te ontrukken, genoemd, ontrouw aan zijnen roem, en vereeniging met de vijanden van zijn Vaderland; een stap,

{==68==} {>>pagina-aanduiding<<}
door het gevoelen aller Volken en door de ware eer gewraakt; terwijl men moreau zelven dorst naar wraak toeschrijft. In napoleon's levensschets, die voor 't overige zeer wel gesteld en eene gewigtige bijdrage is tot het staatkundig leven van dit zonderlinge verschijnsel in de Geschiedenis, wordt het ellendige vertelseltje van gebrek aan kruid, en den zotten Korporaal, die de brug liet springen, - niet de neêrlaag der Franschen, die de overwinning hadden behaald - als oorzaken van den tegenspoed bij Leipzig opgegeven, letterlijk volgens de Bulletins, waarvan de leugenachtigheid toenmaals te Parijs tot een spreekwoord geworden was. Doch men erkent de onregtvaardigheid van den inval in Spanje. Een trek, die den tiran geheel schildert, is een antwoord, op zijn veertiende jaar gegeven aan eene Dame, die bij den lof van turenne toch ook afkeuring van deszelfs verwoesting der Paltz voegde: ‘Wat ligt daaraan gelegen,’ zeide napoleon, ‘indien die verwoesting tot zijne oogmerken dienstig was?’ Het spreekt van zelve, dat de dood van ney als een moord beschouwd wordt, omdat lodewijk XVIII zich door de Capitulatie van Parijs, met de Bondgenooten gesloten, niet gehouden achtte, alle verraders, die toevallig op dat oogenblik in de Hoofdstad waren, ongestraft te laten. De Capitulatie is niet geschonden: want de Bondgenooten hebben ney ongemoeid gelaten; zijn verraden Monarch heeft hem buiten Parijs doen vatten en voor de Regtbank doen stellen. In het Artikel orleans trekt men de partij van dien ouden
booswicht, door alle partijen gehaat en veracht, die zich over het lijk van zijnen deugdzamen bloedverwant, lodewijk XVI, een' weg ten troon zocht te banen. Dit alles, zelfs het aandeel, dat hij in de dagen van 5 en 6 October 1789 gehad heeft, moet laster zijn. Nogtans kan men zijne uitgebragte stem tegen het leven van zijnen bloedverwant niet loochenen; men tracht dus slechts den grooten invloed daarvan te ontkennen. Men ziet de reden van deze teedere deelneming in een' door geheel Europa veroordeelden mensch: het is de tegen-
{==69==} {>>pagina-aanduiding<<}
woordige Hertog van Orleans, dien men aan het Fransche Volk, ten nadeele van den thans regerenden tak der Bourbons, zoekt aan te bevelen; maar gewis zal deze edele Prins die aanbeveling zelf niet goedkeuren. Omdat oudinot, in 1815, niet dadelijk de partij van napoleon gekozen, maar zich slechts onzijdig gehouden heeft, mist hij de eigenschappen van groote Veldheeren, volharding van karakter en wil. Van pichegru wordt veel meer kwaads dan goeds gezegd. Zijne uitstekende krijgsbekwaamheden, voortreffelijke krijgstucht en menschlievendheid worden niet of naauwelijks genoemd, maar hij en de geheele partij der gematigden, waartoe zelfs een carnot en de edele camille jordan behoorden, onwaardiglijk ten toon gesteld, en de zegepraal van het Uitvoerend Bewind op de Nationale Vertegenwoordiging (5 Sept. 1797) door middel der bajonetten, een der schandelijkste seiten in de Fransche Omwenteling, bewimpeld of verschoond. Zelfs voor robespierre vindt men eenige verschooning. (Nogtans is dit Artikel zeer goed en menschkundig gesteld; het keurt de tirannij der mannen des bloeds ten sterkste af, maar zoekt die ruim zoo zeer onder de beschuldigers van
robespierre, dan bij hem.) Ook in andere levensberigten (b.v. de serre) nemen de Schrijvers volkomen de rol van Advocaten der welbekende Conventie op zich. Deze partijdigheid heeft echter dit goede, dat de Schrijvers vooreerst vele ijsselijkheden, in de laatste maanden van 1815 door de Ultra's gepleegd, in het licht stellen, b.v. de mishandeling van het afgehouwen hoofd van Kapt. oudin, bl. 342, en anderdeels, dat zij nu ook eenige dier staatkundige Kameleons, die onder napoleon voor den Keizerlijken zetel kropen, en het thans even zeer voor den troon des Konings doen, uit hunne eigene gezegden ontmaskeren. (Zie b.v. de Artikelen séguier en siméon.) Doch gaan wij tot aangenamer onderwerpen over.
Ten aanzien der letterkundige Geschiedenis is de oogst niet minder rijk, dan ten opzigte der staatkundige. Om eerst van de buitenlanders te spreken, wij vinden hier den

{==70==} {>>pagina-aanduiding<<}
Wiskundige méchain, den beroemden Italiaanschen Dichter monti, den ook onder ons bekenden Engelschen Doctor en Reiziger moore, den Deenschen Bisschop munter, den Schrijver der Romeinsche Geschiedenis niebuhr, den Commandeur de nieuport (in Frankrijk geboren, hoewel thans een Nederlander), oken, den grooten Starrekundige olbers (ontdekker van twee Planeten, Pallas en Vesta), pastoret (den kenner der Oostersche Wetgevingen), pestalozzi, de pradt (voorheen, wie zou dit zeggen! een Schrijver tegen de Fransche Omwenteling), priestley, quatremère d'isjonval (meer of min een fortuinzoeker, maar merkwaardig door zijne opmerkingen nopens de spinnen, die, naar men wil, den intogt der Franschen in Holland bevorderde, welken hij uit zijne gevangenis te Utrecht verzekeren liet, dat de vorst zou aanhouden), quatremère de quincy, den Geschiedschrijver rulhières, rumfort, den beminnelijken Prozaschrijver bernardin de st. pierre, den grooten Dichter schiller (zeer goed, hoewel kort), de Gebroeders schlegel, ségur, silvestre de sacy, sismondi, den Engelschen Dichter southey, Mevrouw van staal, (een zeer uitgewerkt en uitvoerig Artikel, waaruit wij gaarne, zoo ons bestek het toeliet, iets aan onze Lezers zouden mededeelen. Maar ook hier, welk eene taal! Qu'on juge de l'indignation, dont elle eût
été saisie, à l'aspect de l'horrible et dégradante tyrannie, sous laquelle la France est écrasée en 1820! Als dit waar is, hoe moet dan de tirannij van napoleon, of die van het Uitvoerend Bewind, of die der Conventie genoemd worden?) de stassart. Wij blozen schier, dezen mensch hier onder de Letterkundigen te plaatsen, die wij opgenoemd hebben; maar als zoodanig doen onze Schrijvers hem voor, en laten daarbij niet na, zijn staatkundig gedrag, ook in Holland, hemelhoog te verhessen, waarbij dan ook de gardes d'honneur als een staatkundig denkbeeld worden voorgedragen, waarover de domme Hollanders zoo boos niet hadden

{==71==} {>>pagina-aanduiding<<}
moeten worden. Stassart wilde dit werk zelss nog verzachten; maar kemper en anderen hebben zulks belet, om de Natie op te ruijen; en vandaar, wat er dan nog hards in mag liggen. Het komt ons, onder verbetering, voor, dat de woorden: horrible et dégradante tyrannie, sous laquelle une Nation est écrasée, nog al een weinig beter op onzen toestand in 1813 onder de celles, de stassart & Co., dan op dien van Frankrijk onder lodewijk XVIII, passen. De Rec. heeft zelf in den Briel onderzoek gedaan naar het destijds verhaalde geval wegens het met geweld doen overbrengen van eenen doodzieken Conscrit naar Rotterdam: dit geval is waar; en dus heeft de stassart een' moord op zijn geweten, dien al zijne ordekruisen en ridderteekenen niet zullen bedekken; en de gedachtenis van onzen cras is van de beschuldiging gezuiverd, alsof hij slechts de weêrklank eeniger partijdige menschen was, wanneer hij stassart slechts van hardheid beschuldigt. Doch wij hebben reeds te lang bij dat werktuig der tirannij vertoefd! - Onder de Geleerden vinden wij nog vermeld den beroemden Italiaanschen Letterkundige piraboschi, volney, horatius walpole en wieland. Onze Nederlandsche uitstekende mannen, meost in het vak der letteren, die hier voorkomen, zijn: martinet, van marum, meerman (vrij uitvoerig), Mevrouw meerman, metelerkamp, petronella moens (van hare talrijke werken zijn slechts eenige opgenoemd), mollerus, van mons (beroemd Scheikundige, Hoogleeraar te Leuven),
muntinghe, de Baron van nagell, van der palm, (kort, maar zakelijk; op het slot wordt gezegd: ‘In de Hollandsche Letterkunde is de Heer van der palm voor het Proza, wat de Heer bilderdijk voor de Poëzij is. De werken dier beide groote Schrijvers zullen, gelijk die van vondel en hooft, de bewondering der laatste nakomelingschap uitmaken, en blijven bestaan, wanneer er van vele anderen niet meer gesproken

{==72==} {>>pagina-aanduiding<<}
wordt, die op dit oogenblik een' zekeren naam genieten, welken zij niet verdienen, en die eene juiste oordeelkunde eenmaal op hare regte waarde zal stellen.’) pestel, pieneman, de Generaal van der plaat (die met veel onderscheiding in 1788-1790 tegen de Zweden in Rusland gediend heest), plasschaert (lid der Staten-Generaal), pieter pijpers (een middelmatig Dichter, in 1805 overleden), regenbogen, reuvens (Vader en Zoon), ruhnkenius, scheltema (veelal loopt dit Artikel over het geschil met dezen Heer wegens het werk van den Heer koning over de Drukkunst), siegenbeek, spaan la lecq, spandaw, Graas van limburg stirum, stuart, simon stijl, sweerts de landas, van swinden, van swinderen, tindal, tollens (kort en oppervlakkig), tollius, de Hoogleeraren tijdeman (Vader en Zoon), uilkens, verhuell, jeronimo de vries (zeer kort), weiland, de wez (Schrijver eener geachte Belgische Geschiedenis), de Admiraal de winter, en wiselius. Over 't algemeen hebben wij opgemerkt, dat, enkele uitgezonderd, de levensschetsen onzer Landgenooten niet meer die uitvoerigheid hebben, welke dezelve in de eerste Deelen onderscheidde. Wij wijten zulks echter niet aan onzen Landgenoot, die, ook in die bekorting, nog zoo veel mogelijk het wetenswaardigste heeft bijeengedrongen, maar aan de hoofd Redactie, of den Drukker, die waarschijnlijk minder belang stelden in Hollandsche namen, die hun geheel vreemd in de ooren klonken, en dezelve dus besnoeid hebben, of, 't geen waarschijnlijker is, hebben doen besnoeijen. - Na al het gezegde erkennen wij echter gaarne, dat deze, dus in acht Deelen volledige, verzameling,
volgens een nieuw plan aangelegd, eene menigte wetenswaardige zaken bevat, en vooral voor Nederlanders, die van de verdiensten hunner nog levende of vóór korten tijd overledene Landgenooten iets naders wenschen te weten, zeer wel-
{==73==} {>>pagina-aanduiding<<}
kom zijn moet; en wij betuigen den Heere van lennep onzen dank voor hetgene hij daarin heeft toegebragt, om onze merkwaardige mannen ook buitenslands te doen kennen.




Nederduitsche Synonymen, of Woorden, die elkanderen somwijlen vervangen kunnen, doch somwijlen niet, Taalkundig, en ten deele ook Etymologisch behandeld, door G. Bruining, Medeschrijver van het Nederduitsch Taalkundig Woordenboek. Iste Deel. Te Rotterdam, bij J. Immerzeel, Jun. 1820. In gr. 8vo. XXXVIII en 439 Bl. f 3-15-:

Behalve door deszelfs medearbeid aan de vijf laatste Deelen van weiland's Woordenboek, is de Heer bruining bekend genoeg, als een man van bijzondere geleerdheid en zeer uitgebreide taalkennis, van wien men niets gemeens verwacht. Dit werk, dat met een tweede Deel, van een zeer noodig Register voorzien, zal voltooid zijn, getuigt mede van des Schrijvers groote verdiensten. Het is bekend, dat deze zijne eigenheden heest; en het bevreemdt dus niet, dat men hier opmerkingen en uitweidingen aantreft, die men zeker hier niet zoude zoeken.
De Voorrede is veel meer dan Voorrede, daar men in dezelve eene opzettelijke toelichting der gronden vindt van het Nederduitsch en deszelss uitspraak.
De Schrijver, geraden hebbende tot onderlinge toegeeflijkheid omtrent taal en tongval, als hoogstnoodzakelijk voor het algemeen belang, leidt daaruit af: eensdeels, dat men zich, algemeen, de aangenomene hoofdtaal des lands moet laten welgevallen, hetgene ook ligt geschieden kan, waaromtrent zelfs de Waalsche Provinciën geene uitzondering vergen mogen, daar ze slechts vier in getal zijn, en het aanleeren der hoosdtaal zeer wel mogelijk is, bijaldien dezelfde moeite, waarmede men het Fransch invoerde, besteed werd; anderdeels, dat alles, wat voor deze Provinciën bezwarend is in het voorregt der veertien anderen, en vooral alles, wat naar volkstrots zweemt, bijzonder die onmatige verhefsing van den rijkdom der hoofdtaal, moet worden nagelaten.
Hier stemmen wij gaarne toe, dat eene taal, wier overvloed

{==74==} {>>pagina-aanduiding<<}
stoffe konde opleveren voor een Woordenboek, waaraan zestig kameelen nog te veel te dragen zouden hebben, allerlastigst en dus weinig roemenswaardig wezen zoude; maar voor de duidelijkheid der bevatting en voorstelling houden wij toch de woordenrijkheid onzer tale voor eene onderscheidende en ware verdienste. De Schrijver is ons hier al te toegeeslijk voorgekomen.
Meer onbewimpeld klaagt hij, van wege de vreemdelingen, over het nog niet bearbeiden onzer taal door, daartoe opzettelijk vereenigde en bezoldigde, Akademisten, waaraan het te wijten is, en dat er nog hulpmiddelen ontbreken tot de uitspraak onzer klinkers, en dat er nog geen voldoend Woordenboek bestaat in het Fransch en Nederduitsch, en omgekeerd.
De onderneming der vervaardiging van een Algemeen Woordenboek, door het Koninklijke Instituut, gestaakt zijnde, brengt de Schrijver zijne waarnemingen, eerst aan de bearbeiders van dat Woordenboek medegedeeld, daarna meer gezuiverd, en voorts door weiland met welbehagen overwogen, thans ter kennisse van alle voorstanders der Nederlandsche Letterkunde, ten einde alles in aanmerking genomen worde, bij het altijd wenschelijk zamenstel van zulk een Woordenboek, als bruining, ook na het werk, dat weiland, in elf Deelen, uitgaf, hoognoodig beschouwt.
Genoemde waarnemingen, voor zoo veel dezelve niet in dat werk vervat zijn, vindt men, ten deele, in het overige der Voorrede, en ten deele in de beschouwing der Synonymen, welke den inhoud van dit boekwerk uitmaakt.
De waarnemingen in de Voorrede bepalen zich, nadat hiertoe een, zeker vreemd schijnende, aanloop genomen is uit eene zeer geleerde, echter korte herinnering van de wijzigingen der Vriesche taal, bij klankteekenen, die bruining voorslaat tot bepaling der uitspraak van de klinkers, en bij de aanwijzing, die er noodig is, omtrent de uitspraak van eenige medeklinkers van vreemde namen; welke aanwijzing wel door niemand anders dan hoogstnuttig, vooral voor de Geografische kennis, zal geoordeeld worden. Verder houdt de Voorrede van bruining, onzes oordeels, op eene wijze, die het nuttige zeer goed aan het aangename paart, ons bezig met de beschouwing van der werkwoorden uitgang in het meervoudige, en in de onbepaalde wijze, op en; van de onderscheiding van het enkel- en meervoudige der naamwoor-
{==75==} {>>pagina-aanduiding<<}
den, door dat en; van de s daartoe; van de verbuiging der naam-, voornaam- en lid-woorden daardoor, en van de geslachten der naamwoorden.
Van deze Voorrede zeggen wij, eerst, met bruining zelven, dat zij, zoo veel hebbende van den aanvang eener Spraakkunst, eene aaneengeschakelde lezing en overdenking vordert, (Recensent voegt er bij, ‘verdient’) en dat ze daarom misschien minder zal gelezen worden, dan het werk zelve. Geen nood intusschen, zoo ze slechts door mannen gelezen wordt, geschikt om afgetrokken genoeg over eene bijzondere taal te denken, en haar geene eigenschappen toe te schrijven, welke ééne of twee andere talen inderdaad bezitten, maar van welke zij weinig of niets aan zich heeft. Aan hun oordeel onderwerpt hij en deze waarnemingen, en zijnen verderen arbeid, die echter voor anderen niet onnut zal wezen. Hij verwacht geene Lezers, dan die bevoegde Censores, en zulken, die meer dan een ledig tusschenuurtje besteden kunnen.
Recensent keurt dit oordeel zeer goed; en, daar hij wel niet verpligt kan geacht worden tot de ontwikkeling van andere meeningen, indien hij van den Schrijver verschilde, of tot de behandeling van deszelfs onderwerp op eene andere wijze, maar de Lezer van dit Tijdschrift eeniglijk verlangt des Recensents oordeel te weten, zoo betuigt hij, dat hij wel wenschte, dat bruining niet in 26 bladzijden zoo veel belangrijks had opgenomen, maar zijne gedachten uitvoeriger, en alzoo duidelijker, uiteengezet; gedachten, die - des twijfelen wij niet - aanleiding tot vele oesening geven zullen, en over welke wij, daar, waar wij van den Schrijver verschillen, een' man als onzen bilderdijk, of den Schrijvet der geschiedenis onzer taal, ypey, zeer gaarne eens hooren zouden. Als men (om iets te noemen) zoo stellig zegt: ‘zulke lidwoorden zal men, aan dezen kant van den 44 graad N. Br., algemeen gebruikt hebben,’ dan is er toch nog wel eenige opheldering en bevestiging noodig. Recensent voert dit voorbeeld te liever aan, omdat hij gaarne gelooft, dat bruining hier gelijk heeft, zoo wel als wanneer hij aan bilderdijk niet toegeeft, dat de oorspronkelijke uitspraak der meervouden van ik bad, zat, las enz. in Holland zoo zoude verstooten zijn; maar juist daarom had hij eenig meerder bewijs verlangd.
Het werk zelve bevat een aantal woorden van gelijke of

{==76==} {>>pagina-aanduiding<<}
gelijkschijnende beteekenis, of als van ééne beteekenis zijnde gebruikte, maar te onderscheidene woorden; vooraan zijn geplaatst bijwoorden, voegwoorden, voorzetsels enz., omdat deze, hoe gering ze schijnen, in elke taal datgene zijn, wat de ligaturen en pezen zijn voor het menschelijk ligchaam, die alles onderling verbinden, en welker kracht van zoo veel invloeds op het overige is, dat men daaromtrent niet zorgvuldig genoeg zijn kan. Hierop volgt een schat - van wege den overvloed en de waarde van hetgene men hier vindt, zeggen we een' schat - van woorden, welker eigendommelijke beteekenis en regte gebruik grondig onderzocht wordt; de behandeling daarvan is zoo doormengd met verscheidenheden, zoowel van aanhalingen als van aanmerkingen des Schrijvers, dat men zijn werk niet alleen met verbazing over zoo vele geleerdheid, en met erkentenis van zoo veelvuldige leering, als zich hier aanbiedt, maar ook met een ongemeen vermaak doorlezen zal. Die lezing, dank hebbe daarvoor de Schrijver! welke inspanning zij ook vordere, behoeft echter niet te vermoeijen. Het werk toch is in afdeelingen gesplitst, boven welke eenige Synonymen staan, die daar beoordeeld worden; maar welke afdeelingen door geenen zamenhang aan elkander verbonden zijn, zoodat men de lezing eener volgende, zonder schade, naar welgevallen uitstellen kan. Intusschen zijn het niet alleen de woorden, in de opschristen voorkomende, welke in de onderstaande afdeeling worden behandeld, (en deze zijn reeds zoo veel, dat wij geene plaats tot derzelver afschrijving kuunen inruimen) maar ook vele, in het opschrift niet genoemd, worden overwogen, Één voorbeeld zij genoeg. Het boek valt voor ons open op bl. 165. Wij vinden hier het opschrift: Vriendelijk, Gemeenzaam, Minzaam, Minnelijk, Aanminnig,
Lieftallig, Aanvallig, Innemend, Verteederend, Kluisterend; maar men vindt hier ook aanmerkingen over Meente (eene weide), Gemeente, Gemeen, Min (gering), Minnemoeder, Minnen, die men niet zonder genoegen zal lezen. Inderdaad, door een Register, voor welks naauwkeurigheid en volledigheid alle zorg gedragen worde, zal dit werk een voortreffelijk Woordenboek zijn.
Recensent heeft uit dit boek veel mogen leeren; en, omdat hij het der lezing en behartiging van alle beminnaren onzer schoone Letterkunde hoogstwaardig acht, zal hij zich hier niet beklagen over het, zijns oordeels, hier en daar te ver gezochte, niet juist vergelekene, en te paradoxe in brui-
{==77==} {>>pagina-aanduiding<<}
ning's zoo taalkundige als Etymologische redeneringen, waaromtrent dit Tijdschrist ook de plaats niet bevat, om aanmerkingen te ontwikkelen. Ten bewijze der hier aangebragte afwisselende verscheidenheid, welke nu eens onderwijst, dan weder verhaalt, en waardoor men meermalen wel eens iets belangrijks vindt, hetwelk niet tot het vak der Taalkunde alleen behoort, kouden wij reeds uit de Voorrede aanhalen de opmerking omtrent Schaak-mat; maar wij kiezen, ten besluite onzer aankondiging en aanbeveling dezes werks, uit hetzelve het volgende voor onze Lezers:
Bl. 103. ‘Gierig is zoo veel als geerig, begeerig, oudtijds begierig, van gieren, geeren of geren, hetgene ook de bron van geerne is, en met garen overeenkomt. Dit alles schijnt ons een uitspruitsel van ga, voorwerp van begeerte, dat, door de aanneming eener d, in gade veranderd wordt. Vanhier gaden, het begeerde bijeenbrengen; gading, begeerte en voorwerp daarvan: Het is mijne gading niet; en gaderen, dat eene voortduring van gaden aanduidt. Voorts geeft ga ook het werkwoord garen, het bijw. garen, of gaarne, en misschien karig.’ (Recensent zoude hier niet ongepast gevonden hebben eene opheldering der eigen-namen van Gerrit, Geerit, Geert enz., als van Geeren afkomstig. Gerrit Gerritze werd daardoor Desiderius Erasmus, de Latijnsche en Grieksche naam van begeerte.) ‘Wat hiervan zij, gierig is eigenlijk zoo veel als hebzuchtig, maar beantwoordt in het gebruik ook aan vasthoudend, van kleef, zoo als men dikwijls zegt. - De gierigheid heeft hare trappen, en neemt met de jaren al meer en meer toe. Hare slaven outzeggen zich de meeste genoegens des levens, ja meermalen ook de noodigste behoesten, en wanen, dat een bloot bezit van geld en goed tegen dat alles opweegt. Hierdoor onderscheiden ze zich van edeldenkender karakters, door wie zij niet dan veracht kunnen worden; en daar ze uit het oog verliezen, dat zonder Gods gunst en zegen niets gedijt, kunnen zij
hierin ook niet deelen. Bij de genen, die hen omringen en van hen afhangen, vinden zij geene genegenheid, welke voor anderen het leven verzoet en lijden verzacht. Voorbeelden van een gierig gedrag zijn er sinds theophrastus in eindelooze menigte geschilderd. Eberhard voegt bij al de vorige nog een van een' voornamen Ambtenaar, die de broeken van weggejaagde bedienden tot aan het laatste lapje droeg, e eenmaal met een koortsig lig-
{==78==} {>>pagina-aanduiding<<}
chaam een' ganschen nacht voor eene poort in zijn rijtuig doorbragt, om het geringe poortgeld niet te betalen.’
Bl. 135. ‘Over de Schoonheid van gelaat, gestalte, kleur enz. in den mensch, denkt men in verschillende landen, en op verschillende tijden, zeer verschillend. Tot vrouwelijke schoonheid wordt in Egypte, Perzië enz. veel vet gevorderd. De Romeinen plagten aan een meisje, dat wel uitgegroeid was, den naam van pugil (vuistvechter) te geven. Hier te lande moest een meisje, nog zeer kort geleden, den middel van een gekorven diertje hebben, en dit schijnt wel haast op nieuw het geval te zullen zijn.’
Bl. 255. ‘Op een' zandgrond bouwen, dat uit den Statenbijbel ontleend is, moest eigenlijk zijn op den zandgrond bouwen. In het Joodsche land lag er, namelijk, toen de Heiland predikte, op de rotsen eene thans veelal weggespoelde aardkorst. Bouwde men slechts hierop, dan werd het gebouwde ligtelijk door winden en slagregens weggevaagd. Men moest dus voor hetzelve, op de rots, onder de dunne aardkorst, vastigheid zoeken, graven en verdiepen, zoo als het bij lucas is, en op de (niet eene) steenrots bouwen. Dan was het gebouwde, op of in de helling van eene hoogte, tegen stortregens bestand. Ook dit hopen wij door den herziener van den Statenbijbel opgemerkt te vinden.’
Bl. 385. Voordeel is het tegenovergestelde van nadeel, achterdeel, interdeel, dat naar het Hoogd. hintertheil gevormd is, waaruit men achterdeel ook schijnt te hebben ontleend, tot welks verzinning eene averegtsche Etymologie van voordeel aanleiding schijnt te hebben gegeven. Als men, namelijk, in dit woord, voor tot de plaats betrok, van welke het deel genomen werd, moest het tegenovergestelde achterdeel luiden; maar hiervan bediende men zich te minder, omdat het door eene onaangename dubbelzinnigheid gedrukt werd; en men gevoelde zekerlijk tevens vrij algemeen, dat voor in voordeel tot den tijd behoorde, waarop men het deel naar zich nam; als wanneer het tegenovergestelde door nadeel moest worden uitgedrukt. Ons althans schijnt het dus met de zaak gelegen te zijn. Onze hedendaagsche tafelgereedschappen en gebruiken zijn eerst vóór twee of drie eeuwen uitgevonden. Vóór dien tijd gebruikte men borden noch vorken, en messen waren ook schaarsch. Als de spijs op tafel kwam, verscheen er een voorsnijder, bij de Romeinen veelal Carpus geheeten, en door den gastheer met carpe, carpe!

{==79==} {>>pagina-aanduiding<<}
(snijd voor, Carpus!) aan het werk gezet. Zoo haast dit afgeloopen was, nam de aanzienlijkste gast het eerste een deel naar zich, en werd hij genoodigd om het beste te nemen; het deel der volgende gasten was gevolgelijk van minder allooi; en hoe beter en grooter het voordeel was, hoe slechter en kleiner het nadeel vallen moest. Bij onze voorouders had er ook iets dergelijks plaats; maar veelal was een iegelijk er zijn eigen Carpus, dat op het nadeel den nadeeligsten invloed hebben moest. Veelal deed men zekerlijk aan hetzelve groote afbreuk, door een groot voordeel voor zich te nemen.’ enz.
Op zoodanige wijze vindt zich de Lezer, door het geheele boek heen, verrast. Wij kunnen geene voorbeelden meer bijbrengen; maar - behoeft dit wel? Bruining zie zijne moeite door een veel grooter getal van Lezers beloond, dan eene vooraanstaande Naamlijst Inteekenaren behelst!




Perzius Hekeldichten, vrij, en in toepassing op onzen tijd nagevolgd door Mr. Willem Bilderdijk.


- Nam quis iniqui 
Tam patiens orbis, tam serreus, ut teneat se? 

Te Rotterdam, bij J. Immerzeel, Jun. 1820. VIII en 87 Bl. f 2-4-:
‘Dat deze uitspanning (of zoo men het noemen wil) niet ieder behagen, ja, niet weinigen stoten zal, moet ik verwachten; maar tijd en omstandigheden waarin wy leven, persten haar van mijn hart; en wellicht was het nooit dringender plicht, in het openbaar die gevoelens ondubbelzinnig en nadrukkelijk voor te staan, die de dwarrelgeest dezer eeuwe op alle mogelijke wijze onderdrukt en vervolgt. En hierin wensch ik my-zelven nooit ongelijk te worden.’ Zoo schreef de Dichter, oud, door kwalen neêrgedrukt, en als aan zich zelven ontvallen, op zijn ziekbed, misschien sterfbed, in Sprokkelmaand dezes jaars. Wij verheugen ons, dat dit misschien tot niet is geworden! De groote man, voor wiens onbegrijpelijke talenten wij een' ongeveinsden eerbied betuigen, blijft zich zeer gelijk in die vervelende beschrijvingen van zijnen ligchamelijken toestand, die reeds zoo lang het Publiek zijn nu toch op handen ver-
{==80==} {>>pagina-aanduiding<<}
lies aankondigden, dat wij vreezen, dat zij weinig indruks meer maken kunnen, omdat men ze niet gelooven kan.
Voordat hij echter den Zangberg voor altijd verlaat, beschenkt hij ons met deze vrucht zijner verpoozing van afgetrokkener studiën, die ons - wij ontzien de waarheid meer dan bilderdijk - hartelijk heeft doen wenschen, dat hij eene den Dichter, den Wijsgeer, den Christen waardiger uitspanning had gekozen. De reden van onzen wensch leest elk, die den geest van bilderdijk kent, in zijne, aan het hoofd dezer beoordeeling geplaatste, verklaring, in welke hij tegen den dwarrelgeest onzer eeuw zich te weer stelt. Die nu weet en gelooft hetgene van zijne gelijkheid aan zich zelven de waarheid is, kan van deze hier niet anders wachten, dan hetgene, grootstendeels, mishagen en stooten moet; te minder, daar hij hier aanmerkingen van bilderdijk achteraan geplaatst vindt.
Perzius, aangaande wien toch sommige lezers van bilderdijk wel eenig onderrigt hadden mogen ontvangen, was een in den bloei des levens gestorven Hekeldichter, van wien het waar zij, dat hem de Wijsgeer seneca niet behagen konde, dien hij ook te laat leerde kennen, en van wien blair getuigt, dat hij minder wellevendheid dan horatius bezat, maar nader bij de sterkte en het vuur van juvenalis kwam; het is even waar, dat hij, de kuische en ingetogene mensch, edele en verhevene zedelijke gevoelens uitdrukte in zijne zoogenoemde Hekeldichten. Maar is niet bilderdijk de man van jaren, en de Wijsgeer tevens? en - hoe vrij en onashankelijk perzius dan ook navolgende - welke andere dan verhevene, edele gevoelens behoorden zijne zangen te bezielen? Onzes oordeels, echter, laat hem perzius hier beneden zich.
Het eerste Onderhoud, de belagchelijke Dichtroemziekte (zoo schrijft bilderdijk) voorstellende, gispt, zonder eenige genadc, den wansmaak omtrent het hooge der Poëzij, ja zelfs taal en versificatie, waardoor gevoel en verstand verwoest, en de waarheid aan waan en Genootschappelijke conventie opgeofferd wordt. Is het Dichtstuk zelve hier eene geeseling, brandmerk mag het alles wel heeten, wat bilderdijk in de Aanteekeningen op hetzelve schrijft, die hier verreweg de uitvoerigste zijn. Of evenwel de Dichter aan zich zelven hier gelijk zij, beoordeele men uit de volgende aanteekening: ‘Men zegt ontfangen, en ik mag lij-
{==81==} {>>pagina-aanduiding<<}
den, dat men even zoo ontfonken zegt, schoon het beter waar, zoo het gebruik ondvangen enz. toeliet.’ Intusschen schrijft hij zelf ontfangt en ontfingt. Bl. 71 klaagt bilderdijk over die verwrongene constructie, die die afgrijselijke (dit wordt ook afgrijslijk gespeld) stroefheid te weeg brengt.... en over het stijve, verwrongene en gedwongene van een' zin, door geen vloeijend vers toe te laten.... maar, al is het Proza, nu vergelijke men eens deze periode, bl. 80: ‘Men herinnert zich thands veellicht den tijd niet meer, toen de jonge meisjens, zich den blos der gezondheid schamende, tot koffydik, krijt, en dergelijke, niet uit kracht of trek van behoefte, als absorbentia, om zuren of andere scherpten te matigen of te satureeren (waartoe de lijdende Natuur somtijds de gestellen aandrijft), maar als middelen van verstopping, om bleek te worden, en (zoo het toen genoemd werd) een voorname of modekieur te krijgen, een toevlucht nam die voor geheel het samenstel des lichaams verderfelijk was.’ Moet er nu zoo geconstrueerd worden? Is dat een
exemplum stili, dat de praeceptor geest? Nog iets. Bl. 65 zegt bilderdijk. ‘Schreeuwend is het, als men sylben die kort zijn, lang maken durft en er den toon aan geeft. Dén ('t lidwoord), hét enz.’ Maar nu lezen wij:
Bl. 13. En dit verduisterén? - Neen, deur en vensters dicht!

Bl. 18. En kust en troetelt hét.
Wij willen geene meerdere staaltjes van zoodanige gelijkheid aan zich zelven aanvoeren.
Het tweede Onderhoud, aan plotius macrinus gerigt, over de Wenschen, eindigende dus:

Een ziel, wier zelfgevoel met Jezus samenvliet, (?) 
En zonder andren wensch, dan dat Zijn wil geschied'! 

is slechts van ééne aanmerking voorzien, over de invoeging van onduitsche woorden. Het derde Onderhoud, over de Zelfverwaarlozing, en het vierde, over de Zelfkennis, (hier spreekt socrates alcibiades aan) hebben geene aanteekeningen. Achter het vijfde, gerigt aan corrutus, over de Vrijheid, staat nog een bijvoegsel, over de valsche Schaamte. Wie dit lezen kan zonder ergernis, die moet wel heel hardhuidig zijn: men proeve eens!

{==82==} {>>pagina-aanduiding<<}


Maar welke Vrijheid! - - - 
Den Adel, gift van God, (?!) te ontzeetlen, God ten hoon, 
En laffen Koopmansgeest te tillen op den throon? - 

Van de (of, zoo als bilderdijk verkiest, den) zedeleer zegt hij, dat dezelve thans in een' cirkel ronddraait, en op eigenbaat en de ingebeelde zelsgenoegzaamheid des hoogmoeds (twee heerlijke beginsels!) steunt; en van de hedendaagsche staatsleer: zij ondersielt eene eenwige en radicale verdeeldheid tusschen Vorst en volk, die er den grondslag van uitmaakt. Waarlijk, dit kan er met door! Is dit Patriottisme, os zucht voor het Huis van Oranje? En het nieuwe volkenregt? alles is werk van den wijsgeer, die alles kunstig onderscheidt, maar, wierd de beschonwing in werking veranderd, dat onderscheiden kan wel verwoesten, maar niets vormen. - Het laatste Onderhoud, aan cezius bassus, gaat over het gebruik des Rijkdoms, en lazen wij reeds in de Mnemosyne.
Elk staat zijn oordeel vrij, maar - de Recensent heeft onwillekeurig gedacht aan den man, die den splinter in zijns broeders oog niet dulden kan, en zie, daar is een balk in zijn eigen oog! Neen, bilderdijk! uwe verdiensten zijn te groot, en uw roem te hoog gerezen, om u zoo te vernederen tot schimpen en schrollen; althans ons behaagt, ons sticht het niet, en wij behooren wel tot de lieden, die bilderdijk bewonderen, maar niet tot hen, die daarom alles goedkeuren en prijzen, omdat hij het zegt, die zoo éénig in zijne soort is.




Poëzij, door Vrouwe Katharina Wilhelmina Bilderdijk. Te Rotterdam, bij J. Immerzeel, Jun. 1820. VIII en 186 Bl. f 3-:-:

Recensent herinnert zich het tweede en het laatste stuk in dezen bundel, getiteld ‘Vrouwenbestemming’ en ‘Nederlands eer hersteld,’ met een onderscheiden genoegen gelezen te hebben in de Mnemosyne. Behalve deze, vinden wij hier nog een grooter Dichtstuk, het Huwelijk, en 21 losse Gedichten, van verscheidenen inhond, maar op welke alle toepasselijk is, wat wij onder het regt fraaije titelvignet lezen:

{==83==} {>>pagina-aanduiding<<}


‘De Poëzij strooit rozenblaan 
Op 's werelds ruwe distelpaan.’ 

En de geheele bundel, die zonder voorrede, welke dezelve ook niet behoefde, verschijnt, is ten volle waardig, hetgene bilderdijk vóór dezelve aan zijne Gade gezegd heeft. De gansche houding dezer zangen getuige, dat de Dichteres, ook als Dichteres, de gade is van den Puikdichter, dit beteekent niets ten nadeele harer oorspronkelijkheid en eigene kracht, die hier, allerwegen, ons treffend aandeed.
Wij houden ons ten volle overtuigd, dat elk, die goeden kunstsmaak, zuiver gevoel des harten en Christelijken Godsdienst waardeert, dit boek met erkentenis, ja met bewondering, zal lezen. Liefde voor den Gade, moederlijke smarte, weemoedige berusting in het onherstelbare leed, verheffing der neêrgebogene ziele tot moed en hoop, sterkte des vertrouwens door het Christelijk geloove, wordt, in de meeste dezer schoone stukken, in de verhevene, maar voor elk verstaanbare, taal der poëzij uitgedrukt. Of het aan ons gevoel hapert, weten wij niet; maar het minst behaagden ons de hier voorkomende Romance en Arnyn en Analicde, niet omdat deze stukken minder dichterlijke schoonheid hebben, maar om dezelfde reden, om welke ons, vroeger, de Moord van Woerden, en, later, Ralow's Burg, door deze zelsde vrouw bezongen, niet behagen wilden. Hoe gaarne schreven wij veel af uit deze, inderdaad belangrijke, Poëzij; maar de Lezer vergenoege zich met de opgave der stukjes, behalve de genoemde, hier te vinden, en koope, op ons woord af, het werk zelve! 1. De Nieuwjaarsnacht. 2. De Herinnering. 3. Moederlijke droefenis. 4. Berusting in smart. 5. Lenteregen. 6. Aan mijnen Egade, in antwoord op een verjaarvers. 7. Verjaarfeest. 8. Weldadigheid. 9. Eens Krijgsmans afscheid (in 1816.) 10. Opwekking. 11. Kristenmoed. 12. Jezus Opstanding. 13. Aan Minona. (Kozegarten van verre gevolgd.) 14. De verloren Zoon. 15. Aan de Dood. 16. Onderwerping. 17. De Weduw, bij het Overwinningsfeest. 18. De Weduw. Wij sloegen het kleinste over.
Ziehier hetzelve. Een ander kieze iets anders, het zal vooral niet iets minder zijn.

{==84==} {>>pagina-aanduiding<<}


	Melittaa's Grafschrift.
Hier ligt een vroeggeknakte bloem, 
Des dorplings lust, der maagden roem, 
Op 't mulle grafbed neder. 
Geen lelie had ooit schooner zwier; 
Niet slanker is de populier, 
Niet rijziger de ceder. 
Geen frisscher blos had ooit de roos, 
Geen blanker gloed de tijdeloos, 
't Viooltjen nooit de zachtheid 
Die uit haar blaauwende oogen scheen. 
Gij, die dees grafstee nadert, ween, 
Dat over zoo veel minlijkheen 
De sluier van de nacht leit! 

De spelling is natuurlijk die van bilderdijk, en derhalve dikwijls vreemd, althans voor hen, die, ooe ook met hem ingenomen, de meer algemeen gevolgde, gemakshalve misschien velen, eerbiedig mede volgen. Doch, dit zij zoo!




Dichtstukjes van C.A. Vervier. Iste Deel. Imitation Libre des Poësies de Mr. C. Vervier, par M.L.V. Raoul. Te Gend, bij J.N. Houdin. 1820. In 8vo. 95 Bl.

Het kan somtijds zijne nuttigheid hebben, een oog op de beoordeelingen te slaan, die elders voorkomen. Wanneer wij, bij voorbeeld, het gunstige vonnis, dat dit boeksken reeds heeft ondergaan, vergelijken met de wijze, op welke de eerste voortbrengselen der Belgische Muze, na de vereeniging, in datzelfde Maandwerk ondergingen, dan loopt, naar onze gedachten, eene duideiijke en gezegende toenadering, van wederzijden, in het oog. Die van de Vlaamsche school hebben dan niet slechts reuzenschreden gedaan; maar die van de Hollandsche zijn ook gereed, om dit te erkennen en aan te moedigen. Misschien doet er, ten opzigte van het stukje voorhanden, ook wel iets toe, dat de Dichter besloten heeft om zich naar de Siegenbeeksche spelling te schikken. Wij zijn daaraan nu al zoo gewoon geworden, dat elke belangrijke afwijking ons hindert. Ook, dunkt mij, zie ik den dag

{==85==} {>>pagina-aanduiding<<}
reeds aanlichten, dat onze spelkoning, even zoo goed als vader willem's doorluchtige afstammeling, den rijksstaf over alle de Nederlanden zwaait. ‘Heer! pa,’ zeide onlangs mijn kleine jongen, daar hij een stukje van het werk des Heeren willems opnam, ‘die man schrijft over de taal, en hij kan zelf nog niet spellen; kijk, daar staat Nederduytsche tael!’ En zulke letterwijzen hebben wij van allerlei ouderdom.
Hoe dit echter zij, de Heer vervier verdient gewis aanmoediging; en wij moeten ons zelve beschuldigen, dat zijn stukje zoo lang onvermeld is blijven liggen. Doch dit zelfs is, hoe vreemd het ook schijne, een gevolg onzer belangstelling. Zoodra het werkje ons onder de oogen kwam, vatteden wij het op, en lazen het grootendeels door, zonder te bedenken, dat andere dringende bezigheden ons moesten verhinderen, terstond met hetzelve gedaan te maken. Dan is de eerste nieuwsgierigheid voldaan; dan ziet men er zelfs tegen op, om, bij al het nieuwe, nog eens hetzelfde te lezen, en alzoo raakt het spoedig verschoven en bedolven. Het is toch nog geene zoodanige lekkernij, geene zoo rijke goudmijn, voor hem, die aan onze Puikdichters gewoon is, dat men zeggen mag: Decies repetita placebit. Maar het is echter een goede trant, aangenaam en belangrijk, lief en stichtelijk. Onze zuidelijke broeders zijn nog altijd groote vrienden en bewonderaars van vader cats; en ons dunkt, dat dit in sommige stukjes niet onaangenaam doorstraalt. Laten zij slechts hunnen eigen' weg bewandelen, en maar niet eens pogen, al te spoedig Hollanders (in dit opzigt) te zijn. Eene zekere verscheidenheid in de twee hoofddeelen van een geheel, die wij met genoegen in de schilderschool opmerken, kan ook hier misschien hare groote nuttigheid hebben. Eenvoudigheid kenmerke vrij de eerste hervatte schreden van het Zuiden op de Nederlandsche letterbaan! Aan vuur en stoutheid zal het hun, die uit den aard toch ruim zoo levendig zijn als wij Noordelingen, op den duur wel geenszins ontbreken. Wat zullen wij er al veel meer van zeggen? Die het gelieft te koopen, zal het zich te minder beklagen, omdat de vrije, dichtmatige vertaling van den Heer raoul inderdaad zeer gelukkig is. Wij eindigen dan met een paar aanhalingen.

{==86==} {>>pagina-aanduiding<<}


	Aan den Minnegod.
O gij, gij kleine blinde God! 
Die fier met onze tranen spot; 
Die, steeds te loer met boog en pijl, 
Ons hart beschouwt als daar voor veil; 
Die, roosziek als de wolven-teelt, 
Ons wondt en nooit die wonden heelt; 
Ik tart uw wapens, uwe magt, 
Ik drijf den spot met hunne kracht. 
Gij zaagt mij eens uw' onderdaan; 
'k Bragt op uw altaar bloemen aan; 
'k Bragt in uw rijk en trouw en deugd, 
Maar hoe kortstondig was mijn vreugd! 
De wuftheid, die u steeds verzelt, 
Heeft al mijn hoop te leur gesteld. 
Nu, daar ik uwe strikken ken, 
Nu, daar ik u ontweken ben, 
Nu komt ge met een zoet gelaat, 
En wenscht den eens geleden smaad 
Op mij te wreken, en mij wêer 
Te brengen onder uw beheer. 
Neen, vriend! het is een moeijlijk ding, 
Den blinddoek van begoocheling, 
Hem, die terug kwam tot zijn pligt, 
Op nieuws te slingren om 't gezigt. 
't Gepluimde zangertje van 't bosch, 
Geraakt het eens uit 't strijke los, 
Waar in zijn vrijheid schipbreuk leed, 
Erkent de dwaasheid, die het deed, 
En vlugt reeds, als 't maar in 't verschiet 
De schaduw van een vooglaar ziet. 


	Vaderles.
Van waar de dwaze spreuk: ‘gelukkig als een koning’? 
Geeft dan 't verganklijk goed een onvergangbre vreugd? 
Ik, die geen dons beslaap in hooggewelfde woning, 
Geniet een rust die u, ô vorst! gewis niet heugt.  
Ik die, terwijl de dood mij eerlang dreigt te slopen, 
Gebogen op mijn stokje en met een' tragen tred,  

{==87==} {>>pagina-aanduiding<<}

Op d'ouden vadrenvloer, door mij welëer bekropen, 
Nu, grijs en waggelend, onzekre stappen zet, 
Geniet meer ware vreugd, dan hij die, uit paleizen, 
Waar, bij het snarenspel, geen zachte rust bestond,  
Naar landhuis en paleis steeds ginds en weer moet reizen, 
Als bleef men vrij van zorg bij 't wisslen van den grond.  
Neen, neen, de grond van 't hart zie daar! de bron van vrede, 
Daar vindt men stille vreugd, wanneer het driftenheer, 
Geklonken in 't gareel, beteugeld door de rede, 
Zijn togt (*) naar beter lot geduldig legt ter neer. 


De verbannen Zoon, of de verblijfplaats der Struikroovers, naar het Fransch van Madlle Regina Maria Roche, Schrijfster der Abdijkinderen. II Deelen. Te Zaltboemcl, bij J. Noman. In gr. 8vo. Te zamen 598 Bl. f 5-10-:

Uit het Fransch van Mlle roche? Wij meenden, dat deze Dame eene Engelsche was. Hoe het zij, het boek is geheelenal in den Engelschen smaak: de personen en karakters zijn Engelsch, of toch uit de drie Koningrijken, met bijvoeging van eenige Spanjaarden en Italianen. De trant heest wel iets van dien der ijsselijke Romans van Lady radcliffe; evenwel het spookt er zoo niet; de schrik wordt meest door nog levende wezens, door struikroovers enz. bewerkt. Echter is de naam van verblijfplaats der struikroovers ongepast, daar deze slechts eene lauge episode is, en geenszins onmiddellijk tot de ontknooping bijdraagt, maar wel van ter zijde, door den held des verhaals met eene gelijktijdig ontsnapte schoone - die hij echter reeds vroeger gekend had - in gezelschap te brengen. Het verhaal is wonderlijk en avontuurlijk genoeg, en opgevuld met eene geheele menigte van bijkans ongeloofelijke gevallen, b.v., zoo als het hoofdkarakter ten kwade, de Satan in dit boek, (Lord o' sinister) zich niet onaardig uitdrukt: (IIde D. bl. 168.) ‘Het herinnert mij aan don quichot, toen hij uit de spelonk van Montezinos ging. Eene schipbreuk, bosschen, oude kasteelen, struikroovers, en ongelukkige jonge jufvrouwen..... Waarlijk, gij kunt uwe geschiedenis het licht doen zien, onder den titel van: Wonderba-
{==88==} {>>pagina-aanduiding<<}
re Lotgevallen van osmond munro.’ En nu zijn deze lotgevallen niet meer dan ruim de helft des werks: want deze osmond munro is slechts één der kinderen van den verbannen Zoon, die zich de ongenade zijns vaders op den hals haalt door een huwelijk met eene Spaansche, hetwelk deze, door eene tweede
vrouw opgezet, gretig als voorwendsel aanvat, om zijnen zoon te onterven. Deze, een zeer braaf man, moet zich daarop kommerlijk behelpen; doch onverwacht komt hem een rijke buurman, Lord o' sinister, te hulp, en bezorgt hem eene plaats op zijne goederen in Ierland, maar alleen met oogmerk, om, door allerlei middelen, de schoone en deugdzame dochter des helds, elizabeth, in zijne magt te bekomen. Dit mislukt hem echter, deels door de liefde, die zij koestert voor zekeren Kapitein delacour, deels door de tusschenkomst van den schoonbroeder van o' sinister, die haar uit het dreigende gevaar redt, van met denzelven in eene vervallene kapel getrouwd te worden. Zij heeft voorts nog allerlei lotgevallen, is in gevaar van een' verleider, nog woester dan o' sinister, en van de slangetong van deszelfs coquette en kwaadaardige gade, is incognito in het kasteel van haar' grootvader, wordt daar door deszelfs vrouw herkend en beleedigd; eindelijk, echter, bereikt zij weder haar vaderlijk huis, en bekomt de toestemming van haar huwelijk met delacour, die echter eensklaps scheep moet. Ondertusschen zoekt o' sinister haren broeder osmond, die te Edimburg op de Hoogeschool lag, door eene waarlijk duivelsche list, naar Westindië te zenden; doch dit mislukt hem: delacour geest hem eene predikantsplaats op zijn schip; doch bij het zeilen eener vloot naar Spanje, terwijl hij op een ander schip is, vergaat dit met man en muis; osmond alleen blijft over, wordt op de kust geworpen, door goede lieden wel onthaald, en heeft nu het zonderlinge avontuur, van in een heldengraf, hetwelk hij voor liefhebberij bezigtigt, een' jongeling uit Italië (den Graaf
van placentia) te vinden, die, toevallig op dat graf staande, er door heen was gevallen. En dit is nu een der beslissendste gevallen in het boek; zoodat het beter de holle grafsteé, dan de verblijfplaats der struikroovers, zou sieeten. Want nu neemt de geredde jongeling zijn' redder osmond met zich naar zijn kasteel Accerenha in Italië. Onderweg worden zij door een' Turkschen zeeroover genomen; doch osmond lokt, door list, een

{==89==} {>>pagina-aanduiding<<}
gedeelte der roovers met zich en placentia aan land, en doet hen bij Accerenha gevangen nemen. Hier geraakt de goede osmond nu smoorlijk verliefd op een meisje, dat hij niet kent en niet ontmoeten kan, bekomt een ambt te Napels door bemiddeling van zijn' vriend placentia, en vertrekt daarheen met een' goeden Ierschen knecht, mactalla, die altijd bij st. benedictus zweert. Hier worden zij nu door roovers overvallen en gekneveld; doch osmond ontsnapt, door behulp van mactalla, benevens zijne mede gevangene liefste en hare ouders. Nog zijn zij menigmaal in levensgevaar; want de roovers zitten hen na, en midden onder dat gevaar leest osmond munro aan zijne reisgenooten een verhaal voor, in het oude kasteel gevonden, waarin de roovers huisden, en hetwelk tot het geheel verder in geene betrekking staat. Eindelijk komt men, na nog velerlei ontmoetingen, te Napels. Ondertusschen heeft osmond gelegenheid gevonden, zijne liefde tot het meisje te verklaren, en de toestemming harer moeder te bekomen; doch niet die van haren gramstorigen vader, die naderhand blijkt o' sinister te zijn; welke, ter ontkoming van de wraak eens beleedigden echtgenoots, met zijn huisgezin naar Italië is getrokken. - Wij zullen den Lezer niet verder met bijzonderheden bekend maken, die zijne nieuwsgierigheid vooraf bevredigen zouden: genoeg, osmond heeft nog een tweegevecht met zijn' doodvijand, nog niet herkend als vader van zijn meisje) redt een' mensch uit een hol, die reeds bijna door roovers vermoord was, gaat met denzelven naar Schotland, doch vindt het ouderlijke huis verlaten, en de ouders in de gevangenis. Deze toestand wordt treffend beschreven: het is de knoop
der Geschiedenis, en de ontknooping daarvan is even onverwacht, en bijna in denzelsden trant, als in den alom met roem bekenden Vicar of Wakefield van goldsmith. Alles komt nog te regt: de oude man is de schoonvader van den verbannen Zoon; delacour komt eensklaps, als een Deus ex machinâ, opdagen, en trouwt met elizabeth, gelijk osmond met zijne cordelia, de dochter van o' sinister, die in Italië door zijn' vijand gevonden en ter neêr geveld is; zoodat de held en heldin nu schatrijk worden; en, om dien rijkdom nog te vermeerderen, en tevens de dichterlijke regtvaardigheid te voltooijen, sterft de oude Heer munro ter goeder ure, en laat, in weerwil zijner vroegere beschikkingen, zijn geheele kapitaal

{==90==} {>>pagina-aanduiding<<}
aan zijn' voorheen onterfden zoon achter. De stiefmoeder is de éénige, die ten slotte ongelukkig wordt.
Hoezeer wij dezen Roman geenszins onder de goede rangschikken, - hoezeer er een groot aantal onwaarschijnlijkheden in voorkomen, en de menschkunde door denzelven weinig of niets wint, - hoezeer ook de vertaling op meer dan ééne plaats stijf en gewrongen is, - zoo hebben wij denzelven nogtans met eenig genoegen gelezen. De Schrijfster bezit de gaaf van wèl te verhalen en de aandacht bezig te houden, zoodat, wanneer men eenmaal aan het lezen van een der gevallen is, men niet kan uitscheiden voordat men den afloop weet. Tot uitspanning in een verloren uurtje hoewel die uurtjes in het korte menschelijke leven nooit moesten voorkomen - is deze Roman dus tamelijk bruikbaar; maar vergeefs zou men daarin naar eenige nuttigheid zoeken.

De Tooneelspeler, naar het Hoogduitsch van Karl Stein. Te Leiden, bij A. en J. Honkoop. 1820. In gr. 8vo. 204 Bl. f 1-16-:

Bruder sausewind heet de held in het oorspronkelijke; maar in het Hollandsch zou noch wildzang, noch windbuil behagen, en een losbol ziet reeds van lafontainb ook bij ons het licht. Waller noemde het jonge mensch zich zelf; daar mijn leven een gedurig zwerven was, zegt hij, zoo nam ik den naam van Waller aan. [Deze zinspeling klinkt beter in het Hoogduitsch; Waller beteekent zwerver; dit doet bl. 195 eene aanteekening opmerken; soortgelijke had ook bij bl. 123 gevoegd, waar de huichelaar, op het hooren van den naam van göthe, uitroept: ‘Mijne Freule zingen? een lied van götzen? wee! dat doet mij sterven!’ kennelijk denkende, dat het lied de Afgoden betrof.] Geestig en vrolijk, zegt de Vertaler, is deze roman; evenwel is dat geestige hier en daar wel een weinig geforceerd, hoezeer ons het vrolijk verhaal toch meermalen een' luiden lach - niet zoo zeer afperste, als wel ontlokte. Wij ontvangen hier eigenlijk het weinig omslagtig berigt van den levensloop, of liever slechts zoo veel, als daarvan tot de ontknooping noodig is, van broeder sausewind, alias waller of zwerver, die zeer gelukkig eene lieve bruid vond, op welke hij

{==91==} {>>pagina-aanduiding<<}
verliefde, en bij toeval door haar gehouden werd voor den haar bestemden bruidegom; welke laatste haar niet verlangde, daar hij een ander liefje had. Gelukkig kwam het toch uit, dat deze waller de halve broeder was van den jongeling, die hem zoo gaarne zijne regten ten dezen afstond; zoo kon de vader tevreden zijn; en daar nu zijne nog altijd beminde moeder mede gevonden werd, schikte zich alles zoo uitnemend wel, als dat doorgaans in eenen roman, maar slechts zeldzaam in de werkelijke wereld, geschikt worden kan. - Een kwaker, een zeekapitein en anderen maken de nevenpersonen uit. Maar wij willen den lezer, door mededeeling van het beloop des verhaals, zijn vermaak, in een tusschenuur uit dit waarlijk grappig boek te putten, niet bederven.




Bij het Graf van mijnen Verlosser. Naar het Hoogduitsch, door F.C. de Greuve, R.K. Priester van de Orde der Augustijnen. Te Groningen, bij E. Mekel. 1820. In kl. 8vo. 67 Bl. f :-8-:

Eenvoudig, maar wezenlijk goed, ja voortreffelijk, zijn deze godvruchtige alleenspraken en gebeden, den Roomschkatholijken Christen, in het bijzonder in de H. Vaste, in den mond gelegd. Genoegzaam ieder woord, en geheel de verzoeningsleer, heeft hier de kennelijke strekking, om het godsdienstig gevoel op te wekken, en tot zelfkennis en echte naauwgezette deugd te wijzigen. De Kerkelijke goedkeuring, zoo van de Hoog- als van de Nederduitsche uitgave, strekt der Roomsche Geestelijkheid grootelijks tot eer; en met mannen, die zóó het volk leeren en voorgaan, vindt zich het hart van iederen opregten Christen vereenigd in den geest, welke vormen en plegtigheden hen voor het overige dan ook scheiden. Moge het boekje onder Roomschgezinden en Protestanten vele opmerkzame lezers vinden! Onder Gods zegen, sticht het buiten twijfel broederliefde en velerlei wezenlijk nut.





{==92==} {>>pagina-aanduiding<<}

Redevoering ter Gedachtenisse van Nikolaus Tholen, Kandidaat in de Fakulteit der Geneeskunde, overleden te Leiden den 7 van Grasmaand 1819, in den ouderdom van 22 jaren. Uitgesproken ter Vergaderinge der Asdeeling Franeker van de Maatschappij tot Nut van 't Algemeen' den 16 van Slagtmaand, door Ev. Wassenbergh. Te Franeker, bij T. Tuinstra. In gr. 8vo. 37 Bl. f :-11-:

Niet onvermeld mogen wij dit kleine stukje voorbijgaan, 't welk meer dan éénen titel heeft tot aanprijzing. In zijne Vaderstad immers, en van zijnen Leermeester, den grijzen Hoogleeraar wassenbergh, verdiende voorzeker de gedachtenis van deszelfs waardigen Kweekeling, nicolaus (*) tholen, te meer geprezen te worden, alzoo hij de veelbelovende Zoon was van den Ambtgenoot des Sprekers, het ouderlijke hart en der maatschappije door eenen te vroegen dood ontrukt. De toon van waren rouw, en het treuren van gedachten Nestor over zijnen jeugdigen Vriend, zet waarde bij aan dezen arbeid eens mans, bij wien (den laatsten leerling welligt, uit de school van valckenaer nog overig) wij ons niet behoeven te verwonderen, het eenvoudige Grieksche schoon te zien uitschijnen in dit zijn opstel. Meer te zeggen, gehengt ons bestek met: alleen wij vinden hier aan het einde de uitnemende dichtregelen van den jongen Godgeleerde bax, door den Redenaar overgenomen, en betuigen hem onzen daak, dat hij alzoo die vrucht eener weemoedig klagende vriendschap ook aan ons bekend gemaakt heeft.





{==93==} {>>pagina-aanduiding<<}

Boekbeschouwing.

Leer, Daden en Lotgevallen van onzen Heer, uit verschillende oogpunten beschouwd en opgehelderd. Uit het Hoogduitsch. Naar de nieuwe, geheel verbeterde en zeer vermeerderde Uitgave van J.J. Hess, Antistes der Kerk te Zurich. IIIde Deel (of IIden Deels 2de Stuk). Met eene Kaart van het Joodsche Land. Te Groningen, bij W. Wouters. In gr. 8vo. Behalve de Aanteekeningen, 564 Bl. f 4-10-:

Bij het naslaan van hetgene wij over de twee vorige Deelen in ons Maandwerk (*) gezegd bebben nopens deze nieuwe uitgave van dit werk van hess, sedert lang in ons vaderland hoog gewaardeerd, zal het den Lezer niet moeijelijk vallen te vermoeden, hoedanig ons oordeel zijn zal over dit derde of laatste Deel. Want, schoon wij ons niet wederhouden kunnen te wenschen, dat de waarlijk aanzienlijke vermeerderingen, met welke de arbeidzame man deze uitgave verrijkt heeft, ten nutte van de bezitters der eerste, in een afzonderlijk Deel (het zij door den Schrijver zelven, het zij door den Vertaler) waren verzameld en in het licht gezonden, erkennen wij tevens, dat die veelheid van belangrijke bijvoegsels genoegzame aanleiding gaf tot den nieuwen druk van het werk, die thans voltooid is, en alle aanspraak heeft op dat woord. Niemand dus, vertrouwen wij, zal het onvoegzaam keuren dat wij, hoezeer hess in ons vaderland geene aanprijzing behoeft, wegens zijnen gevestigden naam en achting, juist daarom het ons ten pligt maken, onzen Lezeren uitvoerig verslag te doen wegens hetgene zij, ook

{==94==} {>>pagina-aanduiding<<}
in dit Deel, verschuldigd zijn aan de latere vlijt van dezen Zwitserschen Godgeleerde.
Onder de kleinere bijvoegsels, die wij hier aantrofsen, verdient de uitstap aangewezen te worden, welken de Schrijver (van bl. 44-50) doet ter toelichting der beide Gestachtregisters van Jezus, in de Evangeliën van Mattheus en Lukas voorhanden. En gelijk men daarin proeven vindt van 's mans belezenheid, zoo kenschetst hij zich niet minder voordeelig, en in zijne eigenlijke waarde van een schrander en oplettend beoefenaar der H. Schrift, wanneer hij (op bl. 139-145) de vroege vooringenomenheid aantoont en verklaart, die te Jeruzalem tegen den He land heerschte, en het verblijf in Galilea voor Hem meest oorbaar maakte. Dan, reeds eerder, in het begin des boeks, onder de 10de Afdeeling, waar hij van Jezus Godsdienstige betrekkingen enz. handelt, ontmoeteden wij (bl. 10-13) eenige zeer gewigtige ophelderingen nopens den zin, waarin de titel van Zone Gods, uit hoofde der aloude Theokratie, (of Regering van Jehovah onder de Joden) dient verstaan te worden, en ook door Jezus zelven zich werd toegeëigend. Wederhield ons de beperktheid van ons bestek niet, wij deelden gaarne, ter proeve van 's mans denkwijze, dit geheele stuk hier mede. Men vergenoege zich daarom met eenige wenken en het slot. Hess wil, gelijk wij aanduidden, dien hoogen naam van den Gezalsde, of Koning, den Joden toegezegd, in eenen historischen zin, van de Theokratie ontleend, hebben opgevat en verklaard: ‘Andere Profeten waren dienaars geweest. Jezus daarentegen is (blijkens Matt. XXI:33 enz.) de Zoon. Ook met opzigt tot joannes den Dooper is Hij onvergelijkelijk groot, de éénige in zijne soort. - Dit
eigenaardige en oorspronkelijke van zijn beroep en zijne volmagt (vervolgt hess) vooronderstelt juist zulk een theokratisch verband, als dat, hetwelk men nergens dan in de geschiedenis en leer van het oude Israël vindt. Loochent men het Goddelijke der oude volksverordening, of zondert men daarvan af, hetgene ook op het

{==95==} {>>pagina-aanduiding<<}
overige menschelijk geslacht en deszelfs bedoelde redding betrekking heeft, zoo heeft men ook den sleutel voor het Goddelijke, of de Godsregering, in de geschiedenis van jezus zelven verloren. En dat men dien verloren heeft, getuigen juist de veelvuldige bespiegelende stellingen, waarmede men meende datgene te kunnen vergoeden, wat (te vroeg) als onhoudbaar en onbewijsbaar voorondersteld werd; namelijk het stellig Goddelijke der zending en volmagt van jezus, en het voorbeeldelooze in den loop zijner lotgevallen.’ - Wij plaatsten te liever dit uittreksel, omdat ons dit gevoelen van hess toeschijnt groote aanspraak te hebben beide op oorspronkelijkheid en waarheid; ja van zulk een aanbelang beschouwen wij dezen verloren sleutel, waarvan hij spreekt, dat deszelfs wedervinden ons geschikt toeschijnt, om den alouden twist der scholen voor altoos op te sluiten in het hol der vergetelnis, en om voor de Christenen, met name voor de Protestanten, eenen tot hiertoe onbetreden weg te openen, waarop zij, vereenigd in denkwijze over den zone gods, eerlang mogen voortwandelen, als Broeders van één Gezin, en Onderdanen van éénen heere, den verhoogden koning der Joden. Hoe het zij, uitgaande van dit beginsel, ter aangeduide plaatse door hess ontwikkeld en aangedrongen, dient hem hetzelve vervolgens, om, wij zeggen niet in een bijvoegsel, maar in eene gansch nieuwe verhandeling, over de Wonderwerken (van bl. 172-338), gelijk in eene daarmede in verband staande Afdeeling, over de Opstanding van Jezus (bl. 377-519), veel lichts te verspreiden over dit eene en andere hoogstaangelegene gedeelte der Gewijde Geschiedenis. Wij durven ons niet
veroorloven, een kort overzigt onzen Lezeren aan te bieden van deze uitvoerige stukken, die te zamen meer dan een derde uitmaken van dit boekdeel; ook is zulks te bezwaarlijker wegens het breede veld der geschiedenis, die telkens, ten bewijze van zijne gevoelens, door den Schrijver wordt aangevoerd of opgehelderd. Wij willen hierom den vriend van Godsdienstig, veel meer dan Godge-
{==96==} {>>pagina-aanduiding<<}
leerd, onderzoek tot het werk overwijzen. Bovenal droeg onze goedkeuring weg, dat hess den onderscheiden aard der wonderen van het O. en N. Verbond, de redenen voor dat verschil, en het onasscheidbaar verband tusschen de leer en daden van Jezus, gelijk mede den theokratisch doelmatigen asloop zijner geheele geschiedenis, ook na zijne verrijzenis, keurig uiteengezet, en doorgaans in vollen dag gesteld heeft. Intusschen ontveinzen wij het niet, dat zijn bijkomend doel, om de Neologen, of liever Hoogduitsche Deïsten, (die uit de Schriftuur het wonderbare en Goddelijke, door hunne, waarlijk zotte, verklaringen, willen verbannen; die van mythen, wonderzucht der Joden, en schijndood droomen) te willen bestrijden en tot stilzwijgen brengen, hem, onzes inziens, van dien bondigen betoogtrant wel eens heeft afgevoerd, dien wij, als Nederlanders, inzonderheid beminnen. Of zulks voor den Duitscher noodig was, bij wien dat zaad sedert jaren zoo digt gezaaid werd en welig opschoot, onderzoeken wij niet: genoeg, wij mogen tot eer der vaderlandsche Kerk getuigen, dat deze uitheemsche dwaasheid en ongeloos wel hier en ginds onder ons is overgeplant, dan toch geenen wasdom vond, dank zij den arbeid onzer Godgeleerde Genootschappen en waardige Mannen, door wier zorge het onkruid vroegtijdig werd uitgewied, of in zijne geboorte nagenoeg verstikt is op onzen bodem. Wij bejammeren dus te meer, dat hierdoor het bedoelde stuk van
hess eene wijdloopigheid gekregen heeft, die, aan onzen smaak getoetst, den geur heeft van ongevallige langwijligheid, ja niet altoos (getuige, wat men leest op bl. 308 en bl. 315) van bijkans woordelijke herhaling is vrij te pleiten. Dan, zulks in den man van hoogere jaren toegevende, of als eene onachtzaamheid verschoonende, durven wij elken Bijbelvriend veel nut en rijke stichting beloven van het gezond begrip en die doorwrochte ervarenheid in de Schristure, waarvan hess steeds doorslaande proeven geeft. Doorgaans ten minste, en vooral ten aanzien van den geest van zijn ge chrift, de toelichting der Levensgeschiedenis van den

{==97==} {>>pagina-aanduiding<<}
Heiland, zijn wij het ten volle met hem eens, en schatten alzoo wederom dit boekdeel op hooge waarde. En, mogen wij eenige bedenkingen tegen hem aanvoeren, zij zouden op zaken doelen van mindere aangelegenheid; op eenigzins betwistbare gevoelens en, onzes inziens, minder gegronde gissingen, waaraan de Schrijver te hooge waarde hecht.
Dus hadden wij niet verwacht, dat hess, in deze geheel verbeterde uitgave, de welbekende plaats van ammianus marcellinus zou hebben aangevoerd, om daardoor het denkbeeld te begunstigen, als ware julianus, de Asvallige, in het voornemen, om den Tempel te Jeruzalem te doen herbouwen, verijdeld geworden door tusschenkomst der Voorzienigheid en eene uitbarsting van een verschrikkelijk vuur van uit de heilige puinhoopen. Immers, hoe groot een gezag de schranderheid en geleerdheid van eenen warburton aan dat verhaal moge bijgezet hebben, wij achten hetzelve even nadrukkelijk wederlegd te zijn door den vermaarden lardner, die betoogt, dat julianus, in hoop op rijken buit en op de overwinning van het Perzisch Rijk, de Joden wel schijnt gevleid te hebben met uitzigt op die herbouwing; doch tevens heeft hij geen rondstaand bewijs gevonden, dat die beloste (welligt door 's Keizers nederlage achtergebleven) immer in kracht gesteld, veelminder wonderdadig verijdeld zij. Van de getuigenis der Christenschrijvers in dien tijd, waaronder, die hun verhaal met ongerijmde fabelen des bijgeloofs oppronkten, zwijgt hess, en wij alzoo met hem. Van dezen, of de Christenen, schijnt intusschen geheel de opgave des voorvals oorspronkelijk, die, zonder behoorlijk onderzoek der waarheid, door marcellinus werd opgenomen. Althans wij hellen veel meer over, om dit nopens dien Heidenschen Geschiedschrijver te gelooven, dan het wonder zelf, of de gebeurtenis, zoo als hij die geboekt heeft. Zijn schrijven onder de Christenkeizers, zijne gematigdheid omtrent de belijders van Jezus, zijne ligtgeloovigheid omtrent het wonderbare, waarvan lardner de be-
{==98==} {>>pagina-aanduiding<<}
wijzen aanvoert, maar bovenal de
onbeftaanbaarheid, die in zijne opgave zelve schuilt, doet ons het gezag van dezen tijdgenoot hoogelijk betwijfelen, of liever wederspreken. Want wie laat zich overreden, dat julianus onnoemelijke kosten voor dit werk zou bestemd hebben, op het oogenblik, dat hij van Antiochiën optoog tegen den Perziaan, om welken te beoorlogen de zwaarste toerusting nederkwam op de Keizerlijke schatkist, en haar ledigde. Maar juist in dit tijdstip, in het jaar 363, plaatst ammianus de onderneming, en hare verijdeling! (*)
Voor het overige, hoe gelukkig hess doorgaans zij in gissingen, die hij ter toelichting der H. Geschiedenis aanvoert, onmogelijk laat zich verwachten, dat hij, naar het oordeel van anderen, altoos de waarheid zoude getroffen hebben. Want, om ten dezen niet uit te weiden, hetgeen naar vitterije zweemen konde, zullen wij maar ééne proeve, en tevens, zoo wij vertrouwen, eene betere oplossing daarbij aan de hand geven. Bekend is de bekommering van het Sanhedrin na Christus dood, vreezende, ‘dat Hij, naar zijn zeggen, ten derden dage mogt opstaan, of wel dat zijne Leerlingen, het lijk stelende, zulks voorwenden zouden.’ Aanleiding nu tot dit vermoeden des Raads meent hess te vinden in eeuen wenk, dien hij onderstelt, door Judas, den Verrader, hun gegeven te zijn omtrent die leere van Jezus, voor zijne Apostelen herhaald. Wij oordeelen daarentegen die gissing te ver gezocht. Of zou de Joodsche Raad, wiens verspieders Christus gedurig omringden, die bij zijne teregtstelling- getuigen had wegens zijn vroegere zeggen ‘omtrent het breken zijns Tempels,’ onkundig gebleven zijn van de belofte aangaande ‘het teeken van Jonas den Proseet,’ tot driemaal toe, en bij eenerlei aanvrage der Farizeërs, hun ten aanhooren van den Heere gedaan? Maar herinnerde zich de achterdochtige boos

{==99==} {>>pagina-aanduiding<<}
heid aan dat woord van Jezus, gelijk wij voor ons niet twijfelen, dan behoeven wij geene verklaring uit eenigen onbekenden redewissel met den Verrader te zoeken, aan welken wij toch noode eenig geloof wegens de opstanding boven zijne medeleerlingen zouden toekennen, hetwelk zijn zelfmoord, dadelijk na de veroordeeling zijns Meesters, ook schijnt te wederspreken.
Onder de bijvoegsels, eindelijk, tot deze nieuwe uitgave, en dit laatste Deel, van hess verdient nog opmerking een tweetal korte aanteekeningen, over het wonder van Bethesda en de ligging van Bethsaida, beide, benevens de Kaart, op den titel vermeld, aan het slot geplaatst. Dan, waartoe deze, of om welke gewigtige reden? Is er behoefte aan kaarten van het beloofde land? of vereischte alleen de laatstgedachte aanteekening eene nieuwe? Wat ons betreft, wij zouden gaarne haar ontbeerd hebben voor een bekwaam Register bij dit zoo nuttig werk voor Godgeleerden en Bijbelvrienden. Het schijnt geen smaak meer te zijn bij Schrijvers of Vertalers, het goede voorbeeld van onze arbeidzame Ouden, tot groot nut der wetenschappen, in dezen na te volgen.
Omtrent de vertaling zelve van onzen Landgenoot deelden wij bevorens onze gedachten mede, en betuigen hem nu onzen opregten dank, bij het gelukkig afwerken van zijne taak (*).





{==100==} {>>pagina-aanduiding<<}

Tijdmeter der Gewijde Geschiedenis; bevattende dit Deel de Bijlage over de Oudheid der Perzen, van Zoroaster, en zijne Schristen. Opgesteld door P. Bosveld, in leven Predikant te Dordrecht. IIIde en IVde Deel. Te Dordrecht, bij Blussé en van Braam. In gr. 8vo. Te zamen 916 Bl. f 9-12-:

De Bijlagen, in het derde Deel van dezen geleerden arbeid ons medegedeeld, behandelen, in drie Hoofdstukken, de oudheid en oorspronkelijke gesteldheid der Perzische natie, volgens de H. Schrift en de oudste Grieksche en Oostersche Schrijvers, en doen onderzoek naar het oorspronkelijk bestaan, de inrigting en de leer der Perzische Magen in dien overouden tijd. De twee volgende handelen over zoroaster en zijne schriften. Het zesde wederlegt de Histoire de l'Astronomie van de bailly; het zevende loopt, in zes Afdeelingen, over de Magische Godsdienstleer, volgens hyde en vitringa, prideaux en drieberge, de Algemeene Historie, cudworth en mosheim, brucker, en eindelijk volgens den Abt foucher, naar de Bibliotheque

{==101==} {>>pagina-aanduiding<<}
des Sçavans et des beaux Arts. Het achtste handelr over het boek Saddir, door hyde uitgegeven, en eindelijk het negende geeft een uittreksel uit het Discours Preliminaire van Mr. anouetil du perron. zijnde eene inleiding tot zijne vertaling van de Zend-avesta. - Deze bloote opgave is voldoende, om den beminnaren van zoodanig onderzoek de waarde en belangrijkheid te doen kennen van dezen geleerden arbeid des onvermoeiden en oordeelkundigen bosveld; en ofschoon men met leedwezen zien zal, dat de hoogst naauwkeurige man deze zijne taak, naar zijn plan, niet geheel heeft afgewerkt, en dezelve door de uitgevers in hunne voorrede, welke echter nog belangrijke bijdragen levert, niet kon voltooid worden, zal een deskundige echter het den laatstgenoemden voorzeker dankweten, dat zij, om deze onvolledigheid, hetgeen bosveld, bij een werk van zoo wijden omvang, zoo keurig heeft voorgearbeid, niet terughielden; en welligt dat dan ook nog eenmaal voldáan worde aan hunnen wensch, dat er een tweede bosveld moge gevonden worden, die vervolge en voltooije, hetgeen de ecrste heeft moeten staken en onvolkomen overlaten.
Het vierde en laatste Deel, bevattende onderscheidene kleine Bijlagen, (en hetwelk, volgens den titel, een jaar vóór het derde werd uitgegeven, alhoewel het het vierde genoemd wordt, en ons ook gelijktijdig ter hand kwam) onderzoekt: I. De oudheid der Chaldeën of Babyloniërs; welk onderzoek geheelenal uitvalt tot staving der H. Schrift. II. De oudheid der Tyriërs, Trojers, enz. In III wordt over de 65 jaren van Jes. VII: 8 gehandeld, en de lezing van 25 jaren, door kennicott opgegeven, en deze varians, als, ook Chronologisch gesproken, nergens goed toe, verworpen. Bijlage IV loopt over de Babylonische gevangenis; men vindt hier, hetgeen tijdrekenkundig ter zake dient, op weinige bladzijden bijeen; terwijl zich bosveed aan het slot verklaart, bij de lijst van ptolomeus en zijn eerste jaar van cyrus te blijven. V gaat over de laatste Koningen van Babel;

{==102==} {>>pagina-aanduiding<<}
geen gemakkelijk onderzoek inderdaad, en waarvan bosveld ten slotte nog niet geheel bestemd durft spreken, alhoewel de geloofwaardigheid van daniël buiten alle bedenking blijft. VI behandelt de Geslachtlijst van Zerubbabel, en VII. Phlegons Zonsverduistering, als niet blijkende dezelfde te zijn met die bij Jezus dood. VIII doet onderzoek naar vitellius stadhouderschap, en herodes huwelijk met herodias. De IXde Bijlage is uit de Bibliotheek van Theo!. Letterkunde, waarin dezelve reeds voorlang geplaatst werd, in derzelver volle waarde bekend, en gaat over den Schrijver enz. van den Brief aan de Hebreën, welke, naar bosveld's gevoelen, geenszins de Apostel Paulus is. De Xde of laatste, eindelijk, onderzoekt de wijze en den tijd van den dood der twee vermaarde Apostelen, petrus en paulus; welk onpartijdig onderzoek in het geheel niet uitvalt overeenkomstig het gevoelen der Pausgezinden.
Wij meenen, dat deze aanmelding genoegzaam is van een werk, hetwelk den eigenlijk gezegden Geleerde geldt; en die, zoo hij het zich nog niet neeft aangeschaft, slechts aanwijzing behoeft van hetgeen hij hier, door eenen bosveld bearbeid, vinden kan: terwijl wij met herhaalde betuiging van ons gevoel van verpligting aan wijlen den geleerden Schrijver en de waardige verzorgers van deze zijne nalatenschap de pen nederleggen.




Leerredenen door I.J. Dermout, buitengewonen Hosprediker van Z.M. den Koning der Nederlanden, en Predikant in 's Gravenhage. Te Dordrecht, bij Blussé en van Braam. 1819. In gr. 8vo. VIII, 319 Bl. f 3-:-:

Schoon de voortreffelijke Kanselredenaars, wier arbeid ons ter beoordeeling wordt toegezonden, bij den geringen omvang van ons Tijdschrift, niet van ons vergen kunnen, dat wij hunne kerkelijke redevoeringen altijd met die vermelding van bijzonderheden aankondigen, welke zij

{==103==} {>>pagina-aanduiding<<}
anders wel verdienen, zoo maken wij daarin toch nog al eenig verschil ten aanzien van hen, van wier arbeid in dit vak wij voor de eerste reis verslag moeten doen. Daarom doen wij het ook ten aanzien dezer Leerredenen van den beroemden dermout, welke wij tot de, in ieder opzigt, uitmuntendsten rekenen.
In de eerste, over Job V:17-27, en behandelende de gronden der gerustheid, welke de Godsdienst ons omtrent de beschikking van ons lot inboezemt, treft ons al aanstonds de korte, zakelijke en populaire opgaaf van inhoud en doel dezes ondsten Bijbelboeks, gevolgd door eene tekstverklaring, in welke wij deze zelfde eigenschappen prijzen; na welke eene voordragt van het thema volgt, voorzien met al die vereischten, welke een zoo veelvuldig bewerkt en, zelfs door den aanvanger in de kunst der godsdienstige rede, zoo gemakkelijk geoordeeld onderwerp voorzeker noodig heeft, om de aandacht bezig te houden, en welke ook verwacht worden, dat de man van naam aan zijnen arbeid niet zal laten ontbreken. - De tweede Leerrede behandelt de waarde van den mensch, naar Ps. VIII; ook een onderwerp, dat, naarmate het menigvuldig is voorgedragen, waarlijk genie vereischt, om wederom, mits op eene onderhoudende, zoo gij wilt nieuwe, wijze, en met gepaste invlechting van 's menschen onwaarde tevens, behandeld te worden. En dit vinden wij hier, zonder dat iets te wenschen overig blijve. De Redenaar laat niet na, op eene natuurlijke en tressende wijze, het oogpunt aan te toonen, van hetwelk beschouwd, en den oorspronkelijken stand, van welken inderdaad de mensch als een voortreffelijk wezen moet beschouwd worden; en zulks wel zoo, dat juist de duistere zijden van zijne natuur, gelijk ook de grootheid van God, tegenover welke de hoogheid van den mensch tot niet zou moeten dalen, nu dienen om deze te verheffen. Inzonderheid wordt de overbrenging van dezen Psalm op Jezus Christus zeer natuurlijk verklaard, door de aanmerking, dat datgene, wat in genen van den mensch als mensch gezegd is, in die Schriftuurplaatsen, welke hem

{==104==} {>>pagina-aanduiding<<}
op Jezus overbrengen, van dezen, als onzen Heer en Broeder, wordt geroemd. - De billijke wijze, waarop God ons werk in zijnen dienst beoordeelt en beloont, naar Matth. XX:1-16, is een ongemeener, maar ook op zichzelve moeijelijker thema, dat door den Heer dermout echter zoodanig meesterlijk wordt bewerkt, dat de lezer dier gelijkenis in dezelve die beoordeeling en belooning Gods van ons werk, alzijdig en tot in alle bijzonderheden uitgedrukt, kunne vinden; schoon die omstandigheid, dat de grootheid der belooning niet alleen van hare gesteldheid in het afgetrokkene, maar wel inzonderheid van het meer of min nederig dankbare hart, waarmede zij ontvangen wordt, afhankelijk is, naar ons gevoel, ook wel afzonderlijk had mogen aangewezen zijn. - De voortresselijkheid van Jezus, als Godsgezant en Boetprediker, wordt aangewezen naar aanleiding van Jezus gezegde: ‘Meer dan Jona is hier,’ Matth. XII:41b., en de oplettendheid bij den aanvang der rede magtig opgewekt door de, toch zoo natuurlijke, aanmerking: hoe kwam Jezus er toe, zich te vergelijken met eenen, op zichzelven onbeduidenden, man, als Jona? welke vraag, echter, haar ongemeen en voldoend antwoord vindt; waarna de voortreffelijkheid van Jezus boven Jona wordt betoogd, door de vergelijking van beider prediking, gezag en karakter. - De twee, nu volgende, Leerredenen, de eene over de menschenkennis van Jezus, naar Jo. II:25b., en de andere over den Bijbel, als eene bron van ware menschenkennis, naar Ps. CXIX:99, 100, houden wij voor de voornaamste onder de meesterstukken dezes bundels, uit hoofde van de moeijelijkheid, welke aan naauwkeurige dispositie en volledige uitvoering dezer thema's eigen is: want er is voorzeker wel veel van te zeggen; maar de
meester wordt vereischt, om in dit vele niet doelloos rond te dwalen en uit te weiden, om toch ook niets te vergeten, wat behoorde gezegd te worden, en alles dáár te plaatsen, waar het staan moet. Dit moge van meer stoffen gelden, ons komt het voor, dat de genoemde wel zeker behooren tot de gene, van welke het geldt; ter-
{==105==} {>>pagina-aanduiding<<}
wijl toch de bewerking van den Heer dermout ons niets te wenschen overig laat. Alleen zij ons de aanmerking vergund, dat de menschenkennis een van de vereischten was, door den Jood bij den Messias inzonderheid verwacht, gelijk uit Joodsche geschriften blijkt, maar ook uit de gereede toestemming van Nathanaël, dat Jezus de Koning van Israël was, zoodra deze hem een bewijs had gegeven, dat Hij hem kende, en uit de overhelling tot geloof bij de Samaritaansche vrouw, omdat Hij haar alles gezegd had, wat zij gedaan had. Dit nu zoo zijnde, zou de vermelding van deze omstandigheid in de eerste dezer twee Leerredenen zeer gepast zijn geweest. - In de Leerrede: Paulus te Athene, Hand. XVII:16-21, wandelen wij, zoo te spreken, met dien Apostel in deze stad rond, nemen hare uitwendige gesteldheid waar, gelijk ook den trap van beschaving, waarop hare aanzienlijkste burgers te zijnen tijde stonden, den toenmaligen staat van den Godsdienst des volks, en het kenmerkende van deszelfs karakter. - Zoo worden wij voorbereid, om, in de laatste Leerrede: de Redevoering van Paulus op den Areopagus te Athene, Hand. XVII:22-31, aan te hooren en naar hare doelmatigheid te waarderen.
Degelijkheid, smaak, menschen- en Bijbelkennis, volheid, vloeibaarheid en natuurlijkheid van stijl, alles, om kort te gaan, wat den Godsdienstigen Redenaar vormt, is bij den Eerw. dermout in de uitstekendste mate aanwezig, en wij zien deszelfs, in de Voorrede beloofde, Tafereelen uit het huisselijke leven, volgens den Bijbel, met verlangen te gemoet.





{==106==} {>>pagina-aanduiding<<}

Zamenspraak tusschen Jezus en de Akkerlieden, over den wezenlijken staat van het tegenwoordig Christendom en deszelfs Leeraars, tot ontdekking van den asval en de openbaarmaking der waarheid, zoo als zij in Jezus is, en ook in de eerste Christenen naar den Pinksterdag openbaar is geworden. Opgedragen aan alle onderscheidene Leeraars en Gemeentens der zoogenaamde Christenheid in alle deze dagen. Door Stoffel Muller, en voor deszelfs rekening gedrukt op de Boekdrukkerij van J. Hendriksen. In gr. 8vo. 56 Bl. f :-7-:

Heeft iemand onzer Lezeren nog niets vernomen van zekere dweepachtige Separatistische Sekte, die vóór eenigen tijd hier en daar in Zuid-Holland, en in het bijzonder op het dorp Waddinxveen, bij Gouda, eenig opzien maakte, hij verloor daar weinig bij. De Kerkbesturen beschouwden dien kleinen aanhang als van te weinig belang, en deszelfs gevoelens, zoo veel men die ontdekken kon, als te dol, om een onderwerp te zijn van ernstige waarschuwing, wederlegging of bemoeijing. Ook liep die aanhang van zelve, indien wij genoegzaam onderrigt zijn, te niet. Van politieke of regterlijke vervolging dezer scheurmakers vernamen wij natuurlijk ook niets; want iemand om zijne godsdienstige gevoelens te moeijen, is, God zij geloofd! niet meer in gebruik, noch ook mogelijk in dit Koningrijk, waar de vrijheid van Godsdienst en geweten zoo stellig en ondubbelzinnig gewaarborgd is. Enkele personen, en daaronder, zoo men zegt, ook de Schrijver van dit boekje, geraakten in handen van den burgerlijken regter, niet uit hoofde van gevoelens, maar van bedrijven. Wij weten niet, of dezelve ingevolge regterlijk vonnis geconfineerd zijn, dan of zij beschouwd en behandeld zijn als waanzinnigen; maar het schijnt zeker, dat zij niet meer losloopen. Dit boekje van stoffel muller bevestigt, hetgeen wij van de gevoelens van hem en de-
{==107==} {>>pagina-aanduiding<<}
ze Separatisten vernomen hebben; schoon het niet dat alles in zich bevat. Zooveel blijkt, dat deze Schipper, hetgeen Jezaia I ter bestraffing gezegd wordt, op de tegenwoordige Protestantsche Kerk en derzelver Leeraren van regtstreeksche en eigenlijke toepassing houdt; dat bij hem ieder waar Christen een Priester, Koning en Profeet is; dat het, naar zijne meening, te wenschen ware, dat het hedendaagsch priester- en leeraarsambt ophield; en dat hij klaagt, dat thans die genen, die het van den Vader gehoord en geleerd hebben, (Schipper stoffel muller en zijne volgelingen) belet worden in de
gemeente te spreken, en de steen zijn, die van de bouwlieden verworpen wordt, door de magt van het beest, tegen de leer van Paulus, 1 Cor. XIV:29, 30, 31 en 57; maar dat dit niet lang meer alzoo duren zal. Vooral beweert hij, dat de volmaakte wet ons Hand. II:41 en IV:31 wordt opgegeven, en alzoo volkomene gemeenschap van alle uitwendige goederen en bezittingen onder de Christenen ten spoedigste behoort te worden ingevoerd; waarbij dan zeker Schipper stoffel en de zijnen goede rekening zouden vinden. Zoo ver wij de brabbeltaal verstaan, komt het ons voor, dat hij... een regte Stoffel, en zijn geschrijf tot niets, dan tot misdruk, in de Christelijke huisgezinnen bruikbaar is.

De Wederkeering van Noach's Dagen, bij wijze van Zamenspraken tusschen Charlotte, Christine en Lodewijk; door Hedwig Suzanna Manger, Wed, Mandt. Te Leyden, bij de Wed. D. du Saar. 1820. In gr. 8vo. 31 Bl. f :-5-8

Wij twijfelen geenszins, of deze Wederkeering van Noach's Dagen zal zekeren ouden Heer Professor en velen eene aangename en stichtelijke uitspanning zijn (*). Wij hebben het boekje met weemoed ter zijde gelegd, daar

{==108==} {>>pagina-aanduiding<<}
hetgene, op eene andere wijze en met verstandige menschkunde gezegd, een woord op zijn pas had kunnen zijn, op deze wijze overdreven en ingekleed, onzes inziens, niet anders kan, dan het kwaad, hetwelk men wil te keer gaan, verergeren.





Proeve eener Geneeskundige Plaatsbeschrijving (Topographie) der Stad Amsterdam. Door C.J. Nieuwenhuys, Med. et Chir. Doct. enz. IIIde en IVde Deel. Te Amsterdam, bij J. van der Hey. 1820. In gr. 8vo. XIV, 348, en XX, 382 Bl. f 13-14-:

Met de uitgave dezer twee deelen, welke elkander spoedig gevolgd zijn, zien wij dit belangrijk werk voleindigd; en wij mogen dus den verdienstelijken Schrijver gelukwenschen met de zoo wèl geslaagde volvoering zijner moeijelijke taak. Deze deelen zijn niet minder rijk van inhoud, dan de vorigen. Zij bevatten de achtste tot de twaalfde afdeelingen dezes werks. In de achtste wordt over den. toestand en onderstand der gezonde armen gesproken. Wij zien daaruit, dat het getal dier armen verbazend groot is, onmetelijke sommen kost, weinig ware, duurzame verbetering in hunnen toestand aanbrengt, en daardoor aanleiding geeft tot zeer vele en zeer kwaadaardige ziekten. De negende beschouwt de zicke en, voor een tijdlang, tot werken ongeschikte armen, en is voor den geneeskundigen inzonderheid belangrijk, door eene zeer naauwkeurige beschrijving en, zoo verre wij kunnen nagaan, onpartijdige beschouwing der gast- en ziekenhuizen. Hier ontvangen wij eerst een berigt van de manier, waarop de armen aan derzelver huizen verzorgd worden, en waaruit wij, met leedwezen, bemerken, dat dezelve noch algemeen, noch genoegzaam is. Zeer ware het te wenschen, dat de voorslag van den Schrijver, om de twaalf jongste doctoren met de behandeling der stads-armen te belasten, ingang vond.

{==109==} {>>pagina-aanduiding<<}
Hierop volgt eene beschrijving der gasthuizen, van het binnen- en buiten-gasthuis, en dat der Hoogduitsche Israëlietische gemeente. Die der twee eerste gaat van de plattegronden dier gestichten vergezeld. Het goede dezer gestichten erkennende, leert nieuwenhuys ons dezelve, als geneeskundige inrigtingen, juist niet van eene zeer schoone zijde kennen, maar toont duidelijk aan, dat zij, althans het buiten-gasthuis, (en dit laatste zelfs in weerwil van deszelfs voortreffelijke ligging) zeer vele gebreken hebben. Om hiervan overtuigd te zijn, behoeft men slechts te weten, dat de sterfte, zelfs in het eerste, grooter is, dan in eenig gasthuis in Engeland, Frankrijk of Duitschland, waarvan de sterfte bekend is, en dat ieder zieke door elkander bijna twee maanden tot zijn herstel noodig heeft, dat voorzeker te veel, en alleen reeds een bewijs van eene verkeerde inrigting is. Vooral is ons de ligging der zieken, derzelver bedekking, kleeding en voeding zeer ondoelmatig voorgekomen. Het geneeskundig personeel is ook te gering. Daarin kon ligt voorzien worden, door deze gasthuizen tot oefenscholen der praktijk te maken, waartoe zij, in 't oog van den Schrijver, zeer geschikt zijn. Wanneer men, even als te Weenen, behalve de gewone geneesheeren van het gesticht, daarin tevens eenige jonge artsen toegang gaf, en de geheele inrigting dier beide hospitalen verbeterd werd, zouden onze studenten in de geneeskunde niet naar vreemde landen behoeven te trekken, om zich tot de uitoefening hunner kunst te bekwamen. De regeringen der kleinere steden moesten dan ook, bij de beroeping van stads-geneesheeren, zeer daarop zien, of de Candidaat van die gelegenheid gebruik had gemaakt. Zoo konde het bezoeken van Amsterdam, ter voltooijing der geneeskundige studie, eene vaste gewoonte worden, al werd hetzelve geene wettelijke bepaling.
In het tweede hoofdstuk van deze afdeeling spreekt de Schrijver over de verzorging der arme kraamvrouwen, en, bij die gelegenheid, over de kraamvrouwenzaal in het binnen-gasthuis. Schoon ook hier wel het een en an-
{==110==} {>>pagina-aanduiding<<}
der te wenschen overig blijft, moeten wij, tot onze blijdschap, erkennen, veel gunstiger resultaten gevonden te hebben. Ook in de behandeling der in arbeid zittende vrouwen, aan hare huizen, is, door de naauwkeurigste instructiën, zoowel voor vroedvrouwen als vroedmeesters, zeer doelmatig voorzien; zoodat hier niets gevorderd wordt, dan de ijver en hulpvaardigheid dergenen, aan welke dat werk is toevertrouwd.
Het derde hoofdstuk loopt over de verzorging der krankzinnigen; en wij leeren er uit, dat dezelve allerslechtst is. Het ontbreekt ons land nog geheel aan doelmatige inrigtingen van dien aard, althans aan zulke, die ook eene geneeskundige waarde hebben. Enkele bijzondere Instituten zijn er wel, die, blijkens de uitkomsten, niet geheel ongeschikt zijn; doch dezelve zijn niet voldoende, en alleen zij, die vrij groote onkosten kunnen bestrijden, kunnen er gebruik van maken. Wij zien dan ook het groote nadeel niet in, hetwelk nieuwenhuys aan dezelve toeschrijft. Wanneer zij onder het toevoorzigt der Regering staan, zal men, door middel van dezelve, niet gemakkelijk menschen uit de maatschappij doen verdwijnen, welke men er gaarne uit zag. Wij vinden, dat de Schrijver hier, en in 't algemeen, te veel van den Staat vergt. Wanneer de Staat, of het Gouvernement, alles aan zich trekt, alle koesterende warmte en verkwikkend licht van zich, als van de éénige zon, wil doen afstralen, dan verandert het volk in een' hoop marionetten, welke door de Ministers in beweging gebragt worden.
Het vierde en laatste hoofdstuk dezer belangrijke afdeeling maakt ons bekend met de middelen, welke er ter redding van drenkelingen in 't werk worden gesteld, en wijst ons daarbij op de verdiensten, in dezen, van de wereldberoemde Maatschappij: tot redding van Drenkelingen.
Het vierde deel levert ons, in de tiende, elfde en twaalfde afdeelingen, eene belangrijke beschouwing van de verzorging der armen, de opvoeding van ouderlooze of verlatene kinderen, en den staat der gevangenissen. Maar,

{==111==} {>>pagina-aanduiding<<}
hoe belangrijk dit gedeelte van het werk ook zij, welke groote oposseringen aan tijd en arbeid hetzelve den Schrijver moet gekost hebben, wij kunnen het ons naauwelijks als een gedeelte der geneeskundige Topographie voorstellen. Welk belang heb ik er, als arts, bij, of in welke betrekking tot de kunst staat het, uitgelegd te vinden, hoeveel eene Generaalsweduwe, en vervolgens elk krijgsman, naar zijnen rang, uit het fonds van Waterloo trekken; hoeveel eene proveniersplaats in het oude - mannenos leprozenhuis kost; welke vereischte men daartoe hebben moet, en wat men er voor krijgt; hoe de Godshuizen en andere gestichten bestuurd worden, en aan wie bestuurders rekenschap geven van derzelver administratie; hoeveel keukenmeiden, keldermeiden, werkmeiden er in dit en dat wees- of armenhuis gevonden worden; hoe het gelegen zij met den financiélen staat dier gestichten, enz.? Wij vinden hier ook wel alles, tot de geneeskundige beschouwing dier inrigtingen behoorende; de Schrijver maakt ons, ook hier, op vele gebreken, vooral in de ligchamelijke opvoeding der kinderen in de Godshuizen, en op den ellendigen staat der gevangenissen, opmerkzaam; doch dit verzinkt nu zoo zeer onder het staatshuishoudkundige en statistieke, dat men het inderdaad naauwelijks bemerkt. Wij vinden dit jammer: want de eenheid gaat, zoo doende, uit een werk verloren, hetwelk ons de overtuigendste bewijzen heeft opgeleverd van des Schrijvers algemeene kundigheden, onvermoeide arbeidzaamheid, uitstekende schranderheid en onkreukbare waarheidsliefde, en hem dus een onbetwistbaar regt geeft op de erkentenis zijner land- en stadgenooten.






{==112==} {>>pagina-aanduiding<<}

Jacobi de Gelder Oratio inauguralis de commodis atque emolumentis, ab iis consequendis, qui mathematum ac rerum naturalium perscrutandarum studia cum litterarum humaniorum cultu feliciter conjunxerint, habita publice die 6 Novembris 1819, quum Professoris extraordinarii munus, in nobilissimo mathematicorum et physicorum ordine academiae Lugdunobatavae, solemni ritu, capesseret. Hagae Comitum, apud Fratres van Cleef. 1819. 8vo. f. maj. pp. 58. f :-15-:

Het onderwerp, dat de Heer de gelder zich ter behandeling in deze voor ons liggende Redevoering voorstelt, is, in de nieuwe betrekking, waarin hij optreedt, allezins gewigtig. Na, in eene uitvoerige Inleiding, een beknopt verslag gegeven te hebben van zijne letterkundige loopbaan, en den zamenloop der omstandigheden, welke hem aan Leidens Hoogeschole bragten, berigt hij zijnen toehoorderen, dat hij hen zal onderhouden over de voordeelen en genoegens, welke de beoefening der wis- en natuurkundige wetenschappen, indien zij met de aankweeking der letteren gepaard gaat, moet te weeg brengen.
Indien wij ons een auditorium van gemengde toehoorders voorstellen, onder welke sommige, nog niet geheel genezen van de vooringenomenheid tegen de wiskundige studiën, gevonden worden; andere, die door de moeijelijkheid van dezelve worden afgeschrikt; en in een tijdvak, in hetwelk men, het zij dan te regt of ten onregte, klaagt over de velerlei Collegiën, die de Heeren Studenten verpligt zijn bij te wonen, en andere omstandigheden meer, welke men in den omgang met de leden der Universiteit het best leert kennen, - dan waarlijk kan men de door den Heer de gelder op zich genomene taak niet als eene der gemakkelijkste beschouwen: hoe ligt toch kan een enkel woord, een enkel gezegde, verkeerd verstaan of opgevat, een vooringenomen oor kwet-
{==113==} {>>pagina-aanduiding<<}
sen, en dikwijls eenen nadeeligen indruk te weeg brengen, dien de overige verdiensten der rede naauwelijks kunnen vergoeden? Wij willen dit niet gezegd hebben, om te kennen te geven, dat zulks inderdaad het geval geweest zij; wij kennen te wèl de verlichte denkwijze van de Leidsche Universiteit, om zulk een nadeelig vermoeden te koesteren; maar het is eenen Redenaar, die in het openbaar optreedt, om eene zaak, welke hem na aan het hart ligt, te bepleiten, niet ten kwade te duiden, dat hij het geheele beleid zijner rede daarhenen rigt, om, door klem van redenen, zijn onderwerp te ontvouwen, en, als 't ware, ongevoelig, zijnen toehoorderen hunne toestemming af te dwingen. Deze analytische manier, door den Hoogleeraar gebezigd, is toch die, welke in zulke gevallen, door de voornaamste meesters der kunst, als de geschiktste wordt voorgeschreven; en deze taak heeft de Heer de gelder, zoo als het ons ten minste, na eene aandachtige lezing en herlezing, is voorgekomen, van bladz. 15 tot 50, met beknoptheid, duidelijkheid, volledigheid, en daar, waar het onderwerp zulks gedoogde, niet zonder sieraad, behandeld: althans de rijkheid der zaken, de zamenhang en natuurlijke
uiteenzetting der denkbeelden, de hier en daar verspreide geschiedkundige trekken, de krachtige bestrijding der vooroordeelen, het duidelijk aangewezen verband tusschen Wis- en Natuurkunde, de onbetwistbare voordeelen van deze op alle menschelijke kunsten en wetenschappen, hebben zeer gepast het drooge en vervelende weggenomen, dat men doorgaans in het behandelen van zulke onderwerpen meent te ontwaren, en waarvan vele redevoeringen over wetenschappelijke onderwerpen, letterkundige zelfs niet uitgezonderd, niet altijd zijn vrij te pleiten. Dan, volgen wij den Hoogleeraar zelven.
Na, in eene korte en zaakrijke inleiding, de werkingen van 's menschen geest met kracht en waarheid afgeteekend, en gezegd te hebben, dat alle werkingen van het menschelijk verstand tot eene dezer twee hoosdzaken kunnen gebragt worden: 1o. dat wij over de begrippen,

{==114==} {>>pagina-aanduiding<<}
ons door de zintuigen aangebragt of door ons zelve ontworpen, wèl en naar waarheid denken en redeneren; 2o. dat wij onze gedachten aan anderen met juistheid voorstellen, - geeft de Heer de gelder eene algemeene bepaling van kunst, als bestaande in regels, om eenig ding goed, vaardig en sierlijk te volbrengen; en inderdaad, zoo als de Redenaar te regt opmerkt, alle kunsten, hoezeer zij in derzelver doel verschillen, stemmen met elkander in dit punt overeen.
Deze inleiding brengt den Hoogleeraar ongevoelig tot eene beknopte beschrijving van den eigenlijken aard der Reken- en Meetkunst, (bladz. 17 en 18) derzelver onderling verband en zamenhang, waarvan de laatste in de leer der evenredigheden reeds zoo zigtbaar is; en na wijders opgemerkt te hebben, dat de Meetkunst van den tijd van archimedes tot in de zestiende eeuw is blijven stilstaan, ontvouwt hij, op eenen wijsgeeringen trant, de oorzaken van dien stilstand. De Ouden, zegt hij, hadden het zoo verre gebragt als hunne hulpmiddelen gedoogden; maar zij waren verstoken van een hulpmiddel, om in de rijke mijn, die het gebied der ruimte en uitgebreidheid ons aanbiedt, dieper in te dringen: dit hulpmiddel is de kunst, om over de getallen en derzelver zamenstellingen in het afgetrokkene, en zonder op de waarde van dezelve te letten, door middel van teekens te tedekavelen: deze kunst, meest onder den naam van Algebra bekend, was wel door diophantus, in de vierde eeuw, zoo als algemeen geloofd wordt, uitgevonden, en door de Arabieren eenigermate aangekweekt; maar de uitvinding van geschikte teekens, in welke het wezenlijke der kunst bestaat, is van de XVII en XVIIIde eeuw. Tot op den tijd van descartes bestond de Algebra slechts in eene kunstmatige oplossing van ingewikkelde rekenkunstige vragen; maar deze groote wijsgeer, die verhevene kunst op de Meetkunst hebbende toegepast, en begonnen zijnde, waar de Ouden gebleven waren, deed alles van gedaante veranderen. Vanhier, dat de hedendaagsche wijsgeeren, door het aanwenden van

{==115==} {>>pagina-aanduiding<<}
die voortreffelijke teekenspraak, de Ouden verre vooruit zijn gestreefd. Bijaldien, hetgeen niemand zal ontkennen, de Hoogleeraar, door de uitgave zijner menigvuldige werken, welke vooral uitmunten door eene duidelijke voorstelling van de moeijelijkste zaken, en eene heldere aanwijzing van het natuurlijk verband der waarheden, regt verkregen heeft op de erkentenis en de achting van het algemeen, - dan zullen die gevoelens nog meer klem erlangen, wanneer men met de vereischte aandacht deze doorwrochte Redevoering zal hebben gelezen: zij levert een nieuw bewijs op, hoezeer de Heer de gelder zich toelegt op zelfdenken, op het vereenvoudigen en beschaven van de gewigtigste grondbegrippen, waarop de wiskundige wetenschappen rusten.

(Het vervolg en slot hierna.)

De Aarde en hare Bewoners, volgens de nieuwste Ontdekkingen. Naar het Hoogduitsch van E.A.W. von Zimmermann. VIde Deel. Met Platen. Te Haarlem, bij de Erven F. Bohn. 1819. In gr. 8vo. 334 Bl. f 3-12-:

De vertaling van dit nuttige en aangename werk gaat geregeld en spoedig voort. Wij ontmoeten hier een der belangrijkste gedeelten der Aarde, Peru, Paraguay en Tucuman, de groote bergketenen, vuurbergen, watervolkanen en reuzenstroomen van Zuid-Amerika, (de Andes, de Amazonen- en Plata - rivieren, wier mond 30, ja 40 mijlen breed is) de verbazende goud- en zilvermijnen, die de vroegere Spanjaarden voor bergen van goud en zilver hielden, met eene dunne aardkorst bedekt, die digte, eeuwige wouden, met de kostbaarste geneeskrachtige en andere nuttige planten bedekt, waar de reiziger, die nog pas de kale, met eeuwig ijs en sneeuw bedekte, gebergten verlaten heeft, den grond niet zien kan door den digten plantengroei, en in 500 uren geen' enkelen steen

{==116==} {>>pagina-aanduiding<<}
ontmoet, meer zuidwaarts die onoverzienbare vlakten, waar men 117 mijlen verre geenen enkelen heester, en niets dan gras ziet, zoo hoog, dat het eene verkwikkende schaduw geeft tegen de brandende zonnestralen, waar dan ook het horenvee en de paarden (aldaar uit Europa aangevoerd) zoo vermenigvuldigd zijn, dat een os in 1750 slechts acht stuivers kostte, en men in 1697 voor ééne pijp drie paarden kocht, en zes Spanjaarden zich, voor tweeduizend aangebragte paarden, met eenige ellen laken vergenoegden, om nu van de vele muilezels, schapen, honden enz. niet te spreken. Daar groeit de kostbare Algarova, of Johannes-broodboom, een middel tot herstelling der krachten, en de voortreffelijke Paraguay-thee, een was, door mieren bewerkt, de Copaiva-balsem, enz. Doch wij zien tevens, hoe de mensch geen goed onvermengd van kwaad mag genieten; hoe dat heerlijke Peru, met zijnen geneeskrachtigen China-bast, zijne goud- en zilvermijnen, zijne nuttige Lama's (eigenlijk Gama's), welke den kameel vervangen, en fijne woldragende Vicunna's, zijne verhevene natuurtooneelen en onvergelijkelijke vlakte van Quito, nogtans juist dáár, in die vlakte, en in den omtrek, aan aardbevingen blootstaat, die wel eens aan 20,000 menschen het leven kosten. Dan meenen de vrije volken, die zich tegen Spanje's overheersching in bergkloven en digte bosschen verscholen hebben, dat God den Hemel verlaat, om de menschen te bezoeken; dan springen zij uit hunne hutten, stampen met de voeten, en roepen: Hier zijn wij! hier zijn wij! Immers bij de volken, tot welke de weldadige beschaving der Incas niet was doorgedrongen, en die daarna door de Spanjaarden tot het
Christendom zijn overgehaald, heerscht nog het dwaasste bijgeloof. Zien zij een' aap met een' langen baard, men knielt voor hem, als voor een' Aartsvader. Bij de begrafenis der Caciquen bootst men het geluid van alle dieren na, en zulks tot eere van den overledenen; doch straks daarna volgen tranen en gejammer. In Paraguay gelooft men, dat bij eene zons- of maansverduistering het gestarnte door luchthonden gebeten wordt, en men schiet

{==117==} {>>pagina-aanduiding<<}
naar dezelve met pijlen. Terwijl het gedeelte des lands aan de oostzijde der bergen regelmatig een gedeelte des jaars aan stortregens blootstaat, en alsdan in eene bare zee verkeert, regent het aan de oostkust, ter lengte van 10 graden of 250 uren volgens zimmermann, volgens anderen van 400 uren, geheel niet; doch op vele plaatsen wordt zulks door rijkelijken dauw vergoed. In een oogenblik komt men uit eene vruchtbare vallei in eene doodsche vlakte, zoo akelig als de woestijnen van Asrika. Hier ziet men kale, daar ruige bergen, met groote meren; hier is men in Lapland, daar in Guinea. In Peru verbasteren de Europesche dieren spoedig, zelfs onze granen; terwijl de keerkringsgewassen zoo ongemeen welig tieren, en in de geheimste schuilhoeken geneespianten groeijen. (Wij hebben deze en andere bijzonderheden getrokken uit de reis naar Peru der Zendelingen sobreviela, gerbal en barcelo, die voornamelijk de Pampas del Sacramento, en verdere oostelijke deelen des lands, bezocht hebben, en van welke ook zimmermann verscheidene berigten heest overgenomen.) De oorspronkelijke bewoners, ten deele zwak van verstand, traag en ongevoelig, maar goedhartig, (in Peru en Paraguay, onder de Spaansche heerschappij) zijn in Tucuman en de Plata-streken veel vlugger, geharder en sterker, in zoo verre zij vrij met hunne paarden door de grasvlakten zwerven.
Men ziet uit deze korte opgave der voornaamste onderwerpen, in dit Deel behandeld, hoe belangrijk de inhoud is. De Heer zimmermann heeft vele berigten geschept uit min bekende Schrijvers, zoo als de Opziener der Mijnwerken helms, de Jezuitsche Zendelingen dobritzhofer, jolin en anderen, die, op de plaatsen zelve ambtshalve lang verkeerd hebbende, zeer geloofwaardig schijnen. Voorts heeft hij ulloa, humboldt, de reeds gemelde drie Zendelingen, doch vooral lacondamine en bouguer gevolgd, die deze landen tusschen 1730 en 1740 met ongemeen veel vlijt hebben bezocht en bekend gemaakt.

{==118==} {>>pagina-aanduiding<<}

Zimmermann vergelijkt, in meer dan één opzigt met regt, de Abiponers, de onafhankelijke bewoners van Tucuman, met de oude Duitschers en Batavieren ten tijde van tacitus, en houdt bij die gelegenheid eene strafrede op de nadeelen der tegenwoordige beschaving, ook grootendeels met regt; doch wij moeten daarbij niet uit het oog verliezen, dat, ofschoon de gehardheid des ligchaams bij de levenswijze der Abiponers moge winnen, echter eene Natie, die jaarlijks, in weerwil harer langlevendheid, sterk afneemt door twisten, oorlogen, en de verschrikkelijke gewoonte der vrouwen, om hare vrucht te dooden, waarvan echter de meisjes uitgezonderd zijn, als welke zij verkoopen kunnen, (zie bl. 298) alles behalve benijdenswaardig en navolgenswaardig is. Wij zouden nader bij de Natuur kunnen blijven, zonder voorbeelden bij onze ruwe Voorvaderen, of bij de barbaarsche Zuid-Amerikanen, te zoeken; wij behoeven slechts tot onze Vaderen in de zeventiende Eeuw op te klimmen, wier gespierd voorkomen op hunne afbeeldingen nog genoegzaam doet blijken, dat zij beschaving en ligchaamssterkte zeer wel wisten te vereenigen.
De Schrijver heeft zich geheel buiten de jongste staatkundige onlusten gehouden, en ook de Vertaler, die zich voor het overige zeer wel van zijne taak heeft gekweten, rept geen woord van de groote verandering, die Buenos-Ayres in een Gemeenebest heeft veranderd.




De Ondergang der eerste Wareld. I-Vde Zang. Door Mr. Willem Bilderdijk. Te Amsterdam, bij P. den Hengst en Zoon. 1820. In gr. 8vo. XXVIII en 179 Bl. f 2-18-:

De Nederlandsche taal bezat tot nu toe geen Heldendicht. Terwijl de andere Europesche Volken zich beroemen, Portugal op de Lusiade, Spanje op de Araucana, Italië op het verloste Jeruzalem, Frankrijk op de Henriade, Engeland op het verloren Paradijs, en Duitschland op de Messiade, waren in het Vaderland van hooft, vondel, antonides, van haren, van merken en helmers slechts

{==119==} {>>pagina-aanduiding<<}
pogingen van dien aard gedaan; er was niet één gewrocht, hetwelk men met den verheven titel van Heldendicht zou mogen bestempelen. Vondel alleen zou misschien die gaping in onze Letterkunde vervuld hebben, zoo huisselijke ramp hem den lust niet benomen had, zijnen Konstantijn af te werken. Men zal toch de Bijbelsche verhalen in verzen, uit de achttiende Eeuw, zelss de dichterlijke levensbeschrijvingen van Abrah m en David, geene Heldendichten willen noemen; en zelfs de Germanicus is daartoe te zuiver historisch. De IJstroom en de Hollandsche Natie hebben vaderlandsche Geniën bezield; doch natuurlijk beletteden deze onderwerpen zelve, dat derzelver behandeling den naam van episch, in den gewonen zin, kon dragen. Want eensdeels moet het Heldendicht eene geschiedkundige daadzaak tot grondslag hebben, die, hoezeer dan ook in den nacht der tijden verloren, niet geheel in de lucht zweeft, zoo als de Friso; ten andere, echter, moet het geen bloot historisch verhaal zijn, hoezeer dan ook met dichterlijke sieraden getooid. Onze belangstelling moet door een mengsel van het geschiedkundige en wonderbare worden opgeluisterd, waarvan, naar ons denkbeeld, onder de nieuweren, tasso het volmaaktste voorbeeld levert.
Bilderdijk, bij ons reeds in allerlei dichtsoorten vereeuwigd, heeft de taak op zich genomen, onze rijke Letterkunde ook met een Heldendicht te doen prijken. Zoo iemand, was hij, doorkneed in zoo vele vakken van menschelijke kunde, daartoe de man. Het geheele gebied der Geschiedenis, der Fabelkunde en letterkundige voortbrengselen van onderscheidene Volken, der gewijde en ongewijde Oudheid, ligt voor zijne blikken geopend. Bij hem moest dan ook terstond de vraag levendig voor den geest komen: wat de machine, het wonderbare, kan en mag zijn, waarvan men zich, in den tegenwoordigen staat der denkwijze, in een Heldendicht heeft te bedienen? Om tegenwoordig nog jupi ter, neptunus, of zelfs apollo en andere Olympiërs, als handelende personen bij te brengen, gaat niet; men weet te zeer, dat zij slechts een spel der verbeelding zijn: dit is voor den Dichter een verlies; en de bejammering van dit verlies door een der dichterlijkste hoofden, die misschien immer bestaan hebben, door schiller, is de éénige wijze, waarop men zijnen, anders hoogst profanen, zang aan de Goden van Griekerland eenigermate kan verontschuldigen. In plaats

{==120==} {>>pagina-aanduiding<<}
van deze thans onbruikbare Godenleer, hebben milton en klopstock zich van de bijbelsche leer der goede en booze Geesten, aan één almagtig, wijs en heilig Opperwezen ondergeschikt, ter zamenstelling van dichterlijke machines, bediend; en het heeft hun niet aan navolgers ontbroken, waarvan wij slechts zacharia, in zijne Schepping der Hel, en sonnenberg, in de Donatoa, of den Oordeclsdag, zullen opnoemen. (Chàteaubriant beweert zelfs, dat de Christelijke leer ruim zoo voordeelig is voor de hoogere poëzij, als de Grieksche Mythologie; en hij heeft zulks in een Heldendicht in Proza, les Martyrs, waarin hij vooral de Heiligen en de Maagd maria niet vergeet, trachten te doen blijken.) Maar die Engelen en Duivelen hebben te weinig punten van aanraking met den mensch, en zijn, os te verre boven denzelven verheven, os door diep verval te afzigtig, om het belang te wekken der gemengde karakters, welke de Grieksche Oudheid in hare Goden, Halfgoden en Heroën vertoont. Bilderdijk heeft dit diep gevoeld, en zich dus van eene oude overlevering bediend, om die geestelijke naturen, door eene soort van middelwezens, wel van adam, maar van den nog onschuldigen adam, afkomstig, nader te brengen bij onze natuur en ons geslacht. Immers, het tooneel van zijn Heldendicht is de vroegere Wereld vóór den Zondvloed; zijn onderwerp, de misdaden, die haar den ondergang berokkenden. Tot grondslag van het geheele stuk ligt de bekende Bijbelplaats, dat de kinderen Gods zich vermengden met het kroost der menschen. Onder deze kinderen Gods, nu, verstaat de Dichter onsterfelijke menschen, door
adam nog in het Paradijs voortgebragt, en, daar zij niet mede gezondigd hadden, ook niet in deszelfs straf betrokken. Zij behouden ook nog hunne oude woonplaats, het Paradijs, hier als een' hoogen berg te midden der Aarde voorgesteld, van waar al de hoofdrivieren, die dezelve bevochtigen, asstroomen. Aan sommigen van dezen, door de schoone dochters van adam, na den val geboren, bekoord, wordt, tot straffe daarvoor, het zwerven door de lucht opgelegd; zij dalen echter, zoo 't schijnt, (want de Dichter is hier alles behalve duidelijk) telkens neder op aarde, en behouden hunne gemeenschap met de menschen. Hun kroost, de vervaarlijke Reuzen, bewonen het Noordoostelijk gedeelte der Aarde, (waarvan de Dichter, volgens de tooneelen zijner verbeelding, een Kaartje heeft ontworpen, dat bij het werk is ge-
{==121==} {>>pagina-aanduiding<<}
voegd) en voeren een' oorlog op leven en dood met de zonen van kaïn, die het Zuidelijk deel des Aardrijks beslaan; terwijl het kroost van seth allengs door de magtige Kaïnieten verdrongen werd, of met dezen ineensinolt. Deze Oorlog der Reuzen en Kaïnieten is nu de inhoud dezer vijf Zangen, die slechts een vierde gedeelte van het Heldendicht uitmaken, op welks voltooijing de Dichter ons weinig uitzigt geeft; doch wij hopen, dat hij, voor zijne eer, voor die onzer Natie, en voor het edelst genot zijner Landgenooten, zich anders zal bedenken. Immers, het gedeelte, 't welk wij nu reeds bezitten, geeft ons nog wel geen denkbeeld van het plan des geheels, (hoe zou dit ook mogelijk zijn?) maar bezit toch zoo vele schoonheden van den eersten rang, is zoo episch in aanleg en vorm, heeft zulk eene nieuwe en belangrijke machinerie, dat wij gerustelijk hetzelve onder de latere voortbrengsels in dit vak eene zeer onderscheidende plaats durven toekennen en verzekeren
mogen. Zoo bilderdijk den Ondergang der eerste Wereld voltooit, heeft Nederland aan geene andere Natie meer een Heldendicht te benijden.
Vier karakters steken daarin ver boven den drom der menschen, Paradijsbewoners en Engelen uit. Het is fual, ook een dier weleer onzondige menschen uit Eden, doch die een oog van begeerte heeft geslagen naar eene der schoonste dochters der Aarde, naar elpine, uit kaïn's stam, maar bij seth opgevoed. Zij draagt de vrucht zijner liefde onder 't hart, en verkwijnt in hare droefheid: de Onsterfelijke - want het ligchaam dezer vroegere Adamieten is niet log, gelijk het onze; het verheft zich naar welgevallen in de lucht, en.... Doch hooren wij den Dichter zelven! (Hij spreekt van het tegenwoordige menschelijke ligchaam.)

't Verloor den hemelgeest, die 't eenmaal door mocht stralen, 
't Oorspronklijk weessel zelss, in 's aardrijks woeste dalen, 
Die veêrkracht, die 't verhief en uitbreidde in de lucht, 
En 't nam die logheid aan, waar onder 't velddier zucht. 
Wij (*) mogen, met een lijf, uit fijner stof geweven, 
Op d' adem onzer borst door lucht en ruimte zweven, 
En zwieren naar 't ons lust, verheven op den stroom 
Des Ethers, heemlen door, tot 's warelds buitenzoom 

{==122==} {>>pagina-aanduiding<<}

Ea waan 't oneindig niet de nooit beklimbre bogen 
Van 't levenvol Heelal met nevels houdt omtogen. 
Wij spannen 't lichaam uit, en schenken lucht en licht 
Een' doorgang, die 't verbergt voor aangreep en gezicht: 
Of doen het, meer verdikt door stoslijk samentrekken, 
En, weer biên aan 't gevoel, en, 't oog ten voorwerp strekken, 
Gelijk ik thands aan U mij aanbiê, schoone Maagd. 

Deze zalige Paradijsmenschen ondersteunen (dus verhaalt fual verder) dan ook hunn' gevallen' vader en moeder onzigtbaar in hunne nooden.

Wij hoorden 't noodgeroep bij Evaas barenssmart, 
En hielden, onbemerkt, haar kniën onder 't kermen, 
Of steunden 't wringend lijf, en vingen t kroost in de armen, 
Dat eens de onzalige aard die 't in zijn kommer voedt, 
In weêrvergelding, met zijn lijken spijzen moet. 

Doch met adam's dood brak de band tusschen het menschdom op de lagere Aarde en deszelfs meer verhevene broederen. Evenwel bleef deze Aarde schoon: de bekoorlijkheid harer dochteren troonde zelfs Eden's bewoners uit dat zalig oord naar beneden, en de Reuzen werden geboren. Ook fual verbeurt Eden, door zijne min voor elpine; maar hij zweert, zich aan het hoofd te stellen van het kroost zijner broederen, en met hen dat zalig oord te herwinnen. Dit zweert hij in die oogenblikken, dat hij zijne geliesde hoort jammeren, haar, de brooze stervelinge, aan al de moeijelijkheden blootgesteld ziet, die de Almagtige moeder eva en hare dochteren opleide: maar wanneer nu de andere kinderen Gods, meer verwaten, in verbond treden met de Hel, om hun geslacht, de Reuzen, in een dreigend gevaar voor de woede der Kaïnieten te beveiligen, wraakt fual luid zulk een heilloos opzet, hetwelk echter algemeene goedkeuring vond. Wij nemen hier de vrijheid, aan te merken, dat deze snelle overgang van verhevene, nog zoo onlangs onschuldige en zuivere, wezens tot de verklaarde vijanden van God en zijn Rijk niet genoeg voorbereid, en, in de gegevene omstandigheden, (in zoo verre waarschijnlijkheid in zulk een onderwerp kan heerschen) onwaarschijnlijk is. Doch misschien moest dit dienen, om fual's karakter te doen uitsteken; misschien moest ook de groote waarheid, door de

{==123==} {>>pagina-aanduiding<<}
ondervinding, helaas! zoo menigmaal gestaafd, worden ingeprent: dat er genoegzaam geene misdaad van hardheid, geweld, list of ontrouw is, tot welke men geene verschooning heeft gezocht in het edelste, onbaatzuchtigste gevoel, dat God den mensch heeft geschonken, - de liefde der onderen tot hun kroost.
Behalve dit belangrijke paar, (wij vermoeden, dat elpine bestemd is, eene groote rol in het gedicht te spelen) vinden wij er nog een ander: segol, halve broeder van argostan, voorheen aanvoerder der Kaïnieten, maar in eenen burgertwist, door de Hel aangestookt, omgekomen; segol, een' held, in den gewonen zin van dat woord, (ten minste zoo als hij ons tot nu toe voorgesteld wordt) die niet minder van eerzucht dan van dapperheid brandt, en ook de kroon des Aardrijks, het hooge doel zijner wenschen, verkrijgt. Op het slot des vijfden Zangs komt ons segol wel voor als een lieveling der Godheid, tot iets grooters, dan aardsche zegepralen, bestemd; maar ook hier zou de Dichter ons meer belang voor zijnen held hebben ingeboezemd, indien hij hem minder prijs op de kroon had doen steilen. Een washington zal ons, als held, altijd oneindig meer bekoren, dan een napoleon. Voor 't overige worden de dapperheid en het beleid van dezen krijgsman, die de Reuzen driemaal verslaat, ons in het heerlijkste licht voorgesteld. Zijne gade, de minnende, getrouwe, zelfs een weinig ijverzuchtige zilfa, is eene belangrijke vrouw: het legerhoofd zendt haar, op het punt van tegen de Reuzen op te trekken, naar het land van Seth, in den burg van Beth-ur, waar zij echter door de Reuzen verrast, en naauwelijks in veiligheid gebragt wordt. Wij verliezen haar, bij het einde dezer afdeeling, uit het oog; doch twijfelen niet, of zij is, gelijk elpine, gelijk segol, (die, op het laatst des vijfden Boeks, in eene lichtwolk, en in eene bovenmenschelijke gedaante verschijnt) door den Dichter tot iets groots bestemd.
Ziet daar eene ruwe schets van het beloop des gedichts. Deelen wij nu nog enkele plaatsen daaruit ter proeve mede, die ons bij de lezing bij uitstek getroffen hebben. De eerste vertoont ons kaïn's aandoeningen bij de geboorte van zijn' eersten zoon, hanoch.

Met opgeheven handen 
Riep kaïn, toen zijn zoon, zijn manoch, hem gewierd, 
Den God des zegens toe: ‘Gij hebt gezegevierd! 

{==124==} {>>pagina-aanduiding<<}

'k Verhard mijn borst niet meer, ik zink in tranen neder, 
ô Almacht! ja 'k versmelt, mijn ziel werd week en teder, 
Ze is menschlijk. k Ben, ô God, 'k ben vader: 'k voel het bloed 
Van vader in dit hart, 't verandert mij 't gemoed. 
Twist' kinderlooze met uw Almacht! Vloek' verwaten 
Zich-zelv' en U, en dwing' zijn boezem zich tot haten, 
Die in t aanvallig kind zich - zelven niet herteelt, 
Geen hemel aanblikt in den aanblik van zijn beeld! 
Ik kan niet langer....., niet verstokt zijn, Uw genade 
Niet trotsen; neen, mijn God! Ik heb en kroost en gade; 
ô Wijt hun 't misdrijf niet van vader en gemaal! 
Straf, straf me, ach! niet in die in wie ik ademhaal! 
Dit, dit - alleen is straf, dit, lijden voor een' vader! 
'k Aanbid U, God! genà voor d' eersten plichtversmader! 
Mijn oudren zondigden; ik, trapte in dollen zin 
Mij - zelven, U ter spijt, het hart, de ribben in, 
Ik doodde, in Abels dood, mij 't leven van het leven. 
ô! Zegen thands mijn kroost, en 'k zal, u dankbaar, sneven.’ 
Hier zeeg hij spraakloos neêr, in tranen als versmoord. 
Men zegt, een Engel stortte, op 't uitgesproken woord, 
Een' hemeldaauwdrop op zijn voorhoofd, die het teeken 
Des bloedvleks, als een schim bij d'ochtend, deed verbleeken, 
En 't uitgewischt had, had aan 't wraakgeschrei der aard 
De vloek zijns vaders zich, bij 't misdrijf, niet gepaard. 

Welke poezij! Bij den indruk, dien zij achterlaat, zien wij gereedelijk eenige hardheden enz., als: Ze is menschlijk. 'k Ben, ô God, 'k ben vader. - En 't uitgewischt had, had - Ach! niet in die in wie - over 't hoofd. Waarlijk! als Dichter mogen wij op bilderdijk trotsch zijn.
Van eenen anderen aard is de beschrijving van eva's grijsheid. Het is een pendant tot de heerlijke schildering der pas geschapene eva in vondel's Lucifer.

ô Eva, kunstgewrocht der Godheid, voor wier oogen 
Gods Englen, als voor God, (!) vernietigd nederbogen, 
En sluiers zochten om dien gloed te wederstaan 
Die uitstroomde uit uw schoon! hoe greep u 't jammer aan! 
Geen roos verwelkt zoo snel, gebroken van haar stengel! 
Hier schreide en Cherubijn en asgevallen Engel! 
Ja, Satan - zelf werd week, en voelde om u, berouw. 
Der schepping heerlijkheid, wat is zij, dan de vrouw. 

{==125==} {>>pagina-aanduiding<<}

Ach, bloemen van den grond! ach paauw- en fenixvederen! 
Wat zoude uw vroeg verval de vaste ziel vertederen! 
Wat zijt gij? siersels, maar geen deel-zelf, waar het hart 
Aan wortelt! Eva, ja, gij wierdt der Englen smart! 
Hoe zagen we uw albast verrimplen en verschroeien! 
Hoe 't morgenrood der kaak, zoo schittrend eens in 't gloeien, 
Verduisterd, weggewischt! het oog van glans beroofd, 
En 't stralend zonnegoud verzilverd op uw hoofd! 
Hoe 's levens welbron aan uw' boezem, uit wier togen 
Wij eens de Onsterflijkheid en Englenfierheid zogen, 
Verdroogd, verflenst! Ai mij, wat wierd die volle borst? 
Een stroobosch, door den staf des jammers uitgedorscht! 
Een nevel overtoog, een wreede worm verknaagde 
Het Godlijkst in 't Heelal, waar op ooit zonlicht daagde. 
Ja, Evaas ouderdom was aller Englen straf, 
En trok ons oog en hart van aard en menschdom af! 

Bilderdijk heeft uitstekend het costuum weten te bewaren. Zijne strijders der vroegere wereld bedienen zich van dezelfde wapenen, die tegenwoordig nog de Wilden bezigen, knodsen, jagtsprieten, pijl en boog. Maar de Kaïnieten, meer beschaafd, hebben ook het kunstigste wapentuig en de meest geregelde slagorde. Bezien wij nog vlugtig eene schilderij van den asloop eens veldslags, door de kinderen van kaïn aan de Reuzen geleverd, die reeds moeten deinzen.

Men worstelt door elkaâr, 
Vertrappelt, wat er viel, en glibbert in de plassen 
Van 't uitgestroomde bloed, die steeds onmerkbaar wassen. 
Men breidt zich uit, en valt den krijgstroep in de zij'. - 
Vergeefs! de zelfde punt verdedigt ieder rij; 
En, als een egel, die, met uitgestoken pennen, 
Den dashond bassen hoort en op zich af ziet rennen, 
Zich als een hairbol in zijn stakklen samentrekt, 
En 't lijf den tanden biedt, van allen kant gedekt, 
Hoedt Segols schrandre vond zijn bende voor 't bespringen. 
't Is heirspits, wat men ziet, onvatbaar voor 't doordringen. 
Het rot der Reuzen grimt in 't rond, gelijk een leeuw 
Die, brullende uit den buik met hongers scherpen schreeuw, 
Den schaapsstal omvliegt en geen open weet te vinden. 
Zijn brandend oog en muil aâmt moorden en verslinden; 
Hij zweept zijn lenden met den geesse van zijn staart, 

{==126==} {>>pagina-aanduiding<<}

En bonst op deur en muur, en tuimelt over de aard, 
En mat zich woedende af, met opgesparde tanden 
En nagelkrommen klaauw, op de onbeweegbre wanden. 
Zoo brult en briescht men om de speerbende; ijlt uit één; 
Vliegt nogmaals toe; en deinst in wanorde; en stuift heen 
Bij hoopen, smal gedund; en proeft op nieuw in 't wijken 
De schichten, die op nieuw een menigt' doen bezwijken. 
Vierhonderd laten zij op 't slagveld in hun vlucht; 
En Kaïns zegekreet klinkt daavrend door de lucht. 

Gaarne zouden wij nog den offerzang van enos mededeelen, dien een grijsaard aan segol opzingt, en waardoor deze van den Zonne- en Starredienst tot den dienst des Eenen waren Gods wordt opgeleid; maar ons bestek duldt het niet, en wij meenen ook genoegzaam de waarde van dit nieuwste en merkwaardigste voortbrengsel onzes Hoosddichters te hebben aangetoond; doch kunnen niet voorbij, hem eenen misslag onder het oog te brengen, die ongetwijseld het gevolg van vergissing is, en ook waarschijnlijk aan vele Lezers ontsnappen zal. Bij het afscheid van segol en zilfa moet gene haar beloven, in drie dagen van zijnen togt terug, en weder bij haar te zijn. Zij moet aan de overzijde van den Freth bij de Sethieten eene schuilplaats zoeken; terwijl segol naar Arbal trekt, geheel in het Oosten, gelijk seth in het uiterste Westen der Aarde. Dezen togt moet hij dns heen en weder in drie dagen volbrengen. Van het eene naar het andere einde der Aarde? Laat dezelve toen, volgens den Dichter, veel kleiner geweest zijn dan tegenwoordig, zulk een klein eiland in de Wereldzee is zij toch waarschijnlijk niet geweest.
Van wege zoo veel heerlijks, gaan wij den, in het Dichtstuk zelf, bl. 11, als bij de haren ingesleepten, wrevelen uitval tegen de Patriotten, denken wij, van 1787 en 95, alsmede (zie de Voorrede) dien tegen wijlen den kundigen van engelen enz. enz., met stilzwijgen voorbij.




Nagelaten Gedichten van A. Loosjes, Pz. II Deelen. Met het Portret. Te Haarlem, bij de Wed. A. Loosjes, Pz. 1819 en 1820. In gr. 8vo. X, 178, en XXII, 172 Bl. f 7-10-:

De nagedachtenis van loosjes is te regt in zegening bij

{==127==} {>>pagina-aanduiding<<}
den regtschapenen Nederlander. Ja, dat was hij, in de volste beteekenis des woords, de werkzame, de edeldenkende, de begaafde loosjes, die, in zijne nuttige schriften, zoo regt goed op het Nederlandsch karakter te werken wist, vermaakte, leerde, stichtte, en wiens godsdienstig gevoel, goede smaak, verlicht oordeel, schrander vernuft en onvermoeide arbeidzaamheid hem de achting aller braven, die hem kenden, - en hoe open lag zijn karakter, hoe duidelijk spraken zijne schriften en daden! - verdienen en genieten deed. Ook als Dichter staat hij bij ons op hoogen prijs, en alleen de bevooroordeelde, of allen naar éénen maatstaf beoordeelende, en classificerende Censor zal hem groote dichterlijke verdiensten ontzeggen. Recensent althans niet. Deze bundel staaft volkomen het goed gevoelen, dat eene menigte in ons Vaderland, en daaronder ook, die kunst en talenten weten te schatten, van de dichterlijke waarde van loosjes heeft. Eene breede lijst van Inteekenaren getuigt van den algemeenen eerbied voor zijne verdiensten. De waardige Zoon des braven mans roeme vrij hierin. Eene groote erfenis liet hem de Vader na in zijnen goeden naam. Wij zijn hem onzen dank schuidig voor dezen ons dierbaren bundel, die dien goeden naam mede overbrenge tot volgende geslachten! Ja, loosjes was een welige boom, door een' stormwind - ach, hoe plotselijk! - ter nedergeslagen, terwijl hij nog zoo vele vruchten droeg. Weemoedig verblijden wij ons, dat wij ook deze nog ontvangen. Wij betuigen tevens ons verlangen naar de Levensschets des Dichters, die het velen niet behoeft te spijten, dat afzonderlijk zal uitgegeven worden.
Verwacht niet zoo zeer, Lezer! eene beoordeeling van deze nalatenschap, met welke wij ons te zeer ingenomen betuigen, dan dat het ons zoude lusten, aanmerkingen, die wij hier en daar hebben, mede te deelen over een en ander, in ons oog, gebrekkig geplaatste. Elk, die eens op heur, op wat let (voor belet), op deze en gene verkeerdelijk lange of korte syllabe, stoot, denke vrij aan het ubi plura nitent etc.
Het grootste stuk is eene vrije navolging naar delille's Lusthoven en Tuinen; het is niet afgewerkt; maar dit was geene genoegzame reden, om dit schoone stuk achterwege te laten. Wij lazen het met onuitsprekelijk genoegen, en ons ontviel, op niet weinige plaatsen, onwillekeurig, de uitroep:

{==128==} {>>pagina-aanduiding<<}
‘Zoo behoort het in den lusthof. Natuur en kunst!’ - Met weemoed eindigden wij dit stuk. De laatste regels zijn 's avonds vóór den dood des Dichters geschreven. Had hij ze nog eens mogen nazien, de allerlaatste regel ware zeker verbeterd. De Hulde aan Kosziuszko, ook in de laatste week zijns levens vervaardigd, is verheven. Hoe aan den Burger van Haarlem en Nederland de Lof der uitvinding van de Boekdrukkunst gehandhaafd voor laurens kostbr, naar het Latijn van bosscha, gelukken moest, beseft men: hier zong zijn gansche hart. Regt zangerig is het stukje: elizabeth koolaart, geb. hoofman. Van zijn zuiver Patriottisme gloeit hier weder meer dan één dichtstuk, b.v. dat aan de Ouders, wier Zoon als Garde d' Honneur was vertrokken; de Uitboezeming, toen op het puin van Vlissings muren de vlag van Albion geplant was; en bij gelegenheid der groote gift van eenige Engelschen aan Leyden. Op den laatsten dag der XVIIIde Eeuw zong hij voor de Leden van het Haarlemsch Departement der Maatschappij Tot Nut van 't Algenieen, van welke hij een zoo nuttige lid geweest is. Wat hij als een man van Godsdienst, als Echtgenoot, Vader, Bloedverwant en Vriend geweest is voor zijne betrekkingen - o! men leze hier, wat hij aan zijne Nicht, g.g. nieuwenhuizen, na haren doop, wat hij op het huwelijk van susanna maria van walré, wat hij aan den Weieerw. 86 jarigen k. van der horst zong, wat zijne Schoondochter van hem hoorde bij haren kerkgang na de herstelling uit het kraambed van haar eerste kind, maar vooral de
uitgieting van zijn gansche gevoel in het gezang aan zijne Huisvrouw op zijne zilveren bruilost, van hetwelk men niet weet, of het den Man, de Vrouw, of den éénigen Zoon het meest vereert. Zulke gelegenheidsverzen moet men kennen, om het smalen op deze soort van poëzij voor altijd as te leeren. Behalve nog drie stukjes, aan een' Ongevoeligen, aan de Gevoeligen, en de Eerzucht, vinden wij hier nog verscheidene, oorspronkelijke en, zoo het heet, nagevolgde, meest fabelen of vertellingen, waar, onzes oordeels, loosjes regt den slag van had. Wij hebben altijd gemeend, en meenen nog, dat voor het volksonderwijs in goede zeden, en ter vorming van het echt Nederlandsch karakter, van de fabel, met name ook door den Dichter, meer partij te trekken ware. Hoe gaarne leest men (immers nog?) de Fabelen van gellert! Wij bezitten

{==129==} {>>pagina-aanduiding<<}
ook die van schonck. Loosjes had, tot Nut van 't Algemeen, eens eene verzameling van fabel-poëzij moeten uitgeven; dit was meermalen onze wensch; maar ach! - hij is niet meer. Wij zijn im blijde met de bewijzen hier en elders, hoe hij verdichten en vertellen konde.
Die treffen wij ook in het tweede Deel aan. Hetzelve behelst twee uitgebreide stukken. Het eene is een tweede Zang van een dichtstuk, aan fredrik hendrik gewijd, behelzende een verhaal, dat die Prins aan zijne aanstaande Gemalin doet, van zijnen levensloop, en staat geheel op zichzelve. De eerste Zang, met den aanleg van het geheele gedicht in een meer onasscheidelijk verband staande, is daarom (tot onze spijt evenwel) achtergelaten. De derde Zang was onvoltooid. Het tweede stuk is cecilia, een Treurspel uit de Legenden der Heiligen. Loosjes had dit bestemd ter uitgave, en het berigt, dat hij voor hetzelve geplaatst zoude hebben, leze men hier in het Voorberigt. Verder vindt men hier: het Menschenbeeld; de Tockomst; ter bruilofte zijns Zoons; bij het ontvaagen der medalje, als een eereteeken, aan de Helden van Daggersbank geschonken, en hem vereerd (ja, dat is eere!) door onzen van kinsbergen, voor den laatsten Zeetogt van de ruiter; in een Album; aan de elsiarige Dichteres, j.c. cleve; (hoe zij het maakt op den Parnassus? of zijn wij alleen vreemdelingen, dat wij zoo vragen?) aan de Blijdschap; behalve, gelijk wij zeiden, eenige in de sorm van vertellingen.
Neen, niet één stuk is hier, of het strekt het hart des Dichters tot eere. Wij danken zijnen Zoon, in naam van zijns Vaders vrienden, en durven hem wel verzoeken om nog meer, waarvan hij in het Voorberigt gewaagt. Het is hem toevertrouwd, de eere zijns Vaders te bevorderen.
Wij moeten niet vergeten te zeggen, dat het afbeeldsel des Dichters, hem voorstellende in den ouderdom van 36 jaren, gegraveerd is naar eene sprekend gelijkende schilderij, en dat op den titel 's mans zegel staat, een speeltuig, door een' bloemkrans omringd, met dit bovenschrift: ‘Deo et Populo.’ Ja, voor God en het Volk! Daarvoor klopte zijn hart; daaraan was zijne pen, en zijne pers, gewijd. God vergeldt hem zijne werkzaamheid, en het Nederlandsche Volk houde hem in dankbare erkentenis!






{==130==} {>>pagina-aanduiding<<}

Nieuwe stichtelijke Liederen voor de Huisgezinnen en Gezelschappen der Christenen, door J. Hazeu, Csz. Met nieuw gecomponeerde Zangwijzen, die even zoo gemakkelijk als de Psalmen gezongen en gespeeld kunnen worden. Door D. van der Reyden, Nsz. Met 59 Muzijkplaten. IIde Deel. Te Amsterdam, bij W. van Vliet. In gr. 8vo. 224 Bl. f 2-:-:

Wij gaven van het eerste Deel dezer Gezangen in der tijd een niet geheel ongustig berigt; het Publiek, echter, heeft dezelve nog veel gunstiger beoordeeld, want de vierde druk ziet er het licht van, en dit overtreft inderdaad onze verwachting. Het tweede Deel is in denzelfden smaak en geest, van gelijke waarde, en mag alzoo op denzelfden voorspoed hopen. Wij verblijden ons, dat de reeds bejaarde hazeu nog zoo veel opgeruimdheid en kracht bezit, dat hij de vervaardiging van eenen derden bundel voor 't minst niet geheel onmogelijk houdt; maar verblijden ons niet minder, dat, naar 's mans eigene verzekering, zijne Liederen met Muzijk den lust voor Zang- en Toonkunst zoozeer hebben opgewekt, dat men vele stichtelijke Zanggezelschappen heeft opgerigt, en van tijd tot tijd nog oprigt, in ons Vaderland. Het voorname, dat wij voor ons verlangen zouden, is, dat de inhoud der Liederen zóó ware ingerigt, dat Christenen van iedere Gezindte dezelve konden medezingen met volkomene instemming en stichting. Dan, misschien ware dit den aftrek niet zoo voordeelig; de grijze hazeu zong en dichtte nu toch, op zijne wijze, voor een zeer talrijk, alhoewel misschien, naar sommiger meening, wat al te erg orthodox Publick.






Redevoering, ter nagedachtenis van Mr. Carl Gerard Huliman, in leven Staatsraad in buitengewonen dienst, Ridder van de Orde van den Nederlandschen Leeuw, enz. enz., uitgesproken in het Departement 's Hertogenbosch, der Maatschappij Tot Nut van 't Algemeen, den 15 April 1820, door Mr. I.F. Mauritz Ganderheyden, Advocaat te 's Hertogenbosch. Aldaar, bij H. Palier en Zoon. 1820. In gr. 8vo. 55 Bl. f :-18-:

Op het titelblad ziet men het portret van hultman. Jam-
{==131==} {>>pagina-aanduiding<<}
mer, dat er boven staat: ‘Advocaat te 's Hertogenbosch.’ Dit staat er zóó, dat iemand, die noch hem, noch ganderheyden kent, den laatsten hier afgebeeld vermoeden zoude, ware het niet, dat hem het voorberigt zeide, dat hij de welgelijkende beeldtenis van bultman zag.
De Advocaat neemt tot zijn onderwerp een' aanloop, bij wijze van inleiding, uit het belang der levensgeschiedenissen van verdienstelijke menschen, in welker levensloop hij, tot onze verwondering, zegt, dat voorgehouden wordt, wat door anderen beproefd en ondervonden is, tot volmaking, of ten verderve. Ei! ziet men dat ook, als in een' helderen spiegel, in den levensloop van belangrijke verdienstelijke menschen? Nu, deze inleiding brengt hem op zijn onderwerp, dat hij reeds in de Vrijmetselaarsloge had voorgedragen, maar weder voordraagt in het Departement enz., dewijl de spreekbeurt, tot welke zich niemand der leden aanbood, niet onvervuld blijven konde, en de ijveraars voor den bloei van die afdeeling der weldadigste Maatschappij liever niets nieuws moesten en zouden hooren voordragen, dan vreezen, dat men hen van werkeloosheid en nuttelooze bijeenkomsten beschuldigen konde. Dat strekt nu wel niet tot eere der leden van dat Departement, maar wel van den Advocaat!
Voor hultman eene, aan bewondering grenzende, hoogachting gevoed hebbende, (bl. 1) is hij de vurige lofredenaar zijner verdiensten, hem, onzes oordeels op goede gronden, vrijpleitende van laaghartige eigenbaat, (bl. 13 - 15, vooral 22 enz.) en huldigt zijne arbeidzaamheid, en, bijzonder, zijne zucht voor de wetenschappen, zijne groote bekwaamheden, in verscheidene opzigten aan den dag gelegd, en ook door verscheidene regters erhend; (zie voornamelijk weder bl. 13, 21, 25, 31 - 39; achter de Redevoering vindt men eene lijst van oude boekwerken, uit den Catalogus van hultman's belangrijke Bibliotheek) maar, bij deze lofverheffing, steekt zeer ongunstig, naar ons gevoel, af des Redenaars - hoe zullen wij zeggen? - verlegenheid met zijnen held, of toegeeflijkheid aan ongunstiger oordeel omtrent denzelven, of al te bonte houding zijner schilderij. Hierom is het, dat wij aan deze Redevoering, die te onvolledig is om eene levensschets te zijn, de waarde eener lijk- of lofrede ook niet mogen toekennen. In deze toch spreekt de ingenomenheid met ons onderwerp op den vasten toon der eigene overtuiging, met onbeschroomde vrijmoedigheid, en met verhe-
{==132==} {>>pagina-aanduiding<<}
venen nadruk; die ingenomenheid stort zich of in hooge lofspraak, of, bij tegenkanting, in beslissende wederspraak uit, en deelt den toehoorder hare liefde voor de waarheid en de deugd, dat is voor de waardigheid van hem mede, dien zij verhest.
Maar, nu oordeele men zelf. Reeds bl. 7 wordt aan anderen gelaten het onderzoek omtrent hultman's verkeerde gezindheden en bedoelingen; bl. 11 erkent de Redenaar zelf, dat in hultman's Akademietijd een en ander goed zaad van den ouderlijken akker verstikt zij; bl. 30 spreekt hij van groote gebreken en misslagen; bl. 39 leest men: Wij, die wel verre zijn, van het kwade en strafwaardige zelfs in den verdienstelijksten mensch te willen verbloemen, vonden ons echter niet geroepen om u al hetgeen zijn levensloop berispenswaardigs mogt aanbieden, in een zwart tafereel, ter uwer waarschuwing voor te houden; en dan die gelijkenis van den kunstenaar, die in weemocdige aandoeningen wegzinkt, als zijn oog afdwaalt op bedorvene en verminkte gedeelten van een meesterstuk!... eindelijk, bl. 47: Gij gevoelt, dat niet alle de rampzalige gevolgen eener voorbijgaande drift, eener zondige daad, in de ziel van hem, die zich eens door drift liet vervoeren, eens tot zonde verviel, van stonden aan, lagen opgesloten.
De beste uitwerking, die zich de Redenaar van eene zoodanige wijze van behandeling mag voorstellen, is, dat Hoorders, en nu Lezers, zeggen zullen: Hultvan bezat, bij alle zijne misslagen, berispelijke handelingen, of, ja, zedelijke misdaden, vele wezenlijke en erkende verdiensten. Het is waar, ganderheyden verklaart, dat hij van de eersten niets stelligs bepaalt; maar waarom dan aan het: de mortuis nil nisi bene, zich niet gehouden? Ook is de noot, die deze verklaring behelst, alles behalve voldoende. Ganderheyden betuigt, dat hij hun wil doen gevoelen, die het niet verdragen kunnen, alleen hultman's verdiensten te hooren prijzen, dat, zelfs aan hunne scherpe beoordeelingen toegegeven, dan nog hultman een verdienstelijk, in vele opzigten hoogachting en bewondering waardig man blijft. ‘Wij voor ons,’ zegt hij, ‘beslissen niets, achten ons daartoe niet bevoegd: onze stelling is alleen; niemand bleef ooit geheel van misslagen, van zedelijke misdaden’ (? dat is toch zeer onderscheiden, en wij stemmen het niet zoo gaaf toe, als het hier gesteld wordt) ‘geheel vrij, en dus ook niet

{==133==} {>>pagina-aanduiding<<}
multman.’ En wat deed nu ook die noot, bl. 28, omtrent hultman's humeur, en, bl. 43, omtrent zijne echt scheiding, in eene lofrede, voor de Lezers? Ja, ware het eene levensschets; maar - gelijk wij te kennen geven - daartoe is dit stukje niet volledig. Had de Advocaat alleen uit een bepaald oogpunt hultman beschouwd, en verdiensten geroemd, omtrent welke geen twijsel is, 's mans bekwaamheden, werkzaamheid enz., hij ware beter geslaagd.
Het spreekt van zels, dat wij, met al ons gezegde, hultman zelfs niet in het minste beoordeelen, maar alleen deze lofrede, als zoodanig; en dan oordeelen wij, dat ze alzoo niet gelukken konde, en daarom ook mislukt is. Met dit ons gevoelen is zeer bestaanbaar onze verzekering, dat wij hier, met genoegen, veel betreffende hultman gelezen hebben, en dat ganderheyden in goeden stijl en taal te stellen weet.




Woldemar's Nalatenschap aan zijnen Zoon. Een Boek voor Jongelingen, ter vorming van hun verstand en veredeling van hun hart. Naar het Hoogduitsch van J. Glatz, door W. Goede. Te Arnhem, bij C.A. Thieme. 1819. In gr. 8vo. 285 Bl. f 2-10-:

In weinige bladzijden vernemen wij den levensloop en het innerlijk edel karakter van den braven woldemar, eenen man, die beleed en beoesende: ‘Wie alles in betrekking tot God beschouwt, en in Hem met zijne geheele ziel leeft, alles, wat er geschiedt, als van Hem komende, aanmerkt, en in zijne liefde vreugde en zaligheid vindt, die is boven aanhoudende smart verheven. Droevige oogenblikken kunnen hem somwijlen overrasschen; maar het zijn ook slechts oogenblikken. Spoedig keert bij hem de verlorene bedaardheid van geest en de verlorene opgeruimdheid terug.’ Zoo was deze man, en zoo was zijne waardige Gade, die hem voorging naar het gras. Zijn einde nabij, schrees hij de hier medegedeelde herinneringen, vermaningen en lessen voor zijnen, eenig hem overgeblevenen Zoon, toen een aankomend jongeling; lessen, in dien zelfden edelen geest, die den Vader bezielde, alle strekkende ter opwekking en veredeling van zijn dierbaar kind, alle hooge zedelijkheid ademende, en moetende stemmen tot een nuttig werkzaam, verstandig en

{==134==} {>>pagina-aanduiding<<}
Christelijk leven. Welligt verlangde deze of gene wel iets meerder nog van het Christendom; dan, hetgene hier van den Heer jezus in zijne zedelijke grootheid gezegd wordt, zal toch ieder Christen beamen; en wie gevoelt niet, dat de man het regte standpunt heeft, en den Zoon daarop plaatsen wil, als hij zegt: ‘Er moet bij onze vorming een toppunt zijn, waarop wij zeer bijzonder zien, een middelpunt, in hetwelk zich alle onze pogingen moeten vereenigen, een heiligdom, dat wij met alle onze liefde omvatten, waarin wij, in den eigenlijken zin der woorden, leven en ons bewegen. En waar is dit toppunt, dit heiligdom te zoeken? Zoek het, mijn Zoon! diep in uw hart.’ - En verder: ‘Met woorden zijn wezen te beschrijven, is aan geene menschelijke spraak vergund; het heiligste laat zich slechts aanduiden; maar in zich ontvangen kan het ieder edel hart, en heil dat hart, waarin het woont: zijn aanzijn te willen betoogen, heet niet anders, dan het aanzijn van het menschelijk geslacht te willen bewijzen. Gelijk wij gelooven dat wij leven, zoo moeten wij ook gelooven dat dit heilige aanwezig is; want het is het ware leven zelf. De talen drukken het met namen uit; maar voor zijn waar wezen bestaat geene uitdrukking. Wij noemen het - god. Het is eene onuitputbare bron der reinste zaligheid, en herschept deze aarde, die ons anders ligt als een jammerdal verschijnt, voor ons in eenen hemel. Niemand was hiervan zoo doordrongen, als de wijze en heilige jezus; de hoogste bestemming des menschen duiden zijne woorden aan: Zoek eerst het koningrijk van god en zijne geregtigheid, en alle andere dingen zullen u toegeworpen worden.’
Dit werkje moge dan geen onderwijs zijn in de leer van het Christendom; het moge ook al, in den eigenlijken zin des woords, geene zedekunde voor den jongeling zijn, wij durven het der lezing, overweging en beoefening van iederen jongeling, uit den meer beschaafden stand vooral, ruimschoots aanprijzen.




Theocriti Carmina cum veteribus Scholiis. Annotationem criticam in Scholia adjecit J. Geel. Amstel. apud P. den Hengst. 1820. 8vo. f. min. f 3-12-:

Wij hebben er meermalen over geklaagd, en zijn dikwijls

{==135==} {>>pagina-aanduiding<<}
tegenwoordig geweest bij de klagten van deskundige menschen, dat de Bibliotheca Critica, door den onsterselijken wyttenbach eerst met behulp van andere Geleerden begonnen, naderhand door denzelven alleen voortgezet, door de Geleerden van onzen tijd niet vervolgd wordt. Wij behoeven het voordeel niet te betoogen, hetwelk uit zoodanige Bibliotheek voor de oude letteren in het algemeen en voor de taalkennis in het bijzonder voortvloeit. De ondervinding heest dat genoeg geleerd. Thans is men bijna verlegen, waar men eene naauwkeurige en beredeneerde beoordeeling van oud-letterkundige stukken, in ons vaderland uitkomende, zal plaatsen. Niet, alsof ons of eenig ander Maandwerk daartoe volstrekt ongeschikt waren, maar omdat ze er ook in alle gevallen niet geschikt voor zijn. Voeg daarbij het oneigenaardige, om over geheel taalkundige stukken der Oudheid in eene andere dan de Latijnsche taal te moeten schrijven. Dit gemis van eene Bibliotheca Critica deed wederom bij ons eene onaangename gewaarwording ontstaan, toen wij dezen Theocritus ter beoordeeling ontvingen; eenen Theocritus, voorzien van Grieksche Scholiasten, en die Scholiasten door korte kritische aanmerkingen verbeterd. Wij weten ons uit deze verlegenheid niet beter te redden, dan door eerst de geschiedenis der uitgave te vermelden. - Vóór dertien jaren had de Boekhandelaar hesse, te Amsterdam, het plan opgevat, om de meeste Grieksche Schrijvers van tijd tot tijd uit te geven. De tekst zoude naar de beste uitgaven ingerigt, en de bedorvene lezingen zóó verbeterd worden, dat die plaatsen dan door allen het best zouden kunnen begrepen en verklaard worden. Anacreon en Sappho hebben het tooneel geopend. De Heer van rebnen had het opzigt over die uitgave. Theocritus, voorzieu van
de Scholia, zoude de tweede zijn, en men was reeds met het drukken begonnen. Het beroep van van rebnen tot het Amsterdamsch Hoogleeraarsambt en de ongunst der tijden vertraagden het werk. Theocritus werd intusschen den Heere a. hamaker aanbevolen, van wien men met regt kan zeggen: Huic mandes si quid recte curatum velis. Hamaker zette het met zijnen gewonen ijver voort, en was gevorderd tot bl. 248, toen alles gestaakt werd, omdat er gebrek was aan het vereischte papier! Hamaker wordt intusschen te Franeker beroepen; van Franeker naar Leiden. Den hengst, die het werk had overgenomen, bekwam eindelijk het vereischte papier uit

{==136==} {>>pagina-aanduiding<<}
Frankrijk, en wenschte, dat het drukken voortgezet wierd. Hamaker, zich voornamelijk op het Oostersen toeleggende, had geen tijd om 't weder op te vatten, en haalde zijnen vriend, den Heer j. geel, over, om te begmnen, waar hij geëindigd had. Geel liet zich daartoe overhalen; en zoo hebben wij dan eindelijk dezen Theocritus, eene uitgave, welke den Geleerden in meer dan één opzigt aangenaam zijn moet. Men heeft vooreerst den geheelen Theocritus, dan alle Scholia, eindelijk eene korte annotatio critica op Theocritus zelven, en eene doorloopende annotatio op alle Scholia. Druk en letter en papier zijn net. - Ziet daar de geschiedenis der uitgave! In de tweede plaats moeten wij spreken over de uitgevers. De Heer hamaker is door zijne Philostratea, waarvan wij het vervolg met groot verlangen te gemoet zien, ook in het vak van Grieksche letterkunde zoo gunstig en met zoo veel lof bekend, dat wij volstaan kunnen met te zeggen, dat alles, wat men hier van hem vindt, zijns volkomen waardig is. Den Heer j. geel hebben wij in deze houding in het openbaar nog niet zien optreden. 's Mans redevoering over de Alexandrijnsche letterkunde, en de dichterlijke vertaling van een brok uit Apollonius Rhodius, deden ons wel de gedachte opvatten van eenen meer dan gewoonlijk bedreven' liefhebber der Grieksche letterkunde; maar en deze redevoering en vertaling konden daar niet van dien aard zijn, om te doen zien, dat derzelver vervaardiger niets minder dan onbedreven was in het grammatikale en kritische gedeelte der taal zelve. En als zoodanig leeren wij hem nu ook tot zijnen lof kennen. De aanmerkingen zijn kort, maar zakelijk. De taal der Scholiasten wordt deels verbeterd, deels toegelicht door
gissingen van andere Geleerden en van den uitgever zelven. Denkt misschien iemand, dat hier of daar meer te verklaren dan te gissen en te verbeteren viel, of dat de uitgever somtijds te spoedig gereed is met conjecturen, dat is vooreerst eene gedachte, welke te bewijzen staat, en ten andere konde de uitgever er niet lang over werken. En zoo hier en daar al eene subita conjectura is, draagt dezelve meestal kenmerk van vlugheid en schranderheid. In allen gevalle hopen wij, dat de Heer geel zijn woord zal houden, door ons te eeniger tijd eene nieuwe uitgave van Dio Chrysostomus te bezorgen, gelijk hij in de voorrede belooft. Wij wenschen hem veel tijd en lust toe, om dien arbeid rustig en bedaard te kunnen voortzetten; wij verwachten er iets uitstekends van. Voor 't overige bedanken wij de Heeren hamaker en geel voor deze uitgave van Theocritus. Dat zij beide wèl varen! De letteren zullen er veel bij winnen.





{==137==} {>>pagina-aanduiding<<}

Boekbeschouwing.

Leerredenen over verschillende Onderwerpen. Door Ewaldus Kist, Predikant te Dordrecht. IVde Deel. Te Dordrecht, bij Blussé en van Braam. In gr. 8vo. VIII en 366 Bl. f 2-8-:

Dertien Leerredenen van zeer belangrijken inhoud, en zeer zeker reeds te wèl bij het publiek bekend, dan dat eene breede opgaaf zoude noodig zijn, maken dezen bundel uit. De geest, waarin de Eerw. kist werkt, en het belangrijke van zijnen arbeid, zijn ook uit vroegere bundels genoeg gebleken. Wij hebben echter onze aanmerking op de eerste Leerrede: over de liefde van Jezus tot den jongeling, die bedroefd van Hem heenging. Wij stemmen toe, dat deze zijne deugd voor te volkomen hield; maar kunnen niet denken, dat de Zaligmaker van hem reeds gevergd zou hebben zulk eene heldere en vaste overtuiging, dat de mensch alleen door het geloof aan Hem regtvaardig wordt, als wij die kunnen en moeten hebben. Wij lezen er niets van, dat de Zaligmaker hem zegt: deugden, ook de volkomenste, maken niet zalig; zaligheid is een geschenk van Gods vrije genade: maar wel, dat Hij hem wil doen gevoelen, dat zijne deugd nog niet zoo volkomen was, als hij meende. Ook moeit het ons, wanneer wij de menschelijke zwakheid, die niet aanstonds tot de hoogste proeve van verloochening van het aardsche kon overgaan, als gierigheid, of verkleefdheid aan het aardsche, hooren voorstellen. Wij kunnen daarbij niet nalaten te denken: wij zouden eens zien, wanneer in onze tijden de prediking des Evangelies moest verzeld gaan met opoffering van alles, hoe het met menigen Prediker staan zou, inzonderheid indien hij wat veel in de wereld heeft en leeft! En waarlijk, elke pligt is gemakkelijker te betrachten, wanneer deze betrachting geeft, dan wanneer zij neemt. Wij mogen het zoo gaar-
{==138==} {>>pagina-aanduiding<<}
ne, dat men zich, bij de beoordeeling van menschelijke gesteldheden, in de plaats des beoordeelden stelle, en menschelijk rigte. Daarom achten wij dezen jongeling nog niet boven mate aan het aardsche verkleefd, en kunnen ook niet gelooven, dat de Zaligmaker hebbe willen verklaren,
dat het zoo moeijelijk voor eenen rijken zij om zalig te worden - voor zoo ver, namelijk, als het tegendeel van deze zaligheid de eeuwige verdoemenis wezen moest - maar wel om tot de uitwendige belijdenis van het Evangelie over te gaan, dat toen niet anders dan met verloochening, meest van alles, kon geschieden. Overdrijvingen doen nimmer nut; en waartoe het stelsel in Bijbelplaatsen gebragt, waarin het niet ligt? Beter, daarentegen, is de Eerw. kist in dit opzigt geslaagd in de X, XI en XIIde Leerredenen, in wier teksten de leer des geloofs regtstreeks ligt; terwijl hij dezelve alzoo opheldert, dat Jacobus en Paulus in volmaakte overeenstemming verschijnen, en het blijke, dat geen geloof ooit in den Bijbel als zaligmakend zij aangeprezen, ten zij de werken der deugd van deszelfs echtheid getuigen.

Het Avondmaal des Heeren. Voorgesteld in eenige Leerredenen, berekend naar den geest onzer tijden. Door F.V. Reinhard. Uit het Hoogduitsch. Te Leyden, bij A. en J. Honkoop. In gr. 8vo. 231 Bl. f 2-4-:

Wij legden dit werk eene poos ter zijde, daar wij het korten tijd na onze aanmelding van het Uittreksel uit deze en andere Leerredenen van reinhard, door dietsch, ontvingen; maar mogen het echter niet geheel vergeten. Het bevat tien geheele en zeer uitmuntende Leerredenen, zoo als men die van den beroemden man niet anders verwachten kon, door den Haagschen Kerkleeraar verwey bijeenverzameld en vertaald uit den nog onvertaalden voorraad der uitgegevene Leerredenen van den waardigen Duitscher, wiens predikwijze ook onder ons genoegzaam bekend is, en wiens schrandere Christelijke zin ook onder

{==139==} {>>pagina-aanduiding<<}
ons algemeen bewonderd wordt. De Eerw. Vertaler meende er aankomende en jonge Leeraren bijzonder door te verpligten; maar zegt, te regt, dat de lezing stichting en genoegen geven zal aan iederen Christen. Meest alle deze Leerredenen zijn naar denzelfden tekst, (1 Cor. XI) die slechts aanleiding gaf, ingerigt, omdat men in Duitschland jaarlijks opzettelijk over de instelling des Avondmaals predikt. Ter verdere aanprijzing willen wij, liever dan den Inhoud van alle af te schrijven, eene schets geven van ééne dezer voortreffelijke Leerredenen, waartoe wij de tweede uitkiezen:
Inleiding: De alles verwoestende geest der tijden is vooral ook kenbaar door de toenemende onverschilligheid jegens het Avondmaal; het zeldzamer gebruik, - de nietigste uitvlugten, - en de viering enkel uit gewoonte, zonder nadenken. Is het niet, zegt de Prediker, reeds zoo ver gekomen, dat men zich over hen, die het Avondmaal nog vieren, meer verwondert, dan over zulken, welke het verwaarloozen? Is het niet middagklaar, dat de geest der tijden het Avondmaal des Heeren veranderd heeft in eene bloote Ceremonie, waarover men bedenkelijk zwijgt, als men wellevend is, maar die velen openlijk als verouderd afkeuren, en onbestaanbaar met het licht onzer dagen rekenen? (Men is dan toch in Duitschland verder gegaan, dan, in het algemeen, Gode zij dank! nog bij ons.) Het is geen wijzer en beter geest, met welken men alzoo voortging; het is niet een hooger rang, geene grootere wijsheid en zuiverder zedelijkheid, welke den geest der tijden zoo afkeerig maakt van het Avondmaal van Jezus; het zijn vooroordeelen, welke door de onzijdige Rede zelve verworpen worden, gezindheden, welke met de ware zedelijkheid onmogelijk bestaan kunnen, pogingen, die tot verderf heenleiden; in één woord, het zijn gebreken, belangrijke, gevaarlijke gebreken. Juist daarom is het pligt voor ieder, die Christen wil zijn, te ijveriger de viering van het Avondmaal bij te wonen; en deze pligt is heilzaam, omdat eene waardige viering van het Avondmaal ons het best beveiligt tegen de scha-
{==140==} {>>pagina-aanduiding<<}
delijke vooroordeelen, de
onbetamelijke gezindheden, en tegen de ongelukkige pogingen van den geest der tijden; (welke bestaat in gevoelens, gezindheden en bedoelingen, welke den meesten invloed hebben op een tijdvak.)
I. De vooroordeelen, en hoe de viering des Avondmaals daartegen behoedt. De meening aangaande 1) het onbelangrijke van den Godsdienst in het algemeen; alsof zulk een man slechts meerderjarig, zelfstandig geworden, en tot het volkomen gebruik van zijn verstand gekomen zij, die den Godsdienst geheel te ontberen weet. Het Avondmaal blaast den geest eene levendige godsdienstigheid aan; daar brengen wij hulde aan den grootsten Getuige, dien de Godsdienst had; wij vereeren het grootste offer, dat Hij voor denzelven deed; ons wordt zijn gevoel voor God, bij iedere zijner verrigtingen, medegedeeld; onze onveranderlijke betrekking tot God wordt daar herinnerd; het geweten zegt ons, dat wij als schepselen van Hem afhangen, als zondaren zijne genade behoeven, als onsterfelijken naar zijne gemeenschap moeten streven. Alle ontzag en heiligheid van den Godsdienst maken zich daar van ons meester. 2) Het onnoodige eener hoogere Openbaring. De Godsdienst moet (zoo wil men), zal hij houdbaar zijn althans, niet steunen op daadzaken, noch onbegrijpelijke dingen bevatten; hij moet het eigen werk van onze Rede en van ons hart zijn. Aan de Tafel hooren wij: Deze drinkbeker is het N.T. in mijn bloed. Er bestaat dus een N.T., een heilig Verbond, eene verordening, waarvan de Rede niets wist, waarvan Jezus de Verkondiger en Middelaar was, door zijn bloed ingewijd en bevestigd. En wat den aard dezer verordening betreft: letten wij op de heilige bevelen; op derzelver berekend zijn naar onze behoeften; op de kracht en warmte voor ons hart; op de heerlijke uitzigten; in ieder opzigt wordt zij ons kenbaar als het werk van Hem, den Vader der Geesten, die alles daartoe inrigt, dat wij zijner heiligheid deelachtig worden. 3) De geringheid van den persoon van Jezus, wien men op zijn best, en nog naauwelijks, houden wil voor een wezen, hetwelk in den dienst der waarheid en der deugd

{==141==} {>>pagina-aanduiding<<}
stierf. Bij het Avondmaal aanschouwen wij Hem, in welken alles vereenigd is, wat de menschheid aandoenlijk en groot, wat de Godheid aanbiddenswaardig en oneindig in zich heeft.
II. De gezindheden, en hoe enz. 1) Dierlijke zinnelijkheid. Maar hier: welk een brood! welk een beker! herinneringen van hooge en onzinnelijke dingen; gedenkteekenen van weldaden, die niet ligchamelijk zijn; opwekkingen, onderpanden; wij belijden te behooren tot eene heilige, onzigtbare orde; wij brengen onze hulde toe aan eenen onzigtbaren Middelaar; wij plaaisen ons dáár als schepselen, die gevoelen, dat wij het eigendom zijn van eene betere wereld, voor welke wij behooren te leven. 2) Trotsche aanmatigingen, gezwets op de onafhankelijkheid en hoogheid der menschelijke natuur, eene deugd, die geene genade behoest. Aan het Avondmaal voor Hem verschijnende, die van den Hemel komen moest, kan ons verstand van geene onashankelijkheid of onbedriegelijkheid droomen; onze natuur kan niet roemen op waarde en vrijheid, vóór den Redder; wij kunnen van geene deugd spreken bij het teeken van het ligchaam voor onze zonden verbroken, enz. 3) Ongevoelige, zelfzoekende baatzucht. ‘Edele, weldadige, belangelooze liefde, ofschoon gij overal verbannen en uit alle betrekkingen des levens verdreven waart, aan de Tafel des Heeren zal de heilige plaats zijn, waar uw troon gevestigd staat,’ enz.
III. De ongelukkige pogingen, en hoe enz. 1) Zich te verstrooijen. ‘De mensch beproeve zichzelven,’ enz. Tot het Avondmaal naderende, moet men zijne gedachten bijeenzamelen. Men wordt redelijk werkzaam, welberaden, en meester over zichzelven. 2) Neiging om alles te doen en te beheeren. (Deze Leerrede werd in 1800 gehouden.) ‘Zouden er,’ vraagt reinhard, ‘zoo vele ongeregeldheden in onze levensbetrekkingen plaats hebben, zoude men overal zoo vele bedenkelijke bewegingen bespeuren, zouden hier en daar zoo vele vreesselijke verwarringen heerschen, indien het niet een onrustige, alle banden van onderdanigheid en orde ver-
{==142==} {>>pagina-aanduiding<<}
brekende geest ware, die de overhand genomen heeft in onzen leeftijd?’ Maar aan het Avondmaal brengen wij onze hulde toe aan Hem, wiens spijs het altijd was, te doen den wil des genen, die Hem gezonden had, en zijn werk te volbrengen, enz. 3) De gewoonte, om enkel voor het tegenwoordige te leven. Heilige Tafel! gij doet het goochelspel van het tegenwoordige verdwijnen; de eeuwigheid doet zich voor; gewigtige doeleinden, harer waardig, welke eeuwig blijven, vorderen onze grootste inspanning; wijs en goed, volmaakt en heilig te worden, als God, en den Stichter van het nieuwe Verbond na te volgen, is onze bestemming en roeping.
‘Avondmaal des heeren! Dat, dat alleen is het, wat de gezonkene menschheid weder opbeuren, dezelve met nieuwe zedelijke kracht vervullen, van den heilloozen tijdgeest bevrijden, en aan het verderf ontrukken kan. Is ons derhalve waarheid en deugd, Godsdienst en vroomheid, is ons het geluk van ons eigen geslacht dierbaar, laat ons dan, met den grootsten ernst, het Avondmaal vieren en onderhouden; laat ons alles, wat in ons vermogen is, aanwenden, dat bij hetzelve de dood des Heeren verkondigd wordt, tot dat Hij komt! amen.’




Euthanasia, of Christelijke Voorbereiding voor den Dood. Door J. Corstius, Predikant te Hoogezand. Iste Deel. Overdenkingen. Te Groningen, bij W. Zuidema. 1820. In gr. 8vo. 370 Bl. f 2-16-:

Dit geheelenal voor huisselijke stichting ingerigt werk mag buiten twijfel bij onze zoo godsdienstige natie op volkomene goedkeuring rekenen. Het gewigt van het onderwerp, hetwelk van zoo algemeene noodzakelijkheid en belang is; de toon van hartelijken, Christelijk gemoedelijken ernst; het heldere, overtuigende, verstandige, hetwelk overal hier uitkomt; in één woord, de doelmatige en echt godvruchtige behandeling van een onderwerp,

{==143==} {>>pagina-aanduiding<<}
welks beschouwing zich willens of onwillens aan het geweten opdringt, door eene zoo bekwame hand, zijn genoegzame waarborg, dat wel weinigen deze Overdenkingen ongelezen of onbewogen uit de hand zullen leggen. Vierentwintig Overdenkingen ter voorbereiding voor den dood schijnen veel, en wij zelve vreesden voor herhaling en eenzelvigheid; dan, nadat wij alle hadden doorlezen, gevoelden wij nog, dat wij den waardigen Schrijver verder zouden volgen, en dat wij, om tweemalen hetzelfde te lezen, hetwelk wij doen konden met hetzelfde genoegen en stichting, wederom met de eerste bladzijde moesten beginnen. Het sterven, - dat het aller lot, - binnen kort, - maar onzeker wanneer, is; dat de dood wel vijand, maar niet onoverwinnelijk is; dat voorbereiding tot den dood noodig, nuttig is, en hoe men zich best voor denzelven bereiden kan; en wat onze beste raadgever op onzen togt naar de eeuwigheid is, - ziet daar de stof voor de eerste twaalf Overdenkingen. De drie nu volgende zijn bijzonder ingerigt voor den eersten en laatsten dag van het jaar, en ieders bijzonderen geboortedag. De dan volgende voegt bij de viering van het Avondmaal. Voorts wordt het gemeenzaam-zijn met het denkbeeld van sterven als behoedmiddel tegen de vrees voor den dood aangewezen. Onsterfelijkheid en vergelding, - de regtmatige vrees voor het oordeel, - het verlangen naar den hemel, - en de laatste strijd, leveren de stof voor de laatste Overdenkingen. Het boek is vol ernst, en voor lezers geschreven, die zich zetten willen tot ernstige overdenkingen; maar het lokt ook reels bij het doorbladeren tot ernst uit, en wij wenschen zeer, dat het ook menigeenen in de handen valle, voor wie eene ernstige stemming en opwekking tot ernstig nadenken bijzondere behoefte is. Ieder vertoog of beschouwing heeft een' welgekozen Bijbeltekst ten opschrift, en wordt met een meer os minder bekend gedeelte van een' of anderen Psalm, gezang of Christelijk dichtstuk besleten. Natuurlijk voelt men
nu en dan, dat de Schrijver zijnen kanselarbeid ten grondslage legt, hetwelk echter

{==144==} {>>pagina-aanduiding<<}
niemand zal hinderen, of eene geregelde orde moest hem kunnen hinderen; wij vonden overal losse, en toch behoorlijk verbondene, leerzame, schriftuurlijke en verstandige herinneringen, op eenen overtuigenden, hartindringenden toon.
Het verlangen van den Uitgever, om een uittreksel te geven van het uitvoerige werk van w. van eenhoorn, Euthanasia ofte Welsterven, in 1749 voor de derdemaal gedrukt, gaf aanleiding tot dit werk; verkiezende de bekwame corstius te regt het leveren van eigen werk boven het slaafsch volgen van dat eens anderen. Waar hij zich hier os daar van vreemde hulpbronnen heeft bediend, gaf hij daarvan aanwijzing aan den voet der bladzijden.
Wij zien het tweede Deel met verlangen te gemoet, waarmede dit werk zal volledig zijn, en hetwelk eene verzameling van leerzame stersgevallen bevatten zal, onder welke wij mede voorbeelden van vaderlandsche Christenen, uit deze en de laatste helft der vorige eeuw, mogen verwachten, daar wij niet twijfelen, of ook de zoodanige zijn den Schrijver, op zijn verzoek, medegedeeld.
Veel bevat ook dit werk, hetwelk de zoodanigen, die tot Christelijk bestuur en troost aan krank- en doodbedden geroepen worden, uitnemend van dienst kan zijn; maar meer van dezen aard mogen wij hopen, wanneer de Eerw. corstius nog eenmaal de leer en den troost der H. Schrift voor kranken en stervenden, in een beknopt Handboek, opzettelijk zal behandelen, op welken arbeid hij hope geeft, en waartoe wij hem welmeenend durven opwekken.
Het is niet mogelijk, of bij de goedkeuring, over het algemeen, van nagenoeg iederen lezer moest toch hier en daar wel iets voorkomen, dat deze of gene een weinig anders had verlangd. Daaronder rekenen wij b.v. hetgeen bl. 70 en 71 zoo stellig verzekerd wordt, dat de mensch, die hier in zijne zonden stiers, na den dood volstrekt op geene barmhartigheid van God kan hopen; en, dat men zich in geenen deele met eenige hoop kan

{==145==} {>>pagina-aanduiding<<}
vleijen op het vergunnen van tijd en gelegenheid tot bekeering in het andere leven. Wij voor ons, intusschen, lazen dit zonder hinder, overtuigd van het gevaarlijke voor duizende menschen, wanneer men het tegengestelde beweren wil, en tevens overtuigd, dat zoodanig tegenovergesteld gevoelen slechts gissing is, en geenszins Bijbelsche zekerheid. Onzes inziens, evenwel, laat de H. Schrift dit eenigermate voelen, en snijdt voor het godvruchtig minnend hart de hoop niet geheelenal af op eindelijke teregtbrenging nog, onder eene andere en hoogere leiding, van dezen en genen verdoolden, waarin toch het menschelijk, en hoeveel meer dan het Goddelijk, oog overtuigend zag, dat de kiem voor het zedelijk goede niet ten eenemale verstikt is; ofschoon dezelve, in de gegevene omstandigheden, hier niet in deze wereld, en zeker niet dan door andere en grootere beproevingen, kon worden opgewekt en ontwikkeld. Hetgeen dan nog goed is, of goed worden kan, vernietigt God, dunkt ons, zeker niet. Dit denkbeeld bezigden wij wel eens, met goed gevolg, bij het bloedend en anders geheelenal troosteloos ouderhart. Maar wij erkennen daarbij, de H. Schrift geeft hier wijsselijk geene zekerheid, en zet een punctum aan het einde van dezen beproevingstijd. Verder is alles donker; en ongelukkig de mensch, die, ten koste zijner zedelijke vorming, zich toegeeft in verdere gissingen! Evenwel, wij spreken niet gaarne stelliger, dan de H. Schrift.
Maar meer hinderde ons, hetgeen de Schrijver bl. 138 en volg. zegt. Dat somtijds zondige gedachten ons, tegen wil en dank, invallen; dat wij niet altijd aan deze geheel onschuldig zijn; dat wij te onbekend zijn met de inwendige huishouding van onze ziel, om altijd de juiste redenen van derzelver opwekking te kunnen nagaan; dat wij dit onwillekeurig invallen van zoodanige gedachten beschouwen moeten als bewijs der diepe bedorvenheid van ons hart, en van ons gevaar; dat gebed en waakzaamheid hier boven alles te stade komen; maar dat wij, voor het overige, ons over zulke onwillekeurige zondige

{==146==} {>>pagina-aanduiding<<}
invallen niet te zeer moeten beangstigen, over derzelver snoodheid niet te diep nadenken, maar liever onzen geest die afleiding moeten geven, die ons in eene betere en aangenamere gemoedsstemming verplaatst, - dit alles stemmen wij hartelijk gaarne toe: maar des Schrijvers meening, dat welligt zelfs de ons onbekende magt van booze Geesten ons dergelijke, dikwijls zeer snoode en Godslasterlijke, gedachten inboezemt, en dus geheel buiten onze schuld en zonder toerekening, kunnen wij niet onderschrijven. En, welk eene magt men ook moge toeschrijven aan booze Geesten, ten aanzien onzer zedelijkheid, wij vinden in de H..Schrift, hoe wij geheel de leer der booze Geesten dan ook mogen opnemen (dat hier nu door ons niet behoeft getoetst te worden), zoo het ons voorkomt, alleen eenen invloed in de kinderen der ongehoorzaamheid, d.i. de ondeugenden: bij den deugdzamen zin moet altijd en in ieder geval de Booze wijken.
Waar de nadenkende, godsdienstige lezer het boek opensla, overal vindt hij opwekking en verstandige stichting. Den Eerw. corstius is het voeren van de pen voor een beschaafd godsdienstig publiek zeer wel toevertrouwd.







De Nagedachtenis van E.A. Borger plegtig gevierd op den 20 December 1820, in naam der Leydsche Asdeeling van de Hollandsche Maatschappij van fraaije Kunsten en Wetenschappen, door J.H. van der Palm en H. Tollens, C.z. Te Leyden, bij D. du Mortier en Zoon 1821. In gr. 8vo. f :-18-:

Wij spraken onlangs, bij gelegenheid der Lijkrede op borger door den Eerw. roemer, reeds van dien uitstekenden man, welke, als mensch en Geleerde, op de achting en hulde zijner Medeburgeren zoo veel aanspraak heeft. De Leydsche Afdeeling der Hollandsche Maatschappij van Kunsten en Wetenschappen, welker medebestuurder hij was, achtte het haren pligt te zijn, de

{==147==} {>>pagina-aanduiding<<}
nagedachtenis van een zoo verdienstelijk medelid openlijk te vereeren, en, ter bijwoning daarvan, Afgevaardigden uit de andere Afdeelingen der Maatschappije uit te noodigen. Zij werd daartoe vooral in staat gesteld door het aanbod van den voortreffelijken van der palm, op dat tijdstip Voorzitter der Asdeeling, om zijnen ambtgenoot en gemeenzamen vriend die laatste hulde te brengen; waarbij zich, op verzoek der Afdeeling, ook de beroemde tollens, mede een bijzonder vriend van borger, voegde. Zoodat den grooten man het zeldzame geluk te beurte viel, van door den grootsten Redenaar en eenen der grootste Dichters van zijn vaderland geprezen te worden.
De Lijkrede van van der palm is, in ons oog, een van deszelfs meesterstukken. Reeds de inleiding is hartroerend. Van der palm is door de Maatschappij niet uitgenoodigd, maar heeft zelf zich daartoe aangeboden. Waarom? Borger had in van der palm's huisselijke vrengde en in zijn leed deel genomen; hij had het jubelfeest van zijnen echt bezongen, en den dood zijns Zoons met een treurlied beweend: en nu wilde de oudere Vriend den jongeren, die hem voorgegaan was in het graf, de schatting zijner dankbaarheid en liesde betalen. De Redenaar ontveinst echter geenszins de moeijelijkheid zijner taak. Het algemeene beeld van een' Geleerde te schetsen, valt ligt; onbekende verdiensten in het licht te stellen, vereischt slechts vlijt en geduld: maar van een' zoo algemeen bekenden, zoo algemeen ook in bijzonderheden gekenden letterheld, als borger, iets nieuws te zeggen; van hem, den oorspronkelijken mensch en Schrijver, een gelijkend afbeeldsel te ontwerpen, - dit is niet gemakkelijk. Deze bedenkingen schrikken echter een' van der palm niet af. Hij verdeelt zijne taak op eene zonderlinge wijze, en beschouwt in borger eerst den Geleerde en dan den mensch. Dit zou min gepast kunnen schijnen, zoo hier niet misschien een cratorische kunstgreep verborgen was. Van der palm had voor eene bij uitstek talrijke, zeer gemengde schare

{==148==} {>>pagina-aanduiding<<}
te spreken: zeer velen daaronder kwamen gewis enkel uit nieuwsgierigheid. Zoodra het gedeelte, 't welk borger's leven behandelde, en 't welk alleen hun belang wekte, was asgeloopen, zouden zij ongetwijseld het laatste gedeelte met onverschilligheid, misschien met verveling, aangehoord hebben. Thans bleef hunne opiettendheid gespannen op hetgene er volgen zou. Maar de Redenaar wist in beide gedeelten van zijn stuk een algemeen belang te wekken, hetwelk ook ongeletterden gewis van het begin tot het einde moest bezig houden. Ook weten wij van goederhand, dat deze bedoeling (indien zij bij den Redenaar huisvestte) volkomen gelukt is, en dat menschen uit den minderen burgerstand de geheele Redevoering met gespannene opmerkzaamheid hebben aangehoord, en daardoor diep getroffen waren.
Men denke dus niet, dat het eerste gedeelte dezer Lijkrede minder belangrijk was dan het tweede. Men vindt daarin eene beschrijving van de Genie, zoowel van derzelver heerlijke als gevaarlijke zijde, welke den meester verraadt. Voortreffelijk is de toepassing daarvan op borger, wien geen zeldzaam vernuft van ingespannen letterarbeid terughield, en wien geen letterblokken tot Compilateur vernederde. Dit laatste vooral, 's mans cigene werkzaamheid, is door de heerlijkste beelden opgehelderd, en een der welsprekendste stukken der Redevoering. (Bl. 16, 17.) De Godgeleerde, wijsgeerige en letterkundige geschriften van borger worden daarop achtervolgens behandeld; waarbij van der palm niet naliet, ter gelegenheid zijner jongste, bij teyler bekroonde, Verhandeling over het Mysticismus, een hartig woord te zeggen over de jongste Duitsche Wijsbegeerte, door borger in hare afzigtige naaktheid ten toon gesteld. De Voorrede van deze Verhandeling, door van der palm honderd boekdeelen waardig geschat, en de zwanezang aan den Rijn, brengt de Redenaar als bewijzen bij, dat borger's geest hoe langs zoo meer naar rijpheid en volmaaktheid streefde, en, zonder zijnen vroegtijdigen dood, een' nog veel hoogeren trap van letterroem zou hebben

{==149==} {>>pagina-aanduiding<<}
bereikt, dan waarop hij nu reeds stond. En hij was niet slechts Boekengeleerde, hij was ook Kanselredenaar en Dichter. In beide opzigten wordt de Overledene voortresselijk en met onpartijdigheid gekenschetst.
Thans beantwoordt de Redenaar ons, volgens zijn opgegeven plan, na getoond te hebben, wat borger was, ook, wie hij was. Deze schets van zijnen levensloop is wegslepend belangrijk, en, hoezeer daarin weinig voorkomt, hetwelk niet op de eene of andere wijze bekend was, nogtans nieuw door de voordragt. Van der palm laat deze gelegenheid niet ontsnappen, om aan de Studenten borger's akademische loopbaan als een voorbeeld ter navolging voor te stellen. Borger's omgang wordt uitnemend geschetst: ‘In welken kring hij zich bevond, hij werd er bljkans vergood. Hij bezat niet de fijne beschaving der groote wereld; maar zijne min gemanierde, doch natuurlijke eenvoudigheid, en het zout zijner redenen, behaagden meer, dan de onderlinge afspraak der kwalijkgemeende beleefdheden, waarmeê men te dikwijls elkander kwelt. Hij wist geene vrouwen door nietsbeduidendheden en dagelijksche vleijerijen te behagen; en nogtans schepten zij vermaak in zijnen omgang, omdat deze nietsbeduidendheden haar, slechts bij gebrek aan iets beters, behagen, en goest en vernuft, zelfs in een' ruwer natuurlijken vorm, ook haar, zoowel als den mannen, meer dan het dagelijksch gebeuzel bekoren.’ De schets van zijn eerste en tweede huwelijk, van het laatste jaar zijns levens, alles is even belangrijk. De Redevoering eindigt met eene trefsende spraakwending aan de studerende jeugd, uit wier midden vergoeding voor borger's gemis kan worden gehoopt, en wie de Hoogleeraar, die ook op hen zulk eene naauwe betrekking heeft, bezweert, deze hoop niet te leur te stellen. - Doch het wordt tijd, dat wij van den Redenaar tot den Dichter overgaan.
Tollens begint met een treffend, hoewel reeds meermalen gebruikt, beeld van eenen schoonen, bloeijenden boom, door den storm omverre gerukt; maar hij

{==150==} {>>pagina-aanduiding<<}
voegt er een' trek bij, die op het bedoelde voorwerp bijzonder toepasselijk is: een worm heeft den boom onzigtbaar doorknaagd en uitgehold. Het beeld van het lot, of den dood, die tot driemaal toe op borger mikt, maar tweemaal niet hem, maar zijne Echtgenooten treft, beviel ons minder. Niemand heeft nog dien schutter beschuldigd van zijn doel te hebben gemist! Iets anders ware het geweest, zoo de dood hem door het hart zijner Geliefden had willen treffen. De Dichter stelt ons nu de juichtoonen der Domheid voor, wier bouwvallig Rijk door borger, bij langeren leeftijd, zou omgekeerd zijn. Het volgende couplet is schoon:

Hij steeg den kansel op, van hooger gloed doordrongen, 
En leî de oraaklen bloot met onmiskend gezag, 
En zette 't heilig woord, verduisterd en verwrongen, 
Den mist der waanleer door, in onbewolkten dag. 
Wie weigerde, op zijn stem, 't aanbidden en gelooven? 
Des dweepers vloek werd stom, des spotters lach verdween; 
De Godsdienst hief het hoofd uit elken smaad naar boven, 
En 't licht der waarheid gloeide om Christus kruishout heen. 

Maar in het daarop volgende couplet hebben wij eenige duisterheid gevonden. Wat is de onverwonnen luit, waarop der Grieksche Zanggodessen tooverender toon sloeg? Of men ook zeggen mag, dat een boek van 't stof der jaren gekuischt zij, zouden wij nog in twijfel trekken. - Tollens staat voornamelijk bij borger's eigene, niet ontleende verdiensten stil, en beweert met regt, dat, al had hij geene geleerdheid bezeten, hij toch altijd een groot man zou geweest zijn. Hij ontwikkelt zijne onuitputtelijke geestigheid in de gezellige verkeering,

De vonken van vernuft als stofgoud om zich strooijend; 

eene geestigheid, met kinderlijke vrolijkheid vereenigd, die elk aan hem boeide, en aan den vriendendisch, waar hij tegenwoordig was, van alle zijden op hem het oog deed vestigen, elk het luisterend oor op hem rigten. Tollens betreurt nu het zoo vaak geteisterd Leyden, het-
{==151==} {>>pagina-aanduiding<<}
welk dezen nieuwen slag moet verduren; Neêrland, dat rouwe draagt met de uitgelezene stad: hij zoekt vergeess dat verheven luchtverschijnsel, dat over onzen hemel was opgegaan; het is verdwenen; zijne plaats is ledig!!! - Dus loopt deze Lijkzang af, waarin de echte toon der diepe treurigheid neerscht, die weigert getroost te worden: want opbeuring, of troostgronden, geeft de Dichter ons niet, misschien door de nog versche wonde daartoe buiten staat.
Wij meenen genoeg gezegd te hebben, om dezen kleinen bundel bij elk, die prijs stelt op Neêrlands letterroem, die achting had voor borger, en gevoel bezit voor de schoonheden van Welsprekendheid en Dichtkunst, ten sterkste aan te bevelen.




Handboek der Vaderlandsche Landhuishoudkunde, door J.A. Uilkens, A.L.M., Phil. Doctor, Lid van het Koninklijk Instituut enz., en Hoogleeraar te Groningen. Aldaar, bij J. Oomkens. 1819. In gr. 8vo. LII en 363 Bl. f 3-6-:

Bij de uitbreiding van het Akademisch onderwijs is ook de Landhuishoudkunde onder de vakken van hetzelve opgenomen, en daardoor beleest deze kunst, welke, in alle hare deelen, in ons Vaderland, altijd met bijzonderen ijver is behartigd geworden, een nieuw tijdperk. Moeijelijk is de taak der mannen, die het eerst tot het bekleeden van dezen nieuwen leerstoel geroepen worden. Aan de eene zijde hebben zij het vooroordeel tegen zich, hetwelk deze zaak als vrij overtollig aanmerkt, van meening, dat het boerenbedrijf zich alleen op het land en door dadelijke uitoefening leeren laat. Aan de andere zijde vordert de overspannene verwachting misschien meer, dan men met regt kan vorderen, wanende, dat, hetgene voor een boerenverstand dagelijksch werk is, onder de handen van ervarene Geleerden slechts spel mag heeten. Ondertusschen zal men, bij een wei-
{==152==} {>>pagina-aanduiding<<}
nig nadenken, zoo niet oordeelen; maar inzien, dat kunsten van zoo grooten omvang, als Landbouw en Veeteelt, zoo gemakkelijk niet op wetenschappelijke gronden gevestigd worden; dat dit eigenlijk de bedoeling is, wanneer men ze onder het wetenschappelijk onderwijs opneemt; en men zal die bedoeling even verstandig en wijs achten, als men het, sedert lang, nuttig en noodig gevonden heeft, dat de Arts, die toch eigenlijk ook eerst regt leert, wanneer hij zijne kunst aan het ziekbed uitoefent, eene wetenschappelijke en zelfs geleerde opvoeding ontvangt.
Onder de moeijelijkheden, welke de Landhuishoudkunde meer dan eenige andere drukt, is ook het gebrek, althans voor onze Vaderlandsche, aan de noodige Handleiding. Dit gaf den beroemden Schrijver van het aangekondigd werk, die reeds sedert jaren in dit vak werkzaam was, na zijne aanstelling tot Hoogleeraar in hetzelve, de pen in de hand tot het opstellen van dit Handboek, hetwelk hij tot een' leiddraad bij zijne lessen, aan de Groningsche Hoogeschool, bestemd heeft. Uit dit oogpunt moet hetzelve dus beoordeeld worden; en wanneer wij daarbij gedachtig zijn aan de Latijnsche spreuk: multa siunt eadem, sed aliter, kan dit oordeel niet ongunstig uitvallen, daar dit Handboek, in volledigheid, kortbondigheid en geleidelijke orde, voor weinige behoeft onder te doen. Het is in twee deelen verdeeld, waarvan het eerste de voorbereidende wetenschappen, als Natuurlijke Historie, Natuur- en Scheikunde, beschouwing der bewerktuigde wezens, dieren en planten, met toepassing op de Landhuishoudkunde, behandelt, het tweede over de eigenlijke Landhuishoudkunde loopt, welke hier in twee hoofdvakken gescheiden wordt, plantenbouw, namelijk, en veeteelt. In het eerste gedeelte staat de Schrijver het langst stil bij het scheikundig gedeelte, handelende afzonderlijk over de warmtestof, de lichtstof, den dampkring, het water, zwavel en phosphorus, zuren en loogzouten, aarden, metalen, bestanddeelen van dieren en planten, onderscheidene foorten van

{==153==} {>>pagina-aanduiding<<}
gesting. De natuurkunde der planten en dieren wordt ook tot in de meeste bijzonderheden nagegaan, en daarbij voornamelijk gelet op hetgene in de Landhuishoudkunde het meest van belang is, den groei, de voortplanting en vermenigvuldiging, en den invloed, dien de buitenwereld op die schepselen oefent. In het tweede deel, of de beschouwing der Landhuishoudkunde zelve, wordt eerst de omvang der kunst aangewezen, derzelver lotgevallen, langzame ontwikkeling, volmaking en onderscheiding in verschillende deelen nagegaan, en de grondbeginselen van alle Landhuishoudkunde opgegeven en aangedrongen. Vervolgens wordt de plantenbouw in alle derzelver deelen, als eigenlijken landbouw, warmoezerij, of tuinbouw, en boomkweekerij, beschouwd; waarbij de Schrijver niet alleen gebruik maakt van hetgene anderen, vooral Duitschers, wetenswaardigs bezitten, maar ook meermalen zijne eigene opmerkingen en waarnemingen voordraagt: zoodat dit werk overal blijken draagt, van door iemand vervaardigd te zijn, aan wien de praktijk of uitoefening der kunst niet geheel vreemd is. Hetzelfde mogen wij ten aanzien van de afdeeling over de Veeteelt zeggen, waarin uilkens onze onderscheidene huisdieren, stuk voor stuk, beschouwt, daarbij in 't bijzonder stilstaande bij de beste manieren, om dezelve te onderhouden, te vermeerderen en te veredelen.
Ook zonder onze verzekering, of nadere aanwijzing, zal ieder, die eenigzins met de schristen van onzen beroemden Schrijver bekend is, verwachten, dat dit werk vervuld is met belangrijke waarnemingen en opmerkingen. Veel is er wel in, waarvoor men meerder bewijs of eene nadere ontwikkeling zoude verlangen; veel, dat anderen anders zullen beschouwen en voordragen: maar men moet altijd in 't oog houden, dat het werk eigenlijk een handboek is voor des Hoogleeraars lessen, waarin men dus die uitvoerigheid niet vorderen kan, daar de mondelinge voordragt verklaart, bepaalt, of bewijst, wat nu duister, vreemd of ongegrond voorkomt. Wij laten daarom bijzondere stellingen, vooral wat het praktische gedeelte

{==154==} {>>pagina-aanduiding<<}
betreft, onaangeroerd; maar willen echter, om den schijn eener eenzijdige beoordeeling te vermijden, eenige bedenkingen, die ons zijn voorgekomen, zoo ten aanzien van den geheelen aanleg des werks, als met betrekking tot sommige deelen, niet terughouden.
Vooreerst komt het ons dan voor, dat het geheele eerste gedeelte, over de voorbereidende wetenschappen handelende, als een afzonderlijk deel, beter achterwege ware gebleven. De Leeraar der Landhuishoudkunde moet dat alles in zijnen toehoorder als bekend vooronderstellen; en hij kan dit te meer, dewijl er op onze Hoogescholen overvloedige gelegenheid tot het aanleeren dier wetenschappen is. Datgene, wat meer onmiddellijk in betrekking staat tot de Landhuishoudkunde zelve, zouden wij liever in de behandeling van ieder onderwerp gevlochten zien, waartoe het behoort. Eene afzonderlijke behandeling kan niet anders dan oppervlakkig wezen, zal het geheele leerstelsel niet tot in het oneindige uitdijgen; en zoodanig eene oppervlakkige behandeling geeft aanleiding tot misverstand, verkeerde gevolgtrekkingen, enz. Vervolgens hadden wij ook, in een Handboek der Vaderlandsche Landhuishoudkunde, eene nadere beschouwing verwacht van den vaderlandschen grond, en de grondbeginselen der wetenschappen, de regelen der kunst, op het Vaderland in zijn geheel en in zijne verschillende deelen, niet op enkele gewesten slechts, toepasselijk gemaakt gezien. Veel heeft de geleerde Schrijver, met betrekking tot dit onderwerp, reeds geleverd, b.v. opmerkzaam gemaakt op het verschil der gronden, aangetoond, dat niet alles, wat elders goed is, bij ons geldt, hetgene in deze en gene provincie, te regt of te onregt, in praktijk is, aangehaald, enz. Wij hadden dit echter meer doorloopend verwacht, en althans een algemeen overzigt van het verschil in den plantenbouw en de veeteelt beide, in de verschillende gewesten onzes Vaderlands, met overweging, wat daarvan te prijzen, wat daarvan te laken is; wat daarvan op goede gronden steunt, b.v. van plaatselijke omstandigheden afhangt, wat daarentegen van

{==155==} {>>pagina-aanduiding<<}
verkeerde gewoonten, onkunde, vooroordeel. Tot eene dergelijke beschouwing zoude, bij het wegvallen van het eerste gedeelte, plaats in overvloed zijn.
Wat nu de behandeling van dit eerste-gedeelte betreft, wij kunnen niet ontveinzen, dat wij daarin uilkens dikwijls te vergeefs gezocht hebben. Wij vinden het vooreerst vreemd, in een handboek over eene ervaringswetenschap, de mate van kennis te nemen, zoo als zij vóór een dozijn jaren was, en over alle de gewigtige ontdekkingen en veranderingen, welke in dien tijd gebeurd zijn, koelbloedig heen te stappen, alsof zij niet plaats hadden gehad. Hetgene de Schrijver daaromtrent, in zijne voorrede, zegt, heeft ons geheel niet overtuigd. Dat er in de alkaliën en aarden metalen zitten, kan ik iemand even zoo gemakkelijk aan het verstand brengen, als dat er in de vitrioololie zwavel is, en in het water ontvlambare lucht. Dat te weten, is voor den landbouwer bijna niet minder gewigtig, dan dat er in het oer ijzer zit: want het ijzer is, als metaal, hier even min werkzaam, als het potasch-metaal in de potasch. In de tweede plaats komt het ons voor, dat, daar men nu eens de voorbereidende wetenschappen behandelde, de Natuurlijke Historie van ons Vaderland althans wel eene breedere behandeling verdiend had; terwijl zij nu slechts is aangewezen. Daaruit toch schept de landbouwer meer licht, dan uit de beschouwing van de zwavel en den phosphorus, van de zuren en de loogzouten. Van de Natuurkunde wordt ook weinig gezegd, en inzonderheid diende de werktuigen waterloopkunde, die zoo veel invloeds hebben op het boerenbedrijf, niet voorbijgegaan. Ten derde zijn ons, in dit gedeelte, vele onnaauwkeurigheden en misstellingen voorgekomen, grootendeels voortvloeijende uit dezelfde bron, die wij straks hebben aangewezen. Wij kunnen ons anders toch niet verklaren, hoe een uilkens de verwantschap tusschen loogzout en alkali ontkent, § 40; het ligter worden van het ijs aan het ontsnappen van lucht toeschrijft, § 51; de bestanddeelen van den dampkring, § 86, en van het water, § 99, verkeerd opgeeft; de

{==156==} {>>pagina-aanduiding<<}
zuurstof als de oorzaak der zuren aanmerkt, § 89; den ajuin uit zwavelzuur en kleiaarde alleen doet bestaan; het karakter der aarden stelt in de oplosbaarheid in de zuren, § 123, terwijl zij juist door eene geringere oplosbaarheid in dezelve van de alkaliën verschillen; bij de broodgesting de kleefstof wil ontbonden hebben, § 176, terwijl in die stof vooral het voedzame der granen gezocht wordt, § 146. Dan moest goed gerezen brood weinig voeden: maar die ontbinding strijdt ook tegen de latere ondervindingen. Is ook niet het begrip van voedsel, § 229-30 ontwikkeld, onnaauwkeurig? Is daartoe altijd eene verandering noodig? Hetgene gelijksoortigs opgenomen en aangezet wordt, b.v. water, eiwit, gelei, phosphorzure kalk enz., voedt ook: want dit alles maakt een natuurlijk bestanddeel van ons ligchaam uit. Wij beschouwen deze en dergelijke onnaauwkeurigheden, dit herhalen wij, alleen als gevolgen van de manier van behandeling, en van de ongelukkige verkiezing, om niet met den voortgang der wetenschap raad te plegen. Zij moeten echter, in het oog van den kundigen, het werk ontsieren. Des te meer verheugt het ons, dat wij in het tweede en belangrijkste gedeelte dergelijke vlekken niet vonden (*); en wij wenschen van harte, dat de geleerde Schrijver, bij eene tweede uitgave, het eerste gedeelte, zoo het moet blijven staan, daaraan meer gelijkvormig zal maken.





{==157==} {>>pagina-aanduiding<<}

Jacobide Gelder Oratio inauguralis &c.

(Vervolg en slot van bl. 115.)

Maar wat zou reken- en meetkunde baten, zoo zij ons in geene gewigtige zaken van dienst konden zijn? De Hoogleeraar, om het groote nut dezer wetenschappen aan te wijzen, maakt zijne toehoorders, van bladz. 24-30, opmerkzaam op de verschijnselen, die wij aan natuurkrachten toeschrijven; en, nadat hij eene beknopte beschrijving van tijd, kracht, oorzaak en uitwerksel heeft gegeven, wijst hij de mogelijkheid aan, om de uitwerkselen der natuur met uitgebreidheid en hoeveelheid van deelen in dezelve te vergelijken, en geest eene treffende beschrijving van de evenwigtsleer en de beweegkunde, welke door hem als de sleutel der natuurkunde beschouwd wordt.
Deze overwegingen brengen hem (bladz. 27) tot eene beknopte en krachtige ontvonwing van de eigenlijke Natuurkunde en hare beoefening. Zich resumerende, keert hij de blaam af, die wel eens Mathematici verdiend hebben, door slechts die wetenschappen te achten, welker onderwerpen onder het onmiddellijk bereik der zintuigen gelegen zijn; en, zich in deze wederlegging een warm voorstander der wijsgeerige wetenschappen betoonende, gaat hij met kracht het misbruik der Kantiaansche wijsbegeerte in de mathematische studiën te keer.
De Redenaar heeft nu den aard van zijn onderwerp doen kennen, en de wijze van zijne voordragt liet hem toe, van ter zijde het nuttige van hetzelve te doen opmerken; althans den onbevooroordeelden moest zulks, al ware er niets van gezegd, bijna in elke zinsnede in het oog vallen. Thans gaat hij (van bl. 30-38; over, om, in een geschiedkundig tasereel, dit nut overal op den voorgrond te doen uitkomen. Vier-en-twintig eeuwen zijn er noodig geweest, om den schat van kennis, dien wij thans bezitten, te verkrijgen. Waarom is die voortgang zoo traag geweest? Het is, omdat de wetenschap bij vele

{==158==} {>>pagina-aanduiding<<}
volken het uitsluitend voorregt des priesterdoms was; omdat verzonnene en kwalijk begrepene dogmata vooroordeelen voortbragten, en deze der ware Natuurkunde in den weg stonden. Is dan het tegenwoordige geslacht zoo veel snediger dan de Ouden? Dit ook niet. Na eene weidsche losspraak op deze, schrijst de Hoogleeraar de oorzaak dier meerderheid toe aan het raadplegen der natuur en eene meer bedaarde overweging; hetgeen hem gelegenheid geeft, om aan galilaei, kepler, tycho brahé, descartes, huigens en newton den verdienden lof toe te zwaaijen. Dit alles eindigt hij met de volgende opmerkelijke zinsnede, waarin hij met kracht en waarheid het nut, dat wis- en natuurkunde hebben aangebragt, afmaalt: ‘Laat nu eenig beuzelaar en opgeblazen haarklover op een' spottenden toon vragen: “Waarom vermoeit gij uwe ziels- en ligchaamskrachten? waarom zondert gij u van de zamenleving as, om nacht en dag meetkunstige figuren en stelkundige formulen te overwegen, die noch in de natuur bestaan, noch tot eenig ding dienstig zijn?” Maar weet gij, snapper, die veroordeelt, wat gij niet kent, en trotschelijk veracht, wat gij niet bevatten kunt, welke de rijke vruchten van der wiskundigen arbeid zijn geweest? Welaan! open uwe ooren, bid ik u. Zij hebben het oude, bekrompene begrip van de einden der aarde vernietigd, ons voorheen geheel onbekende werelddeelen doen kennen, de aarde gemeten, en hare siguur ten naauwkeurigste bepaald; zij hebben u regels voorgeschreven, om met uwe broze schepen den onmetelijken oceaan te bevaren, de verstafgelegene gewesten en volken te leeren kennen, en door uwe werkzaamheden eenen schat van rijkdommen uit het oosten en westen en andere werelddeelen te verkrijgen. Gij kunt de planeten, welke eeuwiglijk aan de heerschappij der zon zijn onderworpen, met de aarde vergelijken; gij kunt ze wegen. Zij hebben ontelbare zonnestelsels ontdekt; de verbeterde telescopen hebben ons overtuigd,
dat er verscheidene sterrenhemelen in de onasmetelijke ruimte bestaan; deze bemoeijenissen der wiskun-
{==159==} {>>pagina-aanduiding<<}
digen hebben de ruimte al verder en verder uitgebreid, en ons dezelve als onbegrensd zijnde vertoond; zij hebben die dingen, welke de natuur in hare verborgenste schuilhoeken, volgens aan haar voorgeschrevene onschendbare wetten, werkt, aan het licht gebragt, de duisternis der vooroordeelen en des bijgeloofs voor altijd verdreven, den grooten en dikken sluijer, welke de geheele natuur te lang overdekt had, met eene onverschrokkene en sterke hand verscheurd; zij hebben ons, zwakke en broze stervelingen, die slechts geboren worden en sterven, geleerd, dat er een almagtige Schepper, met een voortreffelijk verstand begaafd, bestaat, dien wij niet begrijpen kunnen, en door wiens onveranderlijke voorzienigheid alle dingen met de hoogste wijsheid bestuurd worden.’
In het laatste gedeelte zijner Redevoering, na zijne toehoorders de reeds in de maatschappij bestaande voordeelen, door de wis- en natuurkunde aangebragt, genoegzaam ontvouwd te hebben, komt de Hoogleeraar tot de afzonderlijke overweging van de voordeelen en aangenaamheden, welke deze wetenschappen der studerende jeugd moeten aanbrengen. Na in eene lofspraak over het gedeelte van het Koninklijk besluit, dat de studie der Mathesis voorschrijft, te hebben uitgeweid, toont hij de noodzakelijkheid hiervan aan. ‘Zoo,’ zegt hij, ‘de voornaamste letterkundigen der oudheid, als cicero en quinctilianus, deze studie aanprezen, in eenen tijd, dat zij op geene nuttige wetenschap van eenige toepassing was, hoe veel te meer zijn wij dan niet bevoegd, dezelve aan te prijzen, in eenen tijd, waarin bijna alle menschelijke kunsten en wetenschappen aan dezelve zijn onderworpen geworden.’ Vervolgens alle faculteiten van studie doorloopende, en in elke met den vinger aanwijzende den voordeeligen invloed der wiskunde, eindigt hij, na de oplossing van eenige bedenkingen, zijne eigenlijke Redevoering met deze opwekkende peroratio: ‘Gij hebt, edele Jongelingen! gehoord, welke vruchten en winsten de vereeniging van de wis- en natuurkundige wetenschappen met de letteren u kan doen

{==160==} {>>pagina-aanduiding<<}
verkrijgen; want ik heb u bewezen, dat de studie der wiskunde uwe vermogens vergroot en versterkt, u uwe overige studien gemakkelijk maakt; ja ook, uit hetgene ik u heb voorgehouden, is het onbetwistbaar, dat deze studiën u den weg openen, om de natuur met verstand te beschouwen, u die gelukkige gaven van geest en hart deelachtig te maken, in welke, naar de getuigenis van de wijsste menschen van alle eeuwen, het ware leven en het hoogste geluk gelegen is. Welaan dan, edele Jongelingen! bevlijtigt u, deze gaven te verkrijgen; zij zullen u (gelijk aristippus bij vitruvius te regt oordeelt) tot mannen maken; want zij zijn de sieraden der jeugd, de eer en roem der mannelijke jaren, de vreugde en de zoete vertroosting des ouderdoms.’
Na al het voortreffelijke, dat Rec. in deze Redevoering gevonden heest, gevoelt hij geene opwekking, om in een opzettelijk onderzoek nopens de Latiniteit van dit geschrift te treden. Hij zal er alleen van zeggen, dat het hem is voorgekomen, dat de vorm der gedachten, op sommige plaatsen, wel iets heest van het land der geboorte van den Hoogleeraar, en dat een oud Romein zich misschien op eene andere wijze zoude hebben uitgedrukt. Doch welk Europeër van den tegenwoordigen tijd kan zich verzekerd houden, dat hij Latijn spreekt of schrijst, als in de eeuw van augustus te Rome gesproken of geschreven werd, en dat daarin niet het een of ander eigenaardigs van zijne moedertaal, waarin hij geleerd heest te denken, is ingeslopen?




Beschrijving van den Nederlandschen Watersnood, in Louwmaand van 1820. Met Platen en Kaart. Te Amsterdam, bij G.J.A. Beijerinek. Uitgegeven ten voordeele der Ongelukkigen. 1820. In gr. 8vo. XXXVI, 335 Bl. f 6-14-:

Schoon het vaderlandsch harte huivert en van weedom getroffen terugdeinst op elke herinnering aan den Watersnood des vorigen jaars, om meer dan ééne reden, nogtans, vel-
{==161==} {>>pagina-aanduiding<<}
diende dat schrikkelijk onheil door eene bekwame pen geschetst, uitvoerig verhaald, en door bijgevoegde Landkaart, Dichtstuk en Platen als aan het oog voorgesteld te worden in zijne woede. Al vroeg dan ook, en terwijl de Menschenvriend nog diep bewogen treurde wegens het droevig lot van eene menigte zijner Landgenooten, bood zich de Drukker van het werk, dat wij aankondigen, tot dezen arbeid aan, en wel onder de belangelooze voorwaarde, op den titel vermeld. Bij de uitgave zien wij met genoegen, dat deze onderneming edelmoedig begunstigd is geworden, zoo van den Koning en het Koninklijk Huis, als door zeer vele Leesgezelschappen en honderden Ingezetenen des Rijks (*), wier namen ons de Lijst van Inteekening mededeelt, 23 bladzijden druks beslaande. Tevens vleijen wij ons; dat het werk die algemeene goedkeuring zal wegdragen, waarop hetzelve, naar ons gevoelen althans, regtmatige aanspraak heest. Immers wat de Platen betreft, die voorzeker de eerste en welligt de meeste aandacht zullen tot zich trekken, zij gevielen ons, beide door aangelegenheid van voorstelling en keurigheid van bewerking de vaderlandsche kunst vereerende (†). Intusschen, hoezeer wij vreezen, dat er zijn zullen, die, zich met eene vlugtige beschouwing der Platen vergenoegende, aan deze Beschrijving, als Gedenkstuk van den Watersnood, eene vereerende plaats toewijzen onder de onopgesnedene, welligt netjes gebondene, boeken der Bibliotheek, wij achten het werk een beter lot waardig. Immers, hoewel niet opzettelijk geschreven om 's Lands Hooge Regering voor te lichten omtrent de maatregelen, die rede en ervarenis aanprijst, tot aswending of leniging van dit zoo vreesselijk en steeds meer dreigend onheil van het ijs en de overstrooming der Rivieren, is echter te dezen in dit boek meer dan één wenk gegeven. Belangrijk, inzonderheid omtrent dit aangelegen punt, zijn de Iste en IIIde Afdeelingen, waar gebruik gemaakt is van den arbeid der Heeren kraijenhoff en brantzen, niet onbekend bij onzen Waterstaat. Diep

{==162==} {>>pagina-aanduiding<<}
geroerd en bewogen door al den jammer, waarvan de IIde Afdeeling gewaagt, verblijdden wij ons, dat voorname Wiskunstenaars en Rivierkundigen, op aanwijzing der Natuur afgaande, zich veel te beloven schijnen van het openen eener nieuwe beneden-Merwede, om alzoo aan den stroom eene vaardige ontlasting te geven naar het Hollandsche Diep. Alleen in die treurige stemming, waarin wij gevallen waren, ontstond bij ons de zwaarmoedige vrage: Hoe zullen de noodige kosten te vinden zijn, terwijl onze Handel en Akkerbouw kwijnen, en onze Rijksuitgaven jaarlijks reeds hooger zijn dan de inkomsten, bij alle Ministerieele bezuiniging? Maar, even als op den wenk eener tooverroede, viel ons dit voor den Volke vertroostend antwoord in: terwijl, gedurende den Vrede, de Oorlogslasten tot hiertoe niet verminderd worden, en het Krijgswezen zware sommen gelds verslindt, wordt er gewis van dien kant een stuivertje bespaard, genoegzaam om 's Lands meest geduchten vijand, wanneer hij woedt, te bestrijden; ja zou er mogelijk niet een voordeelig slot der rekening komen, indien onze Landmagt, (eene Zeemogendheid zijn wij immers tot dusverre naauwelijks) gelijk van ouds in Europa te geschieden plagt, op den voct van Vrede gebragt wierd? Naar ons begrip toch kan onze geëerbiedigde Koning beter vertrouwen op de liefde van een beschaafd en niet geheel zedeloos Volk, dan op eene Heermagt, die ook, getuige zij de ervarenis dezer dagen in andere Landen, wederbarstig, gevaarlijk worden kan voor Vorsten. Sed
Nil desperandum Teucro duce, et auspice Teucro. En hiermede bepalen wij ons tot de beoordeeling van het boek, dat ons tot dezen schier onwillekeurigen uitslap verleidde.
Onderhoudend (zoo wij dit woord hier mogen bezigen) leest deze Beschrijving van den Nederlandschen Watersnood, ook voor de zoodanigen, die zich aan het naauwkeurig nagaan en vergelijken van den stand der vaderlandsche Rivieren, of toetsen der aangeprezene behoedmiddelen tegen het geduchte kwaad van derzelver overstrooming, minder laten gelegen zijn. Er heerscht, namelijk, hier, tot afwering, zoo veel doenlijk, van het eentoonige, eene welgekozene verscheidenheid. Regt wordt er gedaan aan den naam en de gedachtenis van een aantal waardige Menschenvrienden, die, tot redding van ongelukkige Landgenooten en derzelver vee,

{==163==} {>>pagina-aanduiding<<}
vaardig, en menigwerf met lijfsgevaar, toeschoten, of met koen beleid en wijze keus zich waagden.
Reeds in de Iste Afdeeling ontmoeten wij, behalve eene beredeneerde voordragt van de algemeenheid des onheils, eene volledige beschrijving van den uitersten nood, waarin zich wederom, als in den jare 1809, de stad Gorinchem bevond; de ontzettende doorbraak der Kanaalsluis bij dezen meest bedreigden hoek der water-zee is door eene Plaat vereeuwigd, en het behoud dier stad door het instormen van de Lek in den Alblasserwaard duidelijk aangetoond.
De IIde Afdeeling behelst een uitvoerig tafereel van het voorgevallene in die kommervolle dagen. Voegelijk is de orde, die ons van het Zuider- naar het zwaarder geteisterd Noordelijk deel van Nederland henenvoert, en, volgens de ligging der Rivieren, langs dezelve tot haren mond geleidt. Hier was die afwisseling, waarvan wij spraken, vooral noodig; en blijkt het zelfs eenigzins, genoeg echter voor ons doel, hoe de Schrijver zich te dezen kweet, als wij opgave doen van de bijgevoegde Asbeeldingen, alle gelijk ook de reeds gedachte) op de plaats zelve, of naar het leven, geteekend, en door gepaste keuze uiteenloopende.
Immers het Kasteel van den Ooi, die wijkplaats veler orgelukkigen, gebeukt door vervaarlijke ijsschotsen en stroomgeweid, doet ons huiveren wegens den nood, aldaar, dagen en nachten achtereen, doorgestaan. Niet berekend om zulk eene kracht te verduren, vertoont zich vervolgens het Huis te Oosterhout. Geteekend als wankelende op zijne grondvest, en alreeds ten deele vernield, levert het ons een aandenken aan eene allerstoutste, maar tevens boven hoop geslaagde, redding van het deerniswaardig gezin, welk niets dan den dood voor oogen had. Vervolgens is de Plaat, voorstellende het zonderling behoud van het vee van walig verdugt, te Oosterwijk, eene doorslaande proeve der werking van het dierlijk instinct bij levensgevaar, met reden zoo hier als elders opgemerkt. Tusschen deze en de vorige Plaat, en alzoo te midden des verhaals, was de Schrijver verpligt van de doorbraken bij Heukelom te gewagen. Dus vond hij bekwame aanleiding, om de naauwkeurige beschrijving in te lasschen van het aldaar in Maart opgegraven Elefantsgebeente, naar allen schijn tot de voorwereld te huis behoorende, en hierom te regt door eene keurige Afbeelding den lezer voor het oog gebragt.

{==164==} {>>pagina-aanduiding<<}

Wij zullen geen uittreksel uit dit werk, in goeden en dikwers roerenden stijl geschreven, mededeelen, opdat wij niet aan eenig aandoenlijk en treffend verhaal, waarvan eene verbazende hoeveelheid hier voorhanden is, het nieuwe en verrassende ontrooyen. Liever merken wij nog aan, dat de overstrooming van den Alblasserwaard het laatste in deze Afdeeling, en het uitvoerigste vermeld wordt. Daardoor wordt men nu bekend gemaakt met een aantal bijzonderheden, gemeene rampen, en uitkomsten, zoo voor menschen als vee, hoedanige schier overal den Watersnood vergezelden, maar, om herhaling te ontgaan, en een overzigt te geven des onheils, te dezer plaatse zijn verzameld. Tevens gaf dit aanleiding, om den invloed te doen uitkomen der Vorstelijke tegenwoordigheid, vergezeld van den Prins der Nederlanden en den Heere Gouverneur van Zuidholland, die bovenal weldadig werkte tot dadelijk hulpbetoon en verzachting van het lot der ongelukkigen.
Dit brengt ons eigenaardig tot de IIIde Afdeeling, die, behalve van de nog aan te wendene behoedmiddelen en voorzorgen tegen toekomstige ramp, als gezegd werd, duidelijk ook de pogingen ontvouwt, om de overstroomde landen van het water te ledigen, en wat er voorts, met roemenswaardig beleid en liefde, beproesd en bewerkstelligd is door de algemeene en voorbeeldige weldadigheid, zoo hier in Nederland, als door onze Koloniën, en bij onze Naburen in Engeland. Ruim een millioen schats is er ingezameld, volgens de globale opgave des Schrijvers. De lijsten wegens de plaatselijke bijdragen in Holland, en van de inteekening in Londen, vinden wij hier medegedeeld. De reden, waarom een Man, die onder begunstiging des Konings schreef, zich buiten staat bevond, het liefdewerk in andere Nederlandsche gewesten open te leggen, is voor ons duister. Aan gissingen zullen wij ons niet wagen. Met verlangen zien wij, zoo ras doenlijk, het volledig verslag en de verantwoording te gemoet der Commissie, in deze hoogst aangelegene zaak met het Koninklijk vertrouwen vereerd. Ook zal het ons verblijden, wanneer dezelve blijken zal, hare taak met geene mindere zorg, en spoed, en wijs beleid, dan onze Kooplieden in den jare 1741, tot geluk van duizenden, te hebben afgewerkt (*).

{==165==} {>>pagina-aanduiding<<}

Na deze schets van den hoofdzakelijken inhoud, of, om beter te zeggen, van de inrigting des boeks, meenen wij ons gunstig oordeel over hetzelve tevens gebillijkt te hebben. Ook nemen wij van den welverdienden lof niets terug; ofschoon wij niet mogen ontveinzen, eenen en anderen misslag, vermoedelijk uit overhaasting ontstaan, te hebben aangetroffen. Immers, dat onze gissing wegens te grooten spoed niet geheel ongegrond is, voldingen de Verbeteringen en het Bijvoegsel, op bl. 299-308 voorkomende, alsmede de teregtwijzing in de noot onder bl. 228; en de ongelijke begrooting der geheele overstrooming, volgens bl. 222 meer dan 120,000, en volgens bl. 241 meer dan 130,000 morgen lands bedragende, schijnt ons almede vandaar ontstaan te zijn; althans zoo groot een verschil weten wij niet te rijmen (*).
Dat de begaafde warnsinck zich wel geliefde te leenen tot het bezingen der Overstrooming, verdient, behalve verschuldigden lof, onzen opregten dank. Zijn keurig Dichtstuk verstrekt ten sieraad van dezen vaderlandschen kunstarbeid, ten voordeele der ongelukkigen bestemd.






Mijne Herinneringen uit den Spaanschen Veldtogt, gedurende de jaren 1808 en 1809, door A.J.P. Storm de Grave, Kapitein in Hollandschen dienst, destijds Ordonnans-Officier bij den Franschen Divisie-Generaal Leval. Met Kaarten en Platen. Te Amsterdam, bij J. van der Hey. 1820. XXIII en 360 Bl. f 5-18-:

Een kostbaar boek! Ja, Lezer! Evenwel ziet ge het zoo zuinig berekend, als mogelijk is; daarom kost het immers maar 18 stuivers meer dan f 5, en op de stuivers ziet men immers zoo naauw niet? Intusschen de Heer van der hey levert u waar voor uw geld. ‘Met Kaarten en Platen’ staat niet te onregt op het titelblad, hetwelk reeds met eene

{==166==} {>>pagina-aanduiding<<}
fraai uitgevoerde plaat prijkt. Behalve de Muzijk van den Fandango, heeft men hier eene nieuwe Kaart van Spanje en Portugal, het gevecht bij Meso de Ibor, een plan van den slag bij Medellina, en nog drie platen, van weike de eerste die Stad, en de beide andere, gekleurd, Spaansche Costumes voorstellen; de asgebeelde voorwerpen zijn door den Schrijver zelven geteekend, en door onze bekwaamste meesters bewerkt.
Beantwoordt nu de inhoud des werks aan deszelfs uitnemend voorkomen? Zeker zal men thans aan de berigten, aangaande Spanje, van iemand, die schrijst, wat hij zelf daar vóór elf, twaalf jaren zag, nog wel geene belangrijkheid ontzeggen; en deze Schrijver maakt zich den onpartijdigen gunstig bekend. Men leest hier echter geene Reisbeschrijving, veel minder oordeelkundige beschouwingen van een' Geschiedschrijver, maar eenige Herinneringen van een' Krijgsman, die u echter ook geen krijgskundig verhaal aanbiedt, maar zijne berigten, beoordeelingen en ondervmdingen u mededeelt, naar aanleiding van hetgene hij eerst tot eigen vermaak heeft opgeteekend. Het spreekt echter van zelf, dat hier nu toch veel moet voorkomen, dat alleen tot de voormalige miütaire tooneelen in Spanje behoort; doch dit wordt, op eene aangename wijze en in goeden stijl, onderhoudend en levendig voorgesteld, en door allerhande andersoortige mededeelingen asgewisseld.
Eerst heeft men hier 25 Hoofdstukken, betreffende de reis, lotgevallen enz. des Schrijvers, de krijgsbewegingen, plaatsen karakterbeschrijvingen enz., en dan verscheidene algemeene korte aanmerkingen.
Den Schrijver ten bewijze, dat wij zijne Herinneringen oplettend hebben gelezen, en onzen Lezeren ten nutte, willen wij eerst den inhoud der 25 Hoofdstukken aanstippen, met overneming van het een en ander, door hetwelk wij onzer Lezeren belangstelling uitlokken, of op hetwelk wij ook den Schrijver nog opmerkzaam maken willen; en dan een enkel woord van de achteraangevoegde aanmerkingen zeggen.
1. Intogt te Bayonne. Edele trek van een' Jood, (die voor eenige manschappen tot heelmeester strekt.) Irun. Oyarzum. Eerste gevecht. (Demain je vous donnerai quelques amusemens, zeide de Hertog van Dantzig tot voorbereiding allen bogen, of glimlachten.) Het nemen der slelhogen bij Zoronosa. (Hulde ontvangt gestadig de Hollandsche dapperheid.)

{==167==} {>>pagina-aanduiding<<}

2. Verwoesting van Valmaseda. Ongeluk van 12 Fransche soldaten. Bilbao. Militaire Mis. (Genoemde Hertog had een' Spaanschen geestelijke opgeschommeld, die tot militairen aalmoezenier zoude dienen. Bij het einde des eersten kerkdiensts onthaalde het orgel de militairen op het: où peuton être mieux. Welk eene satyre!) Openbare gebouwen. (Door eene misstelling in de regels, komt bl. 18 eene kerk als stad voor. - De Schrijver heeft den gang der Dames te Bilbao niet onopgemerkt gelaten, en kent dien aan de voordeelige bescrating toe.?) Hollandsche herberg. Don diego de macamahon. Spaansch avontuur. Karakter der Biscaijers. (Behoeft er van een volk, dat een edel gevoel van waarde bezit, nog getuigd të worden: ‘doch het is niet bloedgierig.’?)
3. Marsch, over Burgos, naar Madrid. Briviesca. Burgos. Domkerk, door napoleon zelven voor plundering beschermd. De Cid. Aankomst te Madrid.
4. Madrid. (De nachten zijn daar der geheime minnarijen zeer gunstig, verzekert ons storm de grave.) Het Prado. El Pardo. Hotel der Pages. Italiaansche schouwburg. (Vooral geprezen om de zitplaatsen, die, als aaneengeschakelde armstoelen, allen twist verwijderen, daar geene hebzuchtige directie meer billetten, dan er plaatsen zijn, kan afgeven.) Koninklijk paleis; fraaije schilderstukken. Gemengde gewaarwordingen. Ameublement, Buen Retiro. Openbare gebouwen. Pleinen. Mariabeelden. (Deze vergoeden het gemis der straatverlichting. Die de donkere hoeken der stad bewonen, hebben echter geene vrome illuminade voor de II. Maagd.) Fabrijken. Een belangelooze Spanjaard, (die een met brillanten omzet horologie, voor een slecht, in ruiling aanbood.) Dit gansche Hoofdstuk beslaat nog geene 16 bladzijden. Hieruit make de Lezer de kortheid op.
5. Marsch naar Alcala de Henarez. Aranjuez. Het Kasteel. Tuinen. Standbeelden. Kerken. Vertrek naar Talavera de la Reina.
6. Arzobispo. Militaire bewegingen. Vroege lente. Maldeverdegga. Almaraz. Vernieling der brug aldaar. Overtogt van den Taag. Moheda. Hollandsche Garde-officieren. Pezanillas.
7. Marsch naar Arenaz. Schermutselingen. Arenaz. Verwoesting dier stad. (Verschrikkelijk!) Fierheid van een' Franciskaner monnik. (Zijn klooster brandde nog: de hem behandigde proclamatie, behelzende de zoogenoemde reden

{==168==} {>>pagina-aanduiding<<}
der gehoudene strafoefening, en trouw aan den Koning bevelende, smeet hij, schreijende van onmagtige wraakzucht, en met een stout antwoord, op den grond.) Edelmoedigheid van leval, (die echter ons niet zoo gaaf edelmoedig schijnt.) Wederkomst te Talavera de la Reina. Vruchtelooze woelingen.
8. Vertrek van daar. Gevecht bij Mesa de Ibor. Lof des Generaals. Dooden en gekwetsten. Verdrijving des vijands bij Valdecanas. Marsch naar Jarrecejo. Eenzame post. Truxillo. El Puerto de Santa Cruz. Ontmoeting in het gebergte, (bij acht boeren, die den verdoolden bij drie van hunne makkers en twintig vrouwen en kinderen bragten; hier vertoont zich weêr de menschelijkheid; maar nu volgt:) Plundering. Militaire bewegingen. Aankomst te Medellina, en toebereidselen tot den slag.
9. De slag. Nederlaag der Spanjaarden, (die, aan menschen, 20,000 man verloren, waaronder 13,000 dooden. Van het verlies hunner vijanden leest men niets.) Lof der Hollandsche Officieren. Gevolgen van den slag.
10. Verblijf te Medellina, (de geboorteplaats van ferdinand cortez, van wien hier eenig verslag geschiedt.) Voordeelige betrekkingen (met den Baron van tengnagell en den Adjudant-Kommandant allemand.) Treurige toestand der gekwetsten. (Ja wel treurig! Schaam u niet, Lezer! al zijt gij zelfs een krijgsman, als u hier een traan in de oogen komt; schaam u niet, als u het gevoel bezielt, dat hier den Schrijver eenigzins doet uitweiden. ‘Vóór het vertrek der gevangenen gebruikte men hen tot het begraven hunner broeders. Velen werden echter, na het afleggen van een' eed, aan hunne bloedverwanten teruggeschonken; anders had men ook, bij gebrek aan levensmiddelen, dagelijks eenige honderden moeten fusilleren’!) Merida, (Storm de grave deelt van deze plaats eene beschrijving mede, die van zijne bedrevenheid in de Romeinsche geschiedenis moet getuigen.) Hieronimieten-klooster. Prachtige brug.
11. Bezetting en verdediging van Merida. Orderbrief van den Generaal séméné. Dagverhaal des Kommandants, (des Schrijvers Vader.) Dit Hoofdstuk is geheel militair; het eindigt in Aanmerkingen, en met een verhaal van de bevordering des Kommandants. (De krijgsman zal dit Hoofdstuk lezen met dank aan den Schrijver, die niet nalaat de betoonde

{==169==} {>>pagina-aanduiding<<}
Hollandsche bravoure te verheffen, maar met verontwaardiging, dat hunne verdiensten onbeloond bleven.)
12. Vertrek van Medellina. Pizarro en almagro. Herinnering (van de Spaansche gruwelen in Amerika namelijk, waarop deze namen van de veroveraars van Peru den Schrijver brengen.) Gevaarlijke overtogt. Tijding van Merida. Militair feest. Brigands (alleen; men hangt er twee op, die men kreeg, ten wille des soldaats, tegen den zin des Generaals!) Oropeza. Nonnenkloosters. (Storm de grave betoont zich zeer opmerkzaam, als hij de Dames beschrijft. Zes leelijke oude kerkbruiden en twee allerliefste meisjes worden hier, naar het leven, zoude men zeggen, geschilderd.) Proclamatie der Spanjaarden. Aankomst des Vaders. Schets van den Hertog van Belluno.
13. Overtogt van den Tietar. Schoone landstreek. Menschlievende daad van een' Hessischen Luitenant, (afgebeeld op den titel.) Ongeluk van den Lt. Kolonel felix. Geweldige stortregen. Groote hitte. Aankomst te Toledo.
14. Opmarsch in la Mancha. Mora. Almunaira. Arano. Consuegra. Villa Robeda. Puerto la Pisse. Daymiel. Touwwerk van Esparto. Almagro. (Als gij, Lezer! dit alles in een opschrift leest, dat den inhoud aanwijst, en gij vindt dan 2½ bladzijden aan zoo veel besteed, word dan niet boos. Zoo gaat het hier meer. De Ordonnans-officier is verbazend vlug; somtijds, echter, wenschten wij hem zoo wel wat mindere bedaardheid toe, als wij die somtijds wat meer zouden begeeren.) Intrede van joseph napoleon. De Generaal sebastiani. Schets van zijn afbeeldsel. Onderscheid tusschen la Mancha en Estramadura.
15. Toledo. Ligging. Bruggen. Graftombe van cava. Kerk van Sanjuan. Het Alcazar. Mechaniek Mariabeeld. Domkerk. Schilderijen en beelden. O.L.V. van Toledo. De Santa-Farza. (Die des Schrijvers pikante behandeling van al het fraaije miraculeuze, dat de Roomsche kerk in Spanje heeft, niet kan verdragen, moet dit boek niet lezen.) Kapellen. Aartsbisschop. Monniken. Fabrijken. Verdere bijzonderheden van Toledo. Vertrek der Garde-officiers.
16. Tweede beweging in la Mancha. Verblijf in het huis van den Marquis de zayas, te Mora. Consuegra. Schoone nachten. (‘De genietingen in dezelve vervullen de ziel met den diepsten eerbied voor dat almagtig Wezen, Schepper en Onderhouder dezer heerlijke natuur, wien men in Spanje

{==170==} {>>pagina-aanduiding<<}
niet vereeren mag volgens zijne overtuiging, maar volgens het ellendig, bekrompen en zinnelijk voorschrist van een' hoop luije priesters en monniken, wier leer een armzalig zamenweessel is van grollen, en verre achterstaat bij de vernuftige fabelleer der oude Grieken.’) Terugmarsch naar Toledo. Toebereidselen tot den slag van Talavera de la Reina. (Gaarne gaf Recensent, met het slot van dit Hoofdstuk af te schrijven, eene tweede proeve van des Schrijvers stijl en edel gevoel; maar - hij moet zich bekorten.)
17. Slag bij Talavera de la Reina. Dood van den Franschen Generaal lapisse. Verlies van den slag. Verdenking tegen jourdan. Getuigenis wegens de Hollandsche Officieren, (ook den Schrijver.)
18. Terugmarsch. Aantogt van soult. Toledo ontzet. Ontmoeting met den vijand te Aranjuez. Opontbod mijns Vaders. Militaire bewegingen. Afscheid mijns Vaders. Slag bij Almonacid. Nederlaag en vlugt des vijands. Wederzijdsch verlies. Voorbarigheid van sebastiani. Militaire beweging. Chinchon. Vruchtbaar huwelijk. Kloosters. Dagorders; (deze beslaan hier de grootste plaats.)
19. Aleala de Henarez. Maaltijd van chassé. Wederzien van mijn' vriend beyaard. De Kardinaal ximenes. Tooneelminnende Priesters. Een spook, gelijk er meer zijn. Militaire bewegingen. Opontbod der Hollandsche troepen. Het klooster Lasisla. Yepes.
20. Togt door la Mancha, naar de Sierra Morena. Panische schrik. Manzanarez. Valdepenas. Santa Cruz de Medula. Sierra Morena. Terugkomst te Toledo.
21. Kort verblijs aldaar. Allerheiligenfeest. Toleedsche vrouwen, (‘uit wier vonkelende bruine oogen de Minnegod ieder tot zich wenkt,’ zegt de Kapitein, die hier regt te huis is, en het geluk had, met eenige dier Donna's te mogen dineren.) Standbeelden. Beweging op Moneegon enz. Verkenning op Hontigola. Ocana. Redding eener vrouw, (door storm de grave, uit de handen van vier Fransche dragonders, brandende van wellust: wij zeggen hem na: ‘De overtuiging, dat hij wel, zij zelve zoo slecht handelden, had op hun verdierlijkt gemoed toch vermogen, hoe gewapend zij waren, tegen over hem, ongewapenden.’) Retraite. Aranjuez door chassé bezet. Hontigola. Spaansche heldhastigheid.
22. Houding der beide legers. Slag bij Ocana. Leval

{==171==} {>>pagina-aanduiding<<}
gekwetst. Nederlaag en vlugt des vijands. Gevolgen des slags. Getuigenis van sebastiani. Dagorder.
23. Wederkomst te Madrid. De Graaf montarco. La Fontana doro en Fonda Sanmartin. Tooneelvertooning. Bal de la Roza. Museum. Schoone Venus. Anekdote, (betreffende het vermogen der kunst, ook op des Schrijvers voor de liesde gevoelige hart.) Kabinet van Natuurlijke Historie. Italiaansche schouwburg. Huizen van vermaak. Pleinen en straten.
24. Vertrek van Madrid. Guadarama. Het Escuriaal. Anekdote wegens den H. laurens, (den gebraden' Heilig, om wien dit achtste wereldwonder, dat 60millioenen kostte, in de gedaante van een' rooster door filips II gesticht is, die hier zijne zwarte ziel uitblies.) Hieronimieter monniken. Segovia. Bijzonderheden. Romeinsche waterleiding. Hoosdkerk. Het Alcazar. Moorsch kasteel. Olmedo. Brigands. Valladolid. Behandeling der krijgsgevangenen. Het paleis. Wandelingen. Kerken. Schouwburg.
25. Vertrek van Valladolid. Aankomst te Burgos. Herinnering aan (van den Hertog van alba. Kathedrale kerk. Mirakelbeeld. ('t Is om te lagchen en te schreijen. God betere het!) Vordering der verlichting. Voortzetting der reis. Vittoria. Biscaische gebergte. Aankomst te Bayonne. Besluit.
Storm de grave heeft van het onthaal der, van de groote armee komende, troepen in Frankrijk gezwegen, ook omdat zich daartoe eene nadere gelegenheid mogelijk zal opdoen. Dat hoopt de Recensent, die dezen Schrijver met genoegen las, van wien hij getuigen moet, dat hij zich niet alleen als krijgsman, maar als mensch, door deze Herinneringen voordeelig heest doen kennen; de stijl is onderhoudend, dikwijls verrassend, en, waar het moet, zich edel verheffend, en de man van wetenschap, letteren, goeden smaak en zuiver gevoel spreekt, zonder hoogmoed of gemaakte nederigheid. Vitterijen zouden alle aanmerkingen zijn, die een ander oogmerk, dan des Schrijvers, beoordeelen wilden, en - vitten behoort niet tot den smaak van den steller dezer aankondiging, dat is, gegronde aanprijzing van dit werk.
Nu nog eenig verslag van de algemeene aanmerkingen. Deze betressen den Koning; joseph; Don; Ridderorden; de Spaansche taal; Muntspeciën; Complimenten; Schouwburgen; den Fandango en Bolero; Boekwinkels; Heiligen; het Sacrament; het kussen van heilige voorwerpen; Kanunniken en

{==172==} {>>pagina-aanduiding<<}
Kluizenaars; het in Pace, Auto-da-fé, Inquisitie; den nacht en morgen; groote wegen en herbergen; Rijtuigen; Muildieren; Paarden; Honden; Schapen en wol; Visch; Wijn; Spijzen; het dorschen der granen; Watermolens; Landbouw; Huizen en mcubelen; de Brassero; Limonadehuizen; Tabak, cigaren, snuif; Stierengevechten; Karakter, zeden, gewoonten en kleeding. Alle deze aanmerkingen prijzen zich aan door kortheid, juistheid, en Attisch zout nu en dan. Alleen, dat storm de grave zich niet wederhouden konde, zichzelven, als hij maria bij het kruis weenende zag afgebeeld, te vragen: ‘Waarom zij weende, en hoe zij dien kruisdood heest kunnen bijwonen?’ dit heeft ons zeer bevreemd. Hij leze, wat de voortreffelijke wolterbeek heeft aangemerkt, in de Overdenkingen van ewald over 's Heilands lijden, of hij leze de daar aangehaalde Geertruida van Wart. Nog zouden wij eene aanmerking hebben op zijne redenering in het Voorberigt, bl. VI, over zedekundige beoordeelingen, die, voor het minst, vrij onverstaanbaar is, en den Lezer althans laat gissen, wat de Schrijver wil; maar - het is al lang genoeg! Wij hopen de aandacht onzer Lezeren op dit werk genoeg opmerkzaam gemaakt te hebben.




Gedenkwaardigheden van Socrates, door Xenophon, uit het Grieksch vertaald, door Mr. J. ten Brink, Hoogleeraar te Groningen. Te Groningen, bij J. Oomkens. 1819. In gr. 8vo. 372 Bl. f 3-12-:

De Hoogleeraar ten brink geeft hier eene volledige Vertaling der Gedenkwaardigheden van Socrates, waarvan hij drie Boeken in het Vaderlandsch Magazijn bij warnars, en de twee eerste Hoofdstukken van het vierde in ons Tijdschrift voor 1812 had doen plaatsen. Deze Vertaling is met die vlijt en die kunde, welke den Heere ten brink eigen zijn, bearbeid, en op deszelfs gewone wijze met aanteekeningen onder den tekst verrijkt. Wij hebben dus hier weder eene gewigtige bijdrage tot de kennis der oude Letterkunde in ons Vaderland, ook ten behoeve van Ongeleerden, die echter minnaars van beschaasde en nuttige lectuur zijn. Wij juichen al dergelijken arbeid van harte toe, en behooren geenszins tot dezulken, die de Hoogleeraar in zijn Voorberigt schijnt te bedoelen, welke de Vertalingen der Ouden in de lands-
{==173==} {>>pagina-aanduiding<<}
taal beschouwen, als de beoefening der oude Letteren tegenwerkende. De voortreffelijkste kenners der oude Letteren in andere landen hebben zich met dien arbeid onledig gehouden; Duitschland, Engeland, Italie en Frankrijk bezitten klassieke Vertalingen der Grieken en Latijnen, onder welke het (uit vele) genoeg zal zijn voss, larcher en cesapotti te noemen. Alleen in ons Vaderland heerscht (bij sommigen) het vooroordeel, alsof Vertalingen schadelijk waren voor de oude Letterkunde. Hoewel nu geene Overzetting nog immer haar Oorspronkelijk bereikt heeft, (en men dus in zoo verre zou kunnen zeggen, dat Ongeletterden slechts een gebrekkig denkbeeld van de oude Schrijvers daardoor bekomen kunnen) zal echter eene goede Vertaling altijd nog veel overlaten, hetwelk voor verstand, geest en hart nuttig en aangenaam is. Dit is voornamelijk bij het uitmuntende werk van xenophon over
sokrates het geval, 't welk regt eigenlijk een handboek is voor alle standen der Maatschappij, om hun te leeren, hunne pligten omtrent God, den Naasten, de Maatschappij en zichzelve op de gemakkelijkste en beste wijze te vervullen, en in zoo verre nog boven de, anders ook voortrefselijke, (en, wat stijl, voordragt en geleerde kundigheden betreft, nog meer uitslekende) Zamenspraken van plato voor eene Vertaling geschikt is. Deze toch onderstellen reeds veel meer bekendheid met de Geschiedenis, Godenleer, Zeden en Gewoonten van Griekenland, vooral met den toestand der Wijsbegeerte in dat land, en zouden dus verbazend omslagtige Noten vereischen, om dezelve aan Ongeletterden volledig bekend en tevens smakelijk te maken. Wij zeggen dit echter geenszins, om den Heer ten brink van zijne voorgenomene en in de Voorrede aangekondigde Vertaling van eenige stukken uit plato terug te houden; hij heeft zijne bevoegdheid daartoe reeds in eene fraaije Vertaling van den Krito en de Apologie van Socrates aangetoond. Maar wij twijfelen niet, of hij zal met ons erkennen, dat deze twee stukken ook de meest algemeen verstaanbare zijn, en die met xenophon's werk de meeste overeenkomst hebben. Tot verstand van den Phaedrus, het Symposion, en het streng wijsgeerige gedeelte van den Phoedon, zullen er minder kritische, dan wel zakelijke Noten voor den Nederlandschen Lezer vereischt worden. De Heer ten brink heeft deze laatste in dit Werk wel niet geheel achterwege gelaten, maar toch nog al iets ondersteld, waarop de ongeleerde Lezer (dien

{==174==} {>>pagina-aanduiding<<}
hij zich altijd voorsteilen moet) stmten zal, b.v. waar xenophon gewag maakt van het ter dood brengen der tien Veldheeren, onder welke de jonge perikles was, en tegen wier onschuldige verooideeling sokrates alleen zich verzette. (Zie bl. 13.) De Vertaler heest hier eenvoudig verwezen op de Redevoering van luzac over sokrates, als Burger beschouwd, die toch alle Lezers van zijn Boek niet terstond bij de hand zullen hebben. Waarom dan niet liever kortelijk dit geval hier verhaald? Over de Grieksche mannenliefde, en in hoeverre die te Athene op de Sokratische wijze edel, maar volgens de verbasterde volkszeden verfoeijelijk was, (in spijt van solon's wetgeving, die dezelve, nog ten tijde van de laatste dagen der Republiek, met eerloosheid straste) had men bij bl. 25 ook wel een woord kunnen zeggen. De Vertaler zegt, om het ons vreemde der zaak, hierin niet te willen uitweiden. Dit zou juist eene reden zijn, om er al in uit te weiden: want nu moet de raauwe melding der zaak (die wel een weinig in de vertaling had kunnen verzacht zijn) den onbedrevenen verbazend vreemd doon opzien. Het spreekt van zelve, dat de vermelding van een zoo teeder onderwerp, wanneer men dat wilde ophelderen, de uiterste kieschheid in de uitdrukkingen voorschreef. Zoo wenschten wij ook wel, dat de geleerde Overzetter de aanhalingen uit Schrijvers, die bijna hetzelfde met xenophon gezegd hebben, - aanhalingen, die nu en dan voorkomen, en waarvoor wij hem dank verschuldigd zijn, - nog wat meer had uitgebreid; waatoe hem zelfs de Heilige Schrist nog op meer dan ééne plaats had kunnen dienen. Zoo is het onmogelijk, bij de bekende plaats uit hesiodus, (aangehaald in het eerste Hoosdstuk des tweeden
Boeks) niet aan eene dergelijke uitspraak van onzen Zaligmaker te derken, waarbij de weg ten verderve ook als gemakkelijk en breed, die ter deugd als moeijelijk en steil wordt voorgefteld. Misschien heeft de Vertaler geaarzeld, te vele Noten onder den tekst te plaatsen, en dus het Boekdeel te verzwaren; maar het komt ons, onder verbetermg, voor, dat een vrij groot aantal zijner kritische Noten, die toch alleen voor Geleerden bestemd zijn, welke geene Vertaling zullen raadplegen, hadden kunnen achterwege blijven. Dezelve bewijzen zekerlijk de belezenheid des Vertalers, maar doen, om de gezegde reden, minder nut. Iets geheel anders is toch eene kritische uitgave van eenen ouden Schrijver, en eene

{==175==} {>>pagina-aanduiding<<}
overzetting van denzelven in de volkstaal, waarbij men wel niet minder van de beste hulpmiddelen gebruik maken, maar dezelve zoo niet ten toon spreiden moet, als b.v. in de lange Noot op bl. 171, 172.
Wij keuren het zeer goed, dat de Heer ten brink het gedurige ἔΦη en Φάναι weggelaten, en aan de personen zelve, bij wijze van zamenspraak, hunne redenen in den mond gelegd hceft. Hier, en op meer plaatsen, toont de Hoogleeraar, dat hij, zonder tot het ongepaste moderniseren der Ouden te vervallen, zeer goed weet te geven en te nemen, en de spreekwijzen en wendingen der Grieksche taal met dergelijke Nederduitsche, te verwisselen. Dus heeft hij, naar ons inzien allergelukkigst, het εῖ μὴ τι δαιμόνιον εἴη. (Iste Boek, 3de Hoofdst. bl. 47.) vertaald door: menschelijkerwijze gesproken, namelijk: zoo er geen beletsel van den kant der Godheid is. Misschien zou men ook kunnen zeggen, volgens de spreekwijze, die men nog wel onder ons hoort: zoo het God belieft; maar dit had minder in den zamenhang gevoegd. Zou de wijze sokrates, of liever de vrome xenophon, hier niet nog een blijk vertoonen van het aloude volksgeloof, dat zoo menigmalen bij herodotus voorkomt, dat de Goden nijdig zijn op het ongestoorde geluk der menschen?
Wij zullen nu verder in geene bijzonderheden treden: in een Werk van zoo vele verdiensten zou het vitzucht verraden, angstvallig naar feilen te zoeken. Wij hebben eenige stukken der Vertaling met het Oorspronkelijke vergeleken, en doorgaans getrouwheid en juistheid met ongedwongenheid en kennis aan den aard onzer taal vereenigd gevonden; zoodat wij dit Werk, als den Vertaler van xenophon's Krijgstogt van Cyrus geenszins onwaardig, en door deszelfs inhoud nog meer algemeen nuttig, gerustelijk aan onze Lezers kunnen aanbevelen, als een der beste huisboeken, waaruit men leeren kan, hoe verre de onverlichte Rede het in deugd en Godsdienst kan brengen, (zoo de God en Vader aller menschen niet misschien zich meer bepaaldelijk dezen edelen Griek hebbe aangetrokken, hem voorgelicht, en eenen waren Schutsgeest, een δαιμὁνιον, toegezonden, die zijne ziel verlichtte, en hem in de waarheid leidde.)
Mogt een onzer veelvuldige Taalgeleerden ons ook eens op een der vele voortreffelijke zedekundige slukken van plutarchus vergasten; een schat, die thans voor de onge-
{==176==} {>>pagina-aanduiding<<}
leerde wereld geheel begraven ligt, en toch zoo overwaardig was, algemeen bekend te worden! - De Heer ten brink vooral gelieve hierover eens na te denken. Het Grieksch is zoo sraai niet; maar de zaken - dit durven wij zeggen - zijn niet minder schoon.




Prijsverhandeling over den omvang en de imigting van het onderwijs in de openbare en Armenscholen, vergeleken met dat volgens de Bell-Lancastersche leerwijze; door P.H. Görlitz, Onderwijzer in de Fransche School van het Rotterdamsche Departement der Maatschappij: Tot Nut van 't Algemeen. Te Rotterdam, bij A. May van Vollenhoven. 1820. In gr. 8vo. 133 Bl. f 1-8-:

De prijsvraag der Maatschappij Tot Nut van 't Algemeen en de door dezelve bekroonde verhandeling van den Heer visser over dit onderwerp zijn bekend; maar de uitnoodiging en medewerking van Hoofdbestuurders van gezegde Maatschappij, waarvan de voorrede melding doet, zijn genoegzaam bewijs, dat daarom deze arbeid van den kundigen görlitz niet overbodig kan gerekend werden. De aard van het werk brengt van zelve mede, dat het wel het meest belangrijk is voor hen, die zich met het schoolonderwijs bezig houden of tot hetzelve in betrekking slaan, enin het bijzonder tot het onderwijs in talrijke scholen en geslichten van liefdadigheid ten behoeve der minvermogende jeugd; evenwel verdient het ook meer algemeene opmerking, en is voortreffelijk geschikt ter overtuiging, dat niet alles, wat bij den vreemden met veel ophef wordt aangemeld als nieuw en voortreffelijk, daarom dadelijk ook als nieuw en voortrefselijk voor den Nederlander moet worden gerekend, en zoo veel ophefs ook hier te lande verdient. Vele honderden van kinderen te gelijk te kunnen onderwijzen, met zeer geringe of niet noemenswaardige kosten, duizend kinderen door éénen schoolmeester, klinkt schoon en aannemelijk; en daarbij dan nog voor de zedelijkheid zulk eenen verbazenden en algemeenen invloed te bewerken, als de brommende losspraken opgeven, is allergewenschtst. Maar, indien reeds hier te lande te dezen op eene andere en betere wijze gezorgd is, en ook het aantal der volstrekt van onderrigt verslokenen niet zoo

{==177==} {>>pagina-aanduiding<<}
talrijk is als elders, en misschien ook voorheen bij ons; als daarenboven bij ons minder mechanisme heerscht, maar de verstandelijke vermogens eigenaardig zeer veel meer door en bij het onderwijs ontwikkeld worden, en de zedelijke vorming wel het allerminst wordt veronachtzaamd, - wie zal het ons dan ten kwade duiden, dat wij van het nieuwe en vreemde slechts zooveel overnemen, als het bij ons reeds oude en goede een weinig nog verbeteren kan? Dit is het gevoelen en de bedoeling van den schrijver dezer verhandeling, wiens gegevene aanwijzingen en wenken voor de inrigting van onze openbare en armenscholen allezins goed en doelmatig schijnen; terwijl hij verklaart, niets hier te hebben opgenomen, wat niet ergens in eene hem bekende school voorhanden, en aldaar beproesd bevonden is, terwijl hij almede ook daarvan nog veel achterwege liet, zoodra hem de toepassing van hetzelve twijfelachtig voorkwam op eene school van het grootst mogelijk aantal leerlingen, die met de minste kosten en in den kortsten tijd moeten onderwezen worden.
De verhandeling is duidelijk en geleidelijk gesteld: na eene korte inleiding, onderzoekt de 1fte afdeeling, tot hoe ver het onderwijs in de bedoelde scholen zich volstrekt noodzakelijk uitstrekken moet; en of het voor- of nadeelig zij, wanneer hetzelve zich tot hoogere kundigheden uitstrekt. - Wij twijfelen geenszins, of bij zijne beantwoording van dit onderzoek vindt de schrijver algemeenen bijval; en wij willen te dezer gelegenheid nog opmerken, dat, bijaldien het kosteloos onderrigt in de armenscholen tot zoodanig eene hoogte wordt voortgezet, dat de slechts matig bemiddelden uit den burgerstand de kosten van soortgelijk onderrigt voor hunne kinderen niet kunnen dragen, het eene treurige belooning voor hunne regtstreeksche of zijdelingsche bijdragen tot instandhouding van zoodanige scholen worden zal, dat zij hunne voor het overige naarstige en brave kinderen, na voltooijing der opvoeding, zien achteruitgezet in de maatschappij voor dezulken, die het in kundigheden, mede door hunne liefdegaven verkregen, verder bragten, en, aan mindere behoeften van jongs af gewend, den koopman enz. voor ongelijk minder loon kunnen dienen. Bij een volgend geslacht alzoo zijn de kinderen, die thans tot den middelstand behooren, daar zij niet voort kunnen komen door hetgeen zij slechts konden leeren, de voorwerpen der milddadigheid. Wij vernamen reeds zoodanige klagren. Onzes inziens moet de armen-
{==178==} {>>pagina-aanduiding<<}
school den knecht, den handwerksman opleveren en vormen; en het algemeen en hooger onderwijs in iedere burgerschool, voor hen, die betalen; zoo min kostbaar te maken als mogelijk is, door toelagen aan onderwijzers, en het houden van de onderwijzers bij hunnen pligt, is inderdaad eene zaak van zeer groot belang. Eene school, waar het kind betaalt, moet in allen gevalle, wat het wetenschappelijk onderrigt betreft, praeferent blijven boven de beste armenschool, of men keert de orde in de maatschappij om, en benadeelt den man, die zijn eigen brood eet, en
zich zoo lang mogelijk van het ontvangen van aalmoezen onthoudt, in zijn dlerbaarst belang, het belang zijner kinderen. Est moâus in rebus, sunt certi denique fines, cet. Sapienti sat. - De 2de afdeeling behandelt de leerwijze. § 1. In het lezen, schrijven, rekenen, en zingen. § 2. De schoolorde en de onderwijzers. § 3. Het materiele der schoolinrigting, enz. Ten slotte wordt de plattegrond voor zulk eene school geschetst, de noodige aanwijzingen daarbij gegeven, en tevens het modèl van een dagof weekregister der school. Gedurig wordt bij alles op de Bell-Lancastersche scholen het oog gehouden. Gaarne nemen wij te dezen des schrijvers opwekking over: ‘Erkennen wij dan nogmaals het goede, dat in de Bell-Lancastersche schoolinrigting gevonden wordt; achten wij derzelver stichters hoog, en stemmen wij toe, dat zij den dank verdienen der gansche Britsche natie, dewijl zij den grond gelegd hebben, om het volksonderwijs, aldaar zoo diep gezonken en verwaarloosd, te verbeteren en te spraak te brengen: - doch gevoelen wij ook onze eigene waarde; zijn wij er trotsch op, dat onze schoolverbetering, de vrucht van zoo veel jaren arbeids, de hunne overtreft in alles, waar het aankomt op de gezonde begrippen van een volksonderwijs; wenschen wij, dat het betere onder ons, uit overdrevene zucht tot navolging, of uit verkeerd begrip en verkeerde toepassing, niet verwisseld worde met het ondoelmatige, dat wij, reeds voorlang, trachten te weren of uit te roeijen, en dat Vorst en volk nog lange mogen wedijveren in de verbetering van het onderwijs en de opvoeding der jeugd.’
Dit ééne nog: het onderwijs, de gelegenheid daartoe voor de armenkinderen, kome hoe langer hoe meer overal op eenen vasten voet; maar dat wij inmiddels het oog in dezen vestigen op het verzuim onder den Franschen dwang: wij konden misschien wel steden en plaatsen aanwijzen, waar,

{==179==} {>>pagina-aanduiding<<}
jaren aaneen, het vroegere, hoe gebrekkig dan ook, onder dien dwang geheel vernietigd werd. Voor het intusschen reeds de schooljaren ontwassen geslacht ware toch ook nog wel iets, misschien nog wel veel, te doen.

Tulpen. Romans en Verhalen. Uit het Hoogduitsch van Caroline Pichler, geb. Von Greiner. Iste Deel. Met Platen. Te Amsterdam, bij C.L. Schleijer. 1820. In gr. 8vo. 346 Bl. f 3-12-:

De Tulpen zijn fraaije bloemen, door velen gezocht; maar derzelver geur, gelukkig niet sterk, is niet aangenaam; zij hebben verschillende schakeringen en verschillende waarde. Het is raadselachtig, waarom deze Verhalen naar deze bloem genoemd worden. Slechts vijf worden ons hier ter beschouwing voorgesteld; het tweede Deel zal het laatste zijn, en misschien een meerder aantal leveren. Zoo men op de zedelijke waarde ziet, zijn deze bloemen goed noch kwaad; zij hebben alzoo geenen aangenamen noch onaangenamen, of, wilt gij liever, in het geheel geenen geur; de Verhalen zijn in eenen goeden smaak gesteld, lezen onderhoudend, en zullen ook wel velen behagen; wat de waarschijnlijkheid betreft, is de waarde verschillende. 1) Zoo was het niet gemeend, kan, ja, alzoo gebeurd zijn; alhoewel wel zeldzaam een vriend het wagen zal, zijne beminde te doen dwingen tot een huwelijk met zijnen ziekelijken boezemvriend, opdat de jonge (en immers dan nog maagdelijke?) weduwe het groot vermogen van dien boezemvriend ten huwelijksgoed kunne medebrengen. Zonder het liefje deelgenoote te maken van het geheim, zouden wij het ook niemand aanraden! Het liep hier ook spaak. 2) De graaf van barcelona is, hoezeer dan ook de edelmoedige liefde en voorbeeldelooze heldenmoed van den Graaf het ongeloofelijke nadert, in ons oog, het beste op dit bloembed; en wij verblijden ons in het gelukkig huwelijk van dezen Graaf en zijn liefje hoewel wij den armen, goedhartigen jongen, voor wien het Vorstinnetje eerst bestemd was, beklagen, dat hij, wat onzacht uit de zaal zoowel, als uit het hart van zijn meisje, gewipt, daarbij zoo in ééns dood viel. 3) Het kasteel wiernitz moet op eene ware gebeurtenis rusten; maar het is ons te spook-
{==180==} {>>pagina-aanduiding<<}
achtig, en de daadzaken zouden ons nader nog moeten gewaarborgd zijn, of wij volharden in ons geloof, dat de dooden rusten. Evenwel, wij gunnen den regtmatigen eigenaar het
goed, en daarbij zijn zoo toevallig gevonden en hervonden liefje. Wat 4) den zwarten frits betreft, wij houden van hem en het verhaal, hem aangaande, even weinig als van iederen anderen straatroover, hoe hoog zijn aanleg, inborst, edelmoedigheid, ongeluk, enz. enz. ook mogen geroemd worden. Het verblijdde ons echter, dat de Christelijke pogingen van Pater Augustin, bij den zoo billijk ter dood veroordeelden, den gewenschten invloed nog hadden, en zijn troosteloos meisje alzoo kon meenen, den gezaligden geest van haren beminde voor haar te zien zweven. Ons jong volkje vindt waarschijnlijk in deze Tulp wel het meeste behagen, en beschouwt dezelve met bewondering; maar, nog eens, wij houden van zoodanige geschiedenissen van edele straatroovers niet. 5) De eerste liefde van karel den grooten kan alzoo hebben plaats gehad; het kan zijn, dat zijne voorkeur voor Aken haren grond in eene eerste ongelukkige liefde had; doch aan den toover-armband, en wat daarmede in betrekking staat, behoeft de Lezer geen geloof te hechten. Zoodat dan deze Tulpen Tulpen zijn, die, even als hare naamgenooten op het bloembed, hare liefhebbers zullen vinden, die haar beschouwen, en nogmaals beschouwen, en bewonderen. Prosiciat!




Vriendenraad omtrent het misbruik van den Heiligen Naam des Heeren, door H. van den Hespel, Rustend Predikant, en Lid van het Zeeuwsch Genootschap der Wetenschappen, enz. Te Middelburg, bij S. van Benthem. In kl. 8vo. 22 Bl. De prijs is een en een halve stuiver. Doch zij, die er een getal te gelijk gelieven te koopen, om dezelve, volgens het oogmerk van den Eerw. Schrijver, om niet uit te deelen, dan voor één' stuiver het stuk.

Deze raad wordt met de beste bedoeling en met warmte, in eenen liefderijken geest, toegediend; en wij hopen, dat dezelve gehoord en opgevolgd zal worden. Konden wij, voor eenige stuivers of driegrooten, van de vloekers, op reis en elders, ontslagen raken, welk eene winst!





{==181==} {>>pagina-aanduiding<<}

Boekbeschouwing.

J.H. Fritsch, Handboek voor Leeraars van den Christelijken Godsdienst, om verstandig en nuttig te prediken over de Lijdensgeschiedenis van Jezus Christus. Gevolgd naar het Hoogduitsch, door W. Goede, Rustend Leeraar bij de Remonstrantsch-Geresormeerde Gemeente te Rotterdam. Te Groningen, bij W. Zuideman. 1820. In gr. 8vo. X en 563 Bl. f 3-12-:

De Heer goede beschouwt dit werk als een' schoonen tegenhanger aan dat van schmid; waaromtrent wij echter de vrijheid nemen, in zoo verre van zijn Eerw. te verschillen, als wij zwaarlijvigheid en noodeloozen omslag onder het denkbeeld van schoonheid geenszins kunnen bevatten. Intusschen is het oorspronkelijk werk verkort, door weglating van schetsen tot leerredenen, hetgene wel ieder zal goedkeuren; doch daarentegen is het ook uitgebreid, door de exegetische verklaringen van beroemde Schriftuitleggers er in te voegen; en het is niet alleen aan goede, maar aan nog twee ongenoemde Leeraren, die met hem gearbeid hebben, dat wij dit werk verschuldigd zijn.
Onder welnemen, ons is het voorgekomen, dat dit werk, althans uit hoofde der ingevoegde exegetische verklaringen, geene zoodanige behoefte is voor den Predikant, dat hij, bij zoo grooten overvloed van hulpmiddelen, onlangs nog vermeerderd met de Dagelijksche Oefeningen van de koning, en thans weder met de Leerredenen van mosche en anderen, deze exegetische verklaringen, welke hij elders genoeg vinden kan, niet zoude kunnen missen, onder welke er zijn, die al heel weinig te beduiden hebben; terwijl er veel in gemist wordt, dat hij niet moest overgeslagen vinden. Het zoude derhalve alleen zijn uit hoofde van het belang dezes werks voor de Predikkunde, dat hetzelve op onderscheiding

{==182==} {>>pagina-aanduiding<<}
moest kunnen aanspraak maken; maar wij vreezen waarlijk, dat men hen, die hierin handleiding behoeven, te veel overlade, en alzoo te weinig genot geve van hetgene er in elke boekverzameling voorhanden is. Doch laat ons onze Lezers een weinig nader met dit boek bekend maken, eene uitvoeriger beoordeeling overlatende aan de Schrijvers der Godgelcerde Bijdragen.
Na eene korte bepaling van hetgene men door de lijdensgeschiedenis van Jezus te verstaan hebbe, vindt men van dezelve een overzigt, behelzende eerst, wat men in elk der vier Evangeliën afzonderlijk vindt, en dan, wat zij te zamen, als een geheel, opleveren, hetwelk tot 24 afdeelingen gebragt wordt. Deze zijn ons zeer ongelijkmatig voorgekomen. Neem eens de afdeeling Lukas XXII:24-30 alleen, en die over Matth. XXVII:26-36 en de gelijkluidende plaatsen! Ongaarne misten wij ook de zoo belangrijke afscheidsrede en bede van Jezus, omtrent welker opneming in de behandeling der lijdensgeschiedenis ter overweging aangeprezen zij, wat de koning, en in zijne Handleiding, en in zijne Dagelijksche Oefeningen enz., gezegd heeft. Waartoe diende ook dit geheele overzigt? terwijl men toch naderhand van zelf ziet, wat de Schrijver in 24 Leerredenen behandelt. Eene derde aanmerking geest de oorzaken van Jezus lijden op. Ten vierde wordt aangewezen, dat alles, in hetzelve, zijnen gewonen gang gaat; waarbij, naar ons gevoel, de Schrijver van ‘De Onzigtbare’ niet zoo onbepaald had moeten eindigen: ‘wat is in dit alles ongewoons of buitengemeens?’ maar ook wel had mogen aanwijzen, dat men het bijzonder bestel der Voorzienigheid Gods, in den, toch dikwijls zonderlingen, zamenhang en loop der dingen, behoort op te merken. Vervolgens wordt de denkwijze van Jezus zelven opgegeven, uit welke blijken moet, dat Hij zijn lot als schikking van Gods wijsheid, en als een gevolg van menschelijke verkeerdheden, beschouwde. Meer niet? Ja; met een enkel woord wordt gezegd, dat Jezus zijn lijden in verband plaatste tot de vergeving der zonden, en dat het noodzakelijk was, in-
{==183==} {>>pagina-aanduiding<<}
dien Hij de waarheid in al hare kracht wilde prediken. Hierop wordt gewaagd van de
Dogmatische waarde der lijdensgeschiedenis. Zij leert ons eene Voorzienigheid, die zedelijke bedoelingen heeft bij de rampen van goede menschen; die door der menschen verkeerdheden ook hare oogmerken bereikt, en die het goede schijnbaar verdrukken laat, tot deszelfs bevordering, en - ja, deze geschiedenis biedt ook overvloedige gelegenheid aan, om van de vergissenis der zonden te spreken. Hier wordt men echter gewaarschuwd tegen grove en zinnelijke denkbeelden; doch tevens vermaand, dat men niet mag vergeten, ‘dat Christus in de liesde was, en zichzelven ten offer gas.’ Wat is dat? Wij zijn verklaarde vijanden van alle Gode en den mensch onwaardige voorstellingen van de vrucht van Christus lijden; maar, als men van grove en zinnelijke denkbeelden afmaant, moet men toch weten, welk denkbeeld men geven moet. En of die afmaning, die althans op bl. 35 niet noodig was zoo herhaald te worden, als daar geschiedt, wel onontbeerbaar zij, in zulke boeken voor zulke lezers, daaraan twijfelen wij evenzeer, als aan het juiste der raadgeving, om te prediken, dat Christus in de liesde was enz., hetgene wel niet aan elk terstond een juist denkbeeld van de Bijbelleer geest. Aan de beschouwing van de zedelijke waarde der lijdensgeschiedenis wordt, in de inleiding, de grootste plaats ingeruimd; maar Recensent vraagt vrijmoedig, of dit geen onnoodige omhaal zij, daar men toch bij de nadere opheldering der afzonderlijke deelen alles uitvoeriger moet wedervinden, wat hier wordt opgesomd? Ook zouden wij niet gaarne op ons nemen, hoezeer wij hier, bl. 25, lezen, dat het niet zwaar valt, aan te toonen, dat er volslrekt geene deugd der zedeleer is, die niet, op eene uitslekende wijze, uit het gedrag van Jezus, gedurende zijne laatste levensdagen, kan
opgehelderd worden. Welk eene rare moraal-prediking zoude er niet voor den dag kunnen komen, zoo men dit eens beproesde! Zoo wij iets kunnen zien, is de 9de afdeeling der inleiding, over de Praktische behandeling der lijdensgeschiedenis,

{==184==} {>>pagina-aanduiding<<}
ten aanzien der geloofswaarheden, tamelijk overtollig, en niet veel meer dan eene herhaling van het reeds gelezene. De 10de leert, hoe men deze geschiedenis in een zedelijk opzigt behandelen moet, d.i., wat men moet in het oog houden, met betrekking tot de opwekkende en waarschuwende voorbeelden, die men ontmoet. Het is zoo, het hier gegevene onderrigt, hoe bekend men het ook vooronderstellen moge te zijn, bevat verscheidene gepaste en belangrijke aanwijzingen; doch - waren ze vooras noodig, daar ze, in de behandeling der onderscheidene afzonderlijke gedeelten der lijdensgeschiedenis, aan ieder zich ontdekken moeten? Over den Homiletischen en Analytisch-synthetischen vorm der leerredenen handelen de beide laatste afdeelingen der inleiding. Onzes oordeels, evenwel, is dit stuk niet het helderste en bondigste, en laat zich noch aangenaam lezen, noch genoegzaam hevatten. Maar, laat ons van de op de inleiding gevolgde behandeling der 24 onderscheidene afdeelingen van de lijdensgeschiedenis ook iets zeggen.
Telkens gaat de opheldering van den tekst vooraf, die dan praktisch wordt beschouwd. Alleronaangenaamst is de lezing. Men oordeele eens! ‘Bij dit geloof kan men zich verheugen over datgene, waarvan onze vijanden meenen, dat het ons moet grieven. Dan, wij kunnen beide stukken ook afzonderlijk overwegen, en in de eerste plaats bepeinzen, wat vs. 1, 2 gezegd wordt.’ Zoo, zonder overgang, vonden wij het meer dan eens.
Wat de ophelderingen betreft, dezelve zijn, onzes oordeels, soms al zeer ongelukkig uitgevallen. Dit zeggen wij, in het bijzonder, van de woorden der Avondmaalsinstelling, van welke de zin dus wordt opgegeven: ‘Nu ontvangt ge van mij een ander ligchaam (het brood), dat ik voor u te genieten verorden. Neemt, en drinkt hier uit dezen beker; dezelve bevat een bloed, dat niet versprengd zal worden, dat ik voor u verorden te drinken, enz.’ Van welken beroemden Schriftuitlegger deze Exegese ook zij, waarlijk men behoeft ze niet! Het gezegde tot Petrus: ‘als gij eens zult bekeerd zijn,

{==185==} {>>pagina-aanduiding<<}
versterk dan uwe broeders,’ zoo als het in de gewone overzetting luidt, had eenvoudiger dus opgevat behooren te zijn: ‘gij, versterk weder uwe broeders!’ Zoo, meenen wij, heeft het onze h. grotius, althans kuinoel, vertaald. In het verhaal van Jezus lijden in Gethsemane had men op Markus XIV:40b. wel meer mogen letten. Zoude men dan vs. 38b. niet, met de koning, als een gezegde der leerlingen, in plaats van als een woord van Jezus, opvatten? Het had wel eenig bewijs van noode, wanneer men stelt, dat hetgene Johannes, XVIII:13, 14, en 19-23, ja hetgene Lukas heeft, H. XXII:54-57, plaats had bij Annas. Over de belangrijke plaats, Joh. XI:47-51, leest men alleen, (zeker nier eene fraaije exegetische opheldering) dat Johannes eenen wenk geeft, hoe men de wreedheid van den Hoogepriester moet verklaren. Maar, hoe dan? Dat mag men raden. Waarom nog voor het paleis van Pilatus de naam van Regthuis behouden zij, en de bedreiging, ‘dan zijt ge des Keizers vriend niet,’ verklaard, ‘dan bewijst ge hem een' slechten dienst,’ daar des Keizers Vriend de titel des Stedehouders was; of Golgotha te regt een heuvel heet; of de bede des Moordenaars te verklaren zij uit de hoop, die hij met minbevooroordeelden gemeen had, dat de Messias herleven, en dan de gestorvenen opwekken zoude, - deze en soortgelijke aanmerkingen mag men in bedenking nemen; maar - het is hier de plaats niet, uit te weiden in uitlegkundige aanmerkingen, waartoe anders overvloedige stosse is. Hier en daar vonden wij waarlijk al te zeer gebeuzeld, waartegen niet zelden wonderlijk afsteekt de schielijke wijze, waarop men zich van
gewigtige en allezins opheldering verdienende bijzonderheden afmaakt, en stieten wij meer dan eens op al te familiare en triviale beschrijvingen, b.v. Judas zeide: ‘wacht, gij kunt-deze priesters op eene sraaije wijze om den tuin leiden,’ enz. Petrus: ‘Heer! zullen we met het zwaard er onder slaan?’ Psalm XXII:19 krijgt de beteekenis, dat Davids vijanden hem tot op het hemd toe uitkleeden wilden, enz.

{==186==} {>>pagina-aanduiding<<}

Maar - wij moeten onzen Lezeren ook iets zeggen van het praktisch gebruik, hier telkens van de opgehelderde geschiedenis gemaakt. Dit is, meenen we, al te overvloedig en niet zelden te gezocht; zoodat, ontwikkelde eens de Leeraar, wat hier zoo al uit den tekst afgeleid wordt, voor het minst de verwarring, en soms ook eene geheele afleiding van het eigenlijk doel dezer leerredenen - gedachtenisviering van het lijden des Zaligmakers - onvermijdelijk is. Doch, men kan ons te gemoet voeren, dat men uit den gegeven' voorraad eene keuze te doen hebbe. Nu, voorraad is er, zoo als men terstond bemerkt, als men zich voorstelt, dat het praktisch gebruik van den XXIIIsten tekst, waar juist het boek voor ons openvalt, vierentwintig bladzijden beslaat! Elders is het niet minder. Ziet hier, wat uit dien tekst al afgeleid wordt: Eene aandachtige beschouwing der eere, aan Jezus bij zijne begrasenis bewezen, en een onderzoek, wat dezelve eigenlijk zoo luisterrijk maakte. Overweging, hoe een Christen het graf van Jezus eeren moet. Aanbeveling van eene waardige viering van den stillen vrijdag. Overdenkingen, welke ons het denken aan dood en graf veraangenamen. Vergelijkingen tusschen het graf van Jezus en het onze. Overweging van des Christens verpligting, om, bij zijn leven,(?) voor zijn ligchaam te zorgen, en zich aan de plaats en wijze zijner begrafenis te laten gelegen liggen. Aanmerkingen, over de achting aan overledenen, over den pligt, om te zorgen, dat onze gestorvene vrienden en bekenden welvoegelijk ter aarde besteld en begraven worden, over des Christens gedrag bij begrafenissen, over het bewijs van beschaafdheid en menschelijkheid, in de achting voor het hulsel van den geest. Beoordeeling, wat lijkstaatsiën voor ons wezen, en op ons werken, en hoe we onze ontslapenen ten grave geleiden moeten. Leering, hoe de sterf- en begrafenisdag onzer vrienden ons onvergetelijk zijn moet. Bespiegeling van den avondstond.
Opmerking, hoe de sterfdag van Jezus gevierd moet worden, als eene voorbereiding tot het feest zijner opstanding; hoe wij aardsche

{==187==} {>>pagina-aanduiding<<}
goederen te beschouwen, en de schatten, die ons de leer van Jezus schenkt, met aardsche schatten te vergelijken hebben. De les, dat men zich moet verheffen boven alle vooroordeelen, uit rang en stand voortspruitende, en dat men, naarmate ons aanzien grooter is, te meer belang in den Godsdienst moet stellen. De opwekking, om der deugd en eerlijkheid altijd getrouw te blijven. De herinnering van het genoegen des braven mans, die een' overledenen beschouwt, met de bewustheid, dat hij hem nooit onregt gedaan, maar veel goeds bewezen heeft. De waarheid, dat de hoop op het hemelsch rijk van God ons boven alle verschrikkingen van dood en graf verheft, en zoo voorts - want wij zijn nog op verre na niet ten einde. Doch, is het niet genoeg, om ons te overtuigen, dat men waarlijk hier al te veel vindt? Wij eindigen dan, met spijt, dat wij ongunstig oordeelen moeten over een boek, dat zoo belangrijk had kunnen zijn, en in hetwelk dan toch ook veel gewigtigs voorkomt; en het resultaat onzer onpartijdige beschouwing van dit werk was: ‘te weinig en te veel is hier geleverd.’
De Heer goede beloost ons de vruchten van zijne 40 jarige ervaring en oefening in het katechetisch vak. Hij volvoere dit voornemen gelukkig, maar hoede zich dan toch van dat al te, hetzij het op veel of weinig toepasselijk is!

God, mijn alles, mijne vreugde, mijn troost. Een Godsdienslig Huisboek voor beschaasde Christenen, naar het Hoogduitsch van K. Cleynmann. De tweede, verbeterde en vermeerderde oorspronkelijke uitgave gevolgd. Te Arnhem, bij C.A. Thieme. In gr. 8vo. 350 Bl. f 3-:-:

Stichtelijk, in eene hooge mate stichtelijk! verstandig, duidelijk, altijd strekkende ter bevordering van een werkdadig, kinderlijk, heilig en heiligend vertouwen op God, zijn deze uitboezemingen van het Christelijk hart. Het

{==188==} {>>pagina-aanduiding<<}
zijn gebeden, of alleenspraken als in de tegenwoordigheid van God. Nu eens proza, dan wederom dichtstukjes, en het proza nu en dan met dichtstukjes doorweven. Hooge vlugt nemen deze stukjes niet, en men moet dezelve om de poëzij alleen vooral niet in de hand nemen. Ook niet om alles zoo dagelijks en letterlijk na te bidden, en zich daar dan mede te vergenoegen; maar om zich te stemmen tot dagelijksch gebed, eenzaam nadenken, en eenen handel en wandel met God. Ook kan alles, wat wij hier aantreffen, tot hulpmiddel dienen, dàn, wanneer ons hart niet tot bidden of nadenken gestemd is, en wordt door verlevendiging van gepaste denkbeelden het gevoel opgewekt, en het opgewekt gevoel geleid. De Vertaler berigt, dat hij nog eenige gedichtjes terughield, dat hij hier en daar bij het vertalen eene uitmuntende vertaling, reeds bij ons voorhanden, overnam, en ook enkele malen iets uit de Evangelische Gezangen, bij onze Hervormde Kerk, in plaats stelde voor het oorspronkelijke. Wij willen den inhoud hoofdzakelijk opgeven, ter aanprijzing van een werk, dat slechts aanmelding behoeft, om bij ons godsdienstig publiek een aantal lezers te vinden. I. Voorloopige Overdenkingen over het Gebed. Alleenspraken, vier in getal, waarbij dan, als No. 5, drie dichtstukjes gevoegd zijn. II. Morgen- en Avondoverdenkingen, voor iederen dag in de week, en dus veertien in getal. III. Meer uitvoerige Overdenkingen voor elken morgen der week. IV. Soortgelijke in den Avond. V. Morgenliederen. Een voor iederen dag der week; daarna een voor eenen Jongeling, en voor eene Jongedochter. In eene rampspoedige Jeugd. In den Ouderdom. Zeven Avondliederen, en nog een voor Bejaarden. VI. Overdenkingen op de Feestdagen. Het Kersfeest, (waarbij een lied.) Nieuwjaarsdag. Groene Donderdag. Goede Vrijdag, (met een
lied, gelijk ook) bij het Paaschfeest en Hemelvaartsdag. Op het Pinksterfeest. VII. Overdenkingen betrekkelijk het II. Avondmaal. 1-4. Over deszelfs heilzame strekking. 5. Zelfbeproeving op den dag vóór het Avondmaal, naar aanleiding van het Gebed des Heeren. Morgen-
{==189==} {>>pagina-aanduiding<<}
gebed op den Avondmaalsdag, - in de Kerk. Schuldbelijdenis. Na het Avondmaal. Avondgebed op dien dag. Voor Jongelieden: vóór hunne bevestiging als Leden der Gemeente, en vóór en na de eerste Avondmaalsviering. VIII. Gebeden bij bijzondere gelegenheden en gewigtige omstandigheden. Onvruchtbaar weder. Bij en na een onweder; (hierbij wederom een lied.) Gebed van Ouders voor hunne Kinderen. Op den Geboortedag. Algemeene voorbede. IX. Overdenkingen en Gebeden voor Lijdenden. In het algemeen, 1-3. Bij verlies van tijdelijke goederen, en van geliefde vrienden. Gebed van een' Christen in behoeftige omstandigheden, - van een' kranken. Morgengebed van een' zwaar kranken. Avondgebed van denzelfden. Dankzegging en Gebed van eenen herstelden. Overdenking des doods. Laatste zuchten van - en, eindelijk, voorbede voor eenen stervenden.
Ziet daar den inhoud, met onze verklaarde meening, dat misschien deze en gene er nog wel eenig denkbeeld zou willen bijvoegen, of wat sterker drukken (b.v. bij het Avondmaal), maar niemand eenig hier aangegeven denkbeeld onbruikbaar vinden zal, en alzoo ieder hier aanleiding vindt tot wezenlijke stichting.




Leerrede over 1 Korinth. III:11-15. Door B. van Willes, Predikant te Nieuwland. Te Gorinchem, bij J. van der Wal. In gr. 8vo. 32 Bl. f :-6-:

De geleerde van willes, door zijn Specimen Hermeneuticum, de iis, quae ab uno Marco sunt narrata, cet., in 1811 reeds met zoo veel roems bekend, deed ons reeds te lang op meerdere vruchten van zijne lettervlijt verlangend wachten. Wij hopen nog daarop, daar wij weten, dat hij, bij zijne kleine en afgelegene Gemeente, tot voortzetting van zijne studiën overvloedigen tijd heeft, en dien werkelijk besteedt tot gezette letteroefening. Wij zeggen dit niet, omdat wij deze Leerrede minachten; integendeel, zij is ons stellig bewijs van zijne kunde, en

{==190==} {>>pagina-aanduiding<<}
geschiktheid tot het predikambt. Het schijnt meer dan luim, het schijnt eene bijzondere reden geweest te zijn, die hem bewoog, dit opstel uit te geven. Hij gaf deze Leerrede in de Gemeente van Leerbroek, daar hij voor zijnen nabuur aldaar, die door Z.M. Emeritus was verklaard, het Leeraarswerk eindigde. Zuiverheid van stijl en taal, kortheid en duidelijkheid kenmerken dit stuk. Hij wilde den Christelijken pligt voorstellen, die het gevolg moet zijn van de Evangelieprediking. Eerst heldert hij den tekst op: het beeld, hetgene door dat beeld wordt voorgesteld, en het oogmerk van den Apostel met deze voorstelling. Het dewijl (ὁτι) in de Staten-overzetting, vs. 13, zet hij over (ὁ, τι) alles, wat; welke opvatting, zegt hij, in de oorspronkelijke taal, eene niet geringe aanbeveling ontmoet. Het gebouw is de Gemeente van Jezus, de deelen alzoo, goud, zilver enz., geene leeringen, maar menschen. Het vuur is dat alles, door hetwelk onder menschen innerlijke verkleefdheid aan Christus, van uiterlijken schijn, geweldig ontdekt wordt. De bouwlieden zijn de predikers van het Evangelie. Van het: ‘zelf zal hij behouden worden; doch alzoo als door vuur,’ geest hij deze omschrijving: Indien zij hun geloof en hunne verwachting in Christus blijven behouden, hetwelk voor hen mogelijk is, kunnen zij (die leeraars) behouden worden; doch niet dan met het uitersle gevaar van asvallig te worden. Het is met hen, als met onvoorzigtige bouwlieden, die, door eigene schuld, hun leven in gevaar brengen, en hetzelve niet dan ter naauwernood uit den brand redden. Wij gaven deze opvatting opzettelijk aan voor den nadenkenden;
niemand zal zich beklagen, dat hij er deze Leerrede over nazie. In een tweede stuk stelt hij het gedrag, dat de tekst den Corintheren aanprijst, als pligtmatig voor, ook voor de tegenwoordige Christenen. Het geldt wel eerst de Leeraars, maar dat stipt de Spreker slechts aan, daar hij geenen Leeraar thans inzegende; maar hij drukt daarop: de Gemeente, welker Leeraars dit gold, moet dit tevens voor zichzelve aanzien, als een zijdelingsch bevel des

{==191==} {>>pagina-aanduiding<<}
Apostels, om te betrachten hetgene wel voegt; om den Heer, zonder dobbering, wel aan te hangen, en geene van deszelfs lessen en geboden te verwaarloozen. De toepassing, naar tijdsgelegenheid, is kort; dit kon nu in eene vreemde Gemeente niet wel anders. Het komt ons echter voor, dat er meer bij gevoeld moest worden, dan de Leeraar oorbaar achtte ronduit en breedvoerig te zeggen. Geheel het stuk doet den Steller grootelijks eere aan.




Leesboek over de Christelijke Godsdienstleer, getrokken voornamelijk uit de Bijbelsche Geschiedenissen, door P. Koumans Brouwer, Predikant te Joure. Te Leeuwarden, bij J.W. Brouwer. 1819. In gr. 8vo. VIII en 268 Bl. f 2-4-:

Daar het niet te ontkennen is, dat Geschiedenissen het best onderwijzen, is het even zoo zeker, dat de Eerw. brouwer met het zamenstellen en uitgeven van dit Leesboek eenen grooten dienst aan het godsdienstig publiek heeft bewezen. Geloofs- en zedeleer, toch, in den Christelijken Godsdienst voorgedragen, worden door menigvuldige voorbeelden uit de Bijbelsche geschiedenis gestaasd, en alzoo te gelijk aangewezen, dat de grond van den waren Godsdienst zoo oud is als de wereld. De bakwame Schrijver voltooit zijne taak op eene geleidelijke en populaire wijze, zoodat zijn werk zoo goed is voor den eenvoudigen als voor den meer begaasden; ja wij zouden zeggen, voor den eersten ruim zoo goed als voor den laatsten, dewijl brouwer noch in stijl, noch in denkbeelden eenige hoogere vlugt neemt, maar zich bepaalt tot het algemeen bevattelijke; hetgene wij echter in 't geheel niet misprijzen kunnen, aangezien de klasse der eenvoudigen wel de grootste is. Doch vragen wij: zou het werk voor den eenvoudigen wel minder nuttig geweest zijn, en bij den wat verder denkenden niet in waarde gewonnen hebben, indien de Schrijver hier en daar wat minder kerkelijk systematisch en letterlijk geweest

{==192==} {>>pagina-aanduiding<<}
ware, en soms eenen wenk ter uitlegging van de eene of andere plaats gegeven hadde, waardoor dezelve eenen natuurlijkeren zin (ook door regtzinnige uitleggers goedgekeurd) zou verkregen hebben? Zoo vonden wij ook wel aanmerkingen weggelaten, die wij meenden te mogen verwachten. Ten bewijze van het een en ander mogen volgende stalen dienen:
Bij de opgaaf, hoe God indrukken van zijne heiligheid aan het Joodsche volk gaf (bl. 39, 40), had toch ook wel mogen aangemerkt worden, dat bij deze wijze van handelen zeer veel plaats had, wat van huishoudelijken aard was; anders, toch, konde het geval met de Bethsemiten meer naar wreedheid, dan naar openbaring van heiligheid gelijken. - Eene aanmerking van het uiterste zedelijke belang zou het geweest zijn (bl. 68), dat de mensch, die het voornemen tot zondigen heeft, indien God de uitvoering verhindert, van wege dit voornemen toch schuldig blijft. - Zoo had (bl. 133) ook wel mogen aangewezen zijn, dat de Mozaïsche Godsdienst, met al zijne moeijelijkheden, ingerigt was om den mensch Godsdienst en blijdschap als één te doen beschouwen, b.v. door de verordening der offermaaltijden, sabbatsrust enz. - De dood van Christus is (bl. 40) het verbazendste toonbeeld van Gods straffende regtvaardigheid, waardoor God het gezag zijner wetten heeft willen handhaven, en zijne regtvaardigheid zoo wel als zijne genade openlijk bewijzen. Hier hadden wij wel een verklarend woord ter verzachting bij gewenscht. - Dat de raven, in het geval van Elias, haren gulzigen aard moesten afleggen (bl. 57), is eene meer dan al te letterlijke opvatting der geschiedenis, waarvoor, behoudens de waarheid, wel eene andere, zeer gewettigde, ware te vinden geweest. - Even letterlijk is de Schrijver in het stuk van den Duivel (bl. 80 volg.), en wij kunnen niet nalaten, aan het ‘verbreken van de werken des Duivels’ eenen ruimeren zin te hechten, dan zijn Eerw. doet, die genegen is, het enkel van het genezen der bezetenen te verstaan. Ook bij den val der eerste menschen wordt het

{==193==} {>>pagina-aanduiding<<}
hoofd der afgevallene geesten als medewerkende oorzaak genoemd.
Door deze aanmerkingen hebben wij niets anders bedoeld, dan den geest aan te wijzen, in welken de Eerw. Schrijver gemeend heest te moeten werken, en dien wij wel hier en daar eenigzins anders gewenscht hadden. Voor het overige strekken zij geenszins tot vermindering der innerlijke waarde van het algemeen-nuttige en voor een Leesboek uitmuntend geschikte werk, aan welks goed debiet wij niet twijselen.
De inhoud is verdeeld in XII Hoofdstukken, nagenoeg op de gewone wijze ingerigt.





Verhandeling over de Assyrische, Babylonische, Medische en Perzische Rijken; dienende ter nadere opheldering der latere Geschiedenissen van Israël en Juda. Door R. Roodenburg, Predikant te IJlst. Te Groningen, bij J. Römelingh. 1820. In gr. 8vo. VI en 214 Bl. f 1-16-:

Het is aan ieder, die eenigzins in de oude geschiedenissen bedreven is, niet onbekend, dat, hoe hooger men in de oudheid opklimt, men des te meer duisterheden ontmoet in de geschiedenis der volken; zoodat het dikwerf zeer moeijelijk valt, zich dezelve in eene geregelde orde voor te stellen. Dank hebben dus alle de pogingen der genen, die iets geregelds en, zoo veel mogelijk, volledigs, in het een of ander gedeelte van dit duister vak, voor zichzelve en ten nutte van anderen trachten op te sporen! Hoezeer het toch uit den aard der zake niet wel mogelijk is, gelukkig alle hinderpalen over te komen en alle zwarigheden op te ruimen, is echter de moeite, die men aanwendt, om er op de beste wijze door te worstelen, zeer zelden geheel te vergeefs, wanneer men, met de noodige hulpmiddelen toegerust, bedaard en voorzigtig te werk gaat; en, al kan men zich nooit vleijen, den verlorenen draad wedergevonden te hebben, om dien overouden doolhof langs den juisten weg door te wandelen,

{==194==} {>>pagina-aanduiding<<}
men komt er evenwel door, en men vindt op den weg, dien men gegaan is, altijd het een of ander, 't welk de aangewende moeite beloonen kan.
Deze voorloopige en algemeene aanmerkingen behelzen in zich onze beoordeeling, en over het moeijelijke van het onderwerp der onderhavige Verhandeling, en over de wijze van deszelfs behandeling door den Schrijver. Dat het onderwerp zeer moeijelijk is, van wege de duisterheid en verwardheid der zaken, erkent de Schrijver in de voorrede, hetgene hem eene regtmatige aanspraak geeft op de bescheidenste beoordeeling; en, daar hij zich bepaaldelijk heeft voorgesteld de nadere opheldering der latere geschiedenissen van Israël en Juda, hebben wij zijne Verhandeling, over de Assyrische, Babylonische, Medische en Perzische rijken, alleen met betrekking tot dat gedeelte der gewijde geschiedenissen beschouwd, en vinden dezelve in eene geregelde orde bewerkt, en, over het geheel genomen, tot het bijzonder oogmerk des Schrijvers zeer dienstig. Wij vragen onszelve dus niet af, of hij een volledig overzigt gegeven hebbe van de geschiedenissen zelve der vier genoemde rijken? Dit is, op zichzelf, zoo niet geheel onmogelijk, althans ten uiterste bezwaarlijk, en ook in geenen deele zijn oogmerk geweest. Dan, wat hij, na behoorlijk onderzoek, geleverd heest, hangt vrij wel zamen; zoodat hij, met opzigt tot zijn oogmerk, geene reden kan hebben, om zich over de aangewende moeite en het uitgeven van dit werkje te beklagen.
Na eenige voorloopige en zeer gepaste aanmerkingen over het Assyrische rijk, over welks lotgevallen, einde en duurzaamheid zeer verschillend gedacht wordt, handeit de Schrijver, in vier afzonderlijke hoofdstukken, over de vier rijken, op den titel aangeduid, zoekt de gebeurtenissen in eene, zoo veel hem doenlijk was, tijdrekenkundige orde te rangschikken, en, schoon hij zijn nuttig hoofdoogmerk nimmer uit het oog verliest, heeft hij hier en daar, waar het te pas scheen te komen, eenige niet onbelangrijke aanmerkingen ingevlochten, tot be-
{==195==} {>>pagina-aanduiding<<}
ter verstand van de geschiedenissen dier rijken zelve. Ten slotte heeft hij er twee aanhangsels bijgevoegd, waarvan het eerste behelst: een nader onderzoek nopens Ahasuerus, den man van Esther; zijnde, volgens hem, Artaxerxes Longimanus. Het tweede aanhangsel is: eene tijdrekenkundige tasel der Assyrische, Babylonische, Medische en Perzische Koningen; de regeringsjaren onder elkander en met die der Koningen van Juda en Israël vergeleken.
Daar er over zeer vele bijzonderheden, betreffende de geschiedenissen der gemelde rijken, in verband met de Bijbelsche gebragt, verschillend gedacht wordt, zullen wij eene en andere derzelve, waaromtrent wij van den Schrijver verschillen, niet aanroeren, maar ons bepalen tot eene meer algemeene aanmerking, over de bronnen der kennis van het Assyrisch rijk. De Schrijver spreekt alleen van Ctesias, wien hij verwerpt, en niet van Herodotus, die door de meesten gevolgd wordt. Ondertusschen is Ctesias, schoon zijn verhaal, met reden, al te veel opgesmukt kan gerekend worden, echter niet ongelooswaardig omtrent de lange duurzaamheid van het Assyrisch rijk. Wij raden den Schrijver, de aanmerkingen van larcher te lezen op zijne Fransche vertaling van Herodotus, Iste D. bl. 384 der tweede uitgave, en VIIde D. bl. 143 volgg. Daar zal hij zien, dat men Ctesias met Herodotus zeer wel overeen kan brengen, wanneer men stelt, dat de eerste den geheelen tijd omvat heest van het begin van het Assyrisch rijk tot aan deszelfs ondergang, zijnde ruim 1300 jaren, en dat de laatste alleen het bloeijendste tijdvak van dat rijk heeft op het oog gehad, waarin hetzelve alleruitgebreidst geweest is, en hetwelk 520 jaren geduurd heeft. Deze vooronderstelling neemt zeer vele zwarigheden weg, en kan zelss tot opheldering dienen van al hetgene wij in de H.S. over de Assyriërs lezen. - Dan, ons bestek gedoogt niet, deze aanmerking uit te breiden. Het zij dus genoeg, des Schrijvers aandacht daarop bepaald te hebben.


{==196==} {>>pagina-aanduiding<<}

Raadgever voor den Burger en Landman, bevattende een aantal Voorschriften, enz. Door S.F. Hermbstädt, Kon. Pruiss. Geheimraad, en Ridder van den rooden Adelaar van de derde klasse. Naar het Hoogduitsch vertaald. IIde Deel. Te Groningen, bij J. Römelingh. 1820. In gr. 8vo. X en 184 Bl. f 1-10-:

Men zoude den gevestigden roem van hermbstädt, als wetenschappelijk Huishoudkundige, te kort doen, wanneer men in deze verzameling niet veel goeds en algemeen bruikbaars verwachtte. Hetgene ons echter wel eenigzins vreemd voorkomt, is, dat de meeste voorschriften meer empirisch schijnen te zijn, dan uit wetenschappelijke gronden opgemaakt. Vanhier, dat men voor één en hetzelfde mengsel veelal zoo vele voorschriften vindt, dat men naauwelijks weet, waaraan zich te houden. Ook vindt men nog al een en ander, hetwelk in Duitschland te pas moge komen, voor ons van minder belang is, b.v. het gelijkmaken van inlandsch hout aan mahoniehout; het bereiden van metselkalk; het bewaren van boter, enz. De vertaling, over het algemeen goed, wordt hier en daar ontsierd door plat-Duitsche woorden, b.v. winkel, voor hoek; papsel, voor pap; afzonderen, voor afzetten, laten vallen; zorgenvrij, voor onbekommerd, enz.




Verhandeling over de landbouw-, natuur- en scheikundige hulpmiddelen, waardoor landen, die met zout- of zeewater overstroomd, en daardoor met te veel zoutdeelen bezwangerd, voor een' geruimen tijd in hunne vruchtbaarheid gestremd worden, en ter bebouwing en beplanting veelal onbekwaam zijn, tot vorige vruchtbaarheid weder opgewekt, en in korten tijd ter bebouwing en beplanting bekwaam kunnen worden; gevolgd door eene opgave van proeven dienaangaande genomen door Rijkend Jacob Brouwer, Commissaris

{==197==} {>>pagina-aanduiding<<}
van Policie der Stad Nijkerk, honorair Lid van de Maatschappij ter bevordering van den Landbouw te Amsterdam, en corresponderend Lid van de Nederlandsche Huishoudelijke Maatschappij te Haarlem, &c. Te Amsterdam, bij J.C. Sepp en Zoon. 1820. In gr. 8vo. VI en 66 Bl. f :-18-:

Ziet daar een titel met een boekje, waarin ons geleerd wordt, dat het beste middel, om zoodanige landen te verbeteren, de gewone haard- en bij voorkeur de houtasch is, en tevens de wijze, om dit middel aan te wenden, breedvoerig wordt aangetoond. De proeven van den Schrijver zijn wel wat zeer in 't klein genomen, doch schijnen evenwel ten voordeele van zijne stelling te spreken. Eene andere zaak is het, of de wetenschappelijke verklaring, waarmede het grootste gedeelte van het boekje vervuld is, steek houdt. Wij weten niet, of het zeewater ontleed wordt door de asch, en vinden dit hier door geene bijzondere proeven bewezen; wij twijfelen, of daartoe, in onze asch, genoeg potasch voorhanden is: het is ook nog eene vraag, of zoutzure potasch minder schadelijk is, dan zoutzure soda, voor den groei der gewassen. Dat de asch voordeel doet in vochtige landen, is, blijkens de aanhalingen van onzen Schrijver zelven, eene vrij bekende waarheid, en als zoodanig kan zij ook hier werken.







P.C. Hoofts Nederlandsche Historien, met Aanteekeningen en Ophelderingen van de Hoogleeraren M. Siegenbeek, te Leyden, A. Simons, te Utrecht, en J.P. van Cappelle, te Amsterdam. Iste Deel. Met Platen. Te Amsterdam, bij J. van der Hey. 1820. In gr. 8vo. LXIV en 312 Bl. f 4-10-:

De onderneming der op den titel genoemde Hoogleeraren, blijkens de naamlijst der Inteekenaren door velen

{==198==} {>>pagina-aanduiding<<}
begunstigd, zal gewis door veel grooter aantal van beminnaren der Nederlandsche Geschledenis en Letterkunde tevens met dankbaarheid worden toegejuicht; en wij verheugen ons van ganscher harte, en een edele hoogmoed op ons Vaderland en op onzen leestijd verheft zich in ons, bij dit nieuwe bewijs, dat en de Waarheid en de Geleerdheid, zoo ergens, dan in Nederland, gewaardeerd en gehandhaafd worden.
‘Toen hooft’ - zoo begint de Voorrede - ‘zijne Nederlandsche Historien uitgaf, getuigde vondel: “dat hij in gasch Nederland niemand kende, die magtig was, slechts een blad te schrijven, gelijk de Drost dat geheele werk uitvoerde.”’ - Welke lofspraak! maar hare waarheid is gestaafd door vondel's tijdgenoot en nageslacht.
Wie, die de beoefening der Vaderlandsche Geschiedenis den pligt des Nederlanders acht, en een der beste middelen tot verwekking en veredeling der liefde voor het Vaderland, en tot vorming en bewaring van het vaderlandsch karakter, erkent tevens niet de hooge waarde van een klassiek werk, zoo eerwaardig reeds door deszelfs ouderdom, als belangrijk door de waarheid, wier ronde en deftige taal hier allerwegen spreekt?
Intusschen - het ziet er zoo ouderwetsch uit. Zoo vele woorden en zegswijzen zijn zoo veranderd en verouderd. Het karakter van hooft's stijl, deszelfs bondigheid en kracht, maakt hem dikwijls moeijelijk om verstaan te worden, en over het een en ander verspreidde de tijd naderhand een licht, waarvan hij geen gebruik konde maken. Hierom verschijnt nu het werk, zoo als men thans een boekwerk begeert, naar den smaak, echter - en dit behoorde ook zoo - met behoud van den oorspronkelijken tekst, zonder eenige verandering, maar, daarentegen, met toelichtende aanmerkingen, aan den voet der bladzijden, verrijkt. Aan den rand staat de opvolging der bladzijde van de gewone uitgave aangewezen.
Men vindt, in dit Eerste Deel, vooraf, 't Leeven van den weleedelen, gestrengen, grootachtbaaren Heere, pie-
{==199==} {>>pagina-aanduiding<<}
ter corneliszoon hooft, Ridder van Sint Michiel, Drossaardt van Muide, Baljuw van Goylandt, en Hooftossicier van Weesp en Weesperkarspel, beschreeven door geeraardt brandt; daarna des Schrijvers Opdragt van zijn werk aan Z.H. frederik henrik, en, eindelijk, de drie eerste Boeken der Nederlandsche Historien sedert de ooverdraght der heerschappije van Kaizar karel den Vijfden op Koning philips zijnen Zoon. Het spreekt van zelf, dat wij het bij de bloote aankondiging hiervan moeten laten berusten, en dat het alleen de nieuwe gedaante is, in welke dit werk te voorschijn komt, die wij beoordeelen mogen.
Het is dan niet zoo zeer om het gemak, dat wij aan zulken gunnen, die geen smaak hebben om die gewigtige folianten te verdragen, welke van de arbeidzaamheid der vroegere Geleerden getuigen; het is niet alleen hierom, dat we ons verblijden, dat nu dit werk niet behoeft te blijven behooren aan de schrijftafels der Geleerden, en daartoe in kleiner, het gewone formaat, meer naar den smaak onzes tijds, verschijnt. o Neen! - ware hier niets anders dan hooft's werk alleen en geheel, wij voor ons zouden het dan zoo wel als den deruiter, en hugo de groot, en Vader cats, in folio nog het liesste hebben. Het een voegt zoo bij het ander. Zoo een ouderwetsche, deftige, of, als het zoo wezen moet, stijve Hollander, in het luchtig gewaad onzer jonge heeren uitgedost, neen, dat staat niet mooi, omdat het weer al te mooi is. En wij twijfelen er wel zeer aan, of zij, die de folianten bestoven in de kas laten staan, alleen omdat het folianten zijn, en zij geene mannen in folio, de lieden wel zijn, die hooft's Nederl. Hist. zullen uitlezen, en beoesenen met lust, alleen omdat het werk in een' anderen vorm voorkomt. Maar nu is het een geheel ander geval. Men ontvangt het treffelijk werk van den Drossaard van Muiden met aanteekeningen van drie mannen, die hunnen stand met de schoonste verdiensten versieren, en wier namen ons reeds waarborgen, dat nu het werk van hooft er niet slechts fraaijer en behagelijker

{==200==} {>>pagina-aanduiding<<}
uitziet, maar te belangrijker is geworden, en er daarom zoo uitziet. En dit is eene nieuwe verdienste van die beroemde mannen, aan welken het zoo goed is toevertrouwd, te voorzien in de behoeften van, en te werken op den geest hunnes tijds.
Van die aanmerkingen zeggen wij nu volgaarne: ze zijn voldoende, niet alle stof tot eigene opmerking wegnemende, en geene moeijelijkheid overlatende: ze vullen het verhaal van hooft aan, of breiden het uit, of verbeteren het, vooral door zulke bijzonderheden, welke, sedert zijnen tijd, uit andere bronnen zijn bekend geworden; en ze vestigen hier en daar de aandacht op het min of meer navolgenswaardige in de taal en voordragt van hooft. Dit was het doel, dat zich de waardige Schrijvers hadden voorgesteld; gewis niet zoo gemakkelijk te bereiken, als het loffelijk bereikt is. Een vertoog over het eigenaardige van den stijl van hooft missen we, omdat de Maatschappij van Nederlandsche Letterkunde te Leyden tot de behandeling dier stof de vaderlandsche Geleerden heeft uitgenoodigd.
Zie hier een paar aanteekeningen ter proeve. Bl. 16, op het woord onnoozel. Dat is onschuldig. Het woord stemt volmaakt overeen met het Latijnsche innoxius (in het Fransch innocent), en is, gelijk dit uit in en noxius van nocere, uit on en noozel van het oude noozen, schaden, zamengesteld. - Bl. 29. Beron voor berende. Het woord rennen, dat bij ons altijd gelijkvloeijend is, werd in vroegeren tijd meermalen ongelijkvloeijend gebruikt. Hetzelfde geldt omtrent meer andere woorden, gelijk daarentegen verscheidene woorden, die wij thans altijd ongelijkvloeijend bezigen, bij vroegere Schrijvers niet zelden gelijkvloeijend voorkomen; zoo vindt men, b.v., bij hen dikwerf kwol, gekwollen, voor kwelde, gekweld, van kwellen, maar integendeel schendde, geschend, beweegde, beweegd, voor schond, geschonden, bewoog, bewogen enz. - Van een' anderen aard is de aant. bl. 62. Die van State nieuwelijx door den Koning opgerecht. Men zou uit deze woorden opmaken, dat er

{==201==} {>>pagina-aanduiding<<}
onder de regering van Keizer karel geen Raad van State bestond. Doch het tegendeel blijkt uit de stellige getuigenis der Geschiedschrijvers van dien tijd, die uitdrukkelijk van drie Raden, door karel ingesteld, gewag maken. Zie onder anderen nicol. burgundii Historia Belgica, L. I. p. 7, 8, en p. 30, op welke laatste plaats hij zegt, dat philips aan den Raad van State zijn oud gezag teruggaf. Verg. ook wagenaar, Vad. Hist. Vde D. bl. 22.
Laat dit onzen Lezeren genoeg zijn, om hen met dit werk, en ons oordeel over hetzelve, bekend te maken. Alleen moeten wij niet vergeten, dat, behalve met het borstbeeld van hooft, op het titelblad, dit Eerste Deel versierd is met twee platen, de eene de overdragt der Nederlanden door karel, leunende op willem I, de andere het Verbond der Edelen voorstellende. Naar waarheid zeggen wij, dat deze, hoezeer geene volstrekte behoefte, het boek versieren. De gravure, echter, kon zuiverder en krachtiger zijn: de Heer marcus kan het beter.
Hartelijk dankt Recensent de verdienstelijke Hoogleeraren voor dit uitnemend boekwerk. Zij mogen ervaren, dat ze den lust van velen tot de lezing en herlezing van hooft's werken, en van 's Lands roemrijke en doorluchtige Historie, opgewekt en bevorderd hebben! Hoe veel goeds en groots zouden ze dan, in de gevolgen, gesticht hebben!




Duitschland, door Mevrouw de Baronesse Van Stael Holstein. Naar de tweede Fransche Uitgave, door Jonkheer W. Baron V.G. 's Hertogenbosch, bij D. Noman en Zoon. III Deelen. In gr. 8vo. Te zamen 1222 Bl. f 8-8-:

Onze beoordeeling van dit werk is door den telkens meer en meer wassenden vloed van geschriften, vooral vertalingen, eenigermate vertraagd geworden. Wij behoefden ook eigenlijk het werk niet te doen kennen. Immers wie, die de hedendaagsche Letterkunde bemint, en een weinig

{==202==} {>>pagina-aanduiding<<}
op de hoogte staat, waarop zij zich tegenwoordig bevindt, heeft het niet in 't oorspronkelijke gelezen ... verslonden? Wij zullen dus omtrent de Schrijfster en haren arbeid slechts kort zijn, (onzen lof behoeft zij niet; want wie laakt haar?) maar ons een weinig langer bij de vertaling ophouden.
Het is bekend, dat de despotiekste Regering, die sedert het verbasterde Rome in Europa gezien was, het werk van Mevrouw van stael, waarin hoegenaamd niets over napoleon gezegd was, deed vernietigen, en de Schrijfster uit Frankrijk bannen, waarschijnlijk wegens dat stilzwijgen. In de Voorrede tot het eerste Deel wordt deze gruwel der ongeregtigheid - slechts een klein staaltje van het toen in Frankrijk heerschende Schrikbewind - omstandig blootgelegd. Niettegenstaande de genomene voorzorgen, om niet één enkel Exemplaar van dit gevaarlijke werk over te laten, redde de Schrijfster er gelukkig een, en deed hetzelve (zoo 't schijnt in het najaar van 1813) in Duitschland drukken; herstellende tevens alle de doorhalingen, die eene achterdochtige Censuur (eer nog de vernietiging geboden was) daarin gemaakt had.
Het tafereel van Duitschland, hetwelk de Schrijfster ophangt, betreft niet den physieken of ligchamelijken, maar den verstandelijken, aesthetischen en zedelijken toestand des Volks, vooral in het Noordelijk Duitschland. Het is in vier groote afdeelingen gesplitst, waarvan de eerste het Land en de Zeden der Inwoners, hunne Taal en wijze van Opvoeding, de tweede de Letterkunde en Kunsten, de derde de Wijsbegeerte en Zedekunde, de vierde, eindelijk, den Godsdienst en de Geestdrift (in het stelsel van Mevrouw van stael naauw aan elkander verknocht) bevat. Het tweede gedeelte is hiervan wel het grootste, en beslaat in de vertaling bijna de helft van het eerste, en het geheele tweede Deel. Met eene liefde, die niet alleen de doode letter, maar ook de omgang met de Schrijvers zelve, vooral den geestrijken august wilhelm schlegel, haar inboezemen, schrijft en kenschetst

{==203==} {>>pagina-aanduiding<<}
zij de voornaamste dier meesterstukken, welke, nu sedert drie vierden eener Eeuw, het voorheen geleerde, maar slaassch aan vreemden geest geklonkene, Duitschland tot den rang van een der eerste Volken in Europa, wat genie en vernuft betreffen, hebben verheven. Wij leeren hier achtervolgens wieland, klopstock, lessing, winkelmann, göthe, schiller, de beide laatsten ook voornamelijk als Treurspeldichters, kennen, benevens werner, dien zonderlingen dweeper, (of verdient hij een' nog ergeren naam?) welke, na luther in een Tooneelstuk met geestdrist verheerlijkt te hebben, niet alleen Roomsch, maar zelfs Priester geworden is, en thans zijn eigen Treurspel, gelijk deszelfs Held, vervloekt en verdoemt. Na nog iets over de Duitsche Romans gezegd te hebben, spreekt de Schrijfster van de Geschiedschrijvers, van muller, herder, a.w. en f. schlegel, en vindt langs dezen weg den natuurlijken overgang tot de Wijsbegeerte, waar men kant, fichte, schelling en jacobi leert kennen. Zekerlijk zal men van eene Vrouw, van eene Fransche Vrouw, niet vergen, dat zij zoo diep, als b.v. onze borger, in de schuilhoeken dier duistere stelsels indringe; zij is met een vrij goed, maar eenigzins luchtig, overzigt tevreden; maar, hoewel hare zucht, om bij hare Landgenooten geene kwade indrukken nopens Duitschland achter te laten, onze Schrijfster hoogen lof, zoowel aan fichte als schelling, doet geven, verzet zich nogtans zoowel haar hart, als haar godsdienstig gevoel, tegen die heillooze verzwelging in het Absolute, dat is, met andere woorden, vernietiging of ontbinding van ons wezen, welke ook borger, in de
boven allen lof verhevene Voorrede van zijn Mysticismus, zoo uitmuntend heest ten toon gesteld. In het laatste hoofdstuk toont Mevrouw van stael zich als Vriendin van den Godsdienst, als Christin, en als Protestantsche Christin; zij beschrijst met aandoenlijke waarheid den Godsdienst der Moravische Broederen; haar geliefkoosd denkbeeld, dat de Godsdienst min het werk des verstands, dan dat der geestdrift is,

{==204==} {>>pagina-aanduiding<<}
komt overal uit; en met deze aandoening der ziel, haren invloed op verlichting en geluk, eindigt het werk.
De stijl van Mevrouw van stael is bekend. Levendigheid, vooral kracht en nadruk, wel door zekere bovennatuurkundige tint, maar ook door de fijnste menschen wereldkennis gewijzigd, en door hartelijke liefde tot het goede, schoone en Goddelijke verhoogd en opgeluisterd, - dit kenschetst haren schrijftrant, en maakt de vertaling harer werken niet gemakkelijk; althans er wordt dan wel eens hier en daar, ter opheldering, een woordje aan den Lezer vereischt. Jonkheer W., Baron v..G...., schijnt dit alzoo niet begrepen te hebben. Hij vertaalt letterlijk, en doet niets dan vertalen. Wanneer men een werk als dat van Mevrouw van stael, over een onderwerp als Duitschland, bij de hand neemt, dient men toch wel met de kennis van laatstgemelde behoorlijk te zijn uitgerust; maar hiervan hebben wij in de vertaling geene sporen gevonden. Wie den ook bij ons genoeg bekenden jean paul j. paulus richter kan doopen, wie schiller's Wallenstein zoo weinig schijnt te kennen, dat hij hem, volgens de Schrijfster, (die zulks uit inschikkelijkheid voor haren Vriend benjconstant deed) gedurig Walstein noemt, verklaart zich bijna onbevoegd tot het overbrengen van een werk over Duitschland. Mevrouw van stael moest, volgens haar plan, vele stukken uit Duitsche Dichters en Prozaschrijvers, vooral uit de eersten, vertalen. Natuurlijk heeft zij dit, naar de wijze van haren landaard en den geest harer taal, vrij gedaan. Indien men nu een werk als dat over Duitschland op zich neemt, geeft men den Lezer dan een denkbeeld van de schoonheid dier stukken, ('t welk toch de bedoeling is) wanneer men hem eene vertaling van eene proza-vertaling levert? Wij gelooven dit niet. Iets anders is het wel, (en dit was geenen Vertaler te vergen) de daarin voorkomende dichtstukken
in dezelfde voetmaat, waarin zij gedicht zijn, over te brengen, (b.v. geene Hexameters of ottave rime in Alexandrijnen.) Maar zoo verre, tot dit Ideaal

{==205==} {>>pagina-aanduiding<<}
der kunst, strekken zich onze vorderingen niet uit. De Vertaler levere ons proza; 't is wel: maar het moet geen verfranscht, het moet proza zijn, naar den Duitschen Dichter gevormd. Wij hebben integendeel, bij de vergelijking der plaatsen uit Mevrouw van stael met deze overzetting en met de oorspronkelijke Dichters, bevonden, dat de laatsten niet eens waren geraadpleegd. De Vertaler kan zich daaromtrent niet verontschuldigen met te zeggen, dat het te veel moeite en kosten zou vereischt hebben, om zich alle die Dichters eigen te maken, en dezelve bij dezen arbeid te vergelijken. Behalve dat het zich meestal tot klopstock, en de voornaamste stukken van schiller en göthe, zou bepaald hebben, die overal verkrijgbaar zijn, zoo bestaat er eene uitgave in klein formaat (die de Rec. bezit) met de Hoogduitsche vertaalde stukken onder den tekst. Wij zullen eenige plaatsen, volgens de gedrukte Hollandsche vertaling, en volgens eene andere, naar de originelen vervaardigd, mededeelen. In de heerlijke plaats uit Maria Stuart van schiller, waarin die ongelukkige Koningin zich, na eene negentienjarige gevangenis, kinderlijk over het genot der vrije lucht verheugt, maar tevens naar meerdere vrijheid hijgt, ziet zij de wolken, die naar Frankrijk drijven, en geeft aan dezelve hare wenschen en begeerten mede. ‘Ach!’ roept zij uit, ‘ik heb geene andere boden! Vrij in de luchten is uwe baan: gij zijt geene onderdanen dezer Koningin.’ Onze vertaling heeft naar het Fransch: ‘Gaat, gij mijne eenigste boden; de vrije lucht is uw eigendom: gij zijt niet aan elizabeth onderworpen.’ - Waar talbot, met de kracht der deugd en
menschelijkheid, bij elizabeth aandringt, ernstig op het behoud van maria bedacht te zijn, drukt hij zich dus uit: ‘Zeg niet, dat gij der noodzakelijkheid en den aandrang van uw Volk moet gehoorzamen. Zoodra gij wilt, in ieder oogenblik, kunt gij de vrijheid van uw' wil doen blijken. Beproef het slechts: verklaar, dat gij het plengen van het bloed uwer Zuster verfoeit, en wilt, dat haar leven gered worde: toon aan hen, die u anders raden, de waarheid uwer Koninklijke gramschap. Ras zult gij zien, dat die noodzakelijkheid verdwijnt, en regt tot onregt wordt.’ Volgens de vertaling naar het Fransch: ‘Men zegt u steeds, dat het Volk haren dood eischt; men meent u door dit geveinsd geweld te behagen; men denkt, dat men u uwe wenschen doet vervullen; maar

{==206==} {>>pagina-aanduiding<<}
zegt, dat gij haar sparen wilt, en oogenblikkelijk zult gij de gewaande noodzakelijkheid van haren dood zien verdwijnen: hetgeen men regtvaardig vondt, zal als onregtvaardig beschouwd worden, en zij, die haar beschuldigen, zullen haar luide verdedigen.’ Schijnt het niet, of men hier twee geheel verschillende stukken leest? In de laatste vertaling is veel weggelaten en veel geparaphraseerd. - Het begin van die goddelijke alleenspraak in de Maagd van Orleans deelt in hetzelfde lot. Zij verliest wel oneindig bij elke proza - vertaling; maar des te minder moet men haar uit de tweede hand in proza vertolken. Zie hier dit begin naar 't Hoogduitsch: ‘Vaartwel, gij bergen, gij geliefde dreven; vertrouwelijke stille dalen, vaartwel! Johanna zal bij u niet meer vertoeven. Johanna zegt u een eeuwig vaarwel! Gij weiden, die ik besproeide, gij boomen, die ik plantte, groent en tiert verder welig! Gij Echo, lieve stem dezer vallei, die mij vaak antwoord gaaft op mijne liederen, Johanna gaat, en nimmer keert zij weder. Gij plaatsen van alle mijne stille genoegens, voor altijd laat ik u achter! Doolt nu in het wiid, gij lammeren op de heiden; gij zijt thans eene herderlooze schaar. Want eene andere kudde heb ik te weiden, ginds op het bloedige veld des gevaars. Dus is de roeping van den Geest tot mij gekomen; geen ijdel, aardsch verlangen drijft mij aan.’ Naar het Fransch: ‘Vaarwel, gij plaatsen, die mij zoo dierbaar waart; gij stille en getrouwe dalen, vaarwel! Johanna zal uwe bekoorlijke dreven niet meer doorloopen. Gij bloemen, die ik geplant heb, tiert welig verre van mij. Ik verlaat u, sombere grotten, verkoelende bronnen. Gij echo, gij zuivere stem van het dal, die mijn lied beantwoordt, nimmer zullen deze oorden mij wederzien. Gij verblijfplaatsen van
mijne onschuldige vreugde, ik verlaat u voor altijd: dat mijne lammeren in deze heiden verstrooid worden, eene andere kudde roept mij, de Heilige Geest roept mij in den bloedigen loopbaan der gevaren. Het is geene ijdele of aardsche begeerte, welke mij aanlokt.’ En op dezelsde wijze is alles vertaald, naar mate Mevrouw van stael den oorspronkelijken tekst meer of min is getrouw gebleven. Ook veroorlooft zich de Vertaler geene enkele teregtwijzing, geenen enkelen wenk tot nadenken, ook dáár, waar de Schrijsster blijkbaar gewaagde beoordeelingen velt. Als zoodanig toch komt ons de beoor-
{==207==} {>>pagina-aanduiding<<}
deeling der vroegere Duitsche Dichters voor, (bl. 215 van het Iste Deel.) ‘De werken van hagedorn, gellert, weisse, enz. waren niet meer dan een verzwaard Fransch (appesanti), zonder eenige oorpronkelijkheid, of iets hetgeen het natuurlijk vernust der Natie eigen was.’ Dit is napraten van eenige overspannen geesten uit de school van schlegel. Gave de Hemel, dat de geestdrijvers uit deze school, een tieck, novalis enz., zich zóó, door echt vernust, ware bevalligheid, en bovenal door gezond verstand en zedelijkheid, hadden laten geleiden, als de brave gellert, die nog, ten spijt van vele pseudo - vernuften, die altijd in de wolken zweven, of hun heil in de domste legenden zoeken, de Lievelingsdichter der Natie, althans van den destigen, niet oververlichten burgerstand, is, gelijk weleer (ach weleer!) onze cats! Ook in hagedorn en weisse is zeer veel goeds; en het verschilt veel, dat dezelve altijd den Franschen smaak zouden hebben gehuldigd. Het schijnt, dat Mevrouw van stael ook een garve en andere wijsgeerige Prozaschrijvers, hoewel
in beleesde uitdrukkingen, (IIIde D. bl. 262) volflagen gebrek aan wereldkennis wil toeschrijven. Ook dit oordeel heest de Schrijfster zekerlijk aan haren omgang met de hoosden der nieuwste school te danken: terwijl het te wenschen ware, dat de latere Duitsche Wijsgeeren zich liever wat meer bij de kennis van het wezenlijke leven, de maatschappelijke pligten, en de lessen der ondervinding gehouden, en daardoor tevens hunnen stijl duidelijk en leesbaar gemaakt hadden, dan hunne verhevene lachtkasteelen te bouwen, en daardoor ook in de taal tot onverstaanbaatheid en barbaarschheid te vervallen. Dit was ook het oordeel van den grooten borger.
Deze kleine vlekken ontsieren nogtans het voortresselijke werk der geestrijke Vrouw niet grootelijks, die met karel de villers den zeldzamen roem deelt, van zich boven den nevel der vooroordeelen, die voor hare Landgenooten de Duitsche Letterkunde bedekt hield, tot op een slandpunt te hebben verheven, vanwaar zij dit groote veld met heldere blikken kon overzien, en in de meestgelezene taal aan geheel Europa bekend maken.





{==208==} {>>pagina-aanduiding<<}

Nederlandsche Redekunst, of Grondbeginsclen van Stijl en Welsprekendheid voor Nederlanders. Door Mr. B.H. Lulofs, Hoogleeraar aan de Hoogeschool te Groningen, en Lid van verschillende geleerde Genootschappen. (Tot eene Handleiding bij deszelfs Voorlezingen.) Te Groningen, bij J. Oomkens. 1820. In gr. 8vo. VIII en 159 Bl. f 1-8-:

De Hoogleeraar lulofs vermeldt, in zijn Voorberigt, waartoe hij dit Handboek opstelde, en waarom hij hetzelve uitgaf. Ten dienste, namelijk, van een tweede Collegie, dat hij, over de Welsprekendheid, in haren geheelen omvang, houdt, of waarin hij de wetenschappelijke voorschriften der Redekunst ontvouwt, en om het zoogenoemde dicteren grootstendeels uit te winnen, stelde hij dit werkje op, en geeft het uit, dewijl het, ook buiten de Hoogeschool van Groningen, eenige nuttigheid hebben kan, en omdat een zoodanig Handbock, voor Nederlanders ingerigt, tot nog toe ontbrak. Recensent verheugt zich over dit besluit, en, even afkeerig van het gemakkelijke werk der bedilzucht, als van de ondankbaarheid, die de vlijt en den arbeid des Schrijvers over het hoofd ziet, heeft hij dit werkje ter hand genomen, om het den Lezeren van dit Maandwerk, zoo velen zij beoefenaars of liefhebbers der Nederlandsche Letterkunde en Welsprekendheid zijn, spoedig aan te prijzen, wel van des Schrijvers talenten verwachtende, dat hij dit te regt zoude mogen doen. In deze verwachting is hij, tot zijne blijdschap, niet te leur gesteld, en, ware hij dit, hij zoude zich, door hetgene lulofs, zeer verheven inderdaad, zegt van die opperbeste schippers, die aan land zitten, en niet eens een modderschuitje over eene sloot van tien voeten breedte sluren kunnen, niet laten afschrikken, om zijne aanmerkingen te maken. Naar ons gevoel past zulk eene taal, als lulofs op het einde van zijn Voorberigt bezigt, den beoefenaar van de fraaije letteren al heel slecht, en brengt elk, die alleen de waarheid in het rijk der wetenschappen laat gelden, al ligt in het vermoeden, dat de Schrijver bang is, dat men hem niet genoeg zal houden voor een' zoo bekwamen en verdienstelijken man, als hij in zijne eigene oogen is. En nederigheid geeft toch aan de hoogste verdiensten den
waardigsten glans. Laat het werk zelve den Meester prijzen! Meer is niet noodig.

{==209==} {>>pagina-aanduiding<<}

Onzes oordeels doet dit het onderhavige. De Recensent, wien het niet in gedachten komt, eene andere manier van behandeling voor te schrijven, zoodra hij de gevolgde, die hij vindt, mag goedkeuren, of aanmerkingen te ontleenen uit hetgene hij zocht, maar niet vond, bijaldien zulks geen gebrek blijkt te zijn, acht te kunnen volstaan met dit werk bekend te maken, en eenen dienst te bewijzen aan allen, voor welken hetzelve of eene be hoefte is, of tot hunne geliefkoosde studie behoort, wanneer hij hun eene korte schets van hetzelve mededeelt.
De eerste Afdeeling behelst vijf Hoofdstukken, waarvan het eerste algemeene bepalingen bevat, ten aanzien der laatst van die drie wetenschappen, welke de voorschriften voor eene verstaanbare rede behelzen, of de Redekunst, die men in een' engen, ruimeren, en allerruimsten zin kan opvatten, en ten aanzien der Welsprekendheid, (die van de eerste de praktijk is) welke insgelijks driederlei beteekenis heeft. Dit geeft aanleiding om van den stijl te gewagen, tot welken zuiverheid, duidelijkheid en fraaiheid vereischt worden, welke drie eigenschappen afzonderlijk worden overwogen, waarna het werk der Redekunst, het nut van derzelver beoefening, van oudsher erkend, aangewezen, en een tweede Hoofdstuk besteed wordt tot beschouwing van eenige eigenschappen der gedachten, of hetgeen in eenen zekeren zin de stoffe in werken van Welsprekendheid en Dichtkunst uitmaakt. Aesthetisch is, om reden, deze beschouwing. De eigenschappen der gedachten, of waardoor de geheele stof behagen moet, zijn waarheid (de Logische, Historische en Aesthetische wordt onderscheiden) en innerlijkej zamenhang, bij mangel aan hetwelk valsch vernuft ontstaat, met betrekking tot het schoone en verhevene, welke twee andere eigenschappen afzonderlijk weder overwogen, en, gelijk doorgaans alles, met korte voorbeelden, en in kleine aanteekeningen, belangrijk opgehelderd worden; voorts ook het krachtige en stoute, waarmede levendigheid in verband slaat; verder het kiesche; vervolgens het
zoogenaamde naïeve (waarvoor lulofs het woord schalksonnoozele smeedt, dat ons dan maar volstrekt niet wil bevallen, omdat? nu ja! de gustibus etc.); daarna het natuurlijke; het roerende, zoo zacht als sterk, dat is het aandoenlijke en pathetieke; de geestigheid, of het vernuft, dat zeer dikwijls lachwekkend, edel of laag komiek is; waarmede, eindelijk, in verband staat het luimige. Dit Hoofdstuk

{==210==} {>>pagina-aanduiding<<}
wordt met eenige aanmerkingen besloten; als: waarom sommige andere eigenschappen hier alleen maar genoemd worden, en niet getreden in hetgene tot den smaak behoort; over de gepastheid der soorten van de eigenschappen aan de onderwerpen, enz. - Het derde Hoofdstuk handelt over de woorden. Het spijt ons, dat het voornaamste, hiertoe betrekkelijk, als in andere Voorlezingen door den Hoogleeraar behandeld, daarom hier gemist wordt, of althans slechts, bij korte aanstipping, herinnerd; en wij zijn overtuigd, dat zijne Lezers, veel liever dan die opgave, bl. 33-36, van hetgene hier met stilzwijgen wordt voorbijgegaan eenige bladzijden meer zouden lezen, op welke het hun wat meer ontwikkeld werd, wat toch in verband staat met hetgene hun nu vervolgens over de woorden gezegd wordt, en daarover niet weinig lichts zoude verspreiden. Voor de Heeren Studenten, die des Hoogleeraars onderwijs genieten, is - en dit is de voorname aanmerking, die wij op dit Handboek maken - hier te veel, maar voor hen, die dat onderwijs niet hebben, is nu te weinig gegeven. Hij handelt nu alleen over de vereischten in de woorden, om juist, levendig en schilderachtig de denkbeelden uit te drukken; over de Epitheta; den Numerus, of de welluidendheid, enz. Vrij uitvoerig, maar - niet doorgaans even duidelijk. - Het vierde Hoofdstuk behandelt de spraakfiguren, of de figuurlijke taal, waarvan de Tropen de eerste, en de Schemata de tweede hoofdafdeeling uitmaken, die zich splitst in klassen der figuren van woorden en van gedachten. Over den aard, de twee voorname bronnen van het Tropische, en derzelver sieraad voor den stijl, gesproken hebbende, behandelt hij de Metaphora,
en de Allegorie, die eene voortzetting derzelve is. Hetgene hij van de matigheid, waarmede deze gebezigd behooren te worden, en van nog zeven andere vereischten derzelve zegt, is zeer naauwkeurig, maar te kort. Hierop volgt de Metonymia, dan de Synecdoche, en, eindelijk, de Ironia. Wij herhalen het, dat ons lulofs al te beknopt is. Nog eenige wijzigingen der Tropen genoemd hebbende, zegt hij slechts een woord over de Hyperbole, den Euphemismus, de Litotes, de Katachresis. Waarom ook niet over de Emphasis enz.? De figuren van woorden beschouwt hij, de Repetitio, de Conversio, de Complexio, den Reditus, de Gradatio allen even aanstippende, en verscheidene anderen stilzwijgend voorbijgaande. De gedachte-figuren in drie klassen onderscheiden zijnde,

{==211==} {>>pagina-aanduiding<<}
worden eerst overwogen, die, over het algemeen, den stijl de meeste duidelijkheid en juistheid bijzetten, als de Praetermissio, de Concessio, de Correctio, de Communicatio, en de Occupatio; ten tweede, die tot sieraad en bevalligheid dienen, als de vergelijkingen, zoo ophelderende als verfraaijende, waaromtrent twee regels in het gemeen, en vijf ten opzigte des tweeden, dat de voorwerpen welgekozen zijn moeten, worden gegeven, de Antithese, en de verschillende soorten van levendige beschrijvingen; ten derde, die het uitvloeisel zijn van opgewekte verbeelding en levendige hartstogten, en, daardoor, het meest geschikt om de ziel te roeren, die vooral aangetroffen worden in den verhevenen schrijstrant, gelijk de persoonsverbeelding, in derzelver drie trappen van sterkte, de Apostrophe, de Exclamatio, de Interrogatio, de Aposiopesis. Omtrent deze en andere, uit eene al te groote bezorgdheid tegen langwijligheid overgeslagene, gedachtefiguren wordt, ten slotte, de noodige vermaning tot derzelver waardering en gebruik gedaan. - Het vijfde Hoofdstuk betreft de zoogenaamde karakters van den stijl, die in drie hoofdsoorten verdeeld wordt: de eenvoudige, dat is, die duidelijk, onopgesmukt en afgepast is; de middelsoort, die eenige hoedanigheden ontleent van den eenvoudigen stijl, en eenige van den verhevenen, die zich door kracht, nadruk, stoutheid en verheffing kenmerkt. Als onderasdeelingen van deze drie worden eenige karakters van den stijl genoemd, en hetgene omtrent denzelven in acht moet genomen worden, en de gebreken, die den stijl ontsieren, opgegeven.
Met het zesde Hoofdstuk begint de tweede Afdeeling, die de regelen behelst, bij het opstellen der bijzondere soorten van geschriften in Proza in acht te nemen. Eerst wordt de kunst des Redenaars, of de welsprekendheid in derzelver engere beteekenis, beschouwd. De aard derzelve, en waarin zij van de Poëzij verschille, (hier is lulofs uitvoeriger dan gewoonlijk) aangewezen zijnde, wordt de Redevoering, als die soort van opstellen, waarin de welsprekendheid vooral te pas komt., overwogen. Het zij dezelve tot Kansel, Balie of Raadsvergadering behoore, derzelver hoofdvereischten zijn, vinding, rangschikking, gedachten-uitdrukking, en de uitspraak. Van de eerste schetst de Schrijver hetgene, naar het denkbeeld der Ouden, tot de vinding behoorde, en ontvouwt eenigzins de zoogenaamde Topica, gewijzigd naar de drie hoofdsoorten, tot welke de Ouden alle opstellen van welspre-
{==212==} {>>pagina-aanduiding<<}
kendheid bragten. Wij moeten ons bekorten; anders trokken wij hier vooral gaarne iets uit. De rangschikking betreft: 1o. De inleiding, omtrent welke zeven gewigtige voorschriften gegeven, en tot welke ook gebragt wordt de opgave der stoffe en de verdeeling der stukken van de Redevoering (want lulofs is, te regt, tegen het verbergen van het plan); hieromtrent deelt hij vijf regelen mede. 2o. Het verhaal, welk deel en met opzigt tot de Balie- en met opzigt tot de Kansel-welsprekendheid onderscheiden beschouwd wordt. 3o. Het betoog, dat in het
voordragen der bewijzen en in de wederlegging bestaat. Stof en vorm komen hier in aanmerking. Er worden zes voorschristen gegeven omtrent de orde zijner redeneergronden, en hierop de redekaveling, die den vorm des betoogs uitmaakt, beschouwd, als de eigenlijke Argumentatio en de uitbreiding, en opgenoemd al die wijzen van redenering, die in de eerste te stade komen; terwijl de Amplificatio, of uitbreiding, gelijk gesteld wordt aan het derde hoofdpunt der Redevoering. Veel hiervan toepasselijk zijnde op de wederlegging, in het betoogende gedeelte, wordt, na eene korte aanmerking hierover, 4o. het slot, of de toepassing, behandeld. Beide oogmerken der Peroratie opgegeven hebbende, brengt het laatste lulofs tot het hartstogtelijke, als hier vooral behoorende, en deelt, ten aanzien van het gebruik daarvan in de welsprekendheid, de voornaamste regelen mede. Over de gedachten-uitdrukking zegt de Schrijver slechts één woord, als zijnde alles hierover in het vroeger gezegde opgesloten; hij komt dus tot de mondelijke voordragt, de stemleiding en gebaarmaking, gevende, met francius, de vier betrekkingen der eerste aan, en even zoo vele hoofdvereischten derzelve bepalende, en beschouwende de andere in hare betrekking tot het ligchaam, en de bewegingen van enkele deelen deszelven, vooral der armen en handen. Eene opgave van vier hoofdvereischten der geheele gebaarmaking, en de toepassing des regels van quinctilianus, hier meestal geraadpleegd: ‘zie,
wat, voor wie, en in wier tegenwoordigheid gij spreekt,’ besluit dit Hoofdstuk. - Het zevende behandelt de verschillende soorten der welsprekendheid, in der laatstgenoemde engeren zin: eerst de kansel-welsprekendheid. Uit de stoffen, over welke, het doel, met hetwelk, en de personen, voor welke dezelve bezig is, wordt aanleiding genomen, om over de eenheid des onderwerps, den stijl der predikatiën, en het preken op eene schets, te

{==213==} {>>pagina-aanduiding<<}
gewagen; waarbij het den Recensent zeer bevreemdde, niet eenmaal naar ewald en clarisse, of schrant, gewezen te zien, en zeer verblijdde, dat lulofs ook het lezen der preken op den kansel afkeurt. Na iets gezegd te hebben van de gebaarmaking op denzelven, wordt de balie-welsprekendheid beschouwd. Uit de onderwerpen, die, en de lieden, voor welke zij dezelve behandelt, wordt eensdeels afgeleid, dat niet vuur en warmte, maar zwier en verheffing den pleitbezorgers zoo onvoegzaam, als een duidelijke, beknopte en nadrukkelijke stijl hun noodzakelijk zij: voorts aangetoond, wat in de onderscheidene deelen eener regterlijke redevoering in acht te nemen, en wat van de geheele balie-welsprekendheid de grondslag zij; terwijl eenig onderrigt omtrent dezelve in lijfstraffelijke zaken, en omtrent den stijl van andere stukken, behalve regterlijke redevoeringen, dit gedeelte besluit. Ten derde komt de staatkundige welsprekendheid in aanmerking, welker hoofddoel, overreden zijnde, kracht en klem ter overtuiging vooral vordert, en het treffen der verbeelding en des harten. Tot het eerste behoort duidelijke, beknopte, bondige en geleidelijke voordragt; tot het andere, vooral eigene overtuigdheid, en menig een maatregel van voorzigtigheid. Van scherts en boert is ook partij te trekken. De stijl zij krachtig, mannelijk, natuurlijk. De staatsman legge zich vooral toe, om voor de vuist te kunnen spreken, en op een' gepasten toon. Er wordt, ten vierde, gesproken over de onbepaalde soort van welsprekendheid, waartoe behooren lofredenen, lijkredenen, Akademische en letterkundige redevoeringen enz., over elk van welke een gepast woord gezegd wordt. - Het achtste
Hoofdstuk behelst voorschriften voor eenige andere soorten van Proza-schriften, benevens iets over de wijze, om zich in den stijl en de welsprekendheid te oefenen. Geschiedkundige schriften, Didaktische opstellen, Dialogische schriften, brieven enz. zijn het, waartoe de eerstgenoemde betrekking hebben. Als hulpmiddelen tot bevordering van een' goeden Nederlandschen stijl worden aangeraden: het lezen van goede Dichters; het maken van uittreksels; van vertalingen; het overbrengen van de eene of andere fraaije plaats eens Nederlandschen Schrijvers in andere woorden, en eigen opstel. Eindelijk wordt de noodzakelijkheid van eene edele inborst en van vele kundigheden in een' Redenaar herinnerd.
Den Heere lulofs zij, voor dit werk, onze dank be-
{==214==} {>>pagina-aanduiding<<}
tuigd en veel voorspoed gewenscht, opdat hij, wien onze Letterkunde niet weinig verpligt is, derzelver roem lange bevordere!

Gedenkschriften van den Baron Pergami, Kamerheer, Ridde van Malta, Ridder van het Heilige Graf, enz. Naar het Italiaansch Handschrift in het Nederduitsch overgebragt. Met Portret en Fac-simile. 's Gravenhage, bij M. de Lyon. 1820. In gr. 8vo. 82 Bl. f 1-:-:

Het beruchte Proces van Engelands Koningin gaf aan pergami vermaardheid, en aan dit boekje het aanzijn. Het bevat - de naakte waarheid? wie zou daaraan twijfelen! iemand is toch zichzeif de naaste, en weet het best, wat hij van zich en zijne geschiedenis schrijven kan. Naar deze Gedenkschriften, is de Koningin de edelste en beminnelijkste vrouw, en volkomen onschuldig; pergami een man van hoogaanzienlijke afkomst, maar wiens familie tot eene edele armoede gedaald was. Hij nam dienst bij het Fransche leger van Italië, en door een eervol krijgsbedrijf kwam hij spoedig van gemeen soldaat tot den rang van Officier. Dan, eene heidin en waarzegster voorspelde hem: hij zou zich vernederen om zich te verheffen; eene groote Vorstin het leven redden; zijn geluk zou in een groot rijk tweedragt zaaijen, en zijn naam zou de wereld vervullen. Daar had de man zin aan; hij kon die groote bestemming maar niet vergeten; hij trad daarom als Courier in dienst van de Koningin van Engeland, - deed haar uitstekende diensten, - en is zoo geworden die hij is. - De Lezer voelt, hoe geloofwaardig dit alles is, en hoe naauwkeurig de voorspelling van de tooverkol uitkwam. Voor 't overige vinden wij in deze bladen weinig, dat licht geeft; weinig bijzonders. Maar pergami weet wel meer, en zekerlijk van groot belang! maar, om redenen van kieschheid, meent hij vooralsnog eenige daadzaken en de namen van sommige lieden te moeten bedekken.
De Gedenkschriften zijn van den Baron pergami zelven; het voorberigt betoogt dit daarmede, dat men anders de geachte Parijsche uitgevers der Fransche vertaling niet alleen van openbaar bedrog, maar, wegens het fac-simile, van de misdaad eener valsche handteekening zou moeten beschuldi-
{==215==} {>>pagina-aanduiding<<}
gen. Op dezelfde gronden kunnen wij dan ook betoogen, dat het afbeeldsel van den Baron sprekend gelijkt; alzoo men anders den drukker dezes almede zou kunnen beschuldigen, dat hij het geachte Hollandsche publiek een' knol voor een' citroen had in de hand gestopt.




Proeve van Gewijde Poëzij, door W.H. Warnsinck, Bz. Te Amsterdam, bij J.W. IJntema en M. Westerman. 1820. In gr. 8vo. XV en 94 Bl. f 2-:-:

De Recensent van het dichtstuk van nierstrasz, getiteld De Verlosser enz. (*), betreurde de weinige bearbeiding der Godsdienstige Poëzij, en heeft, zoo hij meent, hierover ten regten tijde een gepast woord gezegd. Hem was het dan, in het bijzonder, aangenaam, dit bundeltje te ontvangen; te meer, daar het (maar zijne eigenliefde kan hem hebben doen miszien) hem toeschijnt, uit het Voorberigt, tot de verschijning dezer Poëzij eenige aanleiding te hebben gegeven.
Het Voorberigt voor deze Gewijde (onzes oordeels ware gepaster Bijbel-) Poëzij, voorafgegaan door eene lieve Toewijding aan 's Dichters Gade, (van welke het ons echter spijt te lezen, dat ze zalige uren, aan zijne zijde, slijt in muren) dat Voorberigt nu handelt over de mindere dichterlijke behandeling van de Gewijde Geschiedenis nu, dan voorheen, hetwelk de Heer warnsinck toestemt, maar niet toeschrijft aan het minder Godsdienstig gevoel der Nederlanders, maar daaraan, dat men, bij de herleving der zucht voor de Letterkunde, der Dichtkunst vooral, zoo veel te doen vond, dat men niet al het mogelijke op ééns vorderen konde. Onzes oordeels - en wij zijn het met dan Dichter geheel eens in zijn oordeel over vroegere Gewijde Poëzij, en over onze verpligting aan het, in onzen tijd, hierin reeds verrigte, - blijft het, behondens dat alles, nog altijd duister, waarom de Gewijde Poëzij, die zich verder dan tot de Bijbelsche Geschiedenis uitstrekt, niet behoorde tot die onderscheidene vakken, in welke zoo veel verbeterd werd, en minder opzettelijk en algemeen werd beoefend. En dit was te meer te verwonderen, daar deze soort van Poëzij de be-
{==216==} {>>pagina-aanduiding<<}
oefening van het dichterlijk genie zoo volkomen waardig is; waarover warnsinck zich zoo zeer naar onzen zin, bl. x, uitdrukt.
De waardige man wenschte sedert 15 jaren - zoo lang is het geleden, dat de beoesening der Letter- en Dichtkunde zijne uitspanning werd, en zoo lang bijna, dat de steller dezer beoordeeling met hem en weinigen deelde in den rouw over eenen verdienstelijken Christenleeraar te Amsterdam - het gesprek daarover is nog niet vergeten! - de waardige man wenschte, dat verdienstelijke Dichters derzelver begaafdheden mogten doen schitteren in de bearbeiding van het veld der Gewijde Geschiedenis, en besloot tot eene proeve zelf, dewijl wenschen niet baat, bijaldien men tot deszelfs vervulling niet de hand leent. Hier buigt zijn Recensent, tevens die van nierstrasz, met eenige schaamte het hoofd, maar verontschuldigt zich toch, voor zichzelven, en, hoopt hij, ook bij den Dichter, die hem vrij moge herkennen, met het gewone: Ut desint vires enz. Hij verblijdt zich intusschen, dat warnsinck gedaan heeft, wat die konde, en wat hij daarom niet deed, omdat hij geloofde het niet te kunnen, en hem het vak der Gewijde Poëzij te heilig en te heerlijk scheen, om het door andere handen, dan gelijk die van warnsinck, bearbeid te wenschen. Maar daarom kan, en durft, en mag hij toch wel aanmerkingen maken, en, zich zijner bescheidenheid bewust, acht hij zich daartoe zelfs verpligt, door hetgene de bij hem hooggeschatte man, zoo nederig, over zijne proeve, bl. XI, XII, zegt.
Men vindt hier een twaalftal Dichtslukjes, met de volgende opschriften: Hagar; I Boek van Mozes, Hoofdstuk XXI. Abraham; H. XXII. Jozef; H. XLIV en XLV. Mozes; II Boek, H.H. De Togt door de Roode Zee; H. XIV. Sisera; Rigteren, H. IV. Simson; H. XVI. David; I Samuël, H. XXVI. Salomo; I Koningen, H. III. Jezabel; II Koningen, H. IX. Belsazar; Daniël, II. V. Daniel; H. VI. Het vierde en vijfde heeft reeds het Mengelwerk van dit Tijdschrift, ten vorigen jare, versierd.
Daar zich de Dichter tot de Bijbelsche Geschiedenis, bij uitsluiting, bepaald heeft, en niet te veel heeft willen leveren voor eene proeve, kan men niet anders dan in zijne keuze welgevallen hebben, en heeft hij eene juiste evenredigheid in acht genomen, vindende men hier uit de Aartsvaderlijke geschiedenis drie, uit de Mozaïsche twee, uit die der

{==217==} {>>pagina-aanduiding<<}
Regteren twee, uit die der Koningen drie, en uit die der Babylonische gevangenis twee onderwerpen. Het spreekt van zelf, dat anderen weêr anders konden gekozen hebben, en Recensent zelf had liever warnsinck over Ruth, dan van Jaël hooren zingen; maar dat zijn zang overeenkomstig het onderwerp is, dat hij heeft verkozen te nemen, zal niemand ligt ontkennen. Dit regt moet hem gedaan worden, dat hij zijner take - en die was, voorwaar, de gemakkelijkste niet - volkomen meester was. De versmaat behaagde ons zeer; en wien, die den zangerigen trant van tollens en den vloeijenden stijl van spandaw bemint, zoude warnsinck's toon niet behagen? Hieruit leide echter niemand af, dat deze niet oorspronkelijk zingt, naar zijnen aard. - Niet gaarne zouden wij zien, dat de versmaat, op welke het stukje, David getiteld, gesteld is, in de mode kwam: dezelve laat zich toch niet behagelijk, zelfs niet gemakkelijk lezen, en warnsinck mag wenschen, dat zijne verzen gelezen worden door velen.
De hoofdzakelijke aanmerking, die de Recensent heeft, is, dat het harte des Godsvereerders dien toon te weinig vindt aangeslagen, dien het zoo gaarne hoort, en die aan warnsinck wel is toevertrouwd. Het is te zeer dichterlijke voorstelling, en te weinig roering en verheffing des heiligsten, dat is, des Godsdienstigen gevoels. Waarom eindigt niet, gelijk het vierde en het laatste stukje, elk althans met eene voor het hart belangrijke, hoe ook bekende herinnering? Niet elk derzelven is daarvoor vatbaar - reden, waarom de keuze, hier en daar, misschien gelukkiger had kunnen gedaan zijn - maar, om één voor allen te noemen, in het stukje, Abraham, dat nu eindigt met het offer des rams en den dank des Aartsvaders en zijns zoons, had het schoonste gebruik kunnen gemaakt worden van de aanteekening, dat het een spreekwoord werd: ‘op den berg des Heeren zal het voorzien worden.’
In het lieve eerste stukje is, in den naam Berséba, de klemtoon, verkeerd, op de eerste syllabe gevallen. Eene andere kleinigheid. Kan men van slechts twee personen zeggen: ‘ze gaan te gader’? zie bl. 12. Ook gelooven wij niet, dat er tusschen Abraham en Isaäk zoo veel gesproken is in het verschrikkelijkste oogenblik, als daar en bl. 13 voorkomt; en vooral niet, dat Abraham gezegd heeft: ‘God kan u uit den dood weêr wekken.’ De Dichter denke

{==218==} {>>pagina-aanduiding<<}
hierop eens na, en vergelijke van der palm's eerste Leerrede over Abrahams Ofserande. Doch, het lust ons met, alle deze dichtstukjes te doorloopen: het zij den Lezer verzekerd, dat, behalve de gemaakte hoofdaanmerking, geene andere aanmerkingen, dan die kleinigheden betreffen, hem zouden medegedeeld worden. Even min ontvangt de Lezer van dit Maandwerk een uittreksel uit dezen bundel, omdat hem bevorens reeds twee dichtstukjes uit denzelven zijn geschonken, en omdat hij dit boek koopen moet, wanneer zijne erkentenis aan den Dichter gewis zal zijn opgewekt.
Is taal en spelling zuiver, (eene enkele keer vond Recensent hun voor hen en hen voor hun gespeld) de uitgevers hebben mede eer van de wijze, waarop dit boek te voorschijn treedt. Fraai is het titelvignet: de Godsvrucht, voor het eenvoudige altaar nedergeknield, en door dankbare hefde tot den Vader der Lichten bewogen, noodigt er ons op de toonen harer citer.
Een goed vertier bewijze het verlangen naar een tweede stukje, dat zich tot de Schriften des N.V. bepalen zal. God verleene den waardigen Schrijver gezondheid, kracht en lust, om aan veler aanzoek, om eene uitgave zijner verspreide gedichten, bijeenverzameld, te voldoen; welk aanzoek hier herhaald zij door Recensent, die bijzonder blijde is, met zijne echtgenoote, voor dit aangenaam geschenk.

Tulpen. Romans en Verhalen. Uit het Hoogduitsch van Caroline Pichler, geb. Von Greiner. IIde Deel. Met Platen. Te Amsterdam, bij C.L. Schleijer. 1820. In gr. 8vo. 344 Bl. f 3-12-:

Wij hielden de verhalen in het eerste Deel in waarde ver schillende, en, wat het zedelijke betreft, noch goed noch kwaad; wij dachten, deze Tulpen zouden lieshebbers vinden, die haar beschouwen, en nogmaals beschouwen, en be wonderen; en wij zeiden daarbij: Proficiat! Dan, bij dit tweede Deel houden wij dit Prosiciat terug, ons verblijdende, dat dit Deel het laatsie is. Zedeloos zijn de verhalen wel niet; maar wij hopen niet, dat dezelve velen behagen. No. I, Het Ideaal, is nog het beste; maar het is eene vertelling, naar opgegevene woorden vervaardigd. Wij houden dit

{==219==} {>>pagina-aanduiding<<}
voor kinderachtig spel; maar had men ons dit hier niet vooraf verwittigd, zoo had ons misschien hier of daar iets bevreemd, maar wij hadden dit spel met opgemerkt; alzoo dit stukje is kunstig, en, ja, waren de volgende daaraan gelijk, wij zouden deze romans plaatsen bij soortgelijke onderhoudende geschriften. II. Abderachmen is een bloedig, verliefd en onwaarschijnlijk verhaal. In III, Het Klooster aan den Pyhrn, moordt en spookt men. IV. De gouden Schotel maakt het, wat het spoken vooral betreft, nog al erger; en V. Horimitz, (een Boheemsch vertelsel) is een ellendig sprookje van het Rood-kousje, zoo als men zegt, soortgelijke men waarlijk niet uit Bohemen behoeft te ontbieden, maar met welke men uit de Moeders en Grootmoeders en Stiesmoeders de Gans onze kinderen genoegzaam bedienen kan.
Wij gunnen onschuldig vermaak, en roemen den goeden smaak in het schrijven en beschrijven; maar met spookgeschiedenissen blijve men onze Schoonen van het lij; en Vertaler en Uitgever mogen weten, dat de speken hier te lande nu eene eeuw te laat komen.




De Reis naar Aken. Eene Navelging van Knigge's Reis vaar Brunswijk. Door Carl Nicolai. Te Amsterdam. bij J.F.G. Gampert. In gr. 8vo. 166 Bl. f 1-12-:

Einde goed alles goed, - dit is van toepassing op het slot van deze geschiedenis, want zij eindigt met twee regt goede huwelijken. Het boek wil koddig zijn; en het kan zijn, dat sommige lezers het regt koddig vinden. Ons is het te onnatuurlijk, en in alles overdreven. De schurken, want dit zijn de opzetters en hoofden der reis inderdaad, hadden wij gaarne wat beter naar verdienste behandeld gezien; en hoezeer de echtgenoot van de slimme en goede Gabriële een man van verdienste is, en nu zijne knapheid haar te stade kwam, zoo hadden wij haar liever geenen Advocaat van kwade zaken gegund. Maar chaqu'un son gout. Men leze en lagche als men wil, of liever als men kan. Ons lagchen veranderde telkens, onwillekeurig, in geeuwen. Wij zouden het boekje niet vertaald hebben. In dit genre behaagt ons niet dan hetgene uitstekend is.


{==220==} {>>pagina-aanduiding<<}

De Tafereelen van den Graaf De Forbin, of de Dood van Plinius den Ouden en Ines de Castro. Geschiedkundige Verhalen. Door Mevr. de Gravin De Genlis. Uit het Fransch. Te Z. Boemel, bij J. Noman. In gr. 8vo. 224 Bl. f 2-4-:

Twee schilderstukken van den Graaf de forbin gaven aanleiding tot deze verhalen, van welke het eerste slechts 23, en het laatste de overige bladzijden van dit boekdeeltje beslaat, hetwelk ruim genoeg uiteen-, en met zoo groot eene letter gedrukt is, dat bejaarde lieden het ook wel zonder bril nog kunnen lezen, ten zij hun gezigt bijzonder zwak ware. De schilderstukken moeten buiten twijfel fraai zijn, en voor het zien derzelve zouden wij deze Tafereelen van Mevr. degenlis, althans in deze vertaling, wel gaarne ontberen. Het onderwerp der Tafereelen is uit de Geschiedenis; het laatste is een historisch afbeeldsel van Don Pedro, dien ongelukkigen Prins, wiens toomeloos en woest karakter, het gevolg van zijne zoo gevoelige en hartstogtelijke ziel, met levendige kleuren geteekend wordt: met uitzondering van de ontknooping, die hetzelve besluit, is dit afbeeldsel, zegt de Schrijfster, geheel hare vinding. - Wij voor ons loopen niet zeer hoog met deze romantische verhalen; maar zien ook niet, waarom dezelve ook niet hunne lezers zouden vinden, en, nevens zoo vele andere, dienen tot schadeloos tijdverdrijf.

Felix, of de twaalfjarige Robinson. Door Mevrouw Mallès de Beaulieu. Uit het Fransch. Met Platen. Te Amsierdam, bij C. Schaares. 1820. In kl.. 8vo. 304 Bl. f 1-16-:

Wij willen dezen Felix de eervolle plaats nevens den Robinson van campe, welke de vertaler hem toekent, geenszins betwisten, alhoewel die zijn eerstgeboorteregt, onder al de volgende kinderen en kindskinderen van den ouden Robinson Crusoë, waardiglijk zal weten te handhaven, en, in de schatting van iederen bevoegden beoordeelaar van kinderlijke opleiding en kinderleesboekjes, den hoogst en rang tot nog toe heeft behouden. Maar, daar nu de naam van tot die familie te behooren reeds bij onze kinderen eene zoo sterke aanbeve-
{==221==} {>>pagina-aanduiding<<}
ling is, en dit neefje of kleinzoontje de eer van het geslacht behoorlijk ophoudt, wenschen wij onze kleinen, die ons, met het vrolijk: ‘alweder een Robinson!’ het boekje uit de hand namen, met dit hun zoo aangenaam geschenkje van harte geluk, en doen dit met te meer genoegen, daar nu deze zwerver eens door eene vrouwelijke en moederlijke hand is bearbeid, en eene moederlijke toespraak, ter bevordering van goede, zedelijke beginselen, aandoenlijk op het jeugdige hart werken kan. Dat een twaalfjarig kind zich alléén op een onbewoond eiland er ettelijke jaren doorredt, - dat het toeval, of liever de Voorzienigheid, het een eenjarig kind toevoegt, van hetwelk het de opvoeding begint, - dat zijne moeder eindelijk op dit zelfde onbewoonde eiland schipbreuk lijdt, en nog deze of gene bijzonderheid, moge wat onwaarschijnlijk zijn; maar de aandoenlijke uitboezemingen van het hart, waartoe dit een en ander dan aanleiding geeft, kunnen heilzame werking doen; gelijk geheel de geest van het boek je - de hervorming van een ondeugend en ongehoorzaam kind, door schipbreuk en verwijdering van alle betrekkingen en menschelijke hulp, tot een werkzaam en deugdzaam mensch - niets dan goeds beoogt, en niets dan goeds stichten kan. Het aardige boekje treft den juisten kindertoon.

Willem bij zijne Huisdieren, of korte Natuurlijke Historie derzelve voor Kinderen. Vrij gevolgd naar 't Hoogduitsch. Met gekleurde Platen. Te Haarlem, bij A. Loosjes, Pz. In kl. 8vo. 148 Bl. f 1-10-:

Reeds op het plaatje over den titel vertoont zich Willem, van zijne huisdieren omringd: het paard, de ezel, de os, of eene koe, het schaap, een bok, een varken, het konijn, voorts hond en kat, en van het gevogelte ganzen, kippen, eenden, duiven, kalkoenen en paauwen, welke daar, grootendeels althans, zijn afgebeeld, maar naderhand, bij de behandeling, nogmaals afzouderlijk worden ten toon gesteld. Willem bemint deze dieren, en de vader maakt hem, in gesprekken, bekend met den aard en het nut van ieder derzelve. Het boekje is enkel voor kinderen, die men naderhand in de natuurlijke geschiedenis, ook van deze dieren, wel beter en vollediger onderrigten zal; maar tot vermaak, en voor

{==222==} {>>pagina-aanduiding<<}
nog zeer jonge kinderen, is hetzelve bruikbaar en goed. De vertaler heeft er, evenwel spaarzaam, en zonder dat het boekje daarmede overladen is, hier en daar een zedelesje ingevoegd.

Aan den steller van de antikritiek, te vinden in den recensent, ook der recensenten, no. II.

Groote Man!

Hoe verheug ik mij in uwe edele en stoute poging, om de onschuld en de waarheid voor te slaan, te strijden voor de vrijherd des geloofs in spel- en taalkunde, en alle slaafsche vereerders van eenhoosdigheid en oppergezag met den ijzeren schepter van uw vernuft en geleerdheid te verpletteren! Ja, waarlijk, leefden wij nog in de tijden, van welke gij spreekt, en al was het ook maar in die der beruchte Dordsche Kerkvergadering, anders de éénige, zoo het schijnt, voor welke het genie van uwen held zich niet schaamt te bukken, deze ware gew s - wel juist niet verbrand, neen, maar in stukken gescheurd, door de gezamenlijke scholen, saculteiten of voorstanders van eenige wetenschap, bij welke alle hij even zeer een ketter is. Van de sterrekunde tot de staatkunde, van de godgeleerdheid tot de edele spelkunst, zouden gelijkelijk om hem roepen, niet, als zoo vele steden om Homerus, te zijner eere, maar om hem op te offeren aan hare blinde woede. Trouwens, zoodanig is het lot dier groote geesten, die van de wereld moeten zeggen: Barbarus his ego sum, quia non intelligor ulli; zoo is nog bij onzen eigen' leeftijd de man gevaren, wiens genie zich insgelijks boven alle oude wetten en bestaand gezag verhief, om de aarde, of te herscheppen, of onder het gewigt zijner grootheid te vermorzelen; aanzienlijk en gering heeft tegen hem zaamgespannen, en Promethens aan de rots geklonken.
Ik erken, alle gelijkenissen, dus ook deze, gaan mank. De Corsikaansche held was een man des gewelds, die niemand ongemoeid liet, nooit vrede wilde, en zelfs in zijne tegenwoordige gevangenis nog niet bedacht schijnt te zijn op eenig leerzaam en stichtelijk geschrift, om het menschdom voor eene, te hunnen koste, zoo duur verworvene ondervinding

{==223==} {>>pagina-aanduiding<<}
eenigzins schadeloos te stellen. Uw vriend, daarentegen, is een man des vredes, zachtmoedig als een lam, en ootmoedig boven alles, wat zich noemen laat, ja zoo vol menschenliefde, dat hij zelfs op zijn vermoed stersoed nog hekeldichten ter algemeene verbetering schrijft of vertaalt. Dan, in weerwil van dit alles, les grands esprits se rencontrent, ook in dit opzigt; het is de algemeene strijd tusschen licht en duisternis, tusschen hemel en aarde.
Ondertusschen wil ik het u niet geheel betwisten, dat de spelling toch wel de eigenlijke grond van dien woedenden haat der Letteroefenaren is. Neem maar alleen in aanmerking, dat de man, dien zij, zoo onbeschaamdelijk slaafsch, onzen koning, onzen spelkoning durven noemen, en daarbij voorzeggen, dat hij welhaast Zuid en Noord onder zijnen schepter zal vereenigen, tot de Dissenters onder de Christenen, en dus van nabij tot dien schromelijken aanhang behoort, welke zich, gelijk een gelee d man onlangs aanmerkte, overal heeft weten in te dringen en alles te bederven. Immers, dit is genoeg om te begrijpen, waarom deze Heeren zoo zeer voor zijne zielverdervende, ja lasterlijke leere ijveren, welke, met zoo veel afzigtigs, uit den poel der omwenteling opgeborreld, den Hollandschen stijl en dichttrant, gelijk tot hiertoe, hoe langer zoo dieper zal doen zinken.
Ja waarlijk, is de kerk in gevaar, de taal is het niet minder, en de menigte der ch's en andere verworpene letters mogen ons nog in mond en keel, gelijk de uitgestootene geesten in het zwerk, b ven hangen, geen mensch bijkans, die derzelve eenig ontzag betoont, of waagt ze ten papiere te brengen. Dan, welk regtschapen vaderlander zou dit niet aan het hart gaan? Wie ijst niet voor de geweldige hand der schoolmeesters, in hoogeren en lageren rang, die, als 't ware, de liefelijke heuvelen en dalen onzer zangerige inoedersprake met de plak effenen en plat maken? waardoor wij immers van het liefelijk concert beroofd worden, dat ons voormaals, in eene trekschuit of elders, de verzameling van Amsterdamsche, Leydsche en Utrechtsche burgers somtijds opleverden, bij het aanslaan elk van zijne eigenaardige toonen. Ach! waarom heeft onze Homerus niet al deze verschillende tongvallen, zoo veel mogelijk, in zijne onsterfelijke werken opgenomen en bewaard? Doch misschien gebeurt dit nog wel in een vaderlandsch Heldendicht, of in eene Apotheose van den vlekkeloozen man, door uzelven. Zijne worsteling met zoo vele

{==224==} {>>pagina-aanduiding<<}
misdragten van den geest des tijds ware inderdaad stoffe te over voor verscheidene zangen.
Dan genoeg! Blijf, schrandere geest! slechts moedig volhouden, dat een groot man altijd regt heeft, niet dwalen kan, veelmin in eenige excessen vervallen (zoo als de blinde hoop, in zijne verbijstering, echter gedurig waant); maar dat, inzonderheid, wie een vreedzaam burger poogt te zijn in het rijk der spelling, wie zich laaghartig onderwerpt aan de wetten van een' man, die, zelfs uit geen Grafelijk huis afstammende, Koningen noch Keizers onder zijne voorouderen telt, inderdaad een slecht patriot, ja een ware ellendeling is.
Slechts dit nog! Hoe wonderbaar gelukkig is die gedachte van u, dat 's mans gestadige dood, dat is te zeggen deszelfs aankondiging in iederen nieuwen bundel, een spelletje zou zijn, om vijanden en benijders met eene doode mees te vermaken! Een dagelijksch genie mogt al op dergelijken inval, ten aanzien van het oogmerk, zijn geraakt, hij zou van den stervenden leeuw bij Phaedrus veeleer gefproken hebben. Maar gij kent uwe lieden, en derzelver billijken schroom, wel beter; daar zulk een schrikdier ook op het ziekbed nog het bijten niet verleert. Alleen spijt het mij, dat het spreekwoord niet toeliet van een' dooden nachtegaal te spreken, dat toch ook een klein, onaanzienlijk diertje is, post obitum van weinig waarde. Want, zoo gij of iemand anders, in welgemeenden ijver, ooit gewaand hebt, dat bilderdijk als eene mees beschouwd en voorgesteld werd, dan kwam dit zeker, omdat gij de drie letters, daartoe mede behoorende, niet zaagt, of niet wildet zien. Gewis, een meester is hij; en ik sluit met de spreuk:
Non tali auxilio, nec defensoribus istis

Eget.






{==225==} {>>pagina-aanduiding<<}

Boekbeschouwing.

Annales Academiae Rheno-Traiectinae. Ann. CIOIOCCCXVIII CIOIOCCCXIX. Gerardo Moll, Rectore Academiae Magnisico, Jano Bleuland, Senatus Graphiario. Traiecti ad Rhenum, apud O.N. van Paddenburg et J. van Schoonhoven, Acad. Typogr. MDCCCXX. oct. mai. pp. 767. XXIV.

De aanleg, het doel en geheel de loop dezer Akademische Jaarboeken is uit de vorige jaargangen genoegzaam bekend, en de Lezer weet reeds, dat hij zich bij ieder nieuw boekdeel verheugen zal, dat hij het een en ander van uitstekende waarde ontvangt, hetwelk op deze wijze bewaard wordt, daar het anders, bij zoo menig ander klein geschrift, weiligt te spoedig vergeten werd. Ons maandichrist is grootendeels niet, en althans niet alleen, voor het Latijn-lezend publiek; waarom wij meenen, dat eene aanwijzing van hetgene men hier bewaard vindt voldoende zal wezen. De Oratie van Prof. moll, als afgaand Rector Magnificus, in 1819 uitgesproken, munt, onzes inziens, uit in duidelijk, zuiver Latijn zoo wel, als in belangrijkheid van zaken; zij handelt de vitanda, in Astronomiae studio, fingendi temeritate, et caeli obscrvatione quam diligentissime inslituenda, en verdient wel, naar ons gevoel, eene vertolking in onze moedertaal, daar de sterrekunde onder onze natie ook hare beoefenaars en liefhebbers heeft, der geleerde talen niet magtig. Het verhaal van de lotgevallen der Utrechtsche Hoogeschool leest men met vrolijk gevoel over den bloei der wetenschappen en de vermeerdering en verbetering van den Akademischen toestel. De aanspraken en opwekkingen aan de Akademische jeugd, bij de uitdeeling der eereprijzen, zijn doelmatig en in den besten geest. De ronde taal van den Hoogleeraar, met welke hij zich wegens het niet houden eener inauguréle Oratie in der tijd verantwoordt, trok onze

{==226==} {>>pagina-aanduiding<<}
aandacht, en beviel ons zeer. Scilicct illo tempore, viexterorum tristis oppressa flebat patria. Alma Aoademia, antiquis orbata honoribus, non nisi umbram vetcris splendoris referebat. Si nunc timidus, tenuitatis meae in dicendo conscius, in hunc locum adscendi, tunc pestis alicuius instar, aufugi occasionem publice pronuntiandi orationem, quam nisi commixtam et inquinatam nesarii hominis laudibus, tolerare plane non potuissent diri tyranni administri.
Evenzeer lezenswaardig zijn de nu volgende inauguréle Redevoeringen, in 1818 en 1819 gehouden, waarvan de eerste, door Prof. j. vosmaer, de latere met de vroegere Geneeskunde vergelijkt, en de andere, van Prof. th. g. van lidth de jeude, den lof van onzen j. swammerdam, ten aanzien zijner verdiensten in het vak der Natuurlijke Historie, waardiglijk vermeldt; dragende beide deze welbewerkte stukken overvloedig blijk, dat de Utrechtsche kweekschool aan beide deze Hoogleeraren eene uitstekende aanwinst gedaan heeft.
De bekroonde Akademische prijsschriften, die hierop volgen, beantwoorden volkomen aan de groote verwachtingen, welke men van dezelve moet opvatten, niet alleen reeds door het toewijzen van het eeregoud, maar vooral ook van wege het medegedeelde gunstig oordeel der onderscheidene Faculteiten. In de wiskunde en natuurlijke wijsgeerte hebben wij hier de welbewerkte verhandeling van den Candidaat in deze Faculteit en Student aan de Universiteit te Leiden, h.c. van der boon mesch, de principii Chlorici indole, en in de regten van joach. sandra, Juris Candid., aan de Utrechtsche Hoogeschool, het bekroonde antwoord op de vraag: Quae videtur ratio fuisse, quod Romani in infantia Jurisprudentiae simplicitatem Juris Naturae non aeque servaverint in negotiis stricti juris, atque in iis, quae bonae fidei dicuntur? cet. In de beschouwende wijsgeerte en de fraaije letteren wankelde het oordeel der Faculteit wel niet op de uitspraak ten aanzien van het voorstel: Ex iis quae in librixs Ciceronis de Oratore, a Cras-
{==227==} {>>pagina-aanduiding<<}
so, Antonio, Caesare, aliis, de Eloquentia disputantur, jpsius efficiatur Ciceronis de perfecto Oratore sententia; kennende aan de verhandeling van den Heer Phil. Th. et Litt. hum. in Acad. Lugd. Batava Studiosus, b.a. nauta, den eereprijs buiten bedenking toe; doch huldigende tevens, door den druk en welverdienden lof, den arbeid van den Candidaat in dat vak, mede te Leiden, j.r. thorbecke; en deze fraaije verhandeling verzachtte dan ook in zoo verre onze spijt, dat wij ditmaal eene bekroonde verhandeling van de Theol. Faculteit te vergeefs in deze verzameling gewacht hadden.
Deze stukken doen alle aan derzelver vervaardigers grootelijks eere, en wij zien bij zoodanige jeugdige proeven, dat er inderdaad gegronde verwachting is, dat het aankomend geslacht den Nederlandschen naam in ieder vak van geleerdheid en studie waardiglijk zal handhaven. Wij ho pen, dat zoodanige waardige voorgangers den naijver zullen ontvlammen bij iederen volgenden Akademischen wedstrijd, en willen aan de Akademiejeugd de opwekking van den aftredenden Rector herhalen: Nec subverendum ne sorte vincamini. Qui victi decedunt, magnos tamen ex arena fructus reportant, virium exercitationem, qua ad maiora praeparati sint, tum vero temporis bene acti recordationem. Quae praemia si imperitis non magnifiec videantur, peritissimis tamen quibusque optimisque hominibus maxime ducuntur cxspcctanda.




Over het geloos aan de in het Nieuwe Testament verhaalde Wenderen. Eene meer uitgebreide Synodale Redevoering van den Koninklijken Consistoriaalraad in de Neumark, Dr. P.L. Muzel. Uit het Hoogduitsch, door W. Goede. Te Arnhem, bij C.A. Thieme. In gr. 8vo. 124 Bl. f 1-:-:

Een klein geschrift, maar dat men niet vlugtig lezen moet, daar het gezet nadenken vereischt, en zulks overwaardig is. Moet men de wondergeschiedenissen als ge-
{==228==} {>>pagina-aanduiding<<}
beurde daadzaken aannemen, en deze voor onze overtuiging van het Christendom als hoogst gewigtig aanmerken? of kan men dezelve zonder nadeel loochenen, voor 't minst het onbeslist en onverschillig achten, of dezelve al dan niet zijn gebeurd? Dit is het onderwerp dezes onderzoeks. Eerst dachten wij: de Schrijver houdt den middelweg, ofschoon hij al aanstonds zeide het eerstgenoemde gevoelen te omhelzen. Evenwel bevonden wij, dat den Schrijver de wonderen hoogst gewigtig en zeker zijn. De gewone bepaling, evenwel, van een wonderwerk keurt hij af. God werkt overal, waar Hij werkt, enkel door zijnen wil. Wanneer ik dus middelbare en onmiddelbare handelingen Gods onderscheid, neem ik de wijze van Gods werking bij de eerst- en laatstgenoemden geenszins als verschillend aan. Zoo spreckt de Schrijver, en meent zeer wel te mogen beweren, dat God nimmer tegenstrijdig met de wetten der natuur handelde. Of er in dezen zin wonderen zijn, behoort niet tot den godsdienst, maar tot de natuurkunde. Bij alles, wat er geschiedt, zegt hij, bij elken droppel regen, die uit de wolken valt, vertoonen zich hoogere krachten, dan die der natuur; en daar ik de goddelijke kraeht, die bij alles, wat aanwezig is en geschiedt, werkt, niet anders beschrijven kan dan: ‘zij wil en het geschiedt,’ zoo kan ik ook geenen hoogeren of geringeren graad van dezelve aannemen; zij is veeleer in alles verbazend en wonderbaar. Een wonder is dan, bij hem, datgene, waarover zich iemand verwondert, of verwonderen moet; dat wil
zeggen: wanneer iemand belijdt, dat hij het niet verwachten konde of verwacht had, of dat hij het zich niet verklaren kan. Zoo kan men dan zeggen, dat er op deze wijze geene objeetive, maar slechts subjective wonderen zijn. De eerste aan te nemen, is dwaas; want God verwondert zich over niets, en wat voor ons wonder is, is dit voor den aartsengel en de engelen niet. Het is waarschijnlijk, dat God in alles naar eene wet handelt, en in eene kracht. Het geloof, intusschen, aan wonderen wordt schadelijk, wanneer het het onderzoek in de

{==229==} {>>pagina-aanduiding<<}
natuurkunde stremmen zou; en ook, als het op de regelen voor ons gedrag aankomt: want geen engel kan ons een ander Evangelie bevestigen. De godsdienst leidt alles van God af, maar laat het aan de natuurkunde, de mensch- en zielkunde enz. over, de middeloorzaken op te sporen en op te tellen. De godsdienstige mensch mag alzoo niet afkeerig zijn van het geloof aan wonderen, naar de gegevene verklaring; de afkeer van zulk een geloof spruit voort uit ongeneigdheid om iets aan te nemen, dat wij zelve niet ondervonden; maar dit sluit de deur voor allen godsdienst. Onmogelijk kan de godsdienstige de wonderen niet houden; en, als wij onze grenzen erkennen, zullen wij ze ook niet ontkennen, omdat zij ons onbegrijpelijk zijn; en bijaldien men al, ten aanzien van het voorledene, geenen grond voor het geloof aan wonderen meende te zien, zoo ware het toch ongerijmd, dezelve ook voor het toekomende onmogelijk te noemen. - Maar wij moeten naar het boekje zelve verwijzen: wilden wij den Schrijver op den voet volgen, zoo zou ons geschrijf niet alleen te uitvoerig worden voor ons bestek, maar ook uitermate donker; want het vertoog is bijzonder zaakrijk, en, als men het geheel aaneengeschakeld leest, men men eerst beoordeelen, of het ook, gelijk wij meenen, bondig is. - Ten aanzien der hier bedoelde daadzaken, rust nu alles op gronden van historische kritiek; op welke gronden hier alleen met een woord wordt gewenkt. Houdt men, om des grooten hoops wil, noodig, zich op eene door wonderen gegevene openbaring te beroepen, dan moet men toegeven, dat God wonderen deed of toeliet, of dat Hij wilde, dat er loochenachtige verhaald werden. In het Christendom moet men dergelijke wonderen, als in het N.V. verhaald worden, altijd gelooven; men kan immers de leer niet aantasten, ‘dat God, om zijn laatste oogmerk onder de menschen te bevorderen, dingen gedaan heeft en doet, die alle menschelijke begrippen en verwachtingen te boven gaan; en dat
wij, hetgene Hij tot dit zijn doeleinde doen kan en doet, niet binnen de perken der natuurwetten en natuurkrachten mo-
{==230==} {>>pagina-aanduiding<<}
gen sluiten, deels dewijl Hij gewisselijk hoogere krachten bezit, en deels dewijl wij de eerstgenoemde krachten zeker niet volkomen kennen.’ - Het nut, 't welk het geloof aan de wonderen des N.V. aanbrengt, wordt nu door den Schrijver behandeld. Door dezelve is Jezus, die, op eene onbegrijpelijke wijze, enkel door zijn woord, helpen kan en wil, eenen ieder, die een opregt vertrouwen op Hem heeft, bewezen te zijn de hoogste Heiland der wereld. De wonderen, en de onbegrijpelijkheid van dezelve, dienen, om mij ook uit het geloof aan het Christendom, (het spreekt van zelf bij eene gewillige gehoorzaamheid aan hetzelve) op eene zelfs onbegrijpelijke wijze, zaligheid voor mij en de wereld te doen verwachten. Nogmaals wordt de bedenking wederlegd, dat dit geloof nadeelig kon zijn, alsmede die van deszelfs noodeloosheid. De wonderen dienen, 1) om op het Christendom opmerkzaam te maken, 2) om het geloof aan het Christendom voort te brengen en te bevestigen, 3) eindelijk om de voornaamste leerstukken van den Christelijken godsdienst symbolisch voor te stellen.
Wij prijzen dit werkje over de wonderen den prediker en onderwijzer van het Christendom vooral ter ernstige overweging aan; hij zal er leering, opwekking, en menigen dierbaren wenk, ter bevordering van den gezonkenen godsdienstzin bij de menigte, in aantreffen; al is het dan ook, dat iedere bedenking tegen de wonderwerken (dit erkent de Schrijver zelf) niet volkomen wordt opgelost. Wij zijn het met dezen en den Eerw. goede volkomen eens, dat hier veel wordt gezegd, hetwelk, zoo al niet geheelenal nieuw, ten minste door velen niet genoegzaam is bedacht geworden, en alzoo niet naar behooren behartigd. De Vertaler deed alzoo aan onze geestelijken eenen wezenlijken dienst; jammer maar, (hij erkent het zelf) dat hij niet overal evenzeer gezorgd heeft voor genoegzame duidelijkheid. Wij laten 's mans verontschuldiging ten dezen wel gelden; maar vragen daarbij toch, of er dan juist noodzake was tot zoo veel overhaasting bij de uitgave? Het boekje is in Ne-
{==231==} {>>pagina-aanduiding<<}
derland welkom, en kan er voorzeker goed stichten; maar, gelijk het daar op eene Synodale vergadering niet voegen zou, zoo meenen wij, dat wij over het geneel hier te lande nog niet zoo verre van der vaderen denkwijze verwijderd zijn, of de uitgave had nog wel een klein uitstel kunnen lijden, van eene week of wat voor het minst, in welke de ambtsbezigheden, werkzaamheden voor de menschheid, en andere menigvuldige arbeid voor de drukpers, den Heere goede welligt eenige oogenblikken vergund hadden, om de overzetting zelf ter hand te nemen, of althans de vertaling meer naauwkeurig te verbeteren, en, door eenen meer onderhoudenden en bevalligen toon, nog meer algemeen nut te stichten.




Zestal Leerredenen over den Toekomenden Staat. Door J. Wijs, J.C. Zoon, Predikant te Schiedam. Te Schiedam, bij G.W. van Hemsdaal. 1821. In gr. 8vo. 204 Bl. f 1-12-:

De nieuwspapieren berigten ons, dat de eerste uitgave dezer Leerredenen reeds is uitverkocht; dit bevreemdt ons niet, want dezelve hebben alles, wat haar kan aanbevelen. Zij zijn, zonder valsche sieraden der kunst, voortreffelijk bewerkt, en stijl en taal zoowel, als de smaak, in welken zij zijn gesteld, doen den meester kennen. Het onderwerp, dat zij behandelen, heeft te allen tijde de weetgierigheid uitgelokt, en dezelve nog nimmer bevredigd. Deze Redenaar, eindelijk, zal den meestverstandigen voldoen, daar hij zich niet ophoudt met gissing en bespiegeling, maar het ware en stellig geopenbaarde op de belangrijkste wijze voordraagt, en overal deze leer tot echt Christelijke bedoelingen vruchtbaar aanwendt. Eene verlossing van alle ellende (openb. XXI:4.) De volmaakte kennis (i kor. XIII:9-12.) De volmaakte heiligheid (2 petr. III:13, 14.) De bctrekking aldaar tusschen God en den mensch (openb. XXI:3), tusschen Jezus en den mensch (openb. XXI:23), en tus-
{==232==} {>>pagina-aanduiding<<}
schen de verlosten onderling (openb. XXI:27) - ziet daar den inhoud van dit zestal, en ook alles, wat de Eerw. wijs aangaande den toekomenden staat hier te onderzoeken en te berigten noodig houdt; en wie gevoelt niet, dat dit het meest belangrijke en het minst onzekere is; en wie gevoelt niet vooraf reeds, dat een man, die deze punten eeniglijk kiest, juist de man is, van wien men geene onzekerheden alleen, maar ook overvloedig, hetgeen kennelijken invloed heeft op onze tegenwoordige Christelijke beoefening en troost, verwachten kan. Aan deze verwachting heeft de Leeraar, onzes inziens, volkomen voldaan; en men moge al voelen, dat op deze wijze geene nieuwe en onbekende zaken konden geleerd worden, men voelt tevens, dat er alzoo
ook niets, dan hetgeen waar en bruikbaar is, op den kansel kwam; en dat dit ware en nuttige op de beste wijze alhier wordt voorgedragen en aangeboden, durven wij verzekeren. De tweede reeds aangekondigde druk moge spoedig aan het verlangen van velen voldoen, en de waardige Leeraar zich, naar zijnen wensch, nog overvloediger kunnen verblijden, dat hij iets, ja dat hij veel heeft toegebragt aan de vorming zijner broederen voor die zaligheid, waartoe de genadige Vader in Christus ons allen roept en bestemd heeft.
Bij het doorgaande zuiver en goed Nederduitsch bevreemdde ons (onder anderen bl. 10) niets als vreugde, hetgeen inmers juist het tegendeel uitdrukt van niets dan vreugde, hetwelk de Schrijver bedoelt? Doorgaande vonden wij ook anders als; wij schrijven even als, maar anders dan. Van deze kleine onnaauwkeurigheid wilden wij eenen wenk geven.






{==233==} {>>pagina-aanduiding<<}

Leerrede ter voorbereiding tot het Heilige Avondmaal, bij gelegenheid van het invoeren der plegtige beantwoording van eenige vragen, volgens het Synodaal Besluit van 11 Julij 1817. Door G. van Kooten, Predikant te Dordrecht. Te Dordrecht, bij Blussé en van Braam. In gr. 8vo. 28 Bl. f :-4-:

Wanneer men den aard dezer nieuwigheid en den inhoud der bewuste vragen een oogenblik indenkt, is het bijna onbegrijpelijk, dat iemand der Hervormden hier eenig gevaar of zwarigheid vermoeden kon; en herinnert men zich daarbij, dat in Groningen en Vriesland reeds van overlang de nu aanbevolene plegtigheid plaats had, zoodat der Synode geene andere keuze overbleef, dan tusschen een stellig verbod voor die gewesten en haar tegenwoordig besluit, zou er eenheid zijn in de uiterlijke Godsdienstoefening overal onder haar ressort, dan schijnt er geene tegenspraak, dan alleen van eenen enkelen dwarsdrijver, te wachten. Ook heeft men vrij algemeen niet dan goedkeuring, ten minste berusten in, en zich schikken naar, het voorschrift, vernomen, hetgeen wij aan de toegenomene verlichting onder het talrijkst Kerkgenootschap der Hervormden, welke het hier eigenlijk gold, en aan het wijs en gematigd gedrag van de meeste waardige Leeraren bij hetzelve, toeschrijven, daar alles vermeden werd, wat den onkundigen en bekrompendenkenden te zeer verontrusten kon, en ook het Synodaal voorschrift zelve eigenlijk alleen de Leeraren bindt, terwijl niemand der leeken, die zwarigheid voorwendt of werkelijk vindt, daarom van het gebruik des Avondmaals geweerd wordt. Het schijnt, dat evenwel, ook in de aanzienlijke gemeerte te Dordrecht, deze en gene gevonden werden, die eenige inlichting en opwekking behoefden; en deze gaf hun de brave en wijze van kooten uitmuntend en op de eenvoudigste wijze. Met zeer weinige woorden geeft hij den zin van de voorgestelde vragen op, en wijst

{==234==} {>>pagina-aanduiding<<}
dan aan, dat de gevorderde plegtige beantwoording geenszins iets, bij zijn Kerkgenootschap geheel vreemd, is; integendeel, wat de zaak zelve betreft, niets anders, dan hetgene te voren plaats had; en dat er ook nu niets meer gevorderd wordt, dan in eenen lidmaat en avondmaalganger, en zelfs in elk redelijk denkend mensch, die namelijk in het Christendom leeft, noodzakelijk wordt vereischt. Rom. I:16a. Ik en schame mij des Euangeliums Christi niet, was de tekst; en deze geeft, na hetgene wij hierboven aanstipten, aanleiding tot allezins gepaste opwekking. Wij vertrouwen, dat, bijaldien in eene of andere gemeente nog eenige opspraak of bezwaar was, van wege bedoeld Synodaal besluit, de lezing dezer Leerrede aldaar zeer veel goeds zal doen, en durven den Leeraren wel aanraden, de verspreiding van dezelve onder hunne leeken te bevorderen; hetgeen, onzes inziens, meer zal uitwerken, dan opzettelijke, en gedurig door hen herhaalde, bemoeijingen om te overtuigen. Geen menschenkenner zal het, dunkt ons, tegenspreken, dat men door iets te lezen beter overtuigd wordt, en dan in het denkbeeld is, zichzelven te hebben overtuigd, en alzoo vrijwillig vroegere vooroordeelen en bedenkingen gemakkelijker aflegt, dan dat men zich door zijnen prediker en herder, als 't ware onvrijwillig, tot overtuiging dwingen laat.




Leerrede over de Vredelievendheid van God, naar aanleiding van Philipp. IV:9a. Uitgesproken voor de Evangeliesch-Lutersche Gemeente binnen Dordrecht, door G. van Kooten, Leeraar der Hervormden aldaar. Te Dordrecht, bij Blussé en van Braam. In gr. 8vo. 30 Bl. f :-8-:

Een eenvoudig opstel, waarmede de Leeraar zelf niet zeer hoog is ingenomen; maar de eerste Leerrede, door een Gereformeerd Predikant aan de Lutersche Gemeente te Dordrecht voorgedragen, ter gelegenheid dat, bij de

{==235==} {>>pagina-aanduiding<<}
plaatselijke vacature aldaar, derzelver Kerkeraad de Hervormde Predikanten verzocht had, den predikdienst van tijd tot tijd waar te nemen, hetwelk deze ook eenparig en hartelijk op zich namen. (Ook te Groningen en Arnhem, en welligt op nog andere plaatsen, zegt eene aanteekening, had iets dergelijks reeds plaats gehad.) De waardige, liefderijke man laat zich in het voorberigt dus rondborstig uit: ‘Deze bijzonderheid, hoe weinigbeduidend misschien op zichzelve, beschouw ik hoogstbelangrijk, omdat zij een bewijs oplevert van Christelijke verdraagzaamheid, en als een eerste stap mag worden aangemerkt. Zullen toch ooit de verderfelijke en onchristelijke scheuringen van de Gemeente onzes Heeren kunnen geheeld worden, er moeten dan zoodanige of dergelijke eerste stappen gedaan worden; en of deze nu meerder dan minder gewigtig zijn, op zichzelve beschouwd, dit doet weinig ter zake: op den eersten stap zullen wel andere volgen, en zoo komt men, al voortgaande, toch eindelijk, waar men wezen moet. Inderdaad, het verstrekt mij tot geen gering genoegen, dat ook ik, al zij het dan slechts een klein stapje, heb mogen mededoen. o, Hoe gaarne zoude ik grootere doen! Ja, ik gevoel mij op den wenk van onzen Heer hiertoe bereid: maar dien wenk wil ik gelaten afwachten, en liever geenen enkelen stap verder doen, dan door ontijdigen ijver weder afbreken, hetgeen nu reeds is opgebouwd.’ - De Leerrede zelve is inmiddels nieuw bewijs, dat de Eerw. van kooten altijd gewoon is, duidelijk, oordeelkundig, nuttig en regt Christelijk te prediken.





Leerrede, door Wilhelm Broes, Predikant te Amsterdam; gehouden bij aanleiding van het afsterven des beroemden Leydschen Hoogleeraars E.A. Borger. Te Amsterdam, bij ten Brink en de Vries. 1820. In gr. 8vo. IV en 42 Bl. f :-8-:

Deze preek beantwoordt aan den titel. Dezelve is gee-
{==236==} {>>pagina-aanduiding<<}
ne lofrede over, geene gedachtenisrede aan den beroemden man, maar stichtend onderwijs, aan de Amsterdamsche gemeente medegedeeld, naar aanleiding van het zoo algemeen treffend sterfgeval. Dit behaagt ons, om dezelfde reden, beter, om welke broes gewis niet anders gehandeld heeft; doch nu moeten wij toch ook belijden, het voorberigt min gepast te vinden. Immers, dit behelst de reden, om welke, in de Amsterdamsche gemeente, van borger's dood moest worden melding gedaan, en wel door broes, na van der meulen, die eerst ongesteld was, en toen van huis, en die derhalve, zoo vroeg zich Recensent, niet kon prediken naar aanleiding van een zoodanig sterfgeval? Ook ziet Recensent niet wel in, waarom nu deze leerrede eene hulde aan borger zoo zeer kan heeten, hem in naam eener groote gemeente toegebragt, en daarom (eilieve?) niet gering te achten.
De tekst is Jo. XXI:22. Deze wordt eerst verklaard. ‘Volg mij,’ zal beteekenen: Dat gij het kruis op u neemt, verklaar dit door mij te volgen. Het schijnt den Recensent toe, vooral na het lezen der opheldering van de vraag van Petrus, toen Joannes achteraankwam, dat de leeraar had moeten aanmerken, dat Jezus, in zeker opzigt, dubbelzinnig sprak, en met opzet eenen hoogeren zin aanduidde, dan zijne woorden letterlijk beteekenen; eenen zin, die verstaanbaar genoeg was uit de wijze, op welke Hij sprak, naar aanleiding van het uiterlijke. Dat het ongeroepen volgen van Joannes den naijver van Petrus opwekte, omdat deze met hem scheen te dingen naar de eer van grooten lijder voor het hemelrijk, komt den Recensent gezocht voor. Immers, dat volgen hier van Joannes was niet anders dan achteraankomen, en geenszins wat Jezus door zijn ‘volg mij, en toon zoo, dat ge mijn kruis op u neemt,’ aan Petrus meende. Petrus zag immers in dat volgen van Joannes geen teeken, dat hij met Jezus het pad des lijdens opging? Daarenboven, naijver op Joannes laat zich minder in de vraag van Petrus beseffen, dan de nieuwsgierigheid der deelneming

{==237==} {>>pagina-aanduiding<<}
en der vriendschap, uit hoofde der gehechtheid van Petrus aan Joannes, die, onzes oordeels, uit verscheidene kleine bijzonderheden in de Evangelische verhalen en elders (Hand. III ook) zoude kunnen aangetoond worden, in welke deze twee te zamen voorkomen, en die zeer natuurlijk is. Hieruit laat zich dan ook deze vraag ligt ophelderen. In het antwoord van Jezus: ‘indien ik wil, dat hij blijve tot dat ik kom,’ zoude Recensent ongaarne toelaten de meening: ‘indien ik ook mogt willen, dat bij in het geheel niet sterve:’ immers, daarvoor pleit niet de verkeerde opvatting van sommige leerlingen, maar integendeel daartegen pleit de teregtwijzende aanmerking, dat Jezus niet gezegd had, dat Joannes niet zoude sterven. Onzes oordeels spreekt Jezus (hoe wil men het?) geheim- of dubbelzinnig, iets hoogers bedoelende, dan hetgene voor de zinnen plaats had, en daaruit aanleiding nemende; en zoo het komen tot zijnen leerling - wij gissen het - bedoelde het, door den natuurlijken dood, tot zich nemen in de bereide plaats, en het volgen van Jezus door den leerling deszelfs ingaan in heerlijkheid op zijn pad, dat is door lijden en marteldood, laat zich dan de zin van dit schoone onderhoud niet veel gemakkelijker bepalen?
Het gebruik, van dezen tekst gemaakt, bestaat in de behandeling dezer stukken: 1. Gelijk over het sterflot der Apostelen en Apostolische mannen donkerheid gespreid was, welke den opmerker ligt gelegenheid gaf tot nieuwsgierig en bevreemd vragen, zoo is het nog ten aanzien van hen, die, in onzen tijd, met nadruk de dienaren en werktuigen van Christus heeten mogen. Wel aardig, maar, als we het zeggen mogen? der kansel-voordragt niet zoo geheel waardig, vooral als men ontleden en toepassen gaat, is de vergelijking van de menigte dienaren in Christus rijk, van onze dagen, met eene armee. 2. Hetgene de Heer tot de Apostelen zeide: ‘wat ik over het sterflot mijner dienaren, uwer mededienstknechten, beschik, gaat het u aan? doet gij het uwe!’ is ook tot ons gezegd, die geneigd zijn, om (waar ligt

{==238==} {>>pagina-aanduiding<<}
dit in den tekst?) over de duisterheid van die besturing vermetel te oordeelen, en, daaraan geërgerd, in het werken van onze taak te verslappen. Broes merkt op, dat Jezus geene onverschilligheid gebiedt, geene opmerkzaamheid op den gang van 's Heeren besturing afkeurt, maar het misprijzen en veroordeelen daarvan verbiedt. Hierop wordt dit antwoord, in ruimen zin, opgevat. 3. Had het sterflot der eerste dienaren van het Evangelie, bij vele donkerheid, ook eenige heldere zijde, geschikt om den aanstoot af te keeren, dit is ook nog zoo. Gaarne namen wij uit dit stuk iets over, ten bewijze, hoe de schrandere broes de belangrijkste herinneringen weet te pas te brengen. De plaats is hier te klein; anders schreven we zeker bl. 34 over. In een nader slot aan deze leerrede wordt met een woord van borger gesproken, en daarop, omtrent twee uit vele duistere sterfgevallen, gewigtig en aandoenlijk bestuur medegedeeld. Wat voorgezongen is, en tusschenbeiden, leest men hier; maar - is er niets anders gezongen? dat denken we niet, schoon we niet weten, waarom dat ook niet zij opgegeven.

Nadat Recensent deze Leerrede had beoordeeld, werd zijne aandacht getrokken door den tweeden druk van dezelve - een bewijs te meer van den smaak van het godsdienstig publiek, dat nog al wat leerredenen te lezen krijgt, en een zeer aangenaam blijk van den goeden indruk, door het werk dezes predikers verwekt. Achter dezen tweeden druk heeft men een Naschrift, waarin broes zijne opvatting van Jesaias XL: 12-14 als van de gewone uitlegging geheel verschillende, en welke hij in zijne leerrede bl. 24 had uitgedrukt, voordraagt en bevestigt. Dit naschrift is, onzes oordeels, al vrij omslagtig, en, als we 't mogen zeggen? die omslag komt ons al zeer onnoodig voor. Wij hebben het, bij herhaling, gelezen, hoe ongevallig de stijl zij; maar hebben ons nog niet kunnen overtuigen, dat wij hier iets zoo bijzonder nieuws en belangrijks lazen. Recensent, die anderen, elders, de

{==239==} {>>pagina-aanduiding<<}
nadere toetsing van dit naschrift overlaat, heeft altijd, die schoone plaats aanhalende, dezelve dus verstaan: welk mensch meet de wateren enz. en welk stervcling meet den geest des Heeren enz. Is hetgene broes heeft hiervan nu zoo verschillend? Niet? Dan wete hij, dat de steller dezer beoordeeling zich verheugt, hem eensdenkend met zich te hebben; maar dat hij niet kan berekenen, of hij zelf hier zoo oorspronkelijk is, als broes. Zoo Recensent wèl ziet, is het verschil dit: vs. 12 wordt van den mensch, niet van God gevraagd, zoo wel als vs. 14. Maar heeft niemand nog dit dus opgevat? Het kan zijn. Maar was daartoe al die omslag noodig? Dat beseft Recensent niet. Doch laat die zelf niet meer omhalen. Punctum.




A. Richerand's Nieuwe Grondbeginselen der Natuurkunde van den Mensch, naar de achtste Uitgave uit het Fransch vertaald, door A. van Erpecum, Heelmeester te Amsterdam. Iste Decl. Te Amsterdam, bij C.G. Sulpke. 1821. In gr. 8vo. XXVI en 585 Bl. f 4-8-:

Eindelijk verschijnt dan een werk in onze taal, hetwelk, in het oorspronkelijke, reeds de achtste uitgave beleesde, ook onder ons, sedert jaren, in veler handen is, en een' algemeenen bijval gevonden heeft. Het behoefde dus naauwelijks aangekondigd, veelmin aangeprezen te worden, zoo niet de ondervinding geleerd had, dat dikwijls het voortreffelijkst geschrift, door eene gebrekkige vertaling, schier alle waarde verliezen kan. Tot onze blijdschap zich wij, dat zulks hier het geval niet is geweest, en dat, eenige kleine vlekken uitgezonderd, dit Nederlandsch gewaad den keurigen Franschen Geleerde niet onwaardig is.
Ziet daar onze inleiding; doch daarmede achten wij onze taak, ten aanzien van dit belangrijk werk, geheel niet afgeloopen. Onze Lezers, voor zoo verre hetzelve hun nog onbekend is, zullen voorzeker eenig na-
{==240==} {>>pagina-aanduiding<<}
der berigt omtrent deszelfs inhoud, en de manier, waarop de Schrijver zijn onderwerp behandelt, verlangen, waarschijnlijk ook, onze gedachten omtrent de waarde of onwaarde van hetzelve te vernemen. - Richerand geeft ons, in deze bladen, een beknopt, maar evenwel vrij uitvoerig overzigt van de verschijnselen, welke het levend menschelijk ligchaam, in den gezonden staat, oplevert; geene ontleedkundige beschrijving der deelen onzes ligchaams, en daarop gebouwde verklaring van derzelver werking; geene natuur- of scheikundige beschouwing, toegepast op het dierlijk gestel van den mensch; maar eene beschouwing van het leven zelf, zoo als het zich voordoet in de verschillende deelen onzes ligchaams, als een zamenstel en opvolging van bewegingen, in dezelve aanwezig. Hij verwaarloost het ontleedkundig gedeelte der natuurkunde van den mensch wel niet geheel; hier en daar deelt hij zelfs eigene opmerkingen mede; hetzelve maakt evenwel het hoofdpunt niet uit, en aan de scheikunde heeft hij zijn licht weinig ontstoken. Hiervan is het gevolg, dat zijne voordragt zoo veel verliest in grondigheid, als zij wint in levendigheid. Hij redeneert meer, dan hij leert. Zulk een voortreffelijk leesboek, als dan dit werk voor hen is, die de natuurkunde van den mensch zich eigen willen maken, zulk een middelmatig leerboek is het, en moet, in dit opzigt, voor de Grondbeginselen van blumenbach, of het Handboek van roose, enz. verre onderdoen. Eene nadere beschouwing van dit boekdeel moge ons oordeel bevestigen.
In de Inleiding treedt richerand, na eerst zijn onderwerp omschreven, en een en ander over de voorwerpen der natuur en de beginselen der ligchamen gezegd te hebben, in eene beschouwing van de bewerktuigde ligchamen, in tegenstelling van de onbewerktuigde; hij leert ons de dieren en planten onderscheiden, doet ons opmerken, waarin eigenlijk het leven besta, deszelfs hoofdeigenschappen kennen, en klimt vervolgens tot het levensbeginsel op. Deze leerstukken worden, zeer vreemd,

{==241==} {>>pagina-aanduiding<<}
afgebroken door eene verhandeling over de sympathie en over de gewoonte, en eene beschouwing van het zenuwknoopen-gestel, in tegenstelling van het hersen-zenuwgestel; waarop vervolgens over de betrekking der physiologie tot andere wetenschappen gehandeld, en eindelijk eene verdeeling der verrigtingen van het menschelijk ligchaam opgegeven wordt, welke de Schrijver bij de verdere behandeling van zijn werk volgt. Deze Inleiding bevat dus eigenlijk de algemeene physiologie, of de grondbeginselen, waarop het geheele gebouw der wetenschap rust. - Al aanstonds vinden wij hier eene onnaauwkeurige en onbestemde bepaling der wetenschap. De natuurkunde van den mensch is de kennis van het leven; eigenlijk staat er: de wetenschap van het leven. Maar is zij dat nu? Behoort dan tot de natuur van den mensch niets verder dan het leven? Kan men iets over de natuur, over den aard van een verschijnsel zeggen, wanneer men niets weet van den aard, de eigenschappen van het ligchaam, hetwelk dezelve oplevert; de omstandigheden, waarin het dat verschijnsel oplevert? Even onbepaald en onnaauwkeurig is de omschrijving van het leven, als eene verzameling van verschijnselen, die elkander, gedurende een' bepaalden tijd, in de bewerktuigde ligchamen opvolgen. Welke is hier die bepaalde tijd? Niet minder onjuist is, § 1, de tegenstelling van dieren en planten, als deelen der bewerktuigde natuur, tegenover eenvoudige en zamengestelde wezens, als deelen der onbewerktuigde; deze laatste verdeeling is bloot scheikundig; de eerste omvat de geheele, zoowel historische als wijsgeerige, beschouwing dier schepselen; en daarenboven zijn er, in de bewerktuigde natuur, even zoo zeer enkelvoudige
grondstoffen, als in de onbewerktuigde. Beter is de Schrijver geslaagd, in de teekenen van onderscheid tusschen bewerktuigde en onbewerktuigde schepselen, tusschen dieren en planten vast te stellen. In het bijzonder doet hij ons de darmbuis als het voornaamste karakter der dierlijkheid kennen, waarin hem blumenbach (*) echter lang

{==242==} {>>pagina-aanduiding<<}
is voorgegaan. In de beschouwing van het leven zelf gaat hij (§ 5) de trapswijze ontwikkeling, versterking en zamenstelling van hetzelve, van de eenvoudigste plant tot den mensch, zeer schoon na, maar geeft ons weinig uitsluitsel over hetgene eigenlijk het leven in alle die verschijnselen uitmaakt, en waartoe zij alle kunnen teruggebragt worden. Duidelijker, bondiger leerde dat de onsterfelijke van geuns (*), nu reeds bijna zeventig jaren geleden. Onder de bestanddeelen van het dierlijk ligchaam wordt hier, ten onregte, de gelei gesteld, welke de scheikundigen geleerd hebben, dat eerst door werking van heet water op de doode, dierlijke vliezen gevormd wordt. Gewaagd is althans de vooronderstelling, dat in de zuurstof het eigenlijk levensbeginsel zoude gelegen zijn. De verzuurstoffing (oxidation) van het bloed in de longen, in dien zin, als de Schrijver haar voorstelt, moet nog bewezen worden. Daarentegen komt het ons voor, dat richerand al te weinig gewigt hecht aan het vermogen der onweegbare stoffen, en aan de overeenkomst, welke er tusschen de verschijnselen, die dezelve opleveren, en die van het levensbeginsel, plaats heeft; eene overeenkomst, welke een nader onderzoek verdient. Niet minder onbepaald en onbewijsbaar zijn de stellingen, welke hij, in de volgende 6de §, voordraagt, waar hij over de eigenschappen of krachten van het leven spreekt: want, om nu niet te zeggen, dat het niet zeer juist is, van de eigenschappen van een verschijnsel te spreken, of eigenschap en kracht als gelijksoortige begrippen aan te merken, willen wij hier alleen doen opmerken, welke verwarde en onbekookte voorstellingen
richerand, aangaande de verschijnselen des levens en derzelver oorzaken, hebben moet, wanneer hij de gevoeligheid (sensibilité) als eene algemeene eigenschap der levende vezel beschouwt, en van eene verborgene gevoeligheid spreekt. Gevoel en gevoeligheid kan zelfs niet gedacht worden,

{==243==} {>>pagina-aanduiding<<}
zonder een gevoelend, met bewustzijn werkend, wezen aan te nemen. Waarom heeft richerand, die toch met de schristen van brown bekend schijnt te zijn, niet de zoo veel duidelijker en naauwkeuriger uitdrukking van opwekbaarheid (incitabilié) gekozen? De levende vezel wordt opgewek! door de prikkels, welke er op werken, en werkt op dezelve, zich zamentrekkende, terug. Deze uitdrukkingen kunnen geene aanleiding tot verwarring geven, en stellen ons, hetgene werkelijk plaats heeft, duidelijk voor den geest.
Zoo slecht wij de twee volgende § §, over de sympathie of zamenstemming der verschillende deelen onzes ligchaams, en over de gewoonte, hier geplaatst vinden, waar zij de beschouwing van het leven in 't algemeen asbreken, zoo belangrijk zijn de opmerkingen des Schrijvers omtrent deze verschijnselen. Wij erkennen, met hem, dat de werktuigen dier sympathiën dikwijls onbekend, of althans niet duidelijk zijn; maar wij gelooven, dat zij ons duidelijker zouden wezen, wanneer wij, bij de verklaring dier bewegingen, niet zoo zeer aan de zenuwen hechtten, en wanneer wij de wetten der levende natuur er zorgvuldiger bij raadpleegden. De vliezen toch, de vaten kunnen twee asgelegene deelen zamen verbinden; maar dit verband zal eerst duidelijk worden, wanneer, in een van beide, het leven verhoogd, en de kring van deszelfs bewegingen uitgestrekter is geworden. Zoo heeft de baarmoeder weinig werking op de overige organen in den vroegen leeftijd, en verkrijgt vervolgens eene zeer groote. - Wij weten niet, wat den Schrijver bewogen hebbe, na deze beschouwing, nogmaals op het leerstuk van het leven terug te komen, en, nadat hij, bl. 42, aan de zuurstof den rang had toegekend van het hoofdrad onzer levensbewegingen te zijn, nadat hij, § 6, in zijne algemeene gevoeligheid en zamentrekkingskracht den grond van dezelve had gemeend te vinden, nu op ééns van een onbekend levensbeginsel te spreken, van een wezen, hetwelk niet eens bestaat. Het is waar, hij krijgt, bij deze beschouwing, gelegenheid, om te spreken over het ver-
{==244==} {>>pagina-aanduiding<<}
mogen der levenskracht op de krachten, welke de doode natuur beheerschen, over herstellingskracht, over brandpunten der levenskracht, en zelfs over de ontsteking. Hij keuvelt over dat alles zeer aangenaam; maar wij moeten met horatius vragen: quid hoc? Wij begrijpen het. zijne leer der
ontsteking moest er uit; dit is een schitterende lap, geschikt om de aandacht te trekken. Wij zouden echter dit ziektekundig geloofsartikel niet gaarne onderschrijven. Volgens de beginselen, door richerand hier vastgesteld, is elke prikkeling van eenig deel, elke ophooping van bloed, daardoor veroorzaakt, elk stijf worden van een geprikkeld vaatrijk lid ontsteking. Wij meenen echter daarbij bestendig eene verandering in het bloed, en zelfs in de vaste deelen, te hebben waargenomen, zoodat het eerste eene meerdere geschiktheid heeft om vast te worden, de laatsten, door eene te sterke voeding, werkelijk eenen grooteren graad van vastheid en stijfheid verkrijgen.
Wij moeten ook nog een woord zeggen over de verdeeling, door den Schrijver in dit werk gevolgd. Hij onderscheidt de verrigtingen des ligchaams in zulke, welke de instandhouding van het individu, en in zulke, welke die der soort ten doel hebben. Deze verdeeling heeft, boven de gewone, waarbij men beginnen moest met aan de woorden andere beteekenissen te geven, dan zij hebben, zeker veel voor zich. Minder juist is het, de eersten in zoodanige verrigtingen te onderscheiden, welke ter voeding en ligchamelijke instandhouding dienen, en in zulke, die den mensch in betrekking brengen met de hem omringende schepselen. Dit toch doen de eersten even zeer. De ademhaling, b.v., is niet mogelijk, zonder de wederkeerige werking van den dampkring en den mensch op elkander; hetzelfde kan men zeggen van de huidsuitwaseming; en de spijsvertering stelt ons in betrekking met alle die dingen, welke ons tot voedsel moeten dienen. De onderscheiding van bichat in organische en dierlijke verrigtingen heeft niet meer voor zich. Alle verrigtingen geschieden door werktuigen, en zijn

{==245==} {>>pagina-aanduiding<<}
dus organisch. Beter zoude ons de onderscheiding in planten-verrigtingen en dierlijke verrigtingen voorkomen, dewijl de mensch inderdaad alle die verrigtingen met de planten gemeen heeft, welke tot zijne voeding en onderhouding dienen, al geschieden dezelve ook, bij hem, op eene andere wijze en door meer zamengestelde werktuigen.
In dit eerste Deel behandelt de Schrijver die verrigtingen, welke ter instandhouding des ligchaams geschieden, en volgt daarin eene zeer geleidelijke orde; volgende het voedsel, hetwelk wij opnemen, op alle de wegen, die het door moet gaan, om ons wezenlijk tot voedsel te verstrekken. Hij spreekt dus, in de eerste plaats, over de spijsvertering, waartoe hij brengt de opneming, kaauwing en doorzwelging der spijzen, de verandering, welke zij in het darmkanaal ondergaan, en de manier, waarop het onbruikbare, door de buiksontlasting en waterlozing, wordt uitgeworpen. Vervolgens gaat hij over tot de opslorping, waardoor de chijl naar het bloed wordt gevoerd, den bloedsomloop, de ademhaling en verdere afscheidingen, en besluit met de eigenlijke voeding, of herstelling der vaste deelen uit het, door alle die middelen, bereid en gezuiverd bloed. In de behandeling van elk dezer verschillende onderwerpen volgt hij niet altijd dezelfde orde; latende nu eens de beschrijving der werktuigen voorasgaan, zoo als bij de spijsvertering, dan eens de beschouwing der hoofdprikkels, waardoor zij in beweging gebragt worden, zoo als bij de afscheidingen, dan weder die der verrigting of werking zelve, zoo als bij de opslorping en bij den bloedsomloop; ja zelfs vermengt hij wel eens, zonder bepaalde orde, alles dooreen, zoo als bij de ademhaling. Ook dit gebrek aan orde maakt dit werk veel geschikter tot een lees- dan tot een leerboek. Voeg hierbij, dat het vol is van uitweidingen, over ziektekundige niet alleen, maar eigenlijk geneeskundige onderwerpen, waardoor de draad dikwijls wordt afgebroken, en het overzigt, over het geheel, moeijelijk gemaakt. Deze gebreken worden echter wederom ver-
{==246==} {>>pagina-aanduiding<<}
goed door een aantal belangrijke waarnemingen en aanmerkingen; in het bijzonder maakt de Schrijver een gelukkig gebruik van de gelegenheid, waarin hij geweest is, zeldzame ziekten en afwijkingen te
zien, om daaruit licht te scheppen, ter verklaring der verrigtingen van 's menschen ligchaam, in den gezonden staat. Minder gewigt hecht hij, met reden, aan de proeven op levende dieren; hoewel hij evenwel derzelver nut ook weêr al te gering stelt, en b.v. de proefnemingen van magendie over het braken, over de voeding, te onbepaald verwerpt. Doch dezen beroemden Geleerde laat hij zelden regt wedervaren. In het nagaan der veranderingen, welke de spijs in de chijlmaking ondergaat; in de verklaring van die des bloeds door de ademhaling; in het opsporen der bronnen van de dierlijke warmte, heeft hij de verdiensten der scheikunde te laag gesteld, en daardoor weinig nut getrokken van hare ontdekkingen. Hetzelfde moeten wij opmerken, ten aanzien van hetgene hij over de voedzaamheid der spijzen, en vervolgens over de voeding, stelt. Naauwkeuriger waarnemingen en proeven hebben geleerd, dat er zulk een groot verschil niet is tusschen den stoffelijken aard der ligchamen, waarmede wij ons spijzigen, en het onze; en er zijn, tot dusverre, geene afdoende bewijzen voorhanden, dat er, in het dierlijk ligchaam, stikstof, phosphorzure kalk of andere grondstoffen en zamengestelde bestanddeelen gevormd worden. Er schijnt meer eene gedurige omvoering en plaats verwisseling der stof in ons ligchaam te bestaan, dan eene vernieuwing. Hetgene er bij komt, is, zoowel als wat wij ontlasten, voor verre het grootste gedeelte, water. De drank, derhalve, dient ook tot eigenlijke voeding en onderhouding; hoewel richerand denzelven dat nut niet toekent, daarin de meeste natuurkundigen volgende.
Wij zien het tweede Deel met verlangen te gemoet.





{==247==} {>>pagina-aanduiding<<}

Europa, na het Congres van Aken, ten vervolge van het Congres van Weenen, door M. de Pradt, Oud-Aartsbisschop van Mechelen, naar de tweede Fransche Uitgave door Jonkhr. W. Baron van G ***. 's Hertogenbosch, bij D. Noman en Zoon. 1819. In gr. 8vo. XXIX en 397 Bl. f 2-16-:

De snelle opeenvolging der gebeurtenissen in Europa, zoowel als der boeken, uit de vruchtbare pen van den Heer de pradt gevloeid, (wij meenen, dat er na dit nog wel twee of drie van hem zijn in 't licht gekomen) heeft het voor ons liggende werk reeds eenigermate doen verouderen. De aandacht van het Publiek is thans minder op Frankrijk, dan op het zuiden van Europa gerigt; men vraagt niet meer, of de terugtrekking van het bezettingsleger uit Frankrijk de rust, maar wel, of niet de bezetting van Napels door vreemden de onafhankelijkheid van Europa bedreigt. Nogtans zal een vlugtig overzigt van den geest en inhoud dezes werks ons nog aanleiding geven tot vele, ook thans niet onnutte, beschouwingen.
De gewezene Aartsbisschop slaat het oog op Europa in den beginne van 1819, na het besluit der Verbondene Mogendheden, die Frankrijk van de 120,000 man des bezettingslegers onthieven, en aan hetzelve eene plaats in haar midden vergunden, om het vijstal der lotbeschikkers van, of, zoo men wil, van het Uitvoerend Bewind over Europa vol te maken. Hij beschouwt eerst de afzonderlijke Staten van ons Werelddeel elk op zichzelven, en dan in betrekking tot Frankrijk. Zekere hoofddenkbeelden des Schrijvers, reeds vroeger ontwikkeld, komen ook hier gedurig voor; zoo als zijn stokpaardje, de bevrijding van geheel Amerika, de noodzakelijkheid eener vereeniging aller Zeemogendheden tegen Engeland, de schadelijkheid des afstands van Polen aan Rusland, van den Neder-Rijn aan Pruissen, van Opper-Italië aan Oostenrijk. Men vindt hier zeer veel goeds en waars, maar besmet met

{==248==} {>>pagina-aanduiding<<}
eene gehechtheid aan den ouden Werelddwinger, die alles bederft. D pradt is liberaal; d.i. hij juicht, gelijk alle verlichte, eerlijke en weldenkende menschen, den voortgang van het Constitutionéle stelsel, en van de leer toe, dat de Vorsten om de Volken, niet de Volken om de Vorsten zijn; eene leer, welker miskenning stroomen bloeds en tranen heeft doen storten. Hij begrijpt te regt, dat eene getrouwe contrôle der Uitvoerende Magt door bevoegde Volksvertegenwoordigers in alle Staten de Oorlogen bijna onmogelijk, althans veel minder algemeen maken zou, dan voorheen. En met deze beginselen prijst hij niet alleen den grootsten Despoot, den onbeschaamdsten verguizer van alle vrijheidlievende beginselen en denkbeelden, die sedert lodewijk XIV (bloediger gedachtenis!) in Europa is opgestaan; hij keurt niet alleen zijne daden, maar zelfs zijn stelsel goed, hetwelk tot algemeene Monarchij, of liever tot algemeen Despotismus, geleidde, (Dieu dans le Ciel, et Napoléon sur la Terre!) hetwelk alle vrijheid van denken, spreken en schrijven vernietigde, en zelfs aan de overwonnelingen hunne eigene taal niet gunde. De pradt neemt de verdediging van deszelfs gedrogtelijk Rijnverbond op zich (bl. 104-111), waarvan het grondbeginsel was: de reeds bestaande Constitutiën in de onderscheidene Staten af te schaffen, en aan de Vorsten eene onbepaalde heerschappij te schenken. ‘Het zou zoo niet gebleven zijn,’ zegt de pradt: ‘men maakt eerst de stellaadje, en dan het gebouw. Hamburg en Rome zou hij niet bij Frankrijk hebben willen houden.’ En de vermetele zeide,
nog na den Russischen veldtogt: Dat hij geen dorp zou afstaan, zelfs al stonden de Bondgenooten op den Montmartre! - Maar het is niet alleen de pradt, die aan dit euvel mank gaat; de Liberalen in Frankrijk in 't algemeen laten geene gelegenheid voorbij, hunnen Ex-Keizer als een groot, ongelukkig, mishandeld man te doen voorkomen. Zoo lang zij dit beginsel volhouden, zoo lang zij niet onbewimpeld en rondborstig, even als de vrienden der vrijheid in Spanje, alle gemeenschap met

{==249==} {>>pagina-aanduiding<<}
dien aartsvijand der vrijheid, even zoo goed als die met robespierre, afzweren, stellen zij zich en hunne zaak bloot, en bekomen eene zwakke, kwetsbare zijde, waarvan hunne doorslepene vijanden, de vijanden tevens van al wat de menschelijke natuur verheft en veredelt, de Ultra's, uitstekend gebruik weten te maken. Deze nemen dan het menschelijk gevoel, 't welk de gruwelen der Fransche omwenteling, en van haar uitbroeisel, napoleon, verfoeit, te baat, om tevens alles, wat onbekrompen, liberaal, vrijheidlievend is in Godsdienst of Burgerstaat, Bijbelgenootschappen zoowel als Constitutiën, Protestanten zoowel als voorstanders der Volksvertegenwoordiging, als nieuwigheidzoekers, als één doel met buonaparte bejagende, ten afgrond te doemen. Mogt de minderheid in de Fransche tweede kamer, mogt een la fayette en andere waardige mannen, aan welke wij gaarne onze hulde betoonen voor den moed, waarmede zij de inkruipingen van het Despotismus en Jezuitismus bestrijden, dit toch begrijpen! Mogten zij hunne zaak ook niet ontluisteren, (even als de pradt) door het veroveringsbeginsel in Frankrijk terug te wenschen, en de herneming van hun eigendom uit het Museum te Parijs door de geplunderde Volken te berispen, of de Fransche overwinningen (deux victoires par jour!) in afzonderlijke boekjes op te vijzelen! Daardoor wekken zij den argwaan van Europa tegen zich op; de Kabinetten niet alleen, maar ook vele welgezinden, worden van hen afkeerig; want niemand verlangt meer naar die ongenoode gasten.
Doch zoo wij van harte het Buonapartismus verfoeijen, als eene zamenzwering, niet alleen tegen de staatkundige, maar ook tegen de burgerlijke vrijheid der Europeanen, zoo moeten wij, volgens dat zelsde beginsel, het driemanschap afkeuren, hetwelk zich (op welke gronden van Natuur- of Volkenregt, is ons onbekend) de suprematie over Europa, en de uitspraak over de bevoegdheid der Natiën aanmatigt, om hunne Constitutiën te wijzigen. De pradt toont duidelijk aan, hoeveel gevaar Europa te wachten heeft van Ruslands uitbreiding tot over de Weichsel en bij de grenzen van Duitschland, en dat geheel Italië thans, onder den schijn van aan onderscheidene Vorsten toe te behooren (waaronder echter drie van Oostenrijkschen huize zijn), inderdaad ter beschikking van Oostenrijk staat. De latere gebeurtenissen dienen niet, om de vrees van Europa voor het verlies van des-
{==250==} {>>pagina-aanduiding<<}
zelfs onafhankelijkheid (d.i. de onafhankelijkheid der mindere Staten, behalve de vijf Kolossen) te verminderen. Rusland zendt dreigende Nota's aan Spanje, naar het andere einde onzes Werelddeels, waarvan het bij geene mogelijkheid iets kan te vreezen hebben, en waarover het zich dus niet behoeft te bekommeren, maar zulks alleen kan doen uit hoofde van zekere voogdijschap, die de groote Mogendheden meenen te mogen uitoefenen; het laat Napels met inlegering bedreigen, wanneer het zich geene Constitutie naar Ruslands zin geeft; terwijl het Kabinet van Petersburg toch zeer groote oogen zou opzetten, wanneer Napels van hetzelve de opheffing van de slavernij der boeren, als geheel strijdig met
den tegenwoordigen beschaafden staat van Europa, wilde eischen. Oostenrijk laat het bij geene bedreigingen, maar grijpt, ongetergd, tot de wapenen, om Beneden-Italië met zijne troepen te bezetten. Dat Frankrijk, volgens de pradt, geen deel meer heeft in hetgene ten Oosten van den Rijn en der Alpen gebeurt, dat deszelfs staatkundige invloed vernietigd is, zou ook bijkans uit de armhartige houding blijken, die het thans aanneemt. In plaats dat een bourbon een' bourbon, de Oudoom des Hertogs van Bordeaux, aan het hoofd eener strijdbare Natie van 30 millioenen menschen, deszelfs Grootvader, die met 7 millioenen menschen onschuldig door de geheele magt van Oostenrijk en Rusland bedreigd wordt, te hulp zou komen, - voegt hij zich bij die twee Mogendheden, om zijnen bloedverwant met oorlog - althans te bedreigen, alleen omdat hij volgens grondwetten, niet meer willekeurig, regeert. Lodewijk XVIII zou, daarentegen, door de bescherming der zwakken op zich te nemen, door Oostenrijk met een leger op zijne grenzen in toom te houden, door zich met Engeland (hetwelk daartoe zekerlijk niet ongenegen zou zijn) ter bescherming der Napelsche onafhankelijkheid te verbinden, eene rol spelen, die het aanzien van Frankrijk bij alle menschenvrienden zou doen rijzen, een weinig weder goedmaken van 't geen napoleon bedorven heeft, en het gevaar verwijderen, dat nu van de geheele onderwerping des Koningrijks der beide Siciliën aan Oostenrijk, van de verstikking der vrijheidlievende en verlichte beginselen in Italië, voor staatkunde en humaniteit, te wachten staat.
De pradt heeft ook in andere opzigten een goed vooruitzigt getoond. Spanje, zegt hij, (bl. 223) wordt met eene

{==251==} {>>pagina-aanduiding<<}
groote omwenteling bedreigd. Doch gelukkig vergist hij zich in het denkbeeld, dat deze omwenteling droevig en geducht zal zijn. Dank hebben de brave mannen aan het hoofd dier omwenteling, en de edele geest der Natie, er is geen bloed geplengd, dan door de Despoten- en Inquisitieknechten te Cadix, en daar in volle stromen. Ook dat Amerika vrij zal worden, schijnt te blijken uit den wapenstilstand tusschen bolivar en morillo, (dien de eerste niet zou hebben aangenomen, zonder genoegzame zekerheid voor de onafhankelijkheid der nieuwe Republiek) en uit hetgene men thans verneemt van de overgave der stad Lima aan de opstandelingen.
Bij veel staatkundig doorzigt voegt echter de gewezene Aartsbisschop eene regt Fransche oppervlakkigheid, die de daadzaken nooit doorgrondt, maar altijd los daarover heen loopt. Zoo begroot hij b.v. de bevolking van Pruissen op 12, die van Oostenrijk op 30, die van het Koningrijk der Nederlanden op 7 millioenen; terwijl het bewezen is, dat eerstgemelde slechts 10, het tweede niet meer dan 28, en het derde slechts 5 millioenen heeft. Zulke misrekeningen verzwakken het krediet van een' Schrijver. Maar wat zal men dan van de volgende zeggen, waar de Schrijver voortredeneert op de onderstelling, dat de vesting Alexandrië aan Oostenrijk behoort, en aan Sardinië behoorde te behooren; terwijl dezelve inderdaad Picmonteesch is?! (Bl. 213.)
De Vertaling van Jonkheer W., Baron van G ***, is vrij stijf. Hij heeft zelfs niet eens overal zijnen Schrijver verstaan, gelijk op bl. 229, waar de pradt zegt, dat Engeland nog meer excentriek is dan Frankrijk. Dit laatste houdt hij voor eene schrijf- of drukfeil; daar men toch te voren lang en breed bewezen had, dat Frankrijk buiten het middelpunt der tegenwoordige Europesche staatkunde geplaatst is. Elders noemt de Vertaler zelfs onzen heinsius Groot-Pensionaris, (Grand-Pensionnaire.) Is het woord Raadpensionaris hem dan ten minste uit de Geschiedenis des jaars 1805 niet bekend? - Onder de drukfouten munt die van Engeland in plaats van Eugenius (bl. 137) uit.
Ten slotte verwijzen wij den Lezer naar het Protokol van het Congres van Aken, waarin de Monarchen onder anderen beloven, ‘van de naauwkeurigste inachtneming der beginselen van het Regt der Volken nimmer te zullen afgaan, de onafhankelijkheid van ieder bestuur te zullen eerbiedi-
{==252==} {>>pagina-aanduiding<<}
gen, en der wereld het voorbeeld van regtvaardigheid en gematigdheid te zullen geven.’ Uit hunne eigene woorden mogen zij dus beoordeeld worden.

Werken der Hollandsche Maatschappij van Fraaije Kunsten en Wetenschappen. IVde Deel. Te Leyden, bij D. du Mortier en Zoon. 1819. In gr. 8vo. 335 Bl. f 2-10-:

Ieder weet, hoezeer onze vaderlandsche Letterkunde verpligt is aan Genootschappen, die zich, tot haren opbouw en beschaving, vrijwillig vormden en, onafhankelijk van eenigen vreemden invloed, staande hielden. De Hollandsche Maatschappij van Fraaije Kunsten gaat steeds voort, dit loffelijk voetspoor te betreden. Het boekdeel, dat wij voor ons hebben, draagt er schoone blijken van. Het behandelt onderwerpen, waarbij de roem des Vaderlands vaak een dubbel belang heeft; het behandelt geen enkel, dat men zou kunnen wenschen hier door een ander vervangen te zien; en het behandelt die doorgaans alzoo, dat de praktikale handhaving van onzen letterroem er althans dubbel mede kan te vreden zijn.
Eene bekroonde Lofrede op cornelis pieterszoon hooft, dien Amsterdamschen burgervader, in de moeijelijke tijden der opkomst van onze voormalige Republiek, den vader van onzen onsterfelijken historieschrijver en taalopbouwer, den Drossaard van Muiden, door den grijzen de kruyff, beslaat hier de eerste plaats. En, verdient die man inzonderheid openlijk geprezen te worden, de kruyff verdient niet min zijn losredenaar te zijn. Hij toont duidelijk, zoo dit anders nog betoog van doen had, dat hij niet minder met den prozastijl, dan met het dichtpenseel weet om te gaan. In beide opzigten is hij volkomenlijk op de hoogte gebleven, tot welke de bloei onzer letteren thans moet geacht worden te zijn opgeklommen; ja, in beide opzigten mogen schrijvers van mindere jaren, in menig opzigt, eene les bij den grijsaard komen halen. De lofrede is altijd eene zaak geweest, welke op verre na niet ieders zaak was; en op velerlei wijze is dezelve aangevat, om ze wèl en gelukkig ten einde te brengen. De kruyff gaat veelal zijnen eigen' gang, en het gelukt hem uitnemend, het beeld

{==253==} {>>pagina-aanduiding<<}
van een voortreffelijk burger, magistraat en staatsman in hooft te doen onderscheiden, dat wij met genoegen, ja met verrukking aanstaren, en niet wel verlaten kunnen, zonder den wensch en het voornemen, om hem, zoo veel in ons is en voor ons te pas komt, ijverig na te streven. Geene aanmerkingen, slechts een paar opkomende gedachten willen wij hierbij voegen. De eerste is: of de benaming van rede ook vordert, dat dergelijk een stuk in zoodanigen vorm, bij voorbeeld ten aanzien van de uitgebreidheid, en in zoodanigen stijl moet vervat zijn, als de openbare voordragt vereischt: zoo ja, dan zouden wij van oordeel zijn, dat de laatste eenigermate anders kon gewijzigd wezen; de volzinnen zijn in dit geval misschien te lang, en de geheele aaneenschakeling der afzonderlijke gedachten welligt niet te eenemaal onberispelijk. De andere, eenigzins op dezelfde vraag, maar bij eene omgekeerde vooronderstelling, gegrond, is deze: of niet, door gebruik te maken van de onuitgegevene papieren des geprezenen mans, een uitvoeriger en nog sprekender, nog beslissender gedenkstuk te zijner eere ware op te rigten geweest, of anders misschien nog verlangd mag worden. In allen gevalle is de weg heerlijk gebaand, het licht ontstoken, en de kruyff, als lofredenaar, met zijnen held, der onvergetelijkheid gewijd.
Eene gelijke Lofrede op hermanus boerhaave, door den Gentschen Hoogleeraar kesteloot, is het tweede stuk. Boerhaave! kan men hem immer te veel prijzen? maar kan men hem ook zoodanig, althans in eene enkele lofrede, doen kennen en bewonderen, als hij verdient? groot als mensch en Christen zoo wel, als in vele onderscheidene takken van het vak, waaraan hij zich bijzonderlijk had toegewijd; stichter, hervormer en beoefenaar tevens; het sieraad en de weldoener niet van eene stad of een enkel land slechts, maar van meer dan één werelddeel. Wij hebben nogtans deze lofrede met groot genoegen gelezen, en juichen de vaderlandsliefde van den geleerden kesteloot toe, die het denkbeeld niet kon verdragen, dat ligtelijk een vreemdeling met de eere zou gaan strijken, om dezen held der menschheid, held ter behoudenis en niet ter verwoesting, met de meeste warmte en de volkomenste hoogschatting te prijzen. De bijgevoegde noten staven al het door hem gezegde des te blijkbaarder.
Het volgende stuk is eene Redevoering, over de vorming

{==254==} {>>pagina-aanduiding<<}
van het eigen karakter der Nederlandsche Letterkunde, ter opening der Alg. Verg. 1817, door Mr. siewertsz van reesema, welke wij terstond met groot genoegen lazen, van wege de helderheid, geleidelijkheid en blijkbare gegrondheid der gedachten. Wij hebben hier geene ruimte om dezelve na te gaan. Maar volkomenlijk zijn wij het met den Redenaar eens, dat er nog eene zekere onvastheid in de begrippen heerscht, omtrent hetgene onze Letterkunde, bij haren tegenwoordigen bloei, of reeds dadelijk is, of slechts hoop geeft te zullen worden. En ook wij hoorden, bij al den lof, door anderen aan dezelve gegeven, somtijds spreken van den verkeerden, zelfs van den heerschenden verkeerden smaak; doch, wij moeten het bekennen, niet altijd door volkomen bevoegde en onbevooroordeelde regters, wel eens door dezulken, die misschien in staat zouden zijn, het genie op nieuws onder de geleerdheid te verpletten, en of de Ouden, of de zangers der zeventiende eeuw tot het non plus ultra en den éénigen weg van behoud, in het vrije en onbegrensde gebied der diehtkunst en welsprekendheid, te stellen. Maar, de Spreker heeft alweêr regt: het is niet alles mis; en met hem roepen wij bijzonderlijk ook onze letterkundige Maatschappijen op, om het schip, dat thans bij voorspoedigen wind snellijk voortschiet, voor stranden te bewaren, en in de regte haven gelukkig binnen te brengen.
Het vierde stuk, van dezelfde hand, kan reeds als eene belangrijke bijdrage tot dit schoone doel worden beschouwd. Het is eene prijsverhandeling ter beantwoording der vraag: Welk is het ware denkbeeld van dichterlijke Oorspronkelijkheid? en welke zijn de nadeelen voor den goeden smaak in de Dichtkunst, uit het streven naar eene valsche of kwalijk begrepen Oorspronkelijkheid voortvloeijende? De eerste lezing van dit bekroonde opstel, toen nog niet met oogmerk om er eenig verslag van te geven door ons ondernomen, viel mïnder gunstig uit. Het is, trouwens, een wijsgeerig onderzoek; en het moest dit, uit den aard der zaak, wezen. Doch, eenigzins in het midden staande tusschen de voorstanders eener Duitsche Aestetiek en dezulken, die alle wijsgeerige regelen uit de Poëzij willen verbannen hebben, kwam het ons wat omslagtig, wat diep opgehaald, misschien wel wat gezocht voor. Ook bepalen wij nog niet, of het resultaat niet gemakkelijker en voor elkeen overtuigender ware voort te brengen geweest. Oorspronkelijkheid is oorspronkelijk, en

{==255==} {>>pagina-aanduiding<<}
daarom kan ze niet overgenomen, niet verkregen worden; maar wie dit beoogt, die heeft een verkeerd denkbeeld van dezelve, en loopt gevaar, een monster, niet slechts eene wolk, voor een Godin, te omhelzen. Dit is zoo klaar, dat het slechts op de toepassing aankomt; maar deze, de praktijk, is, even als in het vak der opvoeding, des te moeijelijker. Ondertusschen moeten wij, na naauwkeuriger lectuur, den Heere reesema de eere geven, dat hij zeer wel met het gebruik eener afgetrokkene redenering te regt kan. Zijne bepalingen, aaneenschakelingen en gevolgtrekkingen zijn helder en ordelijk. Het is doorgaans niet zeer moeijelijk, hem op den voet te volgen; en gaarne volgt men hem: want hetgeen hij zegt, schijnt waar en gewigtig. Ook ontbreekt het niet aan die levendigheid, dien glans en die kleur, welke de stijl, hoe wijsgeerig ook, bij de beschrijving van al hetgeen tot de schoone kunsten behoort, somtijds moet aannemen. Het laatste gedeelte, meer toepassing behelzende, is mede hoogstverdienstelijk geschreven. Gezwollenheid, Gezochtheid, Zonderling- en Vreemdheid: ziedaar de voornaamste wangedrogten, hier beschreven. Hadde het den Schrijver vrijgestaan, niet slechts, als een Professor op zijn Collegie, alles uitvoerig met voorbeelden te staven, maar ook die uit werken van onzen tijd te ontleenen, er had voorzeker niets aan de duidelijkheid van het betoog ontbroken. Doch nu moest hij dit vuile werk (vergeef de uitdrukking!) aan ons Recensenten overlaten, die er ook al niet veel lust toe hebben: want onzen lof neemt gaarne elk tot zich, maar onze berisping geven ze liefst met woeker terug. Dank hebbe intusschen de Maatschappij en haar verdienstelijk lid voor deze baak, op welke dichter en beoordeelaar (des noods) veilig kunnen zeilen!
De Veldslag van Waterloo, door w. messchert, met gond bekroond, maakt het vijfde stuk in dezen bundel uit. Hetzelve is in zeer vloeijende verzen, zijnde coupletten van tien korte regels, van het begin ten einde toe afgewerkt, en geeft ons niet zoo zeer eene breede beschrijving van de actie zelve, als wel een poëtisch verhaal van hetgeen, vóór, bij en na, door vriend en vijand, door hemel en hel, of door den Dichter zelven gedacht en gezegd, gehoopt, gevreesd, gejuicht of getreurd en gevloekt wordt; daar hij als een Ziener staat, en overschouwt al het zigtbare en onzigtbare, bij dit groote geval. Om het nader te doen kennen, moeten wij

{==256==} {>>pagina-aanduiding<<}
een gedeelte uitschrijven; en daartoe willen wij dan toch de beschrijving der hoofdzaak, zoo veel mogelijk, kiezen.

De strijd vangt aan. - De dood giert rond. 
Wat gruwel van verdelgen! 
Wat stroom van bloed verkleurt den grond, 
Dien de aard' niet in kan zwelgen! 
Wat strijders, die het moordtuig trof, 
Die, kermend, krimpend in het stof, 
Den dood als uitkomst zoeken! 
Wat offers van het wangedrogt, 
Die, bij den laatsten ademtogt, 
Zijn razernij vervloeken! 
 
Als onweêrswolken, zwart gekleurd, 
Den dag in nacht hervormen; 
En, door den rukwind voortgescheurd, 
Elkander tegenstormen: 
Dan kraakt de donder van rondom, 
En doet, door ratelend gebrom, 
Het zwoegend aardrijk trillen; 
Dan doet de ontgloeide bliksemschicht, 
Bij 't slingren van zijn flikkerlicht, 
Van angst den sterfling rillen. 
 
Zoo bonzen, op elkaar gestort, 
De breede legermagten; 
Zoo buldren, tegen een gehort, 
Hun forsche reuzenkrachten. 
De donder van het schutgevaart' 
Ontzet de lucht, en plettert de aard'; 
De pulverbliksem schittert. 
De zwaarden klettren op elkaâr, 
Bij 't worstlen van de legerschaar, 
Door woede en wraak verbitterd! 

Het komt ons voor, dat de Dichter eene eigene, kennelijke manier heeft, die zeer verdienstelijk is, maar die wij echter bij nog meerdere onderwerpen en op meer verschillenden trant wenschen gebezigd en toegepast te zien, alvorens ons eigenlijke aanmerkingen omtrent dezelve te veroorloven. Hij is nog jong in deze loopbaan, en zeker glansrijk begon-
{==257==} {>>pagina-aanduiding<<}
nen. Zoo wij evenwel ons hart zullen uitspreken, dan gevoelen wij eenige neiging, om hem te vermanen, van niet uitsluitend bij tollens, maar somtijds ook eens bij bilderdijk, vooral kinker, en misschien nog anderen, school te gaan. Verder, naar kleine foutjes te zoeken - neen, dat doen wij nooit; maar dezelve, gevonden zijnde, slechts aan te wijzen, zij thans ter zijde gesteld! De Dichter heeft zijne niet gemakkelijke stof gelukkig aangevat, uitnemend wèl bewerkt, en tot een schoon gedenkstuk gevormd: ziedaar den lof, met welken wij veel liever besluiten.
Wij haasten ons naar het einde. Dirk Willemsz, desgelijks een dichtstuk, door Mr. f. frets, als Voorzitter in 1811, is het laatste stuk. Men kent den held - en dit is niet gelukkig voor den Dichter - uit het fraaije stukje van tollens. Frets gaat echter geheel zijnen eigen' gang, dicht vloeijend, zegt veel nuttigs en schoons, en hebbe alzoo mede onzen dank! Het is aardig, dat wij hier juist dezelfde maat, als bij messchert, aantreffen. Ziehier een staal:

Hij komt door 't noodgekerm bewogen, 
Hij komt, de held, en blij te moe 
Keert hij terug, den dood voor de oogen, 
En vliegt naar zijnen vijand toe. - 
Hij voelt op nieuw zijn moed ontbranden: 
Hij reikt gewillig hem de handen, 
En heft hem op, reeds half gesmoord. 
Hij tracht hem 't koude hart te warmen, 
En drukt hem broederlijk in de armen, 
Geheel door zijn behoud bekoord. 
 
Treedt op, kortziende stervelingen! 
Vraagt hier, waar grenzeloos geweld, 
Waartoe vervolgers u omringen, 
Wier juk u soms onlijdlijk knelt. 
Het duister raadsel is ontweven; 
De digte sluijer opgeheven, 
Die Goddelijke wijsheid dekt. 
Ik roem 't bedrijf, dat deugd verbittert: 
't Is 't werktuig, waar zij meer door schittert, 
De steen, die haar tot toets verstrekt. 


{==258==} {>>pagina-aanduiding<<}

Opmerkelijk moet het eenen ieder voorkomen, dat de stad Rotterdam zoo veel heeft bijgedragen, om dezen bundel te vullen en te versieren. Niet slechts behooren twee der bekroonde Schrijvers aldaar te huis; maar ook de beide presidiale stukken behooren aan de Maas, schoon het IJ beurtelings met haar en (althans voorheen) met den Leydschen Rijn de algemeene vergadering op hare oevers ontvangt. Dit kan, zeker, toevallig zijn, door eene vroegere uitgaaf bij voorbeeld, zoo als wij ons, onder anderen, ten aanzien van een stuk des Heeren schröder herinneren. Maar, over het geheel, is toch wel de aanmerking niet ongegrond, dat de letterkundige liefhebberij in Amsterdam te zeer verspreid is, om ergens hare kracht behoorlijk te ontwikkelen. De Klasse, Felix Meritis, zelfs Doctrina, eene afdeeling dezer Maatschappij, en wat al meer! trekt daar elk haar publiek. En de sprekers in elk van dezelve, reeds verdeeld, beijveren zich misschen te minder op hunne stukken, omdat de beste toehoorders, zonder verwaarloozing van eigene studie althans, niet in staat alles bij te wonen, er vrij zeker niet gevonden worden. Er is, bovendien, geen middelpunt voor alle beoefenaars, die eenige verdienste bezitten. Hier wat en daar wat! niet zonder zekere muren des afscheidsels! zonder eene mate van wijsheid hier, van wangunst daar, van bedilling elders! boven welke slechts sommigen geheel verheven zijn. Doch, waartoe deze gedachte hier? Tot handhaving der eere van Amsterdam, en waarschuwing tegen hetgeen haar schande zou kunnen brengen.

Levensgeschiedenis van John Harriott en deszelfs Reizen door vier Werelddeelen, naar 't Hoogduitsch van C.A. Ficher (Fischer.) Te Breda, bij W. van Bergen en Comp. In gr. 8vo. IV en 256 Bl. f 2-:-:

Alweder eene vertaling van eene vertaling! Immers, dat dit boeksken niet uit het Hoogduitsch, maar uit het oorspronkelijk Engelsch behoorde te zijn overgebragt, zegt de Vertaler zelf in zijne Voorrede, waar hij den titel aldus opgeeft: Struggles through Life, exemplified in various Travels and Adventures in Europe, Asia, Africa and America, of john harriott, Resident Magistrate of the Thames Police, etc. London, III Vol. 8vo. 1815-1817. Al heeft dan nu een fi-

{==259==} {>>pagina-aanduiding<<}
cher dit werk op Duitschen bodem overgebragt, was dit toch geene reden voor den Nederlander, om (indien het in 't algemeen eene vertaling verdiende) niet liever het oorspronkelijke, dan eene kopij ter hand te nemen. Doch wij denken, juist om de drie Deelen in 8vo, dat dit werk slechts eene verkorting, een uittreksel is, waarvan het ook alle blijken draagt. Deze harriott toch bezoekt eene menigte landen, en ondergaat eene geheele reeks van lotgevallen; doch beschrijft alles zeer vlugtig en als ter loops. Wij verzellen hem op zijne togten, van 1758 tot 1797, naar Noord-Amerika, (verscheidene malen) de Middellandsche Zee, Oostindië en de Kaap; doch zullen daarin weinig winst voor landen- en volkenkennis opdoen, (gelijk het kleine bestek ook niet toelaat) maar wel velerlei zonderlinge lotgevallen en onderhoudende, zelfs grappige tooneelen vinden. Ook komen er verscheidene voorvallen in uit den zevenjarigen zeeöorlog tusschen Engeland en Frankrijk van 1755 tot 1762, order anderen van zekeren stouten kaper, of liever zeeroover, met name Kapt. patrick, die zich zelfs eens, voor éenen nacht, van de stad Livorno zou hebben meester gemaakt; eene zonderlinge grap te Boston, waar toen (1762) des Zondags nog niemand over straat mogt gaan, dan Kerkgangers, Doctoren of Geestelijken, op boete, gevangenis, of gedwongenen kerkgang; tot welk einde twee Ouderlingen op straat patrouilleerden, en onder anderen een Engelsch Zeekapitein opbragten, die hen daarvoor 's anderen daags aan zijn boord lokte, een' roes deed krijgen, en toen, tot straffe voor zijne hechtenis, met klingslagen kastijdde. Gedurende harriott's
verblijf in Oostindië (ten tijde van den Oorlog met hyder-ali in 1769) heeft hij verscheidene jagt-anekdoten, die nog al bijzonderheden wegens de dieren van dat gedeelte van Azië bevatten. In Atsjem, (Aschom naar de Hoogduitsche uitspraak) op Sumatra, zag hij allerlei wreedaardige straffen, en verminkten door het afkappen van beenen enz. In 1775 vestigde zich harriott, nu 30 jaren oud, op het land, trouwde, bedijkte een eiland, en leefde, bij vrij aanzienlijke middelen, zeer gelukkig, toen brand en daarna overstrooming van zijn moeijelijk gewonnen erf hem in 1791 weder naar zee dreven; doch nu alleen om zich in Noord-Amerika te vestigen. Hier vinden wij dan (thans reeds verouderde) berigten nopens de noordelijke en middelste Vereenigde Staten. Hij maakte daarop een plan tot het aankoopen van Amerikaansche akkers,

{==260==} {>>pagina-aanduiding<<}
hetwelk echter mislukte, en keerde in 1797 voor goed naar zijn vaderland, waar hij tot opperhoofd van het Teems-bestuur (the Thames Police, zooveel als Waterschout?) werd aangesteld, en nu zijne rust bleef houden.
Het vierde en vijfde Boek, zoo veel als een aanhangsel tot dit werk, maakt daarvan eigenlijk het belangrijkste gedeelte uit. Het is een verhaal der lotgevallen, ontmoetingen en daden van harriott's zonen, neven en schoonzonen, die ten deele ook op ons vaderland betrekking hebben. Men vindt daarin, namelijk, een uitvoerig verslag van het innemen der eilanden Amboina, Ternate, Banda en Isle de France in 1809 en 1810 op ons en de Franschen. Merkwaardig is nog de levendige beschrijving der uitbarsting van den vuurberg op St. Vincent in 1812, en van eene zeer merkwaardige redding uit het dreigendste doodsgevaar door eene vrouw aan boord, die, toen alles verloren was, als door eene oogenblikkelijke ingeving raadde, den grooten en den fokkemast te kappen, hetwelk de gewenschte uitwerking deed, waarop het schip, midden in den grooten Oceaan, met noodmasten, sprieten en touwwerk voorzien werd. Ten slotte wordt ons een zeer onderhoudende en avontuurlijke Zeetogt uit Bushire, (het Aboe-Schehr van niebuhr) in Perzië, naar Bombay medegedeeld, waar het schip, eerst door een' Franschen Kaper, vervolgens door een' Arabischen Zeeroover genomen, in Arabië opgebragt werd, het volk met allerlei nood en gebrek te worstelen had, en de Kapitein, om eenige verzachting te bekomen, de rol van Dokter moest spelen, waarvan hij niets wist; tot dat zij door eenen Wechabiet, die kennis aan de Engelschen had, hunne vrijheid erlangden, maar nu, op de terugreis, in een eiland der Perzische golf nogmaals door de Arabische Zeeschuimers bijna betrapt waren, en naauwelijks in eene grot beveiliging vonden: eindelijk bereikten zij,
met een vlot, den vasten wal van Perzië, en, na nog vele wederwaardigheden, de stad Bushire.
Deze reisbeschrijving herinnert ons op vele plaatsen onzen ouden eerlijken bontekoe, die ook met niet minder groote wederwaardigheden heeft te kampen gehad, en zich over niet minder zonderlinge reddingen heeft mogen verheugen.
De stijl der Vertaling is zeer leesbaar.





{==261==} {>>pagina-aanduiding<<}

Wandelingen in een gedeelte van Gelderland, of geschiedkundige en plaatsbeschrijvende Beschouwing van de Omstreken der Stad Arnhem. Te Arnhem, bij P. Nijhoff. 1820. In kl. 8vo. 149 Bl. f 1-5-:

Wien het vergund is, en wie verlangt dit niet? in een aangenaam jaargetijde, den lusthof van het oude vaderland, den heerlijken omtrek van Arnhem, te bezoeken, die verzuime niet, zich te doen vergezellen door dezen gids, die zijne opmerkzaamheid bij al het meest opmerkingwaardige vestigen zal, en niet alleen de schoonheden der heerlijke natuur doet opmerken, maar ook menige geschied- en oudheidkundige bijzonderheid mededeelt, waartoe hij de beste bronnen had en gebruikte. Zulk een boekje ontbrak ons nog; wij hebben het aan den jongsten Zoon van den Uitgever te danken, die zoo aangenaam, kiesch en smaakvol schreef, dat hij hem, die meermalen deze streken bezocht, op nieuws naar soortgelijk reisje belust maakt, en, door de leerzame herinnering, het daar genoten vermaak nogmaals en meermalen genieten doet. Het werkje was de voorlooper eener topografische Kaart, door den Heer Ingenieur g.j. dibbets geteekend, en door de Heeren van baarsel in het koper gebragt, welke wij meenen, dat ook reeds het licht ziet. Dezelve behoeft, zoo wel als dit boekje, slechts aanmelding, om de begeerte te wekken van elkeen, die deze streken bezocht of bezoekt; en niemand zal zich den aankoop beklagen. Wij betuigen alzoo, in naam van het Publiek, den Heeren nijhoff, Vader en Zoon, onzen welgemeenden dank.




De jeugdige Ongehuwde, die eene Gade zoekt. Eene Bijdrage, ter bevordering van eene naauwkeurige kennis aan de huisselijke Zeden en Gewoonten, den godsdienstigen en zedelijken Denktrant der Engelschen. Door Hanna More. II Deelen. Naar den achttienden Engelschen Druk. Te Haarlem, bij A. Loosjes, Pz. In gr. 8vo. Te zamen 882 Bl. f 5-12-:

Te lang, ja waarlijk veel te lang, hebben wij de aanmelding van dit overschoone werk uitgesteld; alhoewel het eene goedkeurende aanmelding allezins verdient, en misschien ook

{==262==} {>>pagina-aanduiding<<}
wel behoeft. Wij willen het maar opregt bekennen, wij hebben tegen de lezing van de twee, nog al lijvige boekdeelen, die wij dachten, dat een' roman, en niets meer dan een' roman, bevatteden, vrij wat opgezien; wij vernamen van dit boek wel veel lofs, maar merkten, in onzen kring, op, dat de meesten, die het werk prezen, hetzelve niet gelezen, immers niet geheel doorlezen hadden; en meer dan ééne vriendin, die wij naar hetzelve vroegen, zeide ons: ‘Ja, het boek is goed; maar de geschiedenis is vreesselijk langwijlig geschreven: bij het einde van den roman is het huwelijk nog niet eens voltrokken; en er komen zoo vele personen in voor, dat men, wil men het verhaal behoorlijk volgen, wel een lijstje van die alle maken mag, en dan nog loopt men gevaar, die bij de lezing te verwarren.’ Daarbij leverde de vruchtbare drukpers gedurig eenen nieuwen voorraad op; en eerst nu kwam ons, bij hetgene wij reeds te lang lieten liggen, deze Ongehuwde weder in handen. Dan, bij het doorbladeren werd onze aandacht al aanstonds geboeid; wij zetteden ons dadelijk tot de lezing, en nu smart het ons, dat plaatsgebrek ons belet, door eene vermelding naar waarde en een meer dan gewoon uitvoerig berigt, ons verzuim te vergoeden. Het is wel mogelijk, dat het eerste hoofdstuk der Hollandsche lezeresse geen zeer gunstig vermoeden gaf, ten aanzien van het verstaanbare en onderhoudende van dit werk; want het is er ver van daan, dat alle onze Hollandsche Schoonen met milton genoegzaam bekend zijn: dan, wij hebben te goeden dunk van haren goeden smaak en gevoel voor het wezenlijk eenvoudige en goede, dan dat wij meenen zouden, dat zij de Schrijfster van langwijligheid konden beschuldigen, bijaldien zij de lezing slechts hadden voortgezet. Ook vonden wij dat aantal handelende personen niet, hetwelk ons bij de lezing verwarren kan; ten zij men iedere ontmoeting, met de hoofdgeschiedenis
in geen verband, als daartoe betrekkelijk beschouwd had, en alzoo de geschiedenis zichzelven verwarde. De titel leert echter reeds, dat men hier veel moet verwachten, hetgeen eeniglijk ter bevordering der kennis van Engelsche zeden en denktrant wordt ingevoegd. Uit dit oogpunt wordt dan alles belangrijk; te belangrijker echter, naar ons gevoel, omdat wij onwillekeurig, bij al dat bijzondere, ons gedurig meenden teruggeleid tot algemeene beschouwing van der menschen zeden, karakter en denktrant. De geschiedenis loopt voor het overige zeer

{==263==} {>>pagina-aanduiding<<}
eenvoudig. De Ongehuwde is een welopgevoed, verstandig en allerbraafst jongeling, uit den aanzienlijken stand, die zich, nadat hij zijne waardige ouders verloren had, eene Gade zoekt. Op zijne reize naar den besten vriend zijns vaders bezoekt hij de hoofdstad, en vertoeft aldaar eenigen tijd, waar hij in iederen kring de opmerkzame waarnemer is, maar hetgene hij zocht niet vinden kon. Eene dochter van den braven vriend zijns vaders was, als 't ware, opzettelijk voor hem gevormd en opgevoed; geheel dat huisgezin is het voorbeeld van verstand, beminnelijkheid en deugd, en het kan niet anders, of hij, die eenigen prijs stelt op echte vrouwelijke waarde, moet hem hoogstgelukkig rekenen bij zijne keuze en uitzigten. Maar deze inkleeding is van het werk verreweg de minste waarde. Vonden wij ruimte, wij konden eene uitgebreide bloemlezing geven, van allerlei aard, welker geur voorzeker zou uitlokken en behagen; of wij konden de uitmuntendste lessen en wenken opzamelen voor eene verstandige, zedelijke, echt godsdienstige opvoeding: maar allerbijzonderst mogen wij dit werk aanprijzen, van wege de treffelijke voorstelling van Godsdienst en Christendom; daar hetzelve, verre vervreemd van den tijdgeest, die, in de hoogere standen vooral, maar ook in de mindere, Godsdienst en Wereldzin maar al te gaarne poogt te vereenigen; en het ook, evenzeer van onverdraagzaamheid als onverschilligheid verwijderd, den juisten middelweg houdt tusschen te groote gevoeligheid en enkel koele godsdienstige overtuiging; terwijl de krachtige en zuivere zedeleer hier allezins derzelver steunsel en kracht vindt in die kenmerkende leerstellingen van het Christendom, welke doorgaans maar al te zeer kwalijk worden aangewend, of, uit vreeze voor misbruik, ontkend, of voor het minst verdraaid en ter zijde geschoven. In één woord, Opvoeder, Leeraar van het Christendom, Vriend van zedelijkheid en orde, echt verstandig Godsdienstvriend, of hij, die zoo iets worden wil, en ieder zich
voor het goede openend hart, zal in dit werk behagelijk en versterkend voedsel vinden; en als hij, op onze aanprijzing, zich met dit werk bekend maakt, twijfelen wij geenszins, of hij zal overtuigd worden, dat wij hem eer te weinig dan te veel van hetzelve hier beloofd hebben.
Mistress hanna more, welke de laatste dertig jaren van haar leven geheel besteed heeft ter verheerlijking van God en ter bevordering van het welzijn harer medemenschen, en een

{==264==} {>>pagina-aanduiding<<}
beminnelijk voorbeeld geeft van echt werkdadig Christendom, was in de hand der Goddelijke Voorzienigheid een der voornaamste werktuigen, om, zelfs onder de aanzienlijkste klassen, meer echte godsvrucht te verspreiden, en die weldadige opmerkzaamheid op de geringere volksklasse op te wekken, welke thans, gelukkigerwijze, als 't ware aan de orde van den dag is. Hare gaaf, om hare lezers aangenaam te onderhouden, is bijzonder schitterend. De grootste Geleerden van Engeland zochten sinds lang hare kennis; en zij zelve is, zonder daarmede eenigermate te pralen, met de oude zoowel als met de nieuwe talen en letterkunde vertrouwd. De achttiende druk van dit werk in het oorspronkelijke moge, reeds bij voorraad, bij onze lezers pleiten voor de waardije, ook door ons aan hetzelve toegekend. - Mogen zoodanige vrouwen, die door geleerdheid en smaak verdiensten beoogen, zich naar dit voorbeeld vormen, en bij den lof, dien men haar toezwaait, zonder blozen over dien lof, aan Mistress more kunnen denken!

Waatze Gribberts Brilloft, Kommeedje fen acht Uitkomsten: rjeucht formeitselyk om te lezzen. Yn it Lân-Friesk. Dy oorde, solle bettere Druwck. Druwckt in to keap to Liauwert, by de Widdou C.L. fen Altena, oppe Kelders. 1820. In 8vo. Met Voorberigt en Aanteekeningen, 140 Bl.

De tweede uitgave van dit Tooneelspel, 't welk, in de Vriesche landtaal geschreven, voor het eerst in 1712 in druk verscheen, is haren oorsprong verschuldigd aan de belangstelling van eenen geleerden Vries in al 't geen de instandhouding en opluistering van den tongval betreft. De inhoud van het stuk zelf wekt geen belang, noch door geestigheid van vinding, noch door sraaiheid van zamenstelling en uitkomsten, noch door aardigheid van het naïve in de uitdrukkingen, 't welk anders der Vriesche landtale bijzonder eigen is. Het kenmerkt zich, integendeel, derwijze door het lompe en onbeschofte, dat hierin zelfs de reden moet gezocht worden, waarom wij den naam des Uitgevers op den titel niet vermeld vinden; gelijk ook de Maker van het stuk onbekend is. Als zoodanig had het dus wel in het duistere mogen blijven, en achten wij

{==265==} {>>pagina-aanduiding<<}
het der moeite niet waardig, van den inhoud verslag te geven, daar een enkele geestige zet, of koddige uitdrukking, den arbeid, daaraan besteed, niet zou beloonen. Bovendien zouden wij gevaar loopen, de kieschheid van het beschaafd publiek te kwetsen, en welligt aanleiding geven, dat onze Landgenooten een onverdiend vonnis zouden strijken over den Vrieschen Boerenstand, die, sedert eene eeuw, terwijl deszelfs taal bijna geheel onverbasterd is gebleven, in welgemanierdheid aanmerkelijk is toegenomen.
Wij zouden welligt de tweede uitgave van Waatze Gribberts Brilloft geheel onaangekondigd hebben gelaten, wilden wij niet hulde doen aan de verdiensten van den geleerden Uitgever, die dit stukje verrijkt heeft met Aanteekeningen en een Voorberigt, voor de vaderlandsche Ondheid- en Letterkunde in het algemeen, en voor de kennis der Vriesche Landtale in het bijzonder, van gewigt. - Zie hier uit de Aanteekeningen een paar proeven van den trant der behandeling. Wij nemen ze voor de hand op, en geven dezelve niet zoo zeer als de belangrijkste, maar als zijnde voor de beknoptheid van ons bestek niet ongeschikt.
Bl. 21. Soeste nu flincken ynne eers habbe? ‘Flincken, d.i. dwarsdrijvingen, tegenkantingen, tegenstribbelingen. Het Engelsch werkwoord, uit het Angelsaksisch zonder twijfel herkomstig, en waarvan ik denk, dat het Vriesch zelfstandig woord, hier voorkomende, afstamt, is to flinck, beteekenende aarsclen, ruggelen, achteruitgaan. Ook achteruitslaan, waarvan dan uwtlittne flincken uitgelatene buitensporigheden, of baldadigheden, heeten bij gysbert japiks, I. bl. 83. Het woord is nog in Noordholiand in gebruik voor streken. Zie Karaktersch., Zeden en Gewoonten van Nederl. Mannen en Vrouwen, bij maaskamp, 1816. I. bl. 331.’
In het Tooneelspel vindt men eene wonderlijke beschrijving van een Concert, waarheen men waatze meêgesleept had, om zich met hem te vermaken. Bij die gelegenheid worden Muzijk-instrumenten aangeduid. Hiertoe betrekkelijk is onder anderen de volgende aanteekening, bl. 64. Jo neamdent stantive (positive.) ‘Omtrent dit Instrument heb ik geene inlichting bekomen. (De Uitgever had in de Leeuwarder Courant van 19 Mei 1820 een berigt van zijn voornemen geplaatst, met verzoek om opheldering wegens eene en andere uitdrukkingen, door hem opgegeven, van de lieshebbers des Vrieschen tongvals te mogen erlangen; welke hem ook, ge-
{==266==} {>>pagina-aanduiding<<}
lijk hij met dankzegging in zijn Voorberigt erkent, toegezonden zijn.) Ik geloof schier, dat het tot de thans in gebruik zijnde Muzijk-instrumenten niet meer behoort.’ - Zou men er geene soort van Orgel door moeten verstaan; zekerlijk toen nog van zeer onvolkomen maaksel. De puysters of blaasbalgen, en het tergjen meye fingers, schijnen hiertoe aanleiding te geven.
Ten aanzien der gewoonten, in 't begin der vorige eeuw in Vriesland gebruikelijk, merkt de Uitgever op, dat (gelijk wij uit deze Waatze Gribberts Brilloft leeren) het dragen van Baard en Knevels en Kragen, immers ten platten lande, tot dezelve behoorde; dat men, om te trouwen, noodig had een' Gaarbrief, door eenen Doctor of Procureur te schrijven; en dat het Haarlemmer Bier, in zeker oud vetkoopers sprookje, (bewaard door winsemius op het jaar 1480. fol. 299.) Haarlimmer Taape genoemd, eeuwen lang voor groote lekkernij in Vriesland is gehouden.
Het Voorberigt geeft aan deze uitgave bijzondere waardij, voor zoo verre in hetzelve getoond wordt het verkeerde van een gevoelen, bij aanhoudendheid gekoesterd door eenen der grootste en grondigste Taalgeleerden van onzen tijd, den Heer t.d. wiarda, en aan het licht gebragt, eerst in zijne Geschichte der ausgestorbenen alten Friesischen oder Sachsischen Sprache, Aurich 1784, en daarna in zijn Asega-Buch, ein Altfriesischen Gesets-buch der Rûstringer, Berlin und Stettin 1805. Deze Geleerde is van begrip: ‘dat het Vriesch dialect, waarin gysbert japiks zijne heerlijke gedichten zong, reeds van voorlang van lieverlede verdween, en nergens meer eenige geringe sporen achterliet, dan in den zuidhoek van Vriesland.’ Dit gevoelen weêrlegt de Uitgever, door aan te toonen, vooreerst, dat het Boerenvriesch, niet alleen te Hindelopen en Molquerum, maar door geheel Vriesland gesproken wordt. Ten andere, dat dit Landvriesch aanmerkelijk onderscheiden is van den tongval, bij de Molquerumers en Hindelopers in gebruik; waartoe hij zich beroept op de Taalkundige Bijdragen tot den Vrieschen Tongval, door ev. wassenbergh, I St. bl. 137, en op een' hoogst zeldzamen Almanak op het jaar 1679, geheel in het Hinloopsch dialect vervaardigd door joannes hilarides, toen Rector te Bolsward; uit welken Almanak hij eene en andere proeve, waardoor dit onweêrsprekelijk gestaafd wordt, bijbrengt. Ten derde, dat gysbert japiks zijne gedichten niet heeft geschreven in het Boeren-
{==267==} {>>pagina-aanduiding<<}
vriesch, dat te Hindelopen en Molquerum gesproken wordt. Voorts, dat het tegenwoordige Landvriesch regtstreeks afkomstig is van het Oudvriesch, en dat deze moeder in Vriesland bestendig in hare dochter
voortleeft, gelijk hij aanwijst door verscheidene woorden, uit het Altfriesisches Wörterbuch, in 1786 door den Heer wiarda uitgegeven, ontleend; woorden, welke in het Oud- en Nieuwvriesch of geheel of met geringe verandering overeenkomen. Wijders, dat het Landvriesch uit het Oudvriesch door beschaving en verzachting voortsproot, en niet door verbastering, gelijk het Italiaansch, Spaansch en Fransch uit het Latijn is voortgekomen. En, eindelijk, spreekt hij de stelling tegen, dat het Landvriesch nu reeds zoo zeer vermolmd zou zijn, dat het zijnen geheelen ondergang binnen kort verwachten moet; naardien van het tegendeel ten bewijze kan dienen dit Tooneelspel van Waatze Gribberts Brilloft, vermits daaruit blijkt, dat het Landvriesch, gedurende meer dan eene eeuw, bijkans geheel onverbasterd gebleven is.
Intusschen erkent de Uitgever, dat er in de landtale, die op zichzelve van het gewoon Nederduitsch geheel onderscheiden is, eene menigte Nederduitsche woorden ingeslopen zijn; 't welk ook van de taal, door gysbert japiks gebezigd, die evenzeer van het tegenwoordige Vriesch als van het Hinloopsch verschilt, gezegd moet worden, en 't welk te minder te verwonderen is, daar zelfs het Oudvriesch zeer vele woorden met het Nederduitsch gemeen heeft. Jammer is het vandaar, dat grootere en kleinere in het Vriesch geschrevene geschriften, waaronder zelfs It libben fen Aagtjen Ysbrants, of dy Frieske Boerinne, zoo onzuiver, en met onvriesch als overladen zijn. Hetzelfde mag ook, vooral ten aanzien der spelling, gezegd worden van een geschrift, waarvan het eerste stukje onlangs is uitgekomen, onder den titel: De boere schrieuwer oer it nys fin de dey, oof de boer en boerinne yn gesprek mey har borlui, oer ien en oore dingen fin disse tyd. Eerste Stikje. Ta Snits, by f. holtkamp, Boekforkaeper, 1821, 't welk anders niet onaardig is opgesteld, en boven Waatze Gribberts ten aanzien van het beschaafde verre verheven is, maar ten aanzien der zuiverheid van den echten Vrieschen tongval bij hetzelve niet halen kan. Trouwens, er is, volgens de getuigenis van den Uitgever, na de gedichten en overige werken van gysbert japiks niets, 't welk met dit Tooneelspel, te dezen op-
{==268==} {>>pagina-aanduiding<<}
zigte, kan vergeleken worden. Het is te wenschen, ten einde het Landvriesch zoo veel mogelijk zuiver blijve, dat er van tijd tot tijd wèl gespelde, en met betrekking tot den inhoud leerzame stukjes in het licht komen, maar ook vooral in den regt naïven en overaardigen trant, waarin de Hoogleeraar wassenbergh dezelve,
achter zijne Taalk. Bijdr tot den Vrieschen Tongval, II Stuk, gegeven heeft. Welligt is deze wensch niet geheel ijdel, daar wij weten, dat er in Vriesland Liefhebbers en Voorstanderessen zijn der Dichtkunst, die zeer gelukkig slagen, zoo wel in het vervaardigen van oorspronkelijke verzen in het Boerenvriesch, als in het eigenaardig overbrengen van geestige stukjes, b.v. van bilderdijk, nieuwland, poot en dergelijke.
Wij besluiten ons verslag met dankzegging aan den geleerden Uitgever voor hetgene hij ons geleverd heeft, en verheugen ons met hem, dat het schoon en edel Landvriesch nog heden op kundige beminnaars roemen mag. Maakte zich meer dan één derzelven verdienstelijk, ten aanzien van den Vrieschen Puikdichter gysbert japiks; met verlangen zien wij het werk van den Heer epkema te gemoet, en wij hopen, dat het getal dergenen staag zal vermeerderen, die het vereeuwd Vriesch zullen bewerken, beschermen en opluisteren.

Het Berouw. Naar het Hoogduitsch van A. Lafontaine. II Deelen. Met Platen. Te Amsterdam, bij C.L. Schleijer. 1820. In gr. 8vo. Te zamen 458 Bl. f 4-16-:

Lang en groot berouw, over eenen manslag in een tweegevecht, (broedermoord hier genoemd) met de sterkste kleuren geteekend. Die les is inderdaad goed, en men kan niet te sterk spreken tegen moord en het gevloekt duël. Echter deed in dit opzigt het verhaal op ons slechts geringe uitwerking. Hij toch, die zijn' aanstaanden zwager doorstak, doorstak niet alleen eenen slechten mensch, maar hij deed het kennelijk gedwongen, en het was weinig anders dan noodweer; eigenlijk ook was hij de doodslager niet, want de dolleman, wiens leven hij ontzag, liep in zijnen degen; daarbij was het duldeloos sarren de uitdaging voorafgegaan, en wij bewonderen meer het ongelooselijk groot geduld van den braven jongman, dan dat wij hem kunnen veroordeelen, omdat

{==269==} {>>pagina-aanduiding<<}
eindelijk dat geduld was uitgeput. Meerder schuld, minder dat verontschuldigen kon, en de bedoelde les maakte voorzeker dieperen indruk. Maar heerlijk is de aanwijzing: ‘Een tweede moord, zelfmoord, kan hier niet verzoenen. Bevrijden ook niet. Maar met het eindelijk sterfuur, met God, verzoent alleen dan nog: een geheel leven nu voortaan tot geluk van anderen besteed.’ Deze les heeft de ongelukkige, die zich ieder levensgenot onwaardig hield, dan ook getrouw beoefend. Hier en daar vinden wij daar ook proeven van; ofschoon anders dit berouw een roman is comme il faut, d.i. liefde, vrijerij, en eindelijk het huwelijk, en wel een dubbel huwelijk, waardoor dan ook eindelijk de gewetensangst bevredigd en de berouwhebbende brave man teruggegeven wordt aan de maatschappij. Een zoon des gesneuvelden huwde de dochter van de beminde zijner partij, om welke het tweegevecht was ontstaan, en daarenboven de zoon vond mede zijne beminde uit hetzelfde bloed. Dit was de hand van het verzoenend noodlot! De moord was thans verzoend! De moordenaar zou nu rust vinden! De Hemel lachte!! Deze soort van zedeleer is ons nu weêr een weinig lax; maar in eenen roman gaat het zoo goed.
Het spreekt van zelve, dat beide deze paren engelen van menschen zijn; dat zij vrij wat hadden doorgestaan, eer het ‘einde goed alles goed’ werd; en dat het dichterlijk vernuft van lafontaine wederom zeer veel goeds en bevalligs, en menige voortreffelijke opmerking en les, in dit werk heeft bijeengevoegd; zoodat de vriend van 's mans romans ook dezen als in éénen adem doorlezen zal. Wij erkennen het gaarne, het boek gaf ons aangename uitspanning, en wij beklagen ons de lezing niet.

De Ouderlijke Nalatenschap, of Brieven van gene zijde des Grafs. Naar het Hoogduitsch van Friedrich Girardet. Te Amsterdam, bij G.J.A. Beijerinck. 1820. In gr. 8vo. 348 Bl. f 3-12-:

Een aanprijzend voorberigt van den Goudschen Kerkleeraar krom deed ons al aanstonds vertrouwen, dat wij hier geenen roman van den gewonen stempel ontvingen. Hij meldt ons, dat hij den vertaler en drukker tot de uitgave heeft

{==270==} {>>pagina-aanduiding<<}
opgewekt, en belooft aan iedere vrouw en aan ieder meisje, bij de lezing van dit regt onderhoudend geschrift, bijna op iedere bladzijde, leerzame herinnering, welke voor haar, in hare tegenwoordige of toekomende betrekking, heilzaam is. Wij twijfelen geenszins, of men zal deze allergunstigste getuigenis volkomen bevestigd vinden. Zeldzaam vonden wij in eenigen roman, of zedekundig verhaal, zoo veel wezenlijke en bruikbare levenswijsheid bijeen, en alles alzoo in den echt godsdienstigen geest. Of wij wel eenen roman lezen, weten wij intusschen niet; het oorspronkelijke is misschien geheel niet verdicht. Het zijn brieven, door eene jonggehuwde vrouw, gedurende haar huwelijk, van hare moeder, eene zeer verstandige en brave matrone, ontvangen, en waarin dezelve haar dient met haren moederlijken raad, en ieder harer gebreken doet opmerken. Deze brieven nu heeft de dochter zorgvuldig bewaard; en, daar zij gevoelt, dat zij de opvoeding van haar geliefd dochtertje niet voltooijen zal, bestemt zij deze brieven voor hetzelve, en zorgt, dat die haar dan eerst in handen komen, als zij haar van dienst kunnen zijn. Dusverre draagt niets eenig blijk van verdichtsel; dan, de vertaler heeft, en deed naar ons inzien wèl, er den vader een hartelijk woord doen bijvoegen; daarenboven niet alleen, in een naschrift, het meisje aan den man geholpen, maar ook, tusschen de brieven in, den vader zoo nu en dan de pen doen opnemen; en zulks ter verdediging zijner dierbare, te vroeg verlorene gade, welke de moeder, met verstandige, maar ernstige liefde, gestrengelijk berispte; en zoo eene verdediging is, zegt de voorredenaar, eene hulde aan onze waardige vrouwen, welke zij, wanneer een man de pen voert, met volle regt mogen verwachten; vooral, wanneer zij zich onderling even weinig, als de moeder hier hare dochter, ten aanzien van hare gebreken, ontzien. Hierdoor heeft dan nu het werk ook meer de houding van geschiedenis of verhaal in brieven; en wij gelooven ook, dat het,
alzoo nu ingekleed, nog meer den leeslust zal uitlokken en voldoen. Wij kunnen derhalve dit werk aan onze Jongedochters en Vrouwen, en, zoo als het dan nu gewijzigd is, aan hare Echtgenooten, mede van goeder harte aanprijzen.


{==271==} {>>pagina-aanduiding<<}

Luimen des Noodlots. Naar het Hoogduitsch. Te Rotterdam, bij Mensing en van Westreenen. 1820. In gr. 8vo. 359 Bl. f 2-18-:

De vertaler verontschuldigt zelf den titel. Het werk levert ons van dat zoogenaamd Noodlot twee luimen, of liever twee verhalen, die den leeslust aangenaam gaande houden, en, ja, behalve een klein, wat al te wellustig geteekend gevalletje, in het eerste, der zedelijkheid niet nadeelig. Het eerste verhaal heeft niets ten opschrist dan den titel van het boek, en behandelt de luimen des Noodlots in eene vrolijke luim; het geeft de lotgevallen van eenen jongen mensch, diens vroegen, maar te leur gestelden minnehandel, en hoe hij zijne letterkunde, in den heiligen strijd voor de verlossing van Duitschland, met den degen verwisselde, en zijnen behaalden krijgsroem. Zijne tweede heel of half beminde vond hij in Parijs; zij verdween; onverwacht vindt hij haar wederom, doch ziet haar weder verdwijnen; eerst lang daarna verneemt hij haren dood; en dit is niet ongelukkig, want zijne eerste Roosje was nu weduwe; en daar hij haar, die hij toevallig gelukkig gehuwd had ontmoet, en daarom reeds opgegeven, bij een gelukkig ongeluk (haar rijtuig was gebroken) in den zwaren rouw wedervindt, zoo speelt hem nu het Noodlot zijne eerste liefde, en alzoo zijn geluk, op het laatst nog toe. - Johanna van Hubenstein, of de Stroohoed, heet het tweede verhaal. Het is de bekeering van een' jongen knappen Advocaat tot het huwelijk, waartoe hij zoo weinig genegen scheen, dat zijne moeder en vrienden de hoop genoegzaam reeds opgaven. Maar een meisje met een' stroohoed gaf hem onverwacht zoodanigen indruk, dat zijn weerzin in gevoel van behoefte veranderde; en nu gedroeg hij zich dan ook, gelijk zoo menig minnaar, gekkelijk genoeg; ook speelt de stroohoed hier eene aardige rol. Dit verhaal heeft ons meer dan het vorige vermaakt; beide echter prijzen zich aan, indien men anders eenen roman te zijner uitspanning met genoegen lezen kan; en wij twijfelen daarom geenszins, of vertaler en drukker zullen bij dit werkje hunne rekening vinden.


{==272==} {>>pagina-aanduiding<<}

Simon van Nantua, of de reizende Koopman. Naar het Fransch van M.L.P. Jussieu. Te Amsterdam, bij M. Westerman. 1819. In kl. 8vo. 216 Bl. f 1-10-:

Een rare Simon! Wij kennen den Bode van Thuringen door salzmann; dezen wil Simon gaarne navolgen. Hetgeen hij zegt en doet, is wel goed, en nu en dan heeft hij ook eenen goeden zet; maar doorgaans vonden wij hem toch minder naïf. Dit echter neemt geenszins weg, dat hij den prijs bij la Société pour l'Instruction élémentaire in Frankrijk te regt bekwam, en ook in het algemeen verslag onzer Maatschappij Tot Nut van 't Algemeen van 1818 lof verdiende, hetgeen inderdaad geene geringe aanbeveling is. De rare Simon van Nantua is alzoo een nuttig en onderhoudend volksboekje; en ofschoon men vinden zal, dat hij wat veel overal en in alles den mond heeft, zoo loopt hij dan toch, als men hem leest, weinig gevaar, dat hij klappen beloopen zal, hetgeen wij zouden vreezen, dat wel eens het geval wezen zou, wanneer hij werkelijk onder ons rondliep; waarom wij dan onze jongelingen, wanneer zij hem in dezen willen navolgen, welmeenend raden, dat zij, even als hij, daarmede wachten tot zekeren ouderdom, waarin het alleen geoorloofd is, mits gepaard met eigen' voorgang en gepaste bescheidenheid, de rol van tucht- of zedemeester te spelen.

Het kleine Rijk der Natuur, of Uittrekselen der Natuurlijke Historie voor de Jeugd. Met 48 Afbeeldingen. Te Zaltboemel, bij J. Noman. In 12mo. 213 Bl. f :-16-:

De afbeeldingen zijn van houtsneê, en (eenen enkelen polijp, den brood- en den boterboom uitgezonderd) alle uit het dierenrijk; onder iedere derzelve leest men een vierregelig versje, en voorts eene beschrijving van het dier. Het boekje komt ons zeer bruikbaar voor, om daarmede bij kinderen te beginnen, en den lust tot uitvoeriger onderzoek in het Rijk der Natuur uit te lokken.





{==273==} {>>pagina-aanduiding<<}

Boekbeschouwing.

Nieuwe Verhandelingen van het Genootschap tot verdediging van den Christelijken Godsdienst tegen deszelfs hedendaagsche Bestrijders, voor den jare 1817. II. In den Haag, bij de Erven J. Thierrij en C. Mensing en Zoon. 1818. In gr. 8vo. VIII en 438 Bl. f 3-10-:

Te lang, wij erkennen het, is onze aankondiging dezer Verhandelingen achtergebleven, en door een toeval verzuimd bij het verslag, geplaatst in ons Maandwerk voor 1820, bl. 405 env. Daar deelden wij ons gevoelen mede over den arbeid van den Eerw. de keizer, met goud bekroond, over de Geloofs- en Zedeleer van Apostel Paulus, opgemaakt uit deszelfs Redevoeringen en de Brieven aan de Gemeenten te Rome en Galate. Hier ontmoeten wij over hetzelfde onderwerp een tweetal Verhandelingen, die van den Eerw. h. van heyningen en van deszelfs Ambtgenoot o. van tricht az., de eerste Predikant te Rijswijk, de andere te Enkhuizen, beide, en zeer te regt naar ons oordeel, door het Genootschap der uitgave en zilver waardig gekeurd. Want, behalve den strijd tegen eenen Duitschen Neoloog bij de keizer, missen wij in het werk zijner Mededingeren niets, dat bijzonder onze aandacht trok. Voor het overige, in de bearbeiding van ééne en dezelfde stoffe, door kundige Leeraren uit het Hervormd Kerkgenootschap in ons Vaderland, bekroond door ééne Vergadering, en geijkt met den stempel der Theologische Faculteit, verwachtten wij, en vonden ook, zoo weinig verschil, dat wij thans geene reden hebben tot eene bijzondere of uitvoerige beoordeeling. Liever verwijzen wij onze Lezers tot onze aanmerkingen t.a.p., als die op beide deze stukken ook van toepassing zijn.
Intusschen, schoon wij opregtelijk ons verblijden, en de Schrijvers daarmede geluk wenschen, dat, door de

{==274==} {>>pagina-aanduiding<<}
edelmoedigheid van het Haagsch Genootschap, (met regt te roemen boven de bekrompene spaarzaamheid, die elders heerscht) een drietal waardige Mannen met lof bekend geworden is door hunne welverdiende bekrooning, meesmuilden wij echter onwillekeurig tegen elkander over het aantal bladzijden letterdruks, in het voorst der 19de eeuwe, aangelegd, om ons systematisch bekend te maken met een gedeelte van des Apostels leere. Wij vroegen ons zelven af, of niet in onzen Bijbel de Redevoeringen en alle de Brieven van Paulus een veel kleiner vak beslaan? en of men niet in waarheid zijne Geloofs- en Zedeleer beter en bondiger aldaar vindt voorgesteld, dan hier onder den schoolschen vorm? Eenigzins althans baarde het ons verwondering, dat voor een dezer stukken de titel van Kortbegrip, ongelukkig genoeg voorwaar, geplaatst was. Maar, wat hiervan zij, liever veroordeelen wij onzen tegenzin tegen stelselmatige Godgeleerdheid, waarvan zoo rijk een voorraad in onze boekenkas voorhanden is, dan dat wij het gezegde tot verkleining der waarde van dezen bundel willen opgevat hebben. Wij ontwaarden toch met genoegen, dat de smaak eener gezonde Schriftverklaring, en het gebruik van nuttige werken, te lang bij vele Leeraren in ons Vaderland in eenen stillen hoek verborgen of miskend, werkelijk veld wint en begunstigd wordt. Wij wijten het ook aan deze geachte Leeraren niet, dat zij, te naauw beperkt door des Genootschaps vrage, zich aan de welbekende leer van Paulus en derzelver opgave moesten houden. Onder het lezen nogtans van hetgene, op grond vooral dezer Apostolische Brieven, tegen Joden en Joodschgezinden gerigt, aangaande Paulus leer wegens de verzoening, verlossing en regtvaardiging van Joden en Heidenen door het geloof in Christus dood, en uit genade Gods, ter bane gebragt werd, ontrees meermalen bij ons de gedachte, in hoeverre dit gedeelte der Schrift, die eigenlijke boodschap des vredes,
toepasselijk zij op onzen leeftijd. Met één woord, wanneer worden wij Christenen, en komen wij alzoo onder het Verbond der Genade? Van onze geboor-
{==275==} {>>pagina-aanduiding<<}
teure af? dan is er overerving des gelooss, en valt het denkbeeld, dat de verdiensten van Christus ons eenige vergeving van zonden hier in den tijd aanbrengen zouden, geheel weg. Zegt men: later, bij onze overtuiging wegens de Goddelijkheid des Evangelies, wanneer wij eene hartelijke gezindheid gevoelen, om ‘den ouden mensch af te leggen, en den nieuwen mensch, die naar God geboren is, aan te doen;’ dan, hopen wij, zal eerlang de Faculteit te Leiden, of andere Godgeleerden, ons oplossen, hoe de Kerk bestaanbaar met zichzelve kan voortgaan, met aan kinderen, niet aan volwassenen, volgens Paulus leer, den Doop toe te dienen. Men zie van heyningen, bl. 123, en van tricht, bl. 224-226.
Wij eindigen ons verslag met eenige aanhaling der woorden van gedachten Schrijver, op laatstgemelde plaats voorkomende.
‘Wij zien uit zeer vele plaatsen uit de Handelingen der Apostelen, dat Paulus dezulke, welke in Jezus geloofden, door den Doop in de Christelijke Kerk inlijfde, b.v. Hand. XVI:15, 33, XVIII:3, XIX:5 enz.’ Verder, na gewaagd en iets gezegd te hebben van Rom. VI:4, Hand. XIX:5, Gal. III:27, komt zijn Eerw. tot de plaats uit de Romeinen, en vervolgt: ‘Daar spreekt de Apostel van den Doop, als eene plegtigheid, die aan allen verrigt moest worden, die op alle tijden van het Christendom betrekking heeft, en niet ophoudt leerzaam en troostrijk te zijn. Wanneer wij die denkbeelden van den Apostel voor oogen houden, die Rom. VI ten grondslag zijner redenering dienen, verstaan wij ook den raad, door Ananias aan Paulus gegeven, Hand. XXII:26. Het doopwater is het zinnebeeld van de reiniging onzer zielen van de besmetting der zonde, en, geloovig ondergaan, de afschetsing, dat wij rein zijn van de straf der vorige overtreding. Ik kan niet zien, dat de Apostel daaraan hoogere kracht, in de opgenoemde plaatsen, toeschrijft.’ Dit toegevende, hoewel het betwist zou mogen worden, althans met toepassing op

{==276==} {>>pagina-aanduiding<<}
de eerste Christenen, blijven dan toch het geloof en de belijdenis, of bewustheid van vorige overtreding, zoo onze sluitrede klemt, vereischten in elken doopeling, volgens Paulus.




Gethsemané. Door B. Klefeker, Theol. Doct. en eerste Prediker bij de Jacobi-Kerk te Hamburg. Naar den tweeden Druk uit het Hoogduitsch, door S.E. Wieling, Leeraar bij de Doopsgezinde Gemeente te Midwolde, enz. Te Groningen, bij W. Wouters. 1820. In gr. 8vo. 326 Bl. f 2-12-:

Hoe meer zich, bij den voortgang van waar Evangelielicht, de waarheid ontwikkelt, dat het eindoogmerk van Jezus leven en sterven was: zedelijke verbetering van het menschelijk geslacht - zoo veel rijker, schooner en vruchtbaarder moet ook de beschouwing van zijn lijden worden. Want waar verschijnt de mensch meer in zijne waarachtige zedelijke grootheid, dan daar, waar hij het hoofd biedt aan smaad en smart, en alzoo bewijst, dat er een hooger idée in hem leeft, waarvoor de wereld met hare smarten zwichten moet, omdat het sterker is dan de wereld? Het is dus juist zulk een lijden, dat tot het hart spreekt, en de hoogere waarheden met eene kracht uitdrukt, die geene menschelijke taal ooit uitoesenen kan. En zouden wij dan aarzelen, zoodanig lijden, dat aldus ons overtuigt, met reine geestdrift voor zedelijke volmaaktheid bezielt, met schaamte over eigene zwakheid en aardsgezindheid vervult, en ons het aanwezen van eene zaligheid des geestes waarborgt, die met de wereld niets gemeen heeft, een verzoenend lijden te heeten? Het zij zoo, dat deze benaming uit den Joodschen offerdienst is medegebragt in de Christelijke leer; het blijft toch te allen tijde waar, dat al wat ons heiligt, ons zedelijk hooger stemt, ons vervult met de overtuiging, dat ons waarachtig welzijn niet berust bij de aarde, maar in de kinderlijke vereeniging met het Opperwezen, ons inderdaad

{==277==} {>>pagina-aanduiding<<}
met God hereenigt; en welk woord drukt deze hereeniging beknopter in alle bijzonderheden uit, dan: verzoening?
Maar nu zijn wij, Christenen, dan toch ook verpligt, van deze verzoening Christelijk te spreken, en niet Joodsch. Zoo waar het is, dat, in bovengenoemden zin, het bloed van Jezus ons van onze zonden reinigt, zoo is het volstrekt tegen de bedoeling des Bijbels, en doet bij hen, die met een denkend hoofd naar waarheid zoeken, voorzeker zeer veel kwaad, wanneer, bij de prediking van Jezus lijden en sterven, bloed, offer en verzoening, in Joodschen zin, steeds op den voorgrond staan. En men kan niet ontkennen, dat, bij alle verbetering van godsdienstige voordragt, dit evenwel nog meer dan te veel plaats heeft - ten minste zoo plaats heeft, dat den hoorder de reine zin dier woorden niet genoeg wordt voorgehouden; hij, integendeel, (‘ter verschooning van menschelijke zwakheid,’ heet het bij den Leeraar, die er zelf iets anders bij denkt) altijd nog op zijne Joodsch-Christelijke opvattingen zachtelijk ter ruste wordt nedergelegd.
Bekend met dit en soortgelijke wangebruiken der lijdensgeschiedenis, en om tot eene meer doelmatige beziging van deze iets bij te dragen, heeft de Eerw. klefeker het werkje vervaardigd, hetwelk wij hiermede aankondigen. De inleiding vermeldt de voornaamste misbruiken, welke er bij de overweging der lijdensgeschiedenis van Jezus plaats hebben; want de Schrijver acht het noodzakelijk, (en zulks zeer te regt) om het, eer hij tot de beschouwing van den Heiland in Gethsemané overgaat, met zijne lezers eens te zijn over het standpunt, uit hetwelk Jezus lijden in het algemeen moet beschouwd worden. Dezen, namelijk, letten op hetzelve, om aandoeningen op te wekken, en vertegenwoordigen zich daarom meest de schrikkelijke tooneelen van 's Heilands soltering. Anderen bepalen zich tot het wonderbare en buitengewone, dat de geschiedenis van Jezus lijden en sterven vermeldt. Nog anderen houden zich alleen bij het laatste gedeelte van dit lijden op, bij Jezus dood,

{==278==} {>>pagina-aanduiding<<}
en deszelfs verzoenende kracht. Allen lof verdient de gematigdheid, waarmede klefeker deze misbruiken afkeurt, en de middelweg, welken hij bij de teregtwijzing van dezelve inslaat; zoodat wij in zijn werk in het geheel geenen beeldstormers arbeid, maar dien van den waarachtig verlichten, bijbelschen Christen vinden, en die het spoor der stelselleer alleen dàn verlaat, wanneer deze, naar zijn gevoel, te eenzijdig, of te dor, of te Joodsch predikt. Zoo, b.v., heet het, ten aanzien van het laatstgenoemde misbruik, onder anderen: ‘Wie zoude, als vereerder van Jezus, datgene, hetwelk zijn werk op aarde als voltooide en bekroonde - wie zoude den dood, die zoo geheel in het plan van God en van Jezus tot heil der menschen lag, kunnen of durven uitsluiten van de reeks zijner overdenkingen? Wie, die aan de eigene en duidelijke verzekering van Jezus geloof wil slaan, zoude ooit de naauwe betrekking, in welke deze dood tot het heil en de verlossing der menschen staat, in twijfel trekken of onverschillig voorbijzien?.... Vergeet echter ook niet, dat dezen dood een gansch verdienstvol, en met denzelven in naauw verband staand leven voorafging, - dat niet eerst in de laatste oogenblikken van dit leven het lijden des Verlossers begon, - dat Hij, op wien gij uw vertrouwen stelt, integendeel gedurende zijn gansche leven op aarde zoo menige verzoeking onderging, en onder elke van deze verzoekingen ten uwen beste zich bezig hield en onvermoeid werkzaam was tot het groote doel, om uwe en uwer broederen verlossing, dat is, uwe bevrijding van het verderf der zonde, het weder verkrijgen van uwe zedelijke waarde en uwe geheele gelukzaligheid te bevorderen, die het gevolg is van Gode welbehagelijke gezindheden en van eenen waarlijk vromen, deugdzamen wandel. In welke betrekkingen gij Hem ziet handelen, overal ziet gij in Jezus den wijzen, vromen, geheel onschuldigen mensch, den getrouwen Godvereerder, den grootmoedigen,
belangeloozen, onvermoeid werkzamen, voor het heil van

{==279==} {>>pagina-aanduiding<<}
vriend en vijand zich opofferenden, elk lijden gewillig dragenden menschenvriend. En die moest Hij immers ook zijn, zoo zijn dood eene verhevene beduidenis zoude hebben, en de aanwijzingen van deszelfs doel werkelijk geloof zouden verdienen. Waarlijk, alleen in verband met het gansche leven van Jezus, wordt zijn dood voor ons, wat dezelve zijn moet - onderpand onzer begenadiging bij God.’
Deze aanhaling toont nu ook den geest des werks aan. Te schetsen, te ontleden, ten verpligtenden voorbeelde voor te houden Jezus Goddelijke grootheid, gedurende al de tooneelen in den hof, doorstralende in alle bijzonderheden zijner houding en zijns gedrags, ten aanzien van zijne angsten, en met opzigt tot alle personen, die met hem in aanraking waren - ziet daar het doel des werks. De eerste afdeeling bevat: 1. Jezus in de eenzaamheid. 2. Hij kampt in hevigen angst der ziel. 3. Hij zoekt den troost der getrouwe vriendschap. 4. Hij zoekt verligting in het gebed. 5. Hij erlangt verligting en versterking van God op zijn gebed. 6. Hij vindt zijne leerlingen slapende. 7. Hij is ook nu nog bedacht op de versterking van zijne vrienden. 8. Hij betoont zachtmoedigheid omtrent zijnen verrader. 9. In zijn gedrag omtrent zijne vijanden wordt zijne grootheid zigtbaar. 10. Hij geeft eene zachte teregtwijzing aan den onbedachtzamen Petrus. 11. Hij zorgt voor de veiligheid zijner leerlingen. 12. Zijne kalme gelatenheid een gevolg van zijn vertrouwen op God en van zijne gehoorzaamheid aan God. - De tweede afdeeling bevat kortere overdenkingen, tot de hoofdgebeurtenis betrekking hebbende: 1. De nacht. 2. De sterrenhemel. 3. De geest is gewillig, maar het vleesch zwak. 4. Waken en slapen. 5. Bidt, opdat gij niet in verzoeking valt. 6. Getrouwe vriendschap, aan lijdenden bewezen. 7. Petrus. 8. Judas. 9. Ik heb niemand der genen, die gij mij gegeven hebt, verloren. 10. Zal ik den drinkbeker niet drinken, dien de Vader mij gegeven heeft? 11. God is Vader en - mijn Vader. - Wij kunnen niet ontveinzen, dat deze tweede afdeeling ons minder ter zake

{==280==} {>>pagina-aanduiding<<}
dienende, of ook minder noodig, is voorgekomen. Algemeene bespiegelingen, toch, over nacht en sterrenhemel, over waken en slapen, behoeven juist niet uit de beschouwing van Gethsemané te worden afgeleid. Wat niet onmiddellijk met Gethsemané in verband staat, behoort eigenlijk niet in een werk, dat ‘Gethsemané’ heet; en wat er wel mede in verband staat, waarom dat niet in de hoofdgebeurtenis ingevlochten?
De stijl des werks is vloeijend, zuiver, eenvoudig, kort en klaar. Ieder punt is wèl uitgewerkt; somwijlen dacht ons, wijdloopig genoeg. Ook de Eerw. Vertaler verdient den lof eener keurige overbrenging.




Bijbeloefening over het Evangelie van Mattheus; door H. van Heyningen, Predikant te Rijswijk. IIde Deel. In 's Gravenhage, bij de Wed. J. Allart en Comp. 1820. In gr. 8vo. 455 Bl. f 3-12-:

Zoo ontvangen wij de veertien laatste Hoofdstukken van dit Evangelie, met dezelfde keurige vlijt, en met denzelfden hartelijken ernst, als de vorige, bearbeid; en wij twijfelen geen oogenblik, of dit tweede deel zal denzelfden bijval, zoo niet nog grooteren dan het eerste, vinden. Wij prijzen hetzelve althans opregtelijk aan, met dezelfde, ja nog meerdere vrijmoedigheid, daar wij hetzelve (het eerst hebbende doorloopen) ook als een godsdienstig leesboek voor ons huisgezin hebben beproefd, en gedurig aanleiding vonden tot opmerking van de kunde, het oordeel, en den regten slag van gemoedelijke aanwending, welke den waardigen Schrijver kenmerken. Merkten wij aan, bij het eerste deel, dat bij zoodanig huisboek de praktische aanwijzingen en opwekkingen wel eens wat al te breedvoerig waren uitgeloopen, dit is ook bij dit deel, onzes inziens, het geval; en wij herhalen deze aanmerking, opdat de Eerw. van heyningen, van wiens hand wij soortgelijk huisboek over eenig ander Bijbelboek in der tijd ook zeer gaarne zouden ontvangen, dezelve

{==281==} {>>pagina-aanduiding<<}
opmerke. Voor zekere zeer weinig geoefende huisvaders moge die uitvoerigheid al eens noodig zijn, de meer geoefenden behoeven en verlangen slechts wenken; en het is hun aangenaam, dat het boek hun ruimte laat tot uitbreiding en gemoedelijke toespraak bij het voorlezen aan hun gezin. En wij gelooven, dat dit werk wel het meest bij beschaafdere en meergeoefende Godsdienstvrienden, voor het huisselijk gebruik, zijn publiek zal vinden.
Wat onze andere kleine aanmerking betreft, dat het boek geheel en overal voor alle Protestanten, zonder onderscheid, moest zijn ingerigt, zoo is deze aanmerking op dit tweede deel, dunkt ons, van mindere toepassing, en merkten wij nu of dan met genoegen op, dat de Schrijver dit inderdaad ten oogmerk had. Het volgende is er, onder anderen, eene proeve van: ‘Geloof aan God, liefde tot God, en om Gods wil liefde jegens elkander, zijn de vorderingen van het nieuwe verbond, aan welker voldoening het eeuwig zalig-leven verbonden is. Dit verbond is gevestigd op de vergeving onzer zonden, ons te weeg gebragt door den dood van Jezus Christus, Gods Zoon. Dit verzekert onze Heer onmiskenbaar duidelijk bij deze instelling des Avondmaals.’ (XXVIII:48.) ‘Het zij men dan dit verband tusschen den dood van Christus en de vergeving onzer zonden vinde in de regtvaardigheid Gods, die de handhaving zijner wetten vorderde; hetzij in de behoefte der menschen, die zoodanig offer van Gods liefde noodig had, om aan dezelve te kunnen gelooven; hetzij in den aard der vergeving, welke, alzoo dezelve bestaat, niet in de kwijtschelding van willekeurige straffen, maar in de opheffing van de noodzakelijke en natuurlijke gevolgen der zonden, niet dan door den dood eens waardigen zoenoffers kon plaats hebben; hetzij geene dezer redenen ons voldoen kan; dat nogtans dit verband bestaat, moeten wij gelooven, omdat Jezus Christus het uitdrukkelijk geleerd heeft, die van den Vader geheiligd en in de wereld gezonden is, om ons de groote waarheid te verkondigen, op welke wij buiten zijne

{==282==} {>>pagina-aanduiding<<}
verzekering geen' zweem van hope hebben zouden, dat God (ook) den zondaar lief heeft, en hem vergeving van zijne zonden schenken wil.’
Wij wenschen onze godsdienstige landgenooten met dit voortreffelijk en nuttig huisboek van harte geluk.





Kerkelijke Redevoering ter opening van de Algemeene Synode der Hervormde Kerk, in het Koningrijk der Nederlanden, gehouden in 's Gravenhage, op den 5 Julij 1820, door Ant. van Deinse, Predikant te Middelburg. Te Middelburg, bij de Gebroeders Abrahams. 1820. In gr. 8vo. II en 50 Bl. f :-11-:

In plaats van den waardigen Vader krieger, van wien in deze Redevoering veel lofs, maar niets te veel gezegd wordt, werd de Heer van deinse tot Voorzitter der Synode benoemd. Hoezeer zich van die taak wenschende te ontslaan, eerbiedigde hij echter het Koninklijk besluit, en daarin den wil des Heeren.(!) Dat hij zich door de Leden dier Kerkvergadering heeft laten overhalen, om deze Redevoering in het licht te geven, verheugt ons, als ontvangende daarmede een aangenaam bewijs van den edelen geest, die den plaatsvervanger van krieger bezielt; en wij verlangen zeer naar de Redevoering, met welke door den voortreffelijken krom de Synode gesloten is, Gode dankbaar voor zoo vele echte Hervorming, door zoo vele Christelijke eensgezindheid en liefde bevorderd.
De Redevoering van den Eerw. van deinse behelst woorden van waarheid en gezond verstand, zoo als een heilige geest die geeft uit te spreken tot harten, die voor Christus en zijne gemeente, door zulke taal, ontgloeijen moeten in liefde, en gesterkt worden in een werkzaam en moedig vertrouwen op Hem, boven en nevens wien zij geen' Meester of Heer kennen.
Na, bij wijze van inleiding, onderscheidene aanmoedigingen voor den Evangeliedienaar opgenoemd te hebben,

{==283==} {>>pagina-aanduiding<<}
noemt de Redenaar den Hoogen Bijstand des Heeren, als de voornaamste, en als het onderwerp zijner rede, naar Matth. XXVIII:20. Hij geeft zijn plan niet aan, maar hetzelve loopt dus af. De grootheid van 's Heilands belofte, op zichzelve, in haren gewigtigen en wijduitgestrekten inhoud beschouwd zijnde, wordt dezelve om hare noodzakelijkheid, zoo voor de Apostelen, als voor alle Evangeliedienaren, als eene groote belofte aangewezen, en, eindelijk, om de magt, liefde en trouw van Hem, die ze gaf. Hierop wordt derzelver vervulling aangetoond, ten tijde der Apostelen, in de volgende geschiedenis der Kerk, (waar de lezer naar drie aanteekeningen gewezen wordt, zijnde alleen woordelijke uittreksels uit van hamelsveld en reiche) en in onze dagen. Dit laatste is het uitvoerigste uitgedijd, en moest het ook. Het wordt met verscheidene bewijzen gestaafd, en de gebruikelijke aanspraken komen hier, zeer te pas, in. Onder dezelve is die aan den President en Secretaris der Evang. Luthersche Synode vooral regt treffelijk. Het laatste deel der Redevoering is eene zoogenoemde toepasselijke beschouwing van den invloed der belangstelling in 's Heilands belofte op zijne dienaren in het werk des Evangelies, ter opwekking ook der gemeente. Die belangstelling geeft kracht aan den hun toevertrouwden last; zij is de grootste aanmoediging tot getrouwheid; zij ondersteunt den ijver, en bezielt met ootmoed en vertrouwen. Dit alles wordt met eene korte opwekking aan de Gemeente besloten.
Iets buitengewoons behelst deze Rede nu niet, noch kunnen wij zeggen, dat zij op den roem van die voortreffelijkheid aanspraak heeft, welke men, in vele Leerredenen, thans gewoon is te ontdekken. De taal is zuiver, en deftig - ja, zoo moeten wij het noemen - de stijl. Doch, dat van deinse toch zijne volzinnen bekorte! Bl. 11, ‘Gelijk-bogen.’ is er een van maar 28 regels. Hij zie voorts bl. 22: ‘Dezelfde-opgeeft;’ bl. 23: ‘Het laatst-gekeerd heeft’ enz. Hier en daar hadden wij ook gaarne de bepalingen duidelijker ge-
{==284==} {>>pagina-aanduiding<<}
zien. Wie verstaat terstond dit? ‘De grootheid der beloste wordt vermeerderd door hare noodzakelijkheid in de behoefte.’ Verder geven wij den Redenaar in bedenking, of de voorzang, Psalm XCVI:5, (er is driemaal, telkens één vers, gezongen, omtrent welke de keus wel beter had kunnen zijn) wel eene gepaste aanleiding gave, om, in de voorafspraak, van het gevoel der verpligting aan Jezus, en tot verheerlijking van onzen nooit volprezen, en eeuwigen dank en dienstwaardigen Heer, te spreken? Bl. 9 staat, dat Jezus medewerkt tot de Evangelieprediking; dat is, dat Hij ook medepredikt! Dat van deinse en alle Evangeliepredikers hunne zending van Jezus hebben, mogt wel wat bepaalder gezegd zijn.
De gebeden zijn hier ook bijgevoegd, en ze zijn daarom zeker zoo... gemaakt?






Het godsdienstig Geneve, in Maart 1819. Door A. Bost, Leeraar van het heilig Evangelie. Met eene Voorrede van Nicolaas Schotsman, Predikant te Leiden. Uit het Fransch vertaald. Te Leiden, bij de Wed. D. du Saar. In gr. 8vo. XXIV en 110 Bl. f 1-:-:

Dit boekje dient, om meer bekend te maken, hetgene nog niet velen wisten, dat, in de Hervormde Kerk van Geneve, uit welke, in den tijd der Reformatie, de zoogenoemde regtzinnigheid uitging, doch waar men, och laci! federt meer dan eene halve eeuw, zoo onregtzinnig is geworden, dat men het rigide Kalvinisme heeft verzaakt, en gematigder Christelijke leerbegrippen heeft aangenomen, eene kleine partij is opgestaan, die tot de oude regtzinnigheid is wedergekeerd, en zich van hare overige broederen heeft afgescheurd, luid schreeuwende over derzelver afwijking, en trachtende, op alle mogelijke wijzen, proselyten te maken. Als een der eer-
{==285==} {>>pagina-aanduiding<<}
ste bazuinblazers en wervers voor deze bende treedt hier de Eerw. bost op, wiens voornaam pogen is, de afgedwaalde Geneefsche schapen te overreden, dat hunne herders niets anders zijn dan dwaalgeesten, Arianen, Pelagianen, Socinianen, Neologen, die, tegen de stem van hun geweten aan, inbreuken op de waarheid doen, verdraagzaamheid huichelen, als verscheurende wolven in den stal zijn ingedrongen, enz. enz. Wie nu lust heeft, om de jeremiaden van dezen Franschen Declamateur, Scheurmaker en Lasteraar zijner broederen te lezen, koope dit boekje. Vader schotsman, dien onze Lezers kennen, berigt ons, in zijne breede Voorrede, dat hij (en wie zou daaraan twijfelen?) zich hartelijk verblijd heeft, toen hij hoorde, dat men hetzelve vertalen wilde, en zich heeft opgewekt gevonden, om er deze Voorrede voor te schrijven, omdat hij oordeelde, dat men in de beoefening van eenen voornamen pligt des Christendoms, de gemeenschap der Heiligen, aanmerkelijk te kort schiet, als men zich aan hetgene elders in de Kerk omgaat niet laat gelegen liggen, en dat het Nederlandsch publiek groot belang heeft bij hetgene te Geneve gebeurt, zoo opdat het worde ingeleid in de (kennis der) voorregten, welke de
Hervormde Kerk hier, boven die van Geneve, geniet, als opdat het, op dat voorbeeld starende, leere waken en bidden, opdat wij niet in hetzelfde oordeel vallen. Het is wel waar, (dus redekavelt hij) het ziet er hier zóó erg niet uit, als te Geneve; de ringmuren en bolwerken der Hervormde Kerk zijn nog in goeden staat; maar men kan zich niet verzekerd houden, dat de listige ondermijningen derzelve, die wij voor onze oogen zien, nimmer gelukken zullen, en dat Nederland geen Geneve worden, en onze Kerkstaat nimmer zoo bedorven, als de hare, zijn zal. De oude man is hiervoor bekommerd, en legt de gronden zijner vrees bloot, door, op zijne wijs, te schetsen, hoe het hier geschapen staat. Doch hij beurt vervolgens zijne lezers op, door de aanmerking, dat het gebeurde te Geneve ‘ons leeren kan, hoe magtig God is, om het kwaad, wanneer het zijne hoogte beklom-
{==286==} {>>pagina-aanduiding<<}
men heeft, te stuiten, en het licht uit de duisternis te doen rijzen.’ Dit wil zeggen, dat er dan scheuring komt. ‘Ik heb (vervolgt zijn Eerw.) geene roeping, om de Genevers, die het hervormingswerk aldaar ondernemen, te verdedigen. Zij hebben mijne verdediging ook niet noodig; zij hebben zich zelven verdedigd, zoo in dit werkje, als in andere stukken, die bereids in de Fransche taal voorhanden zijn. Niemand denke, dat ik in deze Voorrede de Nederlanders tracht op te wekken en aan te moedigen tot soortgelijke scheuring en afscheiding van de openbare kerk, waarvan zij leden zijn: hiertoe is bij ons tot op heden geene reden, maar wel om te waken en te bidden, dat het God gelieve, alle gevreesde gevaren voor het verlies of de verbastering der waarheid af te wenden. Hoe somber men mag meenen, dat ik over de bezwaren van onzen kerkstaat oordeele, ik houde staande, dat mijne denkwijze niet ongegrond zij, en ik geloof niet, dat ik hiermede de smaadnamen van Scheurmaker of Sectenmaker verdien.’ Och neen, Vader
schotsman! Gij wenscht maar, (en wie kan dit wraken, als hij van u verstaat, hoe gevaarlijk het in de Nederlandsche Kerk uitziet?) dat God wil geven, ‘dat, zoo er immer in of na onzen leeftijd eene dringende reden tot hervorming mogte komen, zij dan, even als in Geneve, in haar midden mannen mag zien opstaan, die, bezield met den geest der Hervormers van vóór drie eeuwen, op het voetspoor hunner Vaderen van vóór twee eeuwen, voor de zaak van God(!) pal staan, en in dien heiligen strijd voor het geloof, dat eenmaal den heiligen overgeleverd is, de overwinning over de dwalingen van ongeloof en bijgeloof behalen mogen.’ - Bravo!







{==287==} {>>pagina-aanduiding<<}

Antikritiek op de Recensiën van D. Schotsman's Eerzuil ter nagedachtenis van de Nationale Synode van Dordrecht, door Justus van Oldenburg. Te Rotterdam, bij N. Cornel. In gr. 8vo. 60 Bl. f :-12-:

Een oude keffer, die lang, op een der buitenwerken van Neêrlands onverdraagzaam Sion, hielp waken, maar, omdat hij niet meer bassen noch bijten kon, werd afgelost, en nu het genadebrood eet, sleept zich hier uit zijn hok, om aan meester, die een verdiend pak slagen krijgt, zijne trouw te toonen. Arme slokker! wat wilt gij zonder stem en tanden? Gij kunt niemand schaden of verschrikken. Sluip stilletjes heen, eer gij slagen of schoppen krijgt, en leg u, tusschen de pooten van Cerberus, te rust! Gij hebt van baas een stukje lever verdiend.




Helon's Bedevaart naar Jeruzalem, door Fr. Strauss, Schrijver der Kerkklokstoonen. Uit het Hoogduitsch. Met eene Voorrede van J.H. van der Palm. Iste Deel. Te Amsterdam, bij J. van der Hey. 1820. In gr. 8vo. XXI en 242 Bl. f 2-16-:

Hoezeer wij met ongenoegen zien, dat men zoo volvaardig is, om allerlei soort van geschriften uit het naburig Duitschland in onze taal over te brengen, was, echter, het onderhavige ons van harte welkom, daar hetzelve, zoo wel door den geest, dien het ademt, als door den uiterlijken vorm, alle onderscheiding verdient, en, als eene aangename, nuttige, ja stichtelijke lectuur, volkomen waardig is, onzen Landgenooten aanbevolen te worden. Dat een man, als van der palm, eene Voorrede, en zijn alom hooggeachte Ambtgenoot claris-
{==288==} {>>pagina-aanduiding<<}
se eenige Aanteekeningen bij hetzelve govoegd heeft, is reeds eene groote aanbeveling.
De Heer van der palm geeft, in zijne Voorrede, aan het publiek het voornemen te kennen, hetwelk bij hem, sedert hij aan het beroemde werk van barthélémy kennis had gekregen, was opgekomen, om eenen Hebreeuwschen Anacharsis te schrijven, daarbij een voornaam persoon uit het gevolg der Koningin van Scheba tot zijnen Anacharsis te kiezen, en dus den lezer in het luisterrijk tijdperk van salomo's regering te verplaatsen. Deze taak, nu, is, op eene andere wijze, door strauss aanvaard, die eenen jongen Jood, ten tijde van den Makkabéschen Vorst j. hyrkanus te Alexandrië geboren, in bedevaart naar Jeruzalem doet reizen, en hem in de gelegenheid stelt, om den toestand der Natie na de Babylonische gevangenschap voor te dragen, en tevens op het voorafgaande tijdperk het oog te slaan; terwijl de Heer van der palm het geheele, en bijzonder voor het N.V. gewigtige, tweede tijdperk onaangeroerd had moeten laten.
Het is wel jammer, dat een man van zulk eenen keurigen smaak, als van der palm, zijn schoon ontwerp niet ten uitvoer heeft gebragt. Wij vertrouwen, dat het nog veel meer bijvals zou gevonden hebben dan het werk van strauss, hoe gunstig van der palm zelf ook daarover oordeelen moge, en hoe veel lofs hetzelve inderdaad, voor zoo ver wij uit het begin kunnen opmaken, verdiene.
Dan, hetgene te wenschen ware geweest, daarlatende, en ons, derhalve, bepalende bij hetgene wij werkelijk hebben, kunnen wij ons oordeel niet beter opgeven, dan met de woorden van den allezins bevoegden en, in dit onderwerp bijzonder, zeer onpartijdigen regter van der palm zelven: ‘De dichting, die de Heer strauss ten grondslag van zijn werk heeft gelegd, kan men niet anders dan gelukkig noemen. Zijn helon, een jong mensch, onbedorven van zeden, vurig van karakter, in Alexandrië, destijds de zetel van Grieksche en Ooster-
{==289==} {>>pagina-aanduiding<<}
sche geleerdheid beide, opgevoed en onderwezen; die ter regter tijd, en uit edele beginselen, de Hellenistische school verlaten heeft, om zich aan de letter der vaderlijke wet met des te grooter getrouwheid te hechten; én nu de Bedevaart naar den Tempel onderneemt, om zich geheel in den zegen van zijnen Godsdienst te baden: deze helon is buiten twijfel een belang-inboezemend personaadje, en alles kondigt aan, dat hij het gedurig meer zal worden, wanneer hij door ondervinding en opmerking zal gevormd zijn tot zulk een' Israëliet, die, aan het ideaal van den Heer strauss beantwoordende, een echte zoon is van den Vader der geloovigen. Ook de keus van helon's leeftijd, het einde der roemrijke regering van joannes hyrkanus, getuigt van het goed oordeel des Schrijvers; en de personen, die nevens hem ten tooneele gevoerd worden, waaronder vooral ook de Griek myron, zijn zeer geschikt, om, en aan het verhaal een' natuurlijken en levendigen gang, en aan de voor te stellen zaken eene geleidelijke ontwikkeling te geven.’
Zeer lezenswaardig is ook de Voorrede des Schrijvers, waarin hij, onder anderen, zegt, dat de, vooral in de eerste deelen, uitgedrukte denkbeelden en beschouwingen niet altijd die van hemzelven zijn, en alle zijne lezers dringend bidt, om hun oordeel over het geheele werk, tot aan het volledig verschijnen van hetzelve, met toegevendheid wel te willen opschorten.
Hoe groot het geheele werk worden zal, hebben wij nergens vermeld gevonden. Dit eerste deel loopt van het vertrek van Alexandrië tot op de komst aan de grenzen van Syrië, en is, zeer gepast, in eenige afdeelingen gesplitst. Bij die gelegenheid wordt, vooral ten nutte van den Griek myron, de geheele geschiedenis des Israëlietischen volks, van abraham's roeping af, tot j. hyrkanus toe, kortelijk voorgedragen, mer inmenging van gewijde liederen en aanhalingen uit den Bijbel. Overal hoort men den gemoedelijken Jood spreken; doch somtijds, zoo als het ons voorgekomen is, niet duidelijk genoeg ter leering van

{==290==} {>>pagina-aanduiding<<}
den Griekschen toehoorder. Zelfs voor den Christenlezer bleef veel tot opheldering noodig, en hierin heeft de Heer clarisse door zijne Aanteekeningen voorzien. Deze Aanteekeningen, achteraan geplaatst, hadden wij wel gewenscht in den tekst door cijsers aangeduid te zien. Zulk eene aanduiding, die veel tot gemak des lezers zou hebben toegebragt, had het schoone werk even min ontsierd, als dergelijke aanduiding in den beroemden Messala des Heeren van hall, een oorspronkelijk werk van uitnemenden smaak.




Schets van den staat der Oostersche Litteratuur in Holland, in de achttiende Eeuw: als Rapport bij de derde Klasse van het Koninklijk-Nederlandsche Instituut uitgebragt, door J. Willmet, 1812. In gr. 4to. 102 Bl.

Dit stuk, ons afzonderlijk onder bovenstaanden titel toegezonden, maakt het vijsde of laatste uit van het tweede deel der Gedenkschriften, in de hedendaagsche talen, van de derde Klasse van het Koninklijk-Nederlandsche Instituut van Wetenschappen, Letterkunde en schoone Kunsten, te Amsterdam, uitgekomen bij pieper en ipenbuur, 1820. In de letterkundige geschiedenis dier Klasse, voor het eerste deel geplaatst, vinden wij, bl. 15 en 16, iets betreffende deze Schets, hetwelk wij allezins gepast rekenen hier mede te deelen: Naauwelijks was Holland ingelijfd in Frankrijk, of de toenmalige Voorzitter der Klasse, de Heer bosscha, deed, ter handhaving van de eer der Hollandsche geleerdheid, wetenschap en kunst, het voorstel: ‘om, van wege deze, de overige Klassen van het Instituut op te wekken, ten einde eenen waarachtigen staat op te maken van de verdiensten der Hollanders in wetenschappen, letteren en kunsten, tot op het tijdstip der inlijving des lands in het Fransche Keizerrijk.’ - De Klasse nam dit voorslel niet slechts gaarne aan, maar wenschte, dat aan deszelfs bedoeling wegens

{==291==} {>>pagina-aanduiding<<}
haar voldaan zou worden, al ware het ook, dat de medewerking der andere Klassen zwarigheid mogt vinden. Dit vond plaats, en nu wekte zij al hare Leden ter medewerking op, verdeelde het werk onder dezelve, stelde den aanvang der achttiende eeuw tot eenen termijn, vroeger dan van welken de staat niet zou worden opgemaakt, en ontving weldra proeven, die haar den besten uitslag van haar ontwerp beloofden. Inzonderheid had zij aan haar Lid willmet een Rapport te danken over de Oostersche Letterkunde, hetwelk, door deszelfs volledigheid, naauwkeurigheid, en roemrijkheid voor de eer der Hollandsche Geleerden, tersiond eene afzonderlijke uitgave zou waardig zijn gekeurd, indien deszelfs bestemming toen geen ander gebruik had gevorderd.
Wij verblijden ons, dat de Klasse naderhand goedgevonden heeft, dit allerbelangrijkst Rapport in hare Gedenkschriften te doen drukken, daar wij ons volkomen vereenigen met het zoo even gemelde oordeel der Klasse over hetzelve, en niet twijfelen, of ieder eenigzins bevoegd regter zal in dat oordeel volvaardig instemmen.
Het stuk begint met de zwarigheden te vermelden, die er zijn in het beoordeelen van de kunde van een Volk, of der Geleerden van een land, in het eene of andere vak van wetenschappen, bijzonder omtrent eene niet zeer algemeen bekende of beoefende wetenschap, nog meer omtrent de Oostersche Letterkunde, en allermeest omtrent de Oostersche in dit land en in het tijdvak, dat de Schrijver beschouwen wil; weshalve hij, tot het rigtsnoer zijner beoordeeling, zoo wel de gesteldheid van het land, en de omstandigheden, die in dit tijdvak allerbijzonderst waren, meent te moeten doen opmerken, als het karakter der natie in het oog te moeten houden, en het oogmerk, met de daarop volgende wijze van beoefening dier wetenschap, welke hier noodig zijn. Veel kon men, in een land als het onze, met Duitschland, Frankrijk en Engeland vergeleken, in dat vak niet verwachten. De achttiende eeuw, en vooral het laatste gedeelte derzelve, was ook verre van gunstig tot de beoefening van hetzelve. Het

{==292==} {>>pagina-aanduiding<<}
bedaarde en langzame in het karakter onzer Natie heeft insgelijks alhier zijn' invloed gehad. Eindelijk, in ons land heeft men de Oostersche Litteratuur bepaaldelijk tot beter verstand der Bijbelboeken aangewend. Met dat al moet men zich verwonderen, dat er in de achttiende eeuw nog zoo veel gedaan en uitgegeven is. Om dit in bijzonderheden te doen zien, handelt de Schrijver eerst over de Oostersche Litteratuur in den bepaaldsten zin, namelijk, over het Hebreeuwsch, het Arabisch, het Syrisch, het Chaldeeawsch, het Samaritaansch en het Aethiopisch, welke men eigenlijk Oostersche talen noemt, omdat zij van denzelfden oorsprong, en alleen dialekten van elkander zijn; vervolgens over de Oostersche Litteratuur in den uitgebreidsten zin, waartoe behooren de Turksche. Perzische, Armenische, Egyptische en Coptische, Chinesche, Japansche, en eigenlijk gezegde Indische; eindelijk over de Bijbelsche Litteratuur. - Wat er dus in ons land, betreffen le ieder der drie hoofdvakken van Oostersche Litteratuur, gedaan is, wordt, in eene juiste en geleidelijke orde, naauwkeurig opgegeven; en, als eene bijlage op bl. 198 en volg. van de Schets in het tweede deel der Gedenkschriften, dat is bl. 62 en volg. van de afzonderlijke uitgave, wordt bijgevoegd de korte inhoud van het Handschrift van Mr. isaak titsingh, voorheen Opperhoofd van wege de Nederlandsche Compagnie in het Keizerrijk Japan, in welk werk hij de Tijdreken-, Sterre-, Geschied-, Volk-, Land- en Kruidkunde, enz. der Japanners beschreven heeft.
Zie daar, Lezer! in het kort den inhoud van deze uitmuntende Schets, die zoo wel den geleerden schrijver als onzer Natie zeer veel eer aandoet, en welke men als eene soort van Commentarie kan beschouwen op de schoone Latijnsche Redevoering, waarmede de Hoogleeraar zijnen post aan het Amsterdamsche Athenaeum, op den 26 November 1804, aanvaardde, over het behouden van den alouden roem der Hollanders in de Oostersche Letterkunde. - Jammer is het, dat de Schets niet insgelijks in het Latijn is opgesteld, opdat ook buitenlanders

{==293==} {>>pagina-aanduiding<<}
zouden kunnen zien, hoe welverdiend zich onze Natie omtrent de Oostersche Letterkunde gemaakt heeft; verdiensten, welke veelal door hen miskend of niet naar waarde beoordeeld zijn geworden.

Iets over het Kanaal van Steenenhoek, en over de weigering van de Ingelanden der Neder-Betuwe, om het hun opgelegde aandeel, in de kosten van dit Kanaal, te betalen. Door een' Neder-Betuwenaar. Te 's Gravenhage en Amsterdam, bij de Gebroeders van Cleef. In gr. 8vo. 46 Bl. f :-6-:

Een hoogst belangrijk stukje, in eenen zeer goeden toon van bescheidene vrijmoedigheid geschreven. Na een kort overzigt van de geschiedenis dezer waterleiding, waaruit blijkt, dat zij op voorstel van het Ministerie van den Waterstaat, onder goedkeuring des Konings, en zonder eenige kennis of toestemming der Ingelanden van Neder-Betuwe, is daargesteld, toont de Schrijver, dat dit Kanaal voor hen eer tot na- dan tot voordeel verstrekt; dat niettemin hunne landerijen voor de kosten van hetzelve zijn gehypothekeerd, almede buiten hunne kennis en toestemming; dat over dezelve eenen jaarlijkschen omslag van f 1-2-: per morgen is gelegd, welken zij op voornoemde gronden weigeren te betalen, dien men echter bij parate executie van hen heeft ingevorderd; dat verder over dit geheele werk eene Commissie uit Ingelanden is aangesteld, die door de vooronderstelde belanghebbenden niet is voorgedragen, welker magt vrij groot schijnt te zijn, maar waarvan men de grenzen en bepalingen niet kent. ‘Reeds is daarom, (bl. 24) vóór eenigen tijd, een eerbiedig Adres, door een talloos (groot) aantal onderteekend, aan Z.M. onzen Koning ingediend, inhoudende: verzoek, om van deze belasting, wegens daarbij aangevoerde redenen, te worden ontheven, of althans om met staking van dwangmiddelen te worden begun-
{==294==} {>>pagina-aanduiding<<}
stigd, tot dat door een gewoon proces zal zijn gedecideerd, of de inwoners van Neder-Betuwe al of niet tot de kosten van het Steenenhoeksche Kanaal behooren te lasten.’ Daar op dit stuk tot hiertoe nog geene dispositie is ontvangen, de dwangmiddelen voortgaan, en de Neder-Betuwenaars door een' der beroemdste en kundigste Regtsgeleerden in ons vaderland verdedigd worden, zal daaruit waarschijnlijk eene der belangrijkste procedures ontstaan, die sedert lang gevoerd zijn. Wij onthouden ons dus van alle uitspraak in dezen; maar vertrouwen, dat elk, die eenig algemeen denkbeeld wenscht te verkrijgen van dit, sedert 1820, zoo veel
besproken Steenenhoeksche Kanaal, dit stukje met genoegen lezen zal.









Reize in noordelijk Duitschland, Zweden, Rusland en Polen, gedurende de jaren 1813 en 1814, door J.T. James. In twee Deelen. Iste Deel. Naar den tweeden Druk uit het Engelsch vertaald. Te Haarlem, bij de Erven F. Bohn. In gr. 8vo. 384 Bl. f 3-15-:

De reiziger komt in den zomer van 1813 te Gottenburg; eene stad, die hij noch van schoonheid, noch van belangrijkheid ontbloot vindt, en de omliggende landstreek romanesk. Een uitstapje naar Trolhättan en de omliggende plaatsen werd met weinig kosten gedaan; de wegen waren uitmuntend, en leidden hem door schilderachtige streken, waar echter ook werken van kunst (een bevaarbaar kanaal, van bijna twee Engelsche mijlen in de lengte, in de harde granietrots uitgegraven) zijne aandacht trokken. Wennersburg was hem opmerkelijk door hare verregaande armoede. Udervalla was ongelukkig geworden door den ondergang harer haringvisscherij. Het menschenras vond de reiziger klein, zwak en mager, en zoekt de oorzaak van deze gesteldheid mede in de gevaarlijke zamenstelling der sterke dranken. Teruggekeerd van den uitstap, rust de reiziger eenige dagen aangenaam te Gottenburg uit. De Kroonprins is het algemeen onderwerp der gesprek-
{==295==} {>>pagina-aanduiding<<}
ken. Hij heeft zich zeer bemind gemaakt, inzonderheid door de wegzending van den agent van buonaparte, die over de uitvoering der decreten van Berlijn en Milaan moest waken. Gottenburg genoot nu wel eenzijdige voordeelen; maar de handel was eene opvolging van bedriegelijke ondernemingen geworden, waarvan een erg voorbeeld wordt bijgebragt. Aanmerkingen over den stat van geld en handel in Zweden. Helsingburg's enz. onbevestigde staat geeft den reiziger gelegenheid tot geschiedkundige aanmerkingen. De betere staat van het zuidelijke Zweden wordt inzonderheid toegeschreven aan de veelvuldige Lutheranen, die onder gustaaf adolf aldaar eene wijkplaats zochten tegen de vervolgingen in Duitschland. De hoogeschool van Lund. Reis over Malmo naar
IJsladt. Komst te Rostock. geschiedenis van het regerend huis van Mekkelenburg-Schwerin. Regeringsstelsel van Mekkelenburg. [De staat der lijfeigenen in dit land wordt veel te gunstig geschetst. Er zijn vele rijke boeren, bezitters van uitgestrekte landgoederen; maar deze zijn geene lijfeigenen. Deze laatste wonen, op de onderscheidene landgoederen, in, vaak zeer ellendige, hutten, en hangen van de willekeur des Inspectors af, krijgen slagen enz.] Dobberan. [Het verwondert ons, dat de reiziger met geen woord vermeldt het uitstekend ingerigt zeebad van Dobberan, dat echter een half uur van het dorp zelf, aan de Oostzee, ligt.] Uitweiding over de Franschen te Hamburg. Aankomst op Brandenburgschen grond, en aanmerkingen over den landbouw aldaar. [Maar Demmin, waar de reiziger zijnen overgang op Brandenburgschen grond stelt, ligt aan de Mekkelenburgsche grens in Zweedsch-Pommeren, niet in Brandenburg; en uit het eerste komt men dan ook met den reiziger in] Mekkelenburg-Strelitz, en vandaar dan [maar niet: ‘op nieuws’] op het Brandenburgsche grondgebied, van weiks, door den oorlog uitgeputten, staat de reiziger een aandoenlijk tafereel ophangt. Berlijn. Heerlijke bouworde aldaar. Porseleinsabrijken. Smaak in de huisversiering. IJzersmelterij. Reden, waarom de En-
{==296==} {>>pagina-aanduiding<<}
gelsche staalarbeid voorgetrokken wordt. Pruissen kan zich niet van manufacturen voorzien. Zaal der ontleedkunde, benevens het Museum voor de natuurlijke historie. Brandenburger-poort, vanwaar napoleon de triumskar had weggevoerd. Potsdam, eene kleine stad van
paleizen; maar in verval. Kozakken te Potsdam. Moreau te Berlijn. Vrees, welke de naam van napoleon inboezemde. Nare toestand van Pruissen. Beredeneerd verslag der krijgsgebeurtenissen in deze dagen. De reiziger gaat over Prentzlaw en Saistwalde naar Anklam in Zweedsch-Pommeren; bezoekt de hoogeschool te Greisswald, en komt te Straalsund. Vermelding van staatkundige zaken. Komst te IJstadt, vanwaar de reiziger Zweden dieper intrekt. Gunstige beschrijving der landstreek, die hij doortrekt. Overdekte dokken te Carlscrona. Het denkbeeld aangaande de zakking van de Oostzee door den reiziger wederlegd. Paleis van gustaaf wasa te Vadstena, Linköping, belangrijk van de zijde der geschiedenis. Schoolwezen, goed ingerigt naar de behoeften van den armen landbewoner. Eerlijkheid der Zweden. Goede staat van den landbouw in de nabijheid van Stokholm. Schoone ligging van deze stad; maar de gebouwen binnen de stad beantwoorden weinig aan de bekoorlijkheid der omstreken. Vreugd over den slag van Leipzig in de stad. Fraaije kunsten niet onbeoesend in deze noordelijke hoofdstad. In het kabinet van natuurlijke historie zag de reiziger eene proef van het voedsel der boeren in de afgelegenste gewesten, gedurende het strenge saizoen; zij bestond in een' koek of brood van Dalecarlie, welke uit boomschors bereid was. Opgaaf van den staat des landbouws in Zweden. Verdere statistieke aanmerkingen van den reiziger. Strafoefening. Karakter der Zweden. Belangrijk verslag van den loop der verkiezing van bernadotte tot Kroonprins van
Zweden. Voorspellend gezigt, dat karel XI zou gehad hebben: een stukje voor stilling's Theorie der Geestenkunde. Uittreksel uit de besluiten der Rijksvergadering van 1811, als grond der slaatsregeling van Zweden. Buitengewoon

{==297==} {>>pagina-aanduiding<<}
selle vorst, en uitwerkselen van dien. Voortzetting der reis naar Finland. Upsal en derzelver hoogeschool, naar hare inrigting breedvoerig beschreven. De geest van den Godsdienst slapende, en niet aangekweekt door de koesterende warmte(?!) van den twistenden sektengeest. Swedenburg, de geestenziener. De bedienaars der in het land gevestigde (Luthersche) kerk een zeer eerwaardig ligchaam. Echter behooren alleen de Aartsbisschop van Upsal en de tegenwoordige Bisschoppen van Stiegnaes en Wexio tot den stand der Edelen. Er is misschien nergens, behalve in Engeland, een land, waar de geestelijken het zoo wèl hebben als in Zweden. Osterby, niet ver van hetwelk de beroemde ijzermijnen van Dannemora liggen: een wijdgapende afgrond van negentig vademen diep; een arbeid van menschenhanden, gedurende vijf eeuwen. De reiziger daalt er in af. Dit jaar was gebeurd, wat nimmer gebeurd was, dat de groote zeeruimte van het Haf, hetwelk de groef der Alandsche eilanden aan de westzijde van Zweden afscheidt, geheelenal was toegevroren, en de reiziger komt van Grislcham ter slede naar Eckero. Kort verslag van den staat der delfstof keunis in Zweden.
Met op Aland voet aan land te zetten, bevond zich de reiziger op de grenzen van het Russische Rijk. Komst te Abo, en vermeding van hare Universiteit. De voorbeeldige waarneming der kerk bij de Finnen maakt, dat men burgerlijke bekendmakingen niet beter dan van den kansel doen kan. De Finnen zijn met hunne verandering van beheerscher niet ontevreden, en hebben er ook geene reden toe. Helsingfors. Verdere reis, onaangenaam en eenzaam. Wyburg. Bouwtrant en kleeding, reeds Aziatischen oorsprong getuigende. De dorpen, die den reiziger nu voorkwamen, waren van weinig beduidenis; want al, wat in Rusland niet voor vermaak en grootheid wordt aangelegd, is inderdaad arm. Petersburg noemt de reiziger de schoonste stad der wereld, en den eersten indruk, welken zij bij het intreden maakt, onbeschrijfbaar. Het is peter's bedoeling te buiten gegaan, dat Petersburg zoo groot werd door den toevloed van vreemdelingen, dat de handel van zijn eigen rijk daarbij zonde afgekort worden. De reiziger meent, dat Ruslands inwendige toestand deszelfs vermogens en wasdom tegenwerkt, en de staatkunde niets van hetzelve te vreezen heeft. De redenering hieromtrent is belangrijk en laat zich hooren. In Rusland zijn slechts twee standen: adel en slaven. De bezittingen van en-
{==298==} {>>pagina-aanduiding<<}
kele personen zijn van eene voorbeeldelooze uitgebreidheid; maar ook de vertooning van grootheid is daaraan geëvenredigd, althans er niet beneden. Scheremetoff liet, bij alexander's krooning, den weg uit de hoofdstad naar zijne landgoederen (100 wersten, 22 uren gaans) met lichten bezetten, ten gevalle der 10,000 gasten, die hij op dit feest genoodigd had. Hij bezit ten minste 125,000 slaven. Van deze menigte lieden
worden er gemeenlijk 6000 gebruikt tot huisselijke diensten. [De Schrijver is zeer belangrijk over het Russische slavenwezen.] Vier soorten van slaven. De beambten des Gouvernements worden slecht beloond; vandaar, dat alles veil is voor fooijen, en, zonder deze, geen regt of veiligheid in Rusland te krijgen is, gelijk twee sterksprekende anekdoten bewijzen. In alle werkzaamheden van staat heerscht losheid van beginselen. Veel beoefening der fraaije kunsten in Petersburg; maar lieden van wetenschappen en letteren door die van den hoogeren stand niet zeer geacht. Die voor geene broodwinning behoeven te zorgen, worden ook slecht opgevoed. Maar het vrouwelijk geslacht wordt bij de opvoeding met eene mate van oplettendheid behandeld, die juist het tegendeel is van de verwaarloozing der andere sekse. Er zijn vele liefdadige inrigtingen in Petersburg.






Kort Verslag van den zwaren Brand te Paramaribo, Hoofdplaats der Kolonie Suriname, op den 21 Jan. 1821 voorgevallen. Benevens eene Kerkelijke Redevoering, uitgesproken den eersten Zondag na deze ramp, door H. Uden Masman, Predikant bij de Hervormden aldaar. Te Amsterdam, bij G.S. Leeneman van der Kroe. 1821. In gr. 8vo. 39 Bl. f :-7-:

De algemeene inhoud van dit stukje is reeds bekend, en wij gevoelen geene roeping om daaromtrent in bijzondere bespiegelingen te komen. De beschrijving, hier van den brand gegeven, laat ons in het onzekere omtrent den oorsprong, zelfs omtrent het huis, waar hij allereerst is ontstaan, en maakt ook van de brandspuiten, welke in het moederland bij zulke gelegenheden eene groote rol spelen, geen verder gewag, dan dat derzelver bepaald verblijf mede is afgebrand. Omtrent den voortgang, daarentegen, is de schrijver zeer naauwkeurig; zoodat men, met eenen goeden platten grond in de hand, en nog beter met eigene kennis van de gelegenheid

{==299==} {>>pagina-aanduiding<<}
der stad, den loop der verwoesting zeer juist zou kunnen nagaan. Het omverhalen van nog niet aangestokene gebouwen schijnt eindelijk wel het middel geweest te zijn, waardoor de voortgang werd gestuit. Zoodat er van de 1382 huizen, benevens driem aal zoo vele achtergebouwen, en vele openlijke gestichten, zekerlijk een goed deel, maar toch niet alles, in het geheel 400 gebouwen zijn afgebrand, en de schade berekend wordt op f 8,000,000 aan deze, en nog f 3,000,000 aan goederen, benevens f 5,000,000 aan papieren, te zamen f 16,000,000. Eene verschrikkelijke som, bij welke de alhier ingezamelde penningen, schoon men daarover nog al tevreden schijnt, bijna geheel verdwijnen. Ondertusschen is het toch ook alles welligt geen zuiver verlies, daar althans bij het verloren gaan van kustingbrieven enz. veelal moet voorondersteld worden, dat de schuldigen oneerlijke lieden zijn, en dan zelfs geraakt immers het voordeel slechts in andere handen.
Achter dit welgeschreven verslag, waarin wij slechts hier en daar een woord vonden, dat ons vreemd luidde, zoo als singels voor pannen of tegels, volgt de leerrede van den Eerw. masman, niet met het oogmerk vervaardigd om ooit het licht te zien, maar in een kort, woelig en aandoenlijk tijdsbestek bijeengebragt, om, volgens opwekking van de Regering, zich en de gemeente ootmoedig voor den Allerhoogsten te vernederen, en Hem openlijk te vereeren. Hij bezigt daartoe Luc. XIX:41 als tekst, en spreekt met waardigheid en warmte, tot stichting, bemoediging en vertroosting. Op de verdeeling en orde, ja, zou men aanmerkingen kunnen maken; ook schijnt op eene enkele plaats een gebrek in de woordvoeging te zijn, dat ligtelijk hersteld ware, zoo de auteur zelf de uitgave had bezorgd. Doch wie ziet hierop in dusdanige omstandigheden? Wij gelooven gaarne, dat de voordragt veel uitwerking heeft gedaan, en lazen zelve het stuk met genoegen. Ondertusschen hangt zijn Eerw. een klein tafereeltje op van de Paramaribosche zeden, dat wij wel niet voor een locus communis of gewone uitdrukking van geestelijken ijver zullen moeten opvatten, maar integendeel met een treurig en zorgvol oog aanschouwen. Wij wenschen hartelijk met den prediker, dat deze en andere tuchtigingen, in den gezonden zin dezes woords, tot bekeering zullen leiden, gelijk wij ons met hem in het heil verheugen, dat der kolonie nog overgebleven is. Moge ook zijne leerrede het een en ander nog verder bevorderen!





{==300==} {>>pagina-aanduiding<<}

Jaarboeken van het Koningrijk der Nederlanden, door Martinus Stuart, Geschiedschrijver des Rijks. 1815. IIde Stuk. 1816. I-IIIde Stuk. Te Amsterdam, bij E. Maaskamp. 1819 en 1820. In gr. 8vo. f 14-:-:

De Heer stuart blijft onvermoeid voortgaan in zijnen voor Schrijver en Lezer meer nuttigen dan aangenamen arbeid eener verzameling van echte stukken, algemeene en plaatselijke voorvallen en bijzonderheden, sedert de schepping van ons Koningrijk in Nederland voorgevallen. Men gevoelt, dat zulk een werk, minder dan eenig ander, voor ontleding of uittreksels vatbaar is. Wij zullen dan ook slechts kortelijk van deze onderneming zeggen, dat dezelve in eene arithmetische progressie schijnt uitgebreider te worden, (het jaar 1814 had één, 1815 heeft twee, en 1816 drie stukken; wij twijfelen echter, of de voorraad voor 1817 vier stukken zal opleveren) en den voornaamsten inhoud der voor ons liggende vier stukken opgeven. Gelijk het eerste stuk van 1815 de buitenlandsche betrekkingen van den Staat en de wonderbare uitkomst van het lot van Europa bevatte, zoo is dit tweede geheel aan de binnenlandsche zaken toegewijd, behelzende vooreerst alles, wat tot herziening, vaststelling en invoering der Grondwet voor het geheele Koningrijk der Nederlanden gebeurd is; die Grondwet zelve; de plegtige inhuldiging, en den eed des Konings op dezelve; de buitengewone Vergadering der Staten-Generaal te Brussel, en het begin der gewone in 's Hage; de overeenkomsten met Groot-Brittanje wegens de afgestane of nog terug te ontvangene Volkplantingen, voorts allerlei binnenlandsche beschikkingen, (vooral het belangrijk Reglement op het hooger onderwijs, en de daarop gevolgde benoemingen) en eindelijk letterkundige berigten wegens onderscheidene geleerde Genootschappen; waarop dan zeer gepastelijk volgt al hetgene betrekking heeft tot de terugneming (vooral niet teruggave) der onderscheidene voorwerpen van kunst en wetenschap, in 1795 en later door de
Franschen uit Nederlandsche Kabinetten, Kerken enz. weggeroofd; eindelijk nog eenige gemengde berigten.
Het jaar 1816 begint met de gelukwenschingen, toebereidselen en plegtigheden van het huwelijk des Kroonprinsen met de Prinses van Rusland, en al de feesten, daartoe betrekke-
{==301==} {>>pagina-aanduiding<<}
lijk, te Petersburg, te Berlijn en in geheel Nederland. Daarop volgen de buitenlandsche betrekkingen met de Fransche ballingen, met napoleon; de gesteldheid van zaken in Frankrijk, die nog altijd woelig bleef; de oorlog met de Barbarijsche Mogendheden, en de doorluchtige overwinning op den 27sten Augustus; alsdan een uitvoerig verslag van de tweede en grootere helft der merkwaardige Zitting van de Staten-Generaal, waarin onder anderen voorkomen: de wetten op de indirecte belzastingen (bij denoorsprong te heffen), op de Convooijen en Licenten (het geheel nieuwe stelsel en Tarif, waarmede de wet van 1725 werd afgeschaft); het verbod van buitenlandsche Negotiatiën, zonder bijzondere vergunning des Konings; de nieuwe wet op het Muntwezen, en die van vijfhonderd gulden op het aantasten en beleedigen van vreemde Mogendheden. Men ziet dus, hoe belangrijk alle deze onderwerpen waren, en dat dezelve, de gewigtigste belangen van den Staat betreffende, natuurlijk een groot gedeelte des eersten deels van 1816 moesten beslaan, waarbij nu nog komen de raadplegingen in de nieuwe Zitting, te Brussel geopend, over het budget van 1817, het voorstel van den Heer pijcke, tot verbod van den uitvoer van granen, enz. - In het tweede stuk van 1816 vinden wij de Ordonnantiën van Z.M., gedeeltelijk door de genomene besluiten der Staten-Generaal veroorzaakt, onder anderen op het patentregt de indirecte belastingen, in- en uitgaande regten, de oprigting der militaire school te Delft, en andere beschikkingen wegens den dienst, enz. Vervolgens ontmoeten wij hier
alles, wat behoort tot de overneming onzer Volkplantingen in Oost- en Westindiën. - In het derde stuk des meergemelden jaars vinden wij de maatregelen der Regering omtrent de fabrijken, het monopolie, aan de nieuwe, zoogenoemde kunst-cementfabrijk verleend; het Reglement op de inrigting van het hooger onderwijs in de Zuidelijke Provinciën, waarbij de drie Hoogeschelen van Gent, Leuven en Luik worden ingesteld; dat omtrent het onderwijs in de Latijnsche scholen, op de kweekschool voor onderwijzers te Haarlem, de herstelling der Akademie van Wetenschappen en fraaije Kunsten te Brussel, en het verslag van den Commissaris-Generaal voor het openbaar onderwijs werkzaamheden, die van een' voorbeeldigen ijver onzer Regering voor de vorming en opleiding des opkomenden geslachts tot kundige en verstandige staatsburgers, en het bevorderen der kunsten en wetenschappen in 't algemeen,

{==302==} {>>pagina-aanduiding<<}
getuigen; terwijl, omtrent dien zelfden tijd, een Duitsch Vorst het studeren aan alien, die niet van Adel, of zoons van gestudeerden, waren, ontzeide! - De Schrijver vermeldt vervolgens kortelijk nog de werkzaamheden aller geleerde Genootschappen, en den voortgang der kunsten in 't algemeen in ons Vaderland, gedurende 1816, en gaat alsdan tot de kerkelijke zaken over. Wij vinden hier dan het algemeene Reglement op het beheer der Hervormde Kerk in het Koningrijk der Nederlanden, de tegenstribbelingen daartegen door de klassis van Amsterdam, de opening van de eerste Nationale Synode, het Reglement van kerktucht bij de Hervormden, en meer andere beschikkingen van dien aard. Het boekdeel eindigt met de beschrijving der buitengemeene weersgesteldheid, door plasregens, overstroomingen en een' schier voorbeeldeloos kouden zomer, welke den oogst deed mislukken, en gelegenheid gaf tot groote armoede, doch ook op nieuws tot betoon van de weldadigheid der Natie.
Men ziet dus, dat dit werk een uitvoerig Repertorium blijft, niet alleen van de besluiten der Wetgevende Magt, de daden der Regering en de staatkundige voorvallen, maar ook van andere merkwaardigheden, in dit Koningrijk, of in betrekking tot hetzelve, voorgevallen, (waaronder ook de dood van beroemde mannen behoort) natuurlijk geschikt noch bestemd voor eene gezette doorlezing, maar tot raadpleging, waartoe ook iedere Afdeeling met een goed Register voorzien is.




Bijzonderheden uit de tijden der Omwenteling, gedeeltelijk ten onderwerp hebbende den toestand en de betrekkingen van Nederland in het jaar 1798; als ooggetuige bijeenverzameld door Lombardde Langres, in der tijd Afgezant van het Fransch Directoire bij de Bataafsche Republiek. Uit het Fransch vertaald. Te 's Gravenhage en Amsterdam, bij de Gebroeders van Cleef. 1820. In gr. 8vo. IV en 423 Bl. f 3-5-:

Wij ontvangen hier een boek, grootendeels in een' luimigen stijl geschreven, door een' zeer luchtigen, oppervlakkigen, doch tevens onmiskenbaar goedhartigen Franschman, een gewezen lid der Regtbank van Cassatie, en Afgezant van het Fransche bij het Nederlandsche Uitvoerende Bewind, na de

{==303==} {>>pagina-aanduiding<<}
Omwenteling van 12 Junij 1798, tot kort vóór de landing der Engelschen in 1799. Nogtans bepaalt zich dit boek geenszins tot dat Gezantschap, maar deelt vele wetenswaardige bijzonderheden ook uit de vroegere jaren der Omwenteling mede, (meest in zoo verre die in verband stonden met den Schrijver) en zelfs uit de tijden des Keizerschaps; Anecdoten, die de Schrijver gelegenheid had, bij de bronnen op te sporen. Er komen hier wel eenige dingen in voor, die men gereedelijk zou kunnen missen; b.v. de Latijnsche-jongensgrap van den Schrijver, die met een geestelijk gewaad in een' biechtstoel gaat zitten, en zoo de geheime geschiedenis eener vrouw afluistert, of andere Latijnsche-schoolstukjes, of zelfs de zoogenaamde Hollandsche Roman van fauwel en bewerne, die volstrekt niet de minste locale kennis van Holland onderstelt, en bijna als bewijs zou kunnen optreden, dat de Schrijver nooit in Holland moet geweest zijn: - dit alles behoort wel volstrekt in geen boek over de Fransche Omwenteling; maar het is toch zoo aardig, zoo luimig geschreven, dat men het, eens begonnen zijnde, achtereen wegleest, en niet gaarne zou missen. Lombard blijft altijd de held, en het middelpunt der Geschiedenis. Te Langres geboren, op de school te Chaumont onderwezen, doet hij ons den braven Geestelijke, Pater barbe, hartelijk liefhebben; doch, uit deze school te Parijs gekomen, welke tooneelen openen zich dáár! Wij zien de gruwelijke Septembermoorden, den deugdzamen barbe naauwelijks aan den dood ontsnapt, den Schrijver zelv' in levensgevaar, en met moeite in het stadje Villeneuve voor een tijdlang beveiligd, doch,
om de overal naar slagtoffers rondsuuffelende Jacobijnsche bloedhonden te ontgaan, naar zijne geboorteslad Langres geweken, waar het nog vreesselijker toeging; naar Villeneuve teruggekeerd, en door robespierre's val van eene onophoudelijke, doodelijke beklemdheid, die hem bijna tot zelsmoord gebragt had, verlost. Vervolgens kwam hij in het Departementaal Bestuur der Opper-Marne te Chaumont, en werd daarna (zoo als wij reeds gezegd hebben) lid van het Hof van Cassatie, en tusschenbeiden, door een zeer zonderling toeval, (indien al het hier, op een' vrij romanesken toon, verhaalde geloof verdiene) Gezant in Holland. Eer wij onzen Schrijver daarheen verzellen, onthaalt hij ons nog op een aantal Anecdoten, sommige boertig, en blijken dragende van de krasse onkunde der magthebbers onder het schrikbewind, (zekere

{==304==} {>>pagina-aanduiding<<}
pierre chopement kwam in doodsgevaar, omdat men uit Parijs tegen verdachte personen, als pierres d'achopement, steenen des aanstoots, gewaarschuwd had) andere aandoenlijk, gelijk de Geschiedenis van sophia (bl. 188), andere, die met de Fransche Omwenteling niets gemeen hebben, en, zoo al niet waar, dan toch aardig uitgevonden zijn, zoo als van den oneerlijken Jood, door den Keizer van Marocco gefopt, enz. De Abt de pradt komt er beter af dan de Abt maury. Van pichegru wordt, met vele omstandigheden, aangetoond, dat hij wel degelijk reeds in 1795 met den toen nog gebannen Koning geheuld heeft; maar hij was tevens zoo belangeloos, dat hij 100,000 kroonen, hem door de Bataafsche Regering aangeboden, toen hij in geene ruime omstandigheden was, weigerde. Het is zeker, dat hij zich in de gevangenis niet gedood heeft, maar vermoord is. Naar Holland werd lombard voornamelijk gezonden, om den Ex-Directeur van langen van het schavot te bevrijden, hetwelk hij ook door de bekende Amnestie bewerkte, NB. door middel van aan de Representanten eene pijp te presenteren en zelf mede te rooken. (De Fransche Afgezanten hadden toen wel andere wapenen, dan pijpen tabak!) Hetgeen hij verder van Holland zegt, is doorgaans zoo bespottelijk, dat wij den Lezer en ons zelve zouden vervelen, met hem alle de onwaarheden en ongerijmdheden op te disschen, die hier voorkomen. Dus slechts enkele staaltjes. Bij zwaren mist vallen somtijds drie- ja vierhonderd menschen, in ééne stad en in éénen enkelen nacht, in het water, en verdrinken, (bl. 271.)
In sommige streken van Holland (blijkens den zamenhang de Zeeuwsche eilanden) is het klimaat zoo moorddadig, dat men er op zijn veertigste jaar voor oud gehouden wordt, bl. 270. (Heeft de Schrijver misschien iets van Batavia hooren luiden?) In de streken, aan overstroomingen blootgesteld, durft de inwoner zich naauwelijks aan den slaap overgeven, en heeft dag en nacht eene schuit aan zijn huis vastliggen, om te kunnen ontsnappen; dit gelukt hem echter niet altijd, (bl. 272.) Het oude vertelseltje van het mesje, dat aan de zoldering der herberg wordt opgehangen, en van de daarop volgende snijpartij, eene gewoonte, die misschien vóór 60 of meer jaren plaats had, wordt hier als een nieuwtje weder opgewarmd, (bl. 276.) Elders verandert een meisje zoo lang in 't openbaar van begunstigde minnaars, en houdt gemeenschap met hen, tot zij bij een' derzelven zwanger wordt;

{==305==} {>>pagina-aanduiding<<}
dan wordt die gelukkige in zegepraal door geheel het dorp rondgevoerd. (Hier ligt zekerlijk weder het kweesten ten grondslag, maar onkenbaar door de bijhangselen.) In Noordholiand hebben de menschen twee huizen, waarvan zij er een slechts driemalen in 't jaar openen. (Hier wordt eene deur tot huis gemaakt.) De goede man heeft vrij wijn boven de herbergen zien staan, en maakt daaruit op, qu'on fait ici de vrai vin, mits een uur te voren gewaarschuwd!!! De steden zijn met pillen bestraat, en met wijnkoopers en wijnhuizen ook (bl. 279); doch dit is eene figuurlijke uitdrukking, want de dokters en apothekers houden daarin, volgens hem, het werk hunner handen gezelschap; d.i. het krielt van herstellers der gezondheid, (en hier is misschien wel wat aan.) Tot onderhoud der wegen, werpt de Reiziger slechts geld in eene opene schaal, en die schaal wordt nooit bestolen. Men heeft dus geene tollenaars noodig, (bl. 286.) Van de roode baaijen onderbroeken, welke onzen Schrijver zulk een' weêrzin tegen de Hotlandsche Schoonen inboezemen, (die waarlijk den lof van een' Franschman wel missen kunnen) zullen wij welstaanshalve niet spreken, zoomin als van den grondsmaak der Hollandsche Regering, die maakt, dat de Mogendheden met hetzelve handelen, als een Prins met een' burger. Met Frankrijk hebben de Mogendheden in 1815 moeten handelen, als een bestolene met een' Roover, dat nog wat erger is; en had men slechts in 1713 met dien ouden gaauwdief, lodewijk XIV, zoo gehandeld, gelijk onze burgerlijke heinsius wilde, dan zou men der wereld
misschien veel bloed en tranen bespaard hebben.
De Heer lombard de langres,bedenkende, dat hij zoowel homme de lettres als Afgezant is geweest, vlecht nu in zijn verhaal de reeds boven aangestipte, wat het costuum betreft, geheelenal mislukte vertelling van fauwel en bewerne in, twee halfwilde vrienden, die in den tweeden Engelschen Oorlog (1665-1667, blijkens de aanhaling van de ruiter) in de duinen woonden. Onder de historische misslagen in dit verhaal is ook deze, dat bewerne, door een Deensch schip opgenomen zijnde, naar Altona gebragt wordt, hetwelk toen - nog naauwelijks bestond, althans nog geen' zeehandel dreef. Maar vijgeboomen in de duinen, boog en pijlen in de zeventiende Eeuw, en het voorbijloopen van den Haag, tot Rijswijk toe, wanneer men van Scheveningen een' dokter gaat halen, zijn nog wel wat erger,

{==306==} {>>pagina-aanduiding<<}
(zoo als ook de Vertaler reeds met een woord heeft aangemerkr.) NB. Scheveningen is (volgens dezen Afgezant, die een jaar in den Haag heeft gewoond) voormaals een aanzienlijk dorp geweest, doch thans bijna geheel door de golven verzwolgen!
Maar hoe komt het nu, dat, in weêrwil dezer tastbare onwaarheden, die ons elk oogenblik het boek met verontwaardiging doen sluiten, wij het telkens weder opnemen, en lezen tot het ten einde is? Door den stül. Deze is luchtig, vloeijend, somtijds echt luimig en geestig, en draagt den stempel der welwillendheid en openhartigheid des Schrijvers, die menigmaal verkeerd kan gezien, ook men gmaal verkeerd gehandeld hebben, doch nooit opzettelijk heeft willen bedriegen; die zichzelven niet beter vertoont dan hij is, maar zeer dikwijls aan deugdzame, edele gezindheden regt laat wedervaren. Een enkel staaltje daarvan zal onzen Lezeren niet mishagen. Na zich verontschuldigd te hebben, dat hij, gelijk zoo vele anderen, in spijt van den eed, aan de Republiek gedaan, op de eerste aanvrage ook aan den Keizer den eed deed, gaat hij dus voort: ‘Maar, omdat ik een zwak man geweest ware (ben), volgt daaruit, dat ik eenen man van moed geen regt zal mogen doen? Ja, onder allen was riols de eenige, die den eed weigerde. Hij was een Republikein even als ik, die het niet veel ben; maar den eenen eed tegen den anderen te doen, hiertoe kon hij niet besluiten. Riols, van een ziekelijk gestel, had voor zichzelven en voor eene oude meid slechts 800 livres inkomsten, welke een klein ersgoed, dat tweehonderd uren van Parijs, als een kluizenaarsverblijf, tusschen het gebergte begraven lag, hem opbragt. Zijn traktement was voor hem iets aanmerkelijks; hij zag zijn traktement niet meer. Zijne ambtgenooten, die zijne verdiensten achteden en hemzelven beminden, konden hem niet bewegen. - Riols, bedenk u wel; riols, gij loopt in uw verderf; riols, gij hebt niets. - Ik heb niets, antwoordde riols, ik heb niets! Dat is gaauw gezegd: ja wel heb ik iets; ik heb mijn geweten. Ik heb aan eene Republiek trouw gezworen, en ik voel mij niet sterk genoeg om
trouw te zweren aan een' Keizer; ik ga naar mijne rotsen. - Hij ging er heen, want de meester joeg hem weg. Eene nuttelooze strengheid; het voorbeeld was niet besmettelijk.’
Wil men weten, hoe onze Schrijver over de Ridderordes

{==307==} {>>pagina-aanduiding<<}
denkt? men hoore! ‘Ondertusschen heeft het van mij afgehangen, om ook eene trits van ordesteekenen aan mijnen overrok te kunnen dragen, en ik heb geene poging gedaan om met dien stralenglans te schitteren. Bij de eerste uitdeeling der sterren van het legioen kon ik, als oud diplomaat, mijnen minister, den Heer de talleyrand, voor mij doen opkomen. Te allen tijde heeft hij mij achting en zelfs welwillendheid betoond; hij zou mij zeker op de lijst gebragt hebben. Schimmelpenninck was groot-kanselier, van der goes groot-trezorier van de orde der réunie. De eerste had eenige genegenheid voor mij, de ander was mijn vriend; niets zou die Heeren gemakkelijker geweest zijn, dan uit het schepel een mostaardkoren te mijnen behoeve te laten vallen. Voeg hierbij het teeken van de lelie, dat men voor niets weg gaf, dat van de gouden spoor, hetgeen men voor drie stuivers hebben kan, en dat van den Holsteinschen leeuw, hetwelk voor drie blanken verkocht wordt; en ziedaar, de zoon van een' postmeester flonkert als een gesternte!’
Openlijk (en dit doet hem waarlijk eer aan) erkent deze gewezene Afgezant der Fransche Republiek de schreeuwende mishandelingen, die zich reeds in 1798 het Fransche Bestuur tegen Nederland veroorloofde, en vergelijkt de opgelegde schattingen met die, welke de Turk in zijne pachaliks doet heffen, verhaalt de tallooze kwellingen over Vlissingen, de onbeschaamdheid der Fransche kapers, die onze koopvaardijschepen in de zeegaten wegnamen, het kleeden en reeden des geheelen Franschen legers, hetwelk men achtervolgens naakt hier heen zond, het vetmesten hunner Generaals, Oorlogscommissarissen, enz. (bl. 261.) Van den Heere van der goes, toenmaals Minister van buitenlandsche zaken, spreekt onze Schrijver op den toon der grootste hoogachting en der innigste vertrouwelijkheid. (Maar wie of toch wel die Oostenrijksche Minister is, dien de Heer van der goes door zijnen invloed en 's lands geld deed afdanken? Thuout immers niet? Konden wij toen zoo iets doen?)
Bijzonder belangrijk is het laatste gedeelte des boeks, de Anecdoten wegens buonaparte, zijne komst aan 't bewind, den dood des Hertogs van enghien, 's Keizers regtsgeleerde kundigheden (hij had in eene provoost, uit verveling, de Pandekten, het éénige boek, dat daar toevallig was, bestudeerd), het huwelijk met maria louisa (door

{==308==} {>>pagina-aanduiding<<}
het Oostenrijksche hof zelve gezocht en aangeboden; iets, waartoe dat kabinet zeer wel in staat is enz. In één woord: met al de gebreken, waarvan dit boek krielt, zal niemand zich de lezing van hetzelve beklagen. De vertaling is uitmuntend, en geen fabrijkwerk. Alleen merken wij op, dat fablier, voor lafontaine gebezigd, (bl. 176) geen fabelboek, maar een fabelboom is, en te kennen geeft, dat die Dichter even zoo gemakkelijk en van zelve fabelen voortbragt, als b.v. een appelboom appelen. Natuurlijk moet dan ook de daarop volgende regel van den krombeen vertaald worden: dat het een anecdotenboom was.





Hermanni Bosscha Poëmata &c. D.i. Latijnsche Gedichten van Herman Bosscha, uitgegeven door deszelfs Zoon Petrus Bosscha. Te Deventer, bij A.J. van den Sigtenhorst. 1820. In gr. 8vo. f 2-:-:

De Heer p. bosscha heeft den minnaren der oude Letterkunde eenen aangenamen dienst bewezen, door de Latijnsche gedichten van zijnen waardigen Vader in het licht te geven. De Vader, die dat voornemen had opgevat, en ongeveer halfweegs gevorderd was in het herzien en bijeenverzamelen zijner gedichten (pag. 78), werd door den dood verhinderd daarin voort te gaan. De Zoon draagt dezelve op aan zijne twee Broeders, in eene aandoenlijke en welgestelde aanspraak. Jammer, dat die aanspraak door eenige drukfouten ontsierd wordt. Hierop volgt eene voorrede van den Schrijver zelven, welke veel wetenswaardigs bevat. Het waren ons dierbare woorden, omdat het de laatste woorden zijn van eenen man, die, in de beoefening der letteren, tot eer des vaderlands, grijs geworden, verklaart, dat de Latijnsche poëzij niet uit dien algemeenen band der oude wetenschappen kan gerukt worden, zonder dat alle er door benadeeld worden. De jeugd van bosscha viel in eenen tijd, toen deze studie in groote eere was. Burmannus secundus leefde nog; wetstein, van roijen, schrader, van santen, de bosch en ruardi bloeiden. Tijdgenooten van bosscha, van koten, nodel, van ommeren en anderen, traden in dezelfde loopbaan, en gaven proeven hunner vordenngen in 't licht. Bos-
{==309==} {>>pagina-aanduiding<<}
scha wachtte daarmede wat langer, en 's mans Musa Daventriaca was, gelooven wij, zijne eersteling. De gedichten, tot staatkundige gevoelens en verdeeldheden betrekking hebbende, die in de Musa Daventriaca voorkomen, zijn hier wijsselijk weggelaten. De minste zijn op Amsterdamschen bodem voortgekomen, waar het in het verkeer met h. de bosch, voor iemand, die de Zanggodinnen kende, onmogelijk was te zwijgen. De gedichten van den Heer bosscha zijn in twee afdeelingen gesplitst, van welke de eerste Caelia
sive lusus juveniles behelst, de tweede Aduliioris atatis carmina; beide naar het voorbeeid van de meeste aanzienlijke Dichters. Wij zeggen ons oordeel alleen met deze woorden: Bosscha was ook als Latijnsch Dichter zijns waardig, en heeft den roem van ons vaderland in dit vak staande gehouden. Het is hier de plaats niet, en het vereischt een te lang betoog, om dit door beredeneerde voorbeelden te bevestigen. Wij hebben gegronde hoop, dat den verdienstelijken man eene waardige hulde zal worden toegebragt in de geschiedenis der Latijnsche Dichteren van de Nederlanden; gelijk de Heer hoeufft hem die hulde reeds heeft toegebragt in den Parnasus Latino-Belgicus, door het volgende Epigram:

Sic opere in medio, me deseris, optime bosscha! 
Materiem invito te mihi dasque novam. 
Nempe jaces, et, quos vivo tibi spargere vati 
Speraram, flores jam tumulatus habes. 





Bloemlezing uit de beste Schriften der Nederlandsche Dichters van de 13de tot en met de 18de Eeuw; door L.G. Visscher. Iste Deel. Te Brussel, bij F.J. Hublou. 1820. In gr. 8vo. 227 Bl. f 2-8-:

De Hoogleeraar siegenbeek heeft eenen wezenlijken dienst aan de Nederlandsche Letterkunde bewezen, door de uitgave van zijne Proeven van Nederduitsche Dichtkunde uit de zeventiende Eeuw. De uitgezochte dichtstukken, welke hij ons in dezen bundel mededeelt, hebben alle eene meerdere of mindere waarde; men kan dezelve, ook nog heden, met genoegen lezen, en verscheidene dezer gedichten hebben

{==310==} {>>pagina-aanduiding<<}
zelfs eene voortreffelijkheid, welke hen boven den tijd verheft, en de bewondering der latere nakomelingschap ten volle waardig maakt. Die bundel is eene wezenlijke bloemlezing. Zoo men er eene aanmerking op wilde maken, zoude men misschien kunnen zeggen, dat er uit dien hof van dichtstukken van de 17de Eeuw misschien nog wat al te veel bloemen uitgelezen zijn. Dan, het is hier de plaats niet, onze gedachten dienaangaande nader te ontwikkelen.
Zoo loffelijk en nuttig de onderneming van den Leydschen Hoogleeraar was, zoo vreemd en ondoelmatig kwam ons die van den Heer visscher voor. De verzamelaar der Bloemlezing, waarover wij hier handelen, biedt ons, voorwaar, in dit eerste Deel, alles behalve bloemen aan; verre het grootste deel der dichtstukken, welke hij hier levert, zijn eer distels, waarop het oog met ongenoegen nederziet. Het is niet mogelijk, dezelve met vermaak te beschouwen, evenmin als men eenige aangename gewaarwording zoude kunnen hebben uit de lezing van onze oude Kronijkschrijvers. Het verwondert ons derhalve geenszins, dat de verzamelaar geene ruimere inteekening heeft ontvangen; zijne klagte dienaangaande is ongegrond: niemand toch laat zich gaarne distels voor bloe men in de handen stoppen; en hij had zelf behooren te weten, eer hij zich ten uitgever maakte van gedichten, die in den nacht der vergetelheid bedolven zijn en bedolven verdienen te blijven, dat daarin niets aantrekkelijks, niets bekoorlijks was te vinden voor het tegenwoordig Nederlandsch publiek, hetwelk op keur van goede dichtstukken, als het ware, verlekkerd is. Deze aanmerking heeft alleen betrekking tot dit eerste Deel, bevattende de zoogenaamde bloemen uit de Dichters, die vóór de vermaarde 17de Eeuw bloeiden, met name: j. van ma rland, melis stoke, annabijns, cornelis van ghistelen, karel van mander, coornhert, spieghel, everart siceram en verscheidene andere minbekende Rijmelaars; want zij verdienen waarlijk den edelen naam van Dichters niet. Het boek valt voor ons open op bladz. 193. Aldaar deelt ons de verzamelaar een proefje mede uit eene oude Nederduitsche vertaling van den Razenden Roeland van ariosto, door zekeren everart siceram, Juwelier te Brussel, uitgegeven te Antwerpen in 1615. Men besluite uit dit proefje gerustelijk tot de overige bloemen, welke deze Bloemlezing bevat:

{==311==} {>>pagina-aanduiding<<}


Wacht u van die gefriseerde Adonis, die in de blom 
Van hun ieugdige iaren, soo gelobt gaen en gestreken; 
Want als een vier sijn sij van stroy, eenen lichten drom. 
Dat uyt blust (kleyn van stofse) eert wel is ontsteken. 
Gelijck den hase wort vervolcht van den iager dom 
Door hitte door coude, door grachten, door beken. 
Voorts maect kleyn werek van die hem laet verrassen, 
Alleen den vluchtenden haes sijn moeylijcke passen. 
Soo doen oock dese vreijers (hout sterck) alsoo langhe 
Als ghij hun lusten breydelt, en ongesien hout u kaert; 
Beminnen, eeren sij u, en dienen alsoo stranghe 
Als toestaat die hem dienstbaer maeckt tot gepaert: 
Maer plucken sij de palme (laes) ghij valt in bedwanghe 
En van vrouwe die ghij waert, maeckt ghij u een maert 
Want ongeoorlofden toelaet, liefsversmachting, doet 
En te veel vrijheyt (out spreecwoort) verachting, broet). 

Ware het niet, dat wij vreesden onze lezers te zeer te zullen vervelen, wij zouden hun een groot aantal dergelijke, alleronaangenaamst riekende bloemen uit dezen bundel kunnen aanbieden.
Wat de verzamelaar eigenlijk bedoeld hebbe met deze uitgave, valt moeijelijk te begrijpen. De gedichten, die hier voorkomen, zijn, voor verre het grootste gedeelte, van alle dichterlijke waarde ontbloot; de bundel wordt dus zeer oneigenaardig eene Bloemlezing uit de beste Nederlandsche Dichters genoemd. Wij zouden onzen naburen een zeer slecht denkbeeld van onze Dichtkunst geven, indien wij hun deze gedichten als bloemen, als het beste uit de werken onzer Dichters, wilden opdisschen. Wij protesteren met allen nadruk hiertegen; wij hebben in onzen dichthof andere bloemen, die beter rieken, en kunnen ons hier, voor het begin, beroepen op de keurige verzameling van den Hoogleeraar siegenbeek; terwijl wij voorts, van de Dichters der tegenwoordige Eeuw, er zouden kunnen opnoemen, wier voortbrengsels in schoonheid voor geene andere van vreemden bodem behoeven te wijken. Maar juist deze schoone bloemen vinden wij hier niet, en wij zullen die waarschijnlijk in de volgende Deelen, waarmede de ongelukkige Inteekenaars bedreigd worden, ook niet aantreffen. Ziehier onze redenen.
De bloemen uit de schriften der Dichters van de 17de Eeuw zijn met zooveel smaak bijeenverzameld door sie-
{==312==} {>>pagina-aanduiding<<}
genbeek, wiens bundel in de handen is van elk, die Nederduitsch leest en de Nederduitsche Dichtkunst bemint, dat het niet waarschijnlijk is, dat de verzamelaar van den tegenwoordigen bundel iets beters uit die schriften zal kunnen te voorschijn brengen. Men kan dus van dien kant niets anders verwachten dan eene herhaling of nadruk der reeds uitgekipte gedichten, of eene nalezing van hetgene door den Leydschen Hoogleeraar vergeten mogt zijn. In beide gevallen is het te vreezen, dat de verzamelaar, na den keurigen arbeid van siegenbeek, een onnut werk zal verrigten.
Maar de onderneming van den Heer visscher strekt zich ook nog uit tot de Dichters van de 18de Eeuw. De bloemen, welke uit de menigvuldige dichtkundige voortbrengsels van dat tijdvak te lezen, te verzamelen zijn, kunnen waarlijk niet zeer groot in getal wezen: want hij, die met den staat onzer Dichtkunst eenigzins bekend is, weet, dat de 18de Eeuw, over het algemeen, arm is in voortbrengsels van uitstekende dichterlijke waarde. Wij zeggen, in het algemeen; want wij erkennen gereedelijk de groote verdiensten van de van harens, de feithen, de bilderdijks en de lannoys, en wij weten zeer wel, hoe vele bloemen er uit hunne schriften te lezen zouden zijn. Maar jammer is het, dat het heilig regt van eigendom, waarop de Heer visscher gewis even min als iemand anders inbreuk zal willen maken, hem zal beletten, die bloemen in zijnen bundel op te nemen; en distels, gelijk hij ons in dit eerste Deel geleverd heeft, kunnen wij wel ontberen.
De eer der natie vordert, dat men zich openlijk verklare tegen het oordeel, dat, inderdaad, door deze onnutte verzameling, over onze Dichtkunst, die zulk eenen trap van volmaaktheid bereikt heeft, geveld wordt; het is die Dichtkunst schandvlekken, wanneer men gedichten, als in dezen bundel voorkomen, voor bloemen opdischt.
De verzamelaar laat het eerste Deel voorafgaan door een Geschiedkundig Overzigt der Nederlandsche Letterkunde in de 13de, 14de, 15de en 16de Eeuw. Wij hebben hierin niets aangetroffen, hetwelk uit de schriften van van wijn, kops, de vries en anderen niet reeds aan elk bekend is; en de wijze van voordragt, de éénige verdienste, waardoor zich deze arbeid kan onderscheiden, is niet van dien aard, dat zij een hoog denkbeeld van den smaak en de taalkennis des verzamelaars kan doen opvatten. Men oordeele uit het begin,

{==313==} {>>pagina-aanduiding<<}
hetwelk aldus luidt: ‘Even zoo als de oorsprong van geheele volken en natien gewoonlijk met eenen ond oordringbaren sluijer bedekt is, liggen ook de eerste schreden eener taal niet zelden in eene zee van nevelen gehuld,’ enz. Wie in deze dagen zoo kan schrijven, een werk met zulk eene tegen alle regelen van taal en stijl aandruischende zinsnede kan beginnen, doet, naar ons oordeel, beter, zich niet te bemoeijen met het uitgeven van schriften, die noch tot eer der natie, noch tot roem van den verzamelaar kunnen verstrekken. Siceram had gewis beter gedaan, zoo hij zich te Brussel had bezig gehouden met het zetten en schoonmaken van juweelen, dan met het overbrengen der schoone verzen van ariosto in de allerellendigste Nederlandsche rijmelarij; en de Heer visscher, die ook te Brussel woont, en die in zijne voorrede berigt, dat zijne onderneming eigenlijk geene speeulatie is, zoude, naar ons inzien, ook beter gedaan hebben, zich tot den dagelijkschen arbeid van zijn beroep of ambt te bepalen, dan zich tot een verzamelaar te maken van distels, die hij voor bloemen uitvent.




Jeugdige Gedichten van G. Outhuys. Te Franeker, bij T.J. Tuinstra. 1820. In gr. 8vo. XII en 172 Bl. f 2-8-:

‘Als men mij slechts het veniam schenkt, en de laus, die ik zelfs nu nog door mijne Mufe nooit verdienen kan, geheel achterhoudt, heb ik alle reden, om mij over het uitgeven van dit bundeltje geenszins te beklagen.’ Wie zoude zulke heusche pretensie niet met heuschheid beantwoorden? Recensent wil althans niet anders, dan Do. outhuys, dien hij hier voor 't eerst ontmoet, tevreden stellen, en, wat hem betreft, betuigen, dat deze Gedichten naar de vervulling der op meerdere gegevene hope hem doen verlangen. Wie zoude het ook in zijn hart durven hebben, om iemand het genoegen te bederven, van zelf een blijvend gedenkteeken te stichten van hetgene hij, in de onbewolkte dagen zijner jeugd, van zijn 15de tot zijn 22ste jaar, deed? want outhuys nadert nu reeds het vijfde kruis, en deze Gedichten, zegt hij zelf, die echter nooit over zichzelven tevreden is, zijn meer dan bloote rijmeltaal. Met zijnen Kerkeraad den Koning begroetende, wilde hij die ontmoeting

{==314==} {>>pagina-aanduiding<<}
vereeuwigen voor hem en zijne dorpelingen, door vrijheid to verzoeken, om dit bundeltje, met welks uitgave hij (hoe ongelukkig kan somtijds zelfs een man worden!) zoo lang was zwanger geweest, aan hem te mogen opdragen; en dit is hem dan ook terstond gelukt. Het spijt ons wel, dat Do. outhuys, die als kind reeds verzen maakte, wiens jeugdige Zangster meer dan rijmeltaal sprak, wiens uitspanning blijft, de bazuin van het Evangelie, nu en dan, met de luit van thalia te verwisselen, zelf bekent, dat hij nu nog zoo weinig is vooruit geraakt, dat hij nooit, in dit vak, lof kan behalen; maar ons dunkt, dat kan bijna het geval niet wezen, als wij deze jeugdige Gedichten laten gelden, wat ze waardig zijn. Zoo de bewijzen komen, die hij leveren gaat, dat hij voortgegaan is met de beoefening der poëzij, zal, hopen we, onze gunstige verwachting bevestigd worden. Maar, laat ons niet te veel rekenen op een' tweeden bundel van latere Gedichten: want vooreerst is de Predikant van Minnertsga een man van veelvuldige letterblokkerijen, niet van de gemakkelijkste soort, en bevracht met levenszorgen; en, ten andere, het hangt van sommige uitzigten af, die hem, gelijk zoo vele anderen, geheel kunnen mislukken, wiens lot bijna altijd eene gestadige worsteling was met gedurige tegenkantingen en teleurstellingen. Nu, zoo lang als de man nog leeft, die er in 1793 al zoo bleek uitzag, maar wiens wangen toch het oogverrukkend hagelwit der zachte lelieblâren evenaarden, (adres aan Fyllis, bl. 72) en wien nu het leliewit reeds op den schedel dreigt te komen, (Voorrede, bl. 7) is er toch hoop.
En dan houden we ons verzekerd, dat wij door geen rund, noch geen lam, dat nu blaat of dat loeit, zullen gestoord worden, en dat geen geklemd beekje zal spoeden op fulpenen voetzolen. Ook geloeven en hopen wij niet, dat Domine, even als toen hij zijne intrede deed in een Studenten-dichtgezelschap, nu nog Jehovah's liefde zal verkondigen, die den Godmensch aan het kruis hechtte voor doemelingen; want, zie! al tilde hem dan de gunst van die oude Tantes, die nu geërgerd zijn mogen over den Student, die hare malle fabelgrollen telgen van den donkren tijd noemt en bij rottenkruid vergelijkt, (bl. 74) ja al verhief hem ook dier mannen gunst, die zoo menig Domine, tot teleurstelling van zoo vele verdiensten, kan opheffen, nog zoo hoog in eere, dan zouden wij toch foei! zeggen. Wij gelooven ver-
{==315==} {>>pagina-aanduiding<<}
der niet, dat Do. outhuys, tot God biddende, aan der Goden heerlijk bruiloftsfeest (en, hoe heerlijk! de kelen der Serafs maken daar muzijk!) zal denken, (bl. 88) of, ons wijzende op het einde onzes geloofs, toeroepen: ‘Dan heerscht ge, als eens konings zoon, met uw broeder, op zijn troon, om zijn bloedvergieten,’ (bl. 95.) Dit gelooven wij niet, omdat deze jeugdige Gedichten daartoe reeds te veel uitmuntends boven eene menigte van dien naam behelzen, en zich, zelfs niet als jeugdige Gedichten beschouwd, van vele zijden gunstig aanbevelen.
Geene geringe waarde ontleent deze bundel van hetgene aan de nagedachtenis der Hoogleeraren scheidius, h.a. schultens, broes en hollebeek is toegewijd, en hetgene ieder, wien die nagedachtenis dierbaar is, met dank en lof van outhuys ontvangen zal. Verder vindt men hier nog 35 min of meer uitvoerige stukjes van onderscheiden aard en waarde, van welke met weinige aan de Liefde zijn toegewijd; vier navolgingen van horatius, en eene van ovidius; eene Romance; twee voor Vriendenrollen; een gelegenheidsvers aan 's Dichters ouders, op hunne zilveren bruiloft; drie, naar aanleiding van gewijde of ongewijde geschiedenis, en voorts op den dood van een' Vriend; van een Zoontje eens Vriends; de Lente; het Landleven; de Nacht; de Morgen; het Genoegen; de ware Adel; het Geweten; Klagt van Mycon; (geestelijk gezang) en de Vriendschap. Wij durven den lezer verzekeren, dat hij hier niets zal aantreffen, dat des jongelings aanleg tot een' waardigen wedijver in de baan des dichterenroems niet gunstig bewijst, en niet, zoo als wij te kennen gaven, tevens bewijst, dat het wel zeer te bejammeren zijn zoude, indien het zoo naar waarheid, als nederig, van outhuys gezegd ware, dat de Man nooit, als Dichter, lof kan behalen, dien toen niet alleen de Jongeling verdiende, maar die nu nog - en dat zegt, na zoo veel tijdsverloop, en bij de thans billijke onvoldaanheid met het middelmatige, wat meer - aan deze jeugdige Gedichten, over het geheel, niet mag onthouden worden.


{==316==} {>>pagina-aanduiding<<}

Het Morgenrood. Met Bijdragen van E. Ehrenberg, F. Strauss, Fanny Tarnow, Louise Brachmann, O.H. Graaf van Löben, en anderen. Uitgegeven door A. Gebauer. Te Leeuwarden, bij Steenbergen van Goor. 1820. In gr. 8vo. 243 Bl. f 2-10-:

Wie zoude, op den titel afgaande, niet meenen, dat het Morgenrood het hoofdonderwerp in dit boek ware, en de Bijdragen der genoemden eene toegift behelsden? Doch van het Morgenrood ziet men verder niets, dan op het titelblad, en de Vertaler had wel eens de reden dezer benaming mogen opgeven. Die anderen, behalve de genoemden, die Bijdragen geleverd hebben (tot?), zijn de oorspronkelijke Uitgever, de Barones de la motte fouqué, heilman en c.w. spieker.
Elk zijn smaak; en den Vertaler eens toegestaan, dat men hier woorden van eenen zuiver godsdienstigen zin en eene blanke deugd vindt, oordeelt Recensent echter, dat de titel van het boek en de genoemde namen, hoe zeer de Vertaler zegt, dat een en ander aanbeveling genoeg is, en menigeen, juist daardoor, zich voor dit werkje moge laten innemen, niet veel meer zijn, dan een rijk beschilderd uithangbord, maar - dat eene misleidende begeerte opwekt. Het is ons en anderen zoo gegaan. Hoe veel goeds men, overigens, hier vinde, de vertaling was waarlijk wel geene behoefte, dan misschien voor de schrijfjeukte, of....
Men treft hier twintig stukjes aan, van zeer onderscheidene grootte en waarde: van gebauer heeft men er zes; I. De Liefde. V. Niet hier, daar boven is ons Vaderland. VI. God in de Natuur. IX. Twee Brieven aan mijne Vrienden. XIX. De afvallende Bloesems. XX. Droombeelden. Van den Graaf van leöben (op het titelblad löben) heeft men No. II. Het Geheim der Smart, en XIV. Demoedige Liefde. Strauss heeft geschreven: III. Huiswaartskeeren; IV. De Stillen in den Lande, en XI. Het Woord. Van de Barones de la motte fouqué is No. VII. Gedachten eener Geloovige. Van louise brachmann No. VIII. Paul Gerhard. Van ehrenberg vindt men No. X. Op Hemelvaartsdag, XII. In de Lente, op eenen morgen, en XIII. In den Herfst, op eenen namiddag. Heilman geeft No.

{==317==} {>>pagina-aanduiding<<}
XV. De laatste woorden van den H. Johannes; (hieraan heeft men de titelplaat te danken.) No. XVI. bevat de Geloofsbeschouwingen van fanny tarnow. (Dit stuk bevat bijna zoo vele plaats als de XIV eerste, en zal vervolgd worden. Dus een tweede Deel. Maar, waarom staat er niet op den titel van dit boek: Eerste Deel? Om dezelfde reden, om welke er al die mooije namen staan, - opdat ge zoudt koopen!) No. XVIII en XIX, Onsterfelijkheid en Godsdienst, zijn van c.w. spieker.
Poëtische of sentimentele Mengelingen over den Godsdienst, zouden wij haast dit stukje durven betitelen, en, had het zoo geheeten, het veelvuldig oppervlakkige, dat hier tusschen niet weinig overdrevens, of zullen wij zeggen tusschen de uitwasemingen van een' overgehaalden geest van zoogenoemde religieusheid, in staat, zoude zoo niet gehinderd hebben. Staven we ons oordeel!
No. 1 zegt ons: wij moeten liefhebben. Menigeen heeft niet lief, om ondervondene terugstooting. Ach! hij trof het hart nog niet aan, hoe ligt ook te vinden, aan hetwelk zich zijne liefde zoude kunnen koesteren. Vraagt men nu, waar dat hart is? Men wordt gewezen naar de brieven van Johannes. In dezelve hoort men de stem der liefde, die ons hart met eenen ijver zal bezielen, voor wiens vuur elke ijskorst wegsmelt; want, ‘waar gij een koel hart aantreft, daar zult gij het willen verteederen, en aan dat hart vastklemmen, aan hetwelk gij eene meer dan aardsche zaligheid genoot, en nog geniet.’ Of elk dit woorden van gezond verstand zal noemen, den zamenhang van zoodanige redenering inzien, en het doeltreffende gevoelen zal? - dat 's eene andere vraag.
Het Geheim der Smart, daarin gelegen, dat zij den mensch de bron der vreugde doet ontdekken, zoude beter zijn uitgevallen, had het den Graaf behaagd, om zich minder geheimzinnig en meer Evangelisch-helder uit te laten over hetgene Paulus noemt droefheid naar God. Dan had men niet gelezen: de smart is eene mengeling van genade en boete, die NB. den mensch onverschillig op het geluk doet nederzien, dat de wereld hem geven kan.
De vier volgende stukjes (te zamen beslaan ze nog niet acht bladzijden) zijn fraaije uitdrukkingen van ware en lieve gevoelens. Stichtelijk! Voor het godsdienstig gevoel, aan alle Christenen gemeen, en bekend genoeg.
De Gedachten eener Geloovige zullen voor de meeste geloo-
{==318==} {>>pagina-aanduiding<<}
vigen wel wat al te verheven zijn, om te beseffen, wat de Gravin telkens meene. Voor zulke geloovigen namelijk, die, bij het noemen van alle de van God ingestelde Sakramenten (bl. 30), over het licht der wereld zich verheugen, bij hetwelk zij slechts twee heilige instellingen van Hem, wien zij alleen zoo noemen, zien kunnen en behoeven. Deze, alleen door het Evangelie verlichten, spreken ook eene gansch andere taal, dan dat zij de Barones zouden kunnen nazeggen, dat zich het ongeschapen al in eene menschengedaante vertoond heeft, waarin God, reeds van het begin af, (wanneer begon Hij?) besloten had den zetel der zelfbewustheid te vestigen. Dit verstaan zij niet eens.
Paul Gerhard. Dit is een Romantisch geschilderd tafereel van de goede uitkomst voor een' man, die God meer gehoorzaamde dan menschen, en wiens lied was: ‘Beveel den Heere uwe wegen; Hij zal het maken.’ Op hetzelve volgen twee brieven, de een van welke, hoe weinig zamenhangend, belangrijke bedenkingen bevat aangaande de aloudheid, beschouwd als voorbereiding tot nieuweren tijd. Hier is het echter vreemd genoeg, te lezen: ‘Zweefde niet de Geest Gods, eer nog het scheppingswerk voltooid was, op de wateren, en zou hij zich dan naderhand zoo geheel aan het menschelijk geslacht hebben onttrokken?’ enz.
De drie stukjes van ehrenberg zullen den vrienden van dien Schrijver wel voldoen. Tusschen dezelve staat er een: ‘Het Woord,’ van strauss. In hetzelve vonden wij verhevene, vooral voor den Godsdienstleeraar belangrijke, denkbeelden; maar - met allen eerbied voor den Schrijver der Kerkklokstoonen! - veel kwam ons onbekookt, en het gansche opstel verward voor. Zoo leest men: ‘Er gaat gewis geene ziel verloren, die, vroeg of laat, eenen aandrang gevoelde, om haar licht voor anderen te laten schijnen, (Gods woord te doen kennen, is dit, blijkens het voorgaande) want zij moet het licht van boven ontvangen hebben, en de Heer leent geen licht, maar geeft het.’ - Verder: ‘Gods werken zijn slechts verstaanbaar door Gods woord. Men zou de schepping het ligchaam, het woord de ziel kunnen noemen. In het begin was het woord, en het woord was God, (bij God) en God was het woord.’ Hoe toch die Schriftplaats hier passe?
De demoedige Liefde is een zoogenoemd tafereel van eene suprafine Roomsche vrijerij en huwelijksverbindtenis tusschen

{==319==} {>>pagina-aanduiding<<}
eene schildersdochter en eenen schrijnwerker, en tusschen hare vriendin en een jong Raadsheer, die voor de eerste, na dat hij de andere al gevrijd had, liefde opgevat, en voor haar en hemzelven een paar bidbankjes bij den schrijnwerker had besteld. Het komt echter in de kerk (hier Gods bedetuin genoemd) heel anders uit. Ons is dit verhaal, hoe ook opgeschikt, al heel kinderachtig voorgekomen; en hoe het in dit boek eene zoo ruime plaats verkreeg, mag men raden.
Zonderling volgt hierop een tafereel van den dood van den Apostel Johannes, nadat hij de Christelijke gemeente alleen met deze woorden: ‘Kinderen! bemint elkander!’ toegesproken had. Dit verhaal laat zich met genoegen lezen.
Maar wat zal Recensent zeggen van de Geloofsbeschouwingen, die nu, in zes brieven, volgen? Dat Adelheid zoo Theologisch en Emma zoo Philosophisch over den Godsdienst schrijven, zal zeker niet elken man bevallen, veel minder der godsdienstige vrouw, die dit boek, op den titel af, in handen nam; maar - waarom is toch zoo veel waarlijk onverstaanbaar in een boek, dat een' zuiver godsdienstigen zin en blanke deugd bevorderen zal? Daarenboven, Adelheids man, Renatus, die, als voorvechter eener strenge dogmatieke geloofsleer, de dooding van alle begeerten predikt, moge aan Steinsels, met wien Emma schijnt te zullen huwen, zijn onderrigt mededeelen aangaande zijne Philosophisch-Theologische Dogmatiek; zoo diepzinnig, als men denken kan, zijne orthodoxe gevoelens, in wier voordragt de menschelijke rede als zeer onbeduidend wordt ten toon gesteld, beredeneren, - wien zal het niet ergeren, van de Drieëenheid(!) als een volkomen onmiddellijk uitdruksel van het wezen der Godheid, niet als drie in een, maar een in drie, gepraat te vinden? Wie verstaat het; daar, na eene zoo langwijlige, bijsterzinnig-regtzinnige redenering, van onze verlossing door Jezus niets duidelijks gezegd wordt, of het moest dit zijn, dat, door de toegevendste en innigste vereeniging van het oneindig reine met de physische natuur, de schuld, die den zondaar drukt, in zegen, en Gods geregtigheid in genade veranderd is? Maar - mogelijk zal Steinsels den man antwoorden, die zijne vrouw, Adelheid, reeds had leeren inzien, dat men, om te gelooven, naar de inspraak van zijn verstand niet luisteren moet. Als dan dat antwoord maar wat consequenter is, dan hetgene Adelheid, welke aan Emma, in eenen om vele redenen lezenswaardigen brief, geklaagd had over
haren toe-
{==320==} {>>pagina-aanduiding<<}
stand in den kring harer vromen, van deze vriendin ontving. Wat dunkt u, Lezers! (Lezeressen sluiten wij hier vooral niet uit) van dat meisje, dat de Goddelijke openbaring voor een middel houdt, dat God aan het menschdom, dat eens zijne kinderjaren had, gaf, om Hem te leeren kennen, zoo als men aan een kind een schoolboek geeft, om lezen te leeren? Dat van de Drieëenheid en onsterfelijkheid te gelijk spreekt, als van bewijzen, dat de eenvoudigste waarheden der rede eens voor het kinderlijk verstand nog een gezag der openbaring behoesden? Dat, een oogenblik daarna, niet weet, gedurende hoe vele eeuwen de Bijbel (also dat woord eensluidende ware met Openbaring) voor ons nog zulk een leerboek blijven zal? Dat terstond de Goddelijke natuur van Jezus zoo beschrijft, dat geen redelijk mensch kan beseffen, hoe zij zich zoo onbijbelsch verheven over de Drieeenheid heeft uitgelaten? - Ach voor wie is toch dit boek? Men hebbe toch voor Bijbel en Rede, en voor het kostelijke hart van zoo vele lezenden, wat meer eerbieds, en verschoone hen van zulke Geloofsbeschouwingen!
De stukjes van spieker zijn beide schoon. Het eerste, de Onsterfelijkheid, bovenal. Ja! dat is taal des harten, die het verstand overtuigt, en het gemoed heiligt.
De afvallende Bloesems vallen hier zeker af, en de Droombeelden, met welke dit Morgenrood eindigt, (men heeft reeds te zeer de vreemdheid der schakering gezien, om zich te verwonderen) zouden bekoorlijker en heilzamer kunnen zijn, indien de geest, uit welken ze oprezen, niet van de koorknaapjes in den hemel, en de Heilige Drieëenheid op haren zetel, en het snuitsel, dat van de heldere sterren valt, zonder brand te veroorzaken in het koren, gedroomd had.
Recensent ontkent geenszins, dat dit Morgenrood hem wel eens prachtig voorkwam, ja dat hem somtijds deszelfs gloed en licht verrukte; maar, over het geheel, vond hij het vrij beneveld, en niet zelden moest hij uitroepen: het is hier nog nacht! Misschien bewijst dit alleen aan Vertaler en Uitgever, dat hem de vaak in het oog zat. Dit heeft hij dan met meer gemeen; maar - wat is het dan toch jammer, dat die niet is kunnen verdreven, dat het geeuwen niet is kunnen belet worden, door menschen, die zoo bij de hand zijn, als zij, die ons dit Hoogduitsche lamplicht - neen, morgenrood moet het heeten - bezorgden, alsof wij niet in staat waren, de luiken te openen, om te zien, dat het bij ons ook dag is!





{==321==} {>>pagina-aanduiding<<}

Boekbeschouwing.

Kern der Leere van Gods Koningrijk, volgens den inhoud der Bijbelsche Geschiedenis; door Dr. J.J. Hess. Uit het Hoogduitsch: met een Voorberigt van W.A. van Hengel, Hoogleeraar aan het Athenaeum Illustre te Amsterdam. Te Amsterdam, bij J. van der Hey. 1820. In gr. 8vo. LXXVI en 419 Bl. f 4-18-:

Bij ons vaderlandsch Publiek, dat op redelijken Godsdienst, en juiste denkwijze over de Bijbelsche Geschiedenissen, prijs stelt, is de naam van hess alreeds sedert bijkans eene halve eeuw met lof bekend, en hij eene voorname vraagbaak geweest van velen onzer voortreffelijkste Leeraren. Bij de uitgave van dit werk verschijnt nogmaals die eerwaardige Man met de vruchten zijner pen in ons midden, om, met den kalmen en hartelijken ijver, en eene gezonde Leere, hem zoo eigen, nogmaals het gezag of de waardigheid van het heilig woord der Openbaring te handhaven tegen den hedendaagschen wansmaak van sommige Duitschers, wier schaamtelooze stoutheid der wereld poogt op te dringen, dat menig sprookje en fabelberigt in de aloude oorkonden des Bijbels werden opgedischt. Ontvangen wij den grijzen Zwitser, in Nederland, met die beschaving en hulde, waarmede men weleer in het wijs Athene den achtbaren ouderdom vereerde, welken het krijgshaftige en woeste Sparta daarentegen met smaad en minachting durfde bejegenen. Trouwens, het zal en kan hess onder ons aan geene Lezers en Beoefenaars van dezen zijnen op nieuws bewerkten arbeid over Gods Koningrijk ontbreken, althans nu hij onder het geleide van onzen beroemden Landgenoot, den Amsterdamschen Hoogleeraar van hengel, in onze moedertaal in het licht treedt. Immers, wat anders iemand ligt vermoeden konde, of deze Kern niet voornamelijk een kortbegrip, een uittreksel of de pit slechts

{==322==} {>>pagina-aanduiding<<}
ware van het vroegere en sedert lang bij ons bekende stuk des Schrijvers van gelijken naam, zal dadelijk wegvallen op de gedachte, dat, indien al hess, ten minste van hengel geene spijze ons voorzetten zoude, waaraan het wezen en de geur van nieuwigheid ontbraken, ofschoon dezelve in voorkomen en zamenstelling den schijn en vorm hebbe van een voormalig aangenaam geregt. Wij hebben er dus weinig van te zeggen; niet bij mangel van stoffe, die wij onzen Lezeren konden aanbieden, maar dewijl velen hunner zeker overtuigd zijn, dat het herhaald onderzoek en behandelen van reeds gedacht onderwerp door hess (daar hij zich in de hoosdzaken gelijk blijft) veeleer door Christenen verdient in hunne binnenkamers getoetst, dan door ons beoordeeld te worden met eenen lossen pennetrek. Het nieuwe en oorspronkelijke, welk men ontmoet in deze Kern, is door den Schrijver zelven aangewezen in zijne Inleiding, bl. XXV-XXIX, van te wijden omvang om door ons hier ingelascht te worden. Liever, en om de waarde des boeks te kenschetsen voor de zoodanigen onzer Landgenooten, die zulks van ons verlangen mogten, zullen wij deze woorden van den allezins bevoegden Regter van hengel de onze maken, gelijk wij die volkomen toestemmen: ‘Men behoeft de geschillen, welke er heden ten dage over den Godsdienst gevoerd worden, naauwelijks meer dan bij name te kennen, om dit boek met wezenlijke belangstelling te kunnen doorlezen. Het is gewis eene schoone proeve, om alle Gods raadslagen en leidingen, met betrekking tot het menschelijk geslacht, van den aanvang dezer wereld af tot op het einde der dingen toe, onder één gezigtpunt te brengen, en als schakels van ééne keten met elkander te verbinden. Het zoekt derhalve te gelijk over het verledene, het tegenwoordige en het toekomende een' glans van licht te verspreiden. Het verrast
menigmaal door vernuftige en tevens natuurlijke ophelderingen van Bijbelsche gezegden; ophelderingen, die het wel eens over die gezegden alleen door derzelver plaatsing in den juisten zamenhang ver-
{==323==} {>>pagina-aanduiding<<}
spreidt. In één woord, het is een werk, waaruit beiden, geletterden en ongeletterden, mits het laatstgenoemden maar aan godsdienstige beschaving niet geheel hapert, veel goeds leeren kunnen. En al vindt iemand in sommige begrippen, ja zelfs in deze of gene hoofddenkbeelden van den Schrijver geen behagen; de nuttigheid van het overige zal hem ongetwijfeld voor zijne aangewende moeite rijkelijk beloonen.’
Zoo erkent van hengel, zoo erkent ook de Recensent, dat hij in allen deele niet met den waardigen hess konde instemmen. Maar eenheid van gevoelens, waarvan men oudtijds droomde, toen onkunde in de Kerk den stroeven toon gaf, is sedert lang bij ons voor eene hersenschim aangezien in zaken van wijsgeerige of godsdienstige bespiegeling. Wij durven dus met bescheidenheid, en onderwerping aan beter oordeel, een paar bedenkingen hierbij voegen.
Is het wel zoo ten volle uitgemaakt, dat in de vermaarde plaats, Jo. I:1 enz., van de schepping der wereld door het Woord, of den Λογος, gesproken wordt, gelijk zulks hess en velen met hem willen? Zijn er ook niet, die beweren, dat de Evangelist, aan het hoofd zijner Levensgeschiedenis van Christus, veeleer aan de schepping of herschepping der zedelijke wereld zal gedacht hebben? Men beroept zich op eene toespeling op Mozes verhaal, en drukt de woorden ἐν ἀρκη, in den beginne. Aan den anderen kant, evenwel, blijft de vrage overig, welken zin Joannes daaraan hechtte? hoe zij elders bij hem voorkomen, met name in zijnen I Brief, H. I:1? te opmerkelijk, om niet vergeleken te worden door onbevooroordeelden.
Meer raadselachtig nog, en met een ondoordringbaar duister omgeven, zijn de bespiegelingen over de toekomst, waarin zich hess, op de onzekere uitspraak der Profetische tale afgaande, misschien te veel toegeeft. Inzonderheid liefkoost hij, als weleer curcellaeus en anderen, de gedachte van een duizendjarig rijk, onder Christus op aarde te verwachten. Vermetel ware het

{==324==} {>>pagina-aanduiding<<}
misschien, den Grijsaard stellig te wederspreken, inzonderheid daar hij met ons den opgang der Bijbelverspreiding over den aardbodem, en andere merkwaardige verschijnselen van onzen tijd, beleven mogt, en zijne zaak met geene mindere klem van schriftuurlijke bewijzen en redenen aandringt, dan weleer die Godgeleerden (*) in vroegere eeuwen vermogten te doen. Wij laten dus gaarne de zaak onbeslist, en maken er daarom slechts eenige melding van, dewijl hij onder anderen op des Heeren Gelijkenis van het onkruid, dat met de tarwe opwast tot den oogst, (Matth. XIII:24 enz.) bij herhaling hier aandringt. Deze toch heeft, zoo wij achten, geene beslissende kracht om het bedoelde besluit te staven; en de geheele voordragt zoo wel, als het woord van Jezus, (vs. 30) behoudt even goed en volkomen klem bij die onbetwistbare en duidelijker leere der Schrift: ‘Het is den mensch gezet, eenmaal te sterven, en daarna het oordeel.’ Want omtrent elk geslacht der Christenen getuigt de treurige ervarenis, dat goeden en kwaden dooreen vermengd hier op aarde wonen, en van de Voorzienigheid gespaard worden tot den dag der regterlijke scheiding, of van hunne verschijning voor Jezus, komende op de wolken des Hemels.
Doch laat ons dit verslag eindigen, opdat wij niet schijnen mogen, kleine zwakheden te willen opsporen in een werk, dat, ook naar ons oordeel, zoo veel voortreffelijks en schoons heeft, als de naam van hess alleen genoeg is om te beloven. Het stichte dan, onder Gods zegen, bij een aantal Lezers, geen minder, maar meerder geloof, deugd en zaligheid, dan de vroomheid des Grijsaards van zijnen arbeid zich ooit voorspellen konde!





{==325==} {>>pagina-aanduiding<<}

De eenentwintig eerste Psalmen, ter stichting van Christenen bearbeid, door T.E. Mebius, Predikant te Beers. Te Groningen, bij J. Oomkens. 1819. In gr. 8vo. VIII en 235 Bl. f 1-16-:

Het is waarlijk een groot voorregt van onze dagen, in het oog van hem, die den Bijbel, als de Goddelijke bron van onze Godsdienstkennis, weet te waarderen, dat er niet weinigen zijn, die, door hunne standplaats in de maatschappij tot eene meer bijzondere Bijbelstudie geroepen, die onschatbare boeken voor de gewone Christenen verstaanbaarder, belangrijker, nuttiger en stichtelijker trachten te maken, en dezelve dus, beter dan voorheen, aan het weldadig oogmerk der Voorzienigheid, die dezelve ons in handen heeft gegeven, te doen beantwoorden. Onder dezulken, die daartoe hunne loffelijke pogingen aanwenden, behoort ook de Eerw. t.e. mebius, door zijne bearbeiding der eenentwintig eerste Psalmen ter stichting van Christenen. Geen boek, toch, van het O.V. is er, hetwelk, van onheugelijke tijden af, meer geschikt is beschouwd, om het ware godsdienstige gevoel op te wekken en aan te kweeken. Den inhoud, dus, van deze dichtstukken beter te doen verstaan, in derzelver geest dieper te doen indringen, derzelver schoonheid meer te doen gevoelen, en derzelver lezing en overdenking tevens aangenamer en nuttiger te doen worden; dit is, voorzeker, eene onderneming, die goedkeuring, lof en aanmoediging verdient. Of nu de Heer mebius daarvoor, in alle opzigten, berekend zij, althans of hij, door de bewerking der 21 eerste Psalmen, allezins aan onzen wensch beantwoord hebbe, hierop durven wij niet volmondig ja zeggen. Wij twijfelen wel niet, (en dit is inderdaad geen geringe lof) of vele Christenen zullen meer in dit stuk kunnen vinden, overeenkomstig het oogmerk des Schrijvers, dan in eenig ander werk, in onze taal over de Psalmen uitgegeven; maar, dewijl hij zelf, in zijne Voorrede, betuigt, dat elke bescheidene aanmerking, waardoor de bearbeiding

{==326==} {>>pagina-aanduiding<<}
der volgende Psalmen verbeterd kan worden, hem hoogst aangenaam zal zijn, willen wij hem deze ééne algemeene bedenking, welke wij op de inrigting van zijn werk te maken hebben, met bescheidenheid mededeelen. Zij is deze: dat wij wel hadden gewenscht, de kortheid en bondigheid, over het geheel genomen, meer betracht te zien. Veelal heeft hij de Psalmen, of gedeelten derzelve, eerst vertaald en dan omschreven. Waarom zich niet liever, alleen dáár, waar het noodig was, bepaald tot het invoegen van weinige woorden, met andere letters gedrukt. Ook konden, behoudens de duidelijkheid, vele der stichtelijke aanmerkingen merkelijk verkort worden, en zouden daardoor in kracht meer winnen dan verliezen. Er is in het algemeen, naar ons inzien, te veel omslagtigheid in dit werk, hetwelk, indien het op denzelfden voet voortga, te veel uitdijen zal voor een stichtelijk huisboek, alleen over de Psalmen. Van bijzondere aanmerkingen over 's mans opvattingen hier en daar weêrhouden wij ons: deze zouden toch voor het vervolg niets baten, en ons verder doen uitweiden, dan ons bestek gedoogt.




Specimen hermeneuticum inaugurale in locum ad Hebr. IX:14, quod-pro gradu doctoratus-publico examini submittit A.L. van der Boon Mesch. Lugd. Bat. apud S. et J. Luchtmans. 1819. 8vo. X, 107 pag. f 1-2-:

De Heer van der boon mesch, die zich reeds met veel lofs heeft bekend gemaakt door zijne, op de Leidsche Hoogeschool, met goud bekroonde Verhandeling over het Lied van Zacharia, Luc. I:67-79, in het jaar 1817, werd met alle reden door zijne Leermeesters aan die Hoogeschool aangespoord, om naar de Doctorale waardigheid in de Godgeleerdheid te staan. Uit de groote menigte stoffen, welke hem tot dat oogmerk te behandelen voorkwamen, niet wetende, wat hij zou kiezen, vervoegde hij zich tot den beroemden Hoogleeraar van

{==327==} {>>pagina-aanduiding<<}
voorst; en, daar deze hem aanraadde, zich tot het een of ander gedeelte van den Brief aan de Hebreën te bepalen, koos hij die plaats uit Hoofdst. IX:14, alwaar van Christus gezegd wordt, dat Hij, door den eeuwigen Geest, zich zelven Gode onstraffelijk opgeofferd heeft.
Over deze duistere en moeijelijke plaats gaan eerst voorloopige aanmerkingen, in welke oordeelkundig getoetst, en om gegronde redenen afgekeurd wordt de lezing heiligen, in plaats van eeuwigen Geest. In vier Hoofddeelen loopt, vervolgens, het stuk af. In het eerste wordt gehandeld over de oudere opvattingen van die plaats, welke lezing men dan ook volgde; in het tweede, over de latere uitleggingen; in het derde, over de nieuwe uitleggingen; het vierde, eindelijk, behelst eene proeve ter verbetering der uitlegging, door noesselt voorgedragen. In deze proeve wordt de uitlegging van dezen Duitschen Geleerde aangenomen, doch met andere gronden gestaafd. De uitlegging komt hierop neder, dat men het woord Geest moet nemen voor het zoenoffer, door Christus volbragt, hetwelk dus genoemd wordt, omdat het zoo volkomen en in alle opzigten zoo volmaakt was, dat het datgene uitgewerkt heeft, hetwelk alle de zoenoffers onder de Mozaïsche huishouding niet konden te wege brengen, namelijk de verzoening van alle zonden. Dit woord wordt wel nergens elders in de H.S. in dien zin gebruikt; maar, daar ieder Schrijver toch iets bijzonders heeft, zoo wordt het hier zeer gevoegelijk gebruikt, in tegenoverstelling der Levitische zoenoffers, voor zulk een zoenoffer, hetwelk de ziel van de schuld en de straf der zonden verlost. Eeuwig wordt het genoemd, omdat het van eene altoos voortdurende kracht is; in welken zin het woord eeuwig meermalen in den Brief aan de Hebreën voorkomt, zoo als Hoosdst. IX:20 en XIII:20. Deze opvatting wordt voorts hierdoor gestaafd, dat deze plaats, dus opgevat, alles in zich sluit, wat door den geheelen Brief heen gezegd wordt over de voortreffelijkheid van Jezus zoenoffer boven alle de offers der Mozaïsche wet. - Wij weten niets, met eenigen grond,

{==328==} {>>pagina-aanduiding<<}
tegen deze uitlegging in te brengen, en hebben in deze geheele Verhandeling de voldingendste blijken gevonden van des Schrijvers vlijt en welwikkend oordeel.

Uitgezochte Leerredenen over vrije stoffen. Door F.V. Reinhard, in zijn leven Koninklijk Opperhofprediker te Dresden, enz. Naar het Hoogduitsch. To Leeuwarden, bij J.W. Brouwer. In gr. 8vo. 270 Bl. f 2-4-:

De verdienstelijke Vertaler dezer Leerredenen, de Eerw. p. koumans brouwer, vindt aangaande dezelve (reinhard's verdiensten genoeg bekend zijnde) niets bijzonders aan te merken, dan dat zij over vrije stoffen (niet over de, anders in Duitschland bij de Luterschen gebruikelijke, vaste Evangelieteksten) zijn.
De eerste leert, dat de geschiedenis, als getuige der Goddelijke regering, in rampspoedige tijden, de beste troosteres is. Tekst Ps. CXIX:52. Dat zij ons, namelijk, in schijnbare toevalligheden, wijze oogmerken; in schijnbare onregelmatigheid, bepaalde orde; in schijnbare straffeloosheid, strenge bedreiging; in schijnbare hardheid, weldadige oefening; in schijnbaren ondergang, het begin eener betere eeuwige voortduring wijst. - In de tweede, naar Ps. CII:26-29, houden troostrijke blikken op de onveranderlijkheid van God bij de verwisseling van al het vergankelijke den lezer bezig. Die onveranderlijkheid, namelijk, leert ons, dat de wisseling van het vergankelijke geen werk is van het toeval, geene onregelmatige wanorde; dat zij niet tot vernietiging leidt, maar veelmeer voor redelijke wezens ontwikkeling wordt, voor pligtmatige werkzaamheid winst aanbrengt, en bij den dood de overgang is tot een beter, eeuwigdurend aanwezen. - In de derde, waarin de Prediker, naar Amos V:14, 15, aanwijst, dat, bij de pogingen voor het algemeene welzijn, de zorg voor ware deugd en godsvrucht de hoofdzaak zijn en blijven moet, beroept hij zich, 1o. op het

{==329==} {>>pagina-aanduiding<<}
oordeel en de uitspraken van alle de genen, welke hier verdienen gehoord te worden; 2o. op het voorbeeld en de lotgevallen aller volkeren; 3o. op het ontoereikende van alle andere pogingen; en op de opmerking, 4o. van de zekerheid en kracht, waarmede deugd en godsvrucht het algemeene welzijn voortbrengen en bevorderen niet alleen, maar ook verzekeren; terwijl, ten laatste, zij de éénige en onmisbare voorwaarden van den geheelen bijstand en de geheele hulp van God zijn. - De vierde bevat eene broederlijke teregtwijzing voor hen, die ten aanzien der Goddelijke wereldregering in gevaar zijn misvattingen te koesteren, Ps. LXXVII:7-15. Zij moeten bedenken, dat hunne beschouwing altijd personeel en eenzijdig is; dat deze eenzijdige en onvolkomene beschouwing bij velen door het gevoel van zeker lijden nog meer verdonkerd is geworden; dat eene beschouwing der Goddelijke wereldregering, bij welke wij omtrent haar dwalen zouden, in eene openbare tegenkanting is met alles, wat Rede en Schrift van Gods eigenschappen leeren, en de ontkenning eener Goddelijke wereldregering even zeer in tegenstrijdigheid is met de getuigenis der geschiedenis in het algemeen; terwijl, ten laatste, de verkeerde beschouwing van hetgeen geschiedt inzonderheid door de merkwaardigste leidingen van God wordt wederlegd en verbeterd. - De vijfde, 2 Kon. XX:1-6, schetst eens waren Christens gedrag bij eene onverwachte verlenging zijns levens. Hij moet haar regt beoordeelen, namelijk, als eene onloochenbare en onverdiende weldaad; haar aannemen met nadenkenden ernst en met een dankbaar geroerd hart; haar gebruiken tot voortgang in verbetering van hart en leven, tot algemeen nuttige werkzaamheid in zijn beroep; zich nieuwe verdiensten verwerven in zijne verbindtenissen, en godsvrucht en deugd nu te meer onder de tijdgenooten zoeken uit te breiden. - De zesde en zevende,
zijnde twee Kersfeestpreken, stellen voor; de eerste naar Jo. V:1-4, de groote gewigtigheid (wichtigkeit), waarom niet: het groote gewigt? (soortgelijke Germanismen, als ook Hoogduitsche

{==330==} {>>pagina-aanduiding<<}
woordvoegingen, ontsieren deze vertaling nog wel eens meer) der leer van de menschwording des Zoons Gods voor ons geloof; en de tweede, naar 2 Jo. IV:9-11, het gewigt van die zelfde leer voor onzen wandel. Wat het eerste aangaat, zoo is gezegde leer van het hoogste gewigt voor het geloof aan de waardij der Evangelische waarheid, die daardoor uitkomt als de volkomenste en toereikendste Goddelijke openbaring; terwijl zij wijders in een onafscheidbaar verband staat met den hoofdinhoud der Evangelische waarheid, welker bedoeling door het geloof aan gezegde leer bevorderd wordt. Ten aanzien van het tweede, toont reinhard, dat deze groote leer aansporingen behelst, die onze traagheid, en opwekkingen, die onze zwakheid zoo hoognoodig heeft; terwijl zij ook die geestdrift verwekt, zonder welke niets groots kan uitgevoerd worden. - De achtste Leerrede bevat overdenkingen over de zegepraal der ware Godsvereering op aarde. Wij leeren hier die zegepraal kennen, als eene, op het allerduidelijkst voorzegde, met de volmaking van den Godsdienst steeds verbondene, voornamelijk door het Evangelie van Jezus bewerkte, ook door andere oorzaken bevorderde, en steeds voortgaande verandering, welker beschouwing ons moet opwekken, en van invloed worden op ons leven en gedrag. - De negende Leerrede, naar Ps. XXXVII:1-11, beantwoordt de vraag: hoe zich de vrome deugd te gedragen hebbe, wanneer der ondeugd alles schijnt te gelukken? Gene oordeelt regt, en schat het geluk der boozen niet hooger dan het waardig is; zij onthoudt zich van alle nijdige ijverzucht, en stelt haar vertrouwen op God, middelerwijl zij hare pogingen voor het goede verdubbelt; zij hoopt op regtvaardiging, op ondersteuning, op overwinning. - De tiende betoogt, dat er geen ander middel is, om Gods welgevallen te erlangen, dan ware verbetering, Jes.
I:10-20. Namelijk, alle, louter uiterlijke, godsdienstigheid is zonder waarde; zelfs de inwendige is ontoereikend; de betrekking, die de ware verbetering tusschen God en ons daarstelt, is onont-
{==331==} {>>pagina-aanduiding<<}
beerlijk; en Hij zegent alleen den grondig bekeerden in tijd en in eeuwigheid. - De elfde of laatste Leerrede, eindelijk, bevat, naar Ps. CXI, opwekkingen tot een blijmoedig en bestendig prijzen van God. De eerste opwekking ligt in de werken Gods, die zoo groot, zoo onberispelijk, zoo weldadig zijn. Eene tweede is de wijze, waarop de werken Gods tot stand komen: zij worden uitgevoerd met helderblinkende klaarheid, in heilige orde, met eene steeds gelijke, rustelooze werkzaamheid. Eene derde opwekking wordt ontleend uit onze eigene behoefte om God te prijzen: het is voor ons het waardigste en het zaligste werk.




W. Goede's Magazijn van en voor Lijdenden en Rampspoedigen, of Bijdragen te hunner onderrigting, opwekking, bemoediging, troost en hulp. Isten Deels 2de Stuk en IIden Deels 1ste Stuk. Te Groningen, bij W. Wouters. In gr. 8vo. Te zamen 361 Bl. f 1-16-:

De weinige aftrek van dit Magazijn zal wel de reden zijn, dat ons het vervolg nog niet ter hand kwam, in 1818 beloofd, en waarmede dit werk zou gesloten worden, bijaldien hetzelve bij ons lezend publiek geene betere aanbeveling vond. Wij hebben hierop, tot dusverre, ter vermelding, vergeefs gewacht, en kunnen niet ontveinzen, dat dit ons leed doet, daar het werkje zoo veel goeds bevatten kon, en werkelijk reeds bevat. Geldgebrek bij hen, voor wie het vooral geschreven wordt, zal wel eene voorname oorzaak zijn; en de opwekking aan de niet aan geldgebrek lijdende menschenvrienden, om het gratis uit te reiken, had welligt geenen genoegzamen invloed. Is dan het aantal der zoodanigen daartoe te gering? zijn er dan te weinige rijken, die menschlievend zijn? en is het waar, dat de meesten, die kunnen, niet willen geven? Wij gelooven, dat de ondervinding dit logenstraft. Dan, de weldadigheid onzer rijken, en

{==332==} {>>pagina-aanduiding<<}
vooral van den talrijken achtingwaardigen middelstand, bij welken weldoen behoefte is, wordt, door den grooten ligchamelijken nood van zoo velen, anders gewijzigd, en hunne penningen gaan weg ter verzachting van zoodanige ellende, die door geen boekje verholpen wordt. Hier komt nu bij, dat dit Magazijn voor Lijdenden niet in deszelfs geheel voor iederen lijder geschikt is: een of ander stukje daarin ware, in dit of dat geval, voor een of ander huisgezin, een woord op zijn' tijd, en alzoo een weldadig geschenk, bij hetwelk, daar en in dat geval, het overige minder belangrijk is. Eindelijk - dit is waar - wordt het gevoel door het gezigt der ellende meerder en sterker gewekt; terwijl het opzettelijk aankoopen van een geschrift voor lijdenden dàn eerst bijzonder uitlokt, wanneer men zelve in lijden is. Intusschen is er de ellende, weldadige Rijken! al ziet gij dezelve niet; en zoodanig boek kan u in staat stellen, om het lijden door raad en troost te verzachten, waar geene dadelijke gift raden of troosten kan, en u tegen u zelve nakend lijden voorbereiden.
Uit het eerste stuk is onze Lezer met het doel en de inrigting van dit werk, vertrouwen wij, genoegzaam bekend geworden, dan dat wij het nu, bij de onwaarschijnlijk gewordene voortzetting, bij deze algemeene opwekking niet zouden laten berusten.

Bijbelsch Handboek in de Ziekenkamer, of leere en troost van de H.S. voor kranken en stervenden. Door W. Usener, te Marburg. (Uit het Hoogduitsch vertaald.) Te Rotterdam, bij M. Wijt. 1820. In gr. 8vo. XVI en 288 Bl. f 2-4-:

‘De Leeraar, de Krankbezoeker moge eenen geruimen tijd aan het ziekbed van den lijder doorbrengen; maar, desniettemin, heeft de zieke daarna in zijnen toestand al wederom toespraak, opwekking, besturing en vertroosting noodig; ja zelfs somtijds is het gevoel

{==333==} {>>pagina-aanduiding<<}
zijner behoefte daardoor opgewekt en vermeerderd; er moet voor dat gedeelte der Christenen, die opgebouwd wenschen te worden, nog meer gezorgd worden, dan voor de gezonden in allerlei levensjaren en standen gezorgd is.’ Ten volle beamen wij dit zeggen van een Hoogduitsch tijdschrift, in de voorrede voor deze vertaling van het werkje, waarop het doelt, aangehaald. De vrome geest, waarin het gesteld is voor ‘lijders van onderscheiden aard - zieken, die van tijd tot tijd iets lezen kunnen, en vooral voor degenen, die zieken en zwakken oppassen en dezelven iets voorlezen moeten; ook voor menschen, die vreezen dierbare panden te zullen verliezen, of door den dood verloren hebben,’ (zie de voorrede) verdient dankbare achting, en mag voor de nuttigheid van het boekje ten waarborg verstrekken. De Vertaler zegt, te geven, wat hij vond, en zoo als hij het vond; tot omwerken, waarvan hij, en met regt, zegt, dat men gemakkelijker spreekt, dan dat men er eene goede proeve van geeft, betuigt hij geenen tijd, en ook geene toereikende bekwaamheid, gehad te hebben. Hij is voorts, inzonderheid ten aanzien van de overbrenging der dichtstukjes, bescheiden genoeg. Dat van bl. 43 tot 120 weinig of niets voorkomt dan bijbelteksten, verontschuldigen wij minder met die omstandigheid, dat de Bijbel niet in alle ziekenkamers voorhanden is, (want hij kan het zijn, en waar geene behoefte naar zijnen inhoud is, daar zal men ook dit boeksken niet nahouden) dan met die, dat de keus der lezing dient geleid te worden. Form en inhoud der stukjes zijn menigvuldig; dus is er keus genoeg, naar de behoeften. De hoofdafdeelingen zijn: I. Bijbelsch onderhoud voor kranken en stervenden. II. Eenige plaatsen der H.S., tot onderwijzing en vertroosting van zieken en stervenden. III. Het ziekbed,
eene school van onderwijzing en verbetering. IV. Overdenkingen, gebeden en liederen van eenen kranken. V. De dood.





{==334==} {>>pagina-aanduiding<<}

Handboek tot de Leer der Teekenen van Gezondheid en Ziekte (Semiologia medica), naar de beste Schrijvers vervaardigd door A. Moll, Doctor in de Geneeskunde, enz. en praktiserend Geneesheer te Nijmegen. Iste Deel. Algemeene Leer, (Semiologia generalis.) Te Gorinchem, bij J. Noorduyn. 1820. In gr. 8vo. XV en 455 Bl. f 3-16-:

De leer der teekenen is ongetwijfeld een der gewigtigste gedeelten van de geneeskunde, en zij onder onze kunstbroeders, wie het aan de kennis van vreemde talen ontbreekt, zijn den werkzamen en geleerden Nijmeegschen Geneesheer dank schuidig, dat hij de moeijelijke taak heeft op zich genomen, hun daartoe eene geschikte handleiding te verschaffen. Want, schoon de schrijver, in dit werk, geen ander plan heeft gehad, dan, hetgene door anderen reeds was bijeengebragt, na eenige schifting, in een Nederduitsch gewaad te steken; schoon hij, zelfs in zijne voordragt, gruner en sprengel geheel volgt, en somwijlen woordelijk vertaalt, - vermindert dit de waarde van zijnen arbeid in 't minst niet, en de inlassching ook van minbekende en van eigene waarnemingen, de keuze en schikking van het gevondene dragen duidelijke blijken van belezenheid en oordeel.
De voorrede maakt ons bekend met het plan van dit werk. Hetzelve zal in drie deelen bestaan, waarvan dit eerste de algemeene leer der teekenen bevat, de twee overige aan de bijzondere leer, of leer der onderscheidingsteekenen der ziekten, semiologia specialis s. diagnostica, zullen worden toegewijd. Het zij ons vergund, tegen dit plan eenige bedenkingen in 't midden te brengen. Zij, voor welken de schrijver voornamelijk arbeidt, zijn zelden in staat, groote onkosten voor hunne boekerij te doen, en, tot drie deelen uitdijgende, zal hun dit werk vrij hoog te staan komen, en daardoor waarschijnlijk minder lezers vinden. Ook weten wij niet, waartoe

{==335==} {>>pagina-aanduiding<<}
zoodanig eene bijzondere leer der teekenen dienen zal. Hetgene daarin voegt, behoort men in elk goed handboek tot de praktijk der geneeskunst te vinden: de onderscheiding toch der ziekten, zoo als zij den arts aan het ziekbed voorkomen, is zuiver praktisch. De semiotica moet alleen de verschijnselen leeren verstaan, die men daar vinden zal; zij moet leeren, wat men, ten aanzien van derzelver beteekenis, uit geneeskundige ervaring en natuurkundige kennis kan opmaken. Hiervan moet men in de praktijk gebruik maken. Onze schrandere boerhaave heeft dit reeds duidelijk bepaald, en zoowel de semiotica, als therapeutica, als deelen van de institutiones medicoe beschouwd, en als zoodanig afgescheiden van de praxis medica, (Aphor. 2 & 6.) Eindelijk zijn in semiologia specialis en diagnostica niet dezelfde leerstukken. Er is zoowel, in den geest van den schrijver, ook eene diagnostica universalis, als eene anamnostica en prognostica specialis. Nuttig zoude het zeker zijn, de regelen te bepalen, het zij uit wetenschappelijke grondbeginselen of uit geneeskundige waarneming afgeleid, volgens welke men de ziekten, en vooral gelijkvormige ziekten, duidelijk kan en moet onderscheiden. Nuttig insgelijks, de voornaamste en meest met elkander overeenkomende ziekten naast elkander te stellen, en naauwkeurig, in haar geheel beloop, te vergelijken. Van het laatste hebben wichmann, schmalz en anderen eenige proeven gegeven; omtrent het eerste is nog weinig geschied, maar dit behoort tot de semiolog. gener.
In dit eerste deel dan vinden wij, na eene inleiding, waarin de beginselen der wetenschap ontwikkeld worden, de algemeene leer der teekenen. Hetzelve is in twee hoofdafdeelingen gesplitst, waarvan de eerste over de leer der gezondheidsteekenen loopt. Hier volgt moll geheel den Hoogl. gruner; beschouwende eerst de gezondheidsteekenen, die de leeftijd oplevert, vervolgens die uit de verrigtingen of werkingen des ligchaams worden afgeleid, daarna die van de beschouwing van het temperament en van de uiterlijke gesteldheid des ligchaams afhangen, en eindelijk

{==336==} {>>pagina-aanduiding<<}
den staat tusschen gezondheid en ziekte. Dit laatste geeft een' gereeden overgang tot de beschouwing der eigenlijke ziekteteekenen, welke hij in twee klassen rangschikt; die, welke uit de verrigtingen des ligchaams opgemaakt worden, en die, welke in het uiterlijk voorkomen zigtbaar zijn. Elke dezer klassen is een hoofdstuk toegewijd, hetwelk dan in verschillende onderafdeelingen gesplitst wordt. In deze verdeeling volgt moll, over het geheel, wederom gruner, waarvan hij ook de korte letterkundige opgaven, met een' enkelen lateren schrijver vermeerderd, heeft overgenomen. In de beschouwing der teekenen zelve, naar derzelver verschillende beteekenis, volgt hij meer sprengel. In deze beschouwing gaat hij meestal dus te werk, dat hij, bij elke nieuwe reeks van teekenen, derzelver bronnen aanwijst en derzelver gewigt bepaalt, vervolgens kortelijk beschrijft, en daarop de beteekenis van elk teeken terstond laat volgen. Theoretische bespiegelingen en verklaringen heeft hij, met opzet, achterwege gelaten. Dit verwondert ons minder, dan dat wij zoo weinig over de manier, waarop deze en gene teekenen, b.v. die uit den pols, uit de pis enz., moeten onderzocht worden, de voorzorgen, daarbij te gebruiken, enz. opgeteekend vinden. Maar, ook zoo als dit werk nu is, zal het door hen, die de geneeskunst beoefenen, met vrucht kunnen geraadpleegd worden.







Reizen door Klein-Azië, Armenië en Koerdistan, gedaan in het jaar (de jaren) 1813 en 1814; benevens Aanmerkingen wegens de Krijgstogten van Alexander, en den Terugtogt van de Tienduizend. Uit het Engelsch van J.H. Kinneir, Kapitein in dienst van de O.I. Maatschappij, en Plaats-Majoor van het Fort St. George. II Deelen. Te Rotterdam, bij Arbon en Krap. In gr. 8vo. Te zamen 557 Bl. f 5-18-:

Klein-Azië, deze lusthof der Aarde, de wieg der

{==337==} {>>pagina-aanduiding<<}
Grieksche beschaving, het strijdperk der helden van homerus en de geboorteplaats van hunnen Dichter, het tooneel der daden van xenophon en alexander, is in latere dagen zelden door Europesche Reizigers, althans niet met de vereischte aandacht, bezocht. Wanneer wij tournefort uitzonderen, zoo is de ligtgeloovige paul lucas (wiens fabelen thans op hare regte waarde geschat worden) de éénige, die, tot de helft der achttiende Eeuw, eenigzins uitvoerige berigten omtrent dit land heeft medegedeeld. Chandler, door genoegzame kennis der Ouden veel betet tot waarnemen toegerust, bezocht slechts de westkust (het oude Iönie), en bepaalde zich meest uitsluitend tot het zoeken naar oudheden. Pococke heeft zekerlijk goede berigten medegedeeld, maar, vooral in de binnenlanden, nog zeer veel ter bezigtiging voor latere Europesche Reizigers overgelaten. Wij mogen ons dus verblijden, dat staatkundige betrekkingen (de vrees voor napoleon's plans tegen Indië) den geleerden zoowel als onverschrokkenen Kapitein kinneir eene reis dwars door dit schoone land deden ondernemen, waarop hij, met het geoefend oog eens Geschiedkenners, de oude gewesten Bithynië, Galatië, Phrygië, Kappadocië, Cilicië, Syrië, Cyprus, Pamphilië, Lykaonië en Mysië bezocht, en zoowel haren ouden als tegenwoordigen staat opnam. Eene tweede reis in 1814 (waarvan ons echter de aanleiding niet gemeld wordt: napoleon was toen reeds gevallen, en dus voor hem geene
vrees) volgt een' geheel anderen weg, door Bithynië, Paphlagonië en Pontus, langs de zwarte zee, tot Trebisonde (Trapezus); vandaar zuidwaarts, dwars door het vasteland, en over het gebergte Taurus, de vlakte van Erzeroem, Armenië, Koerdistan, Mesopotamië en Assyrië, tot de Perzische golf. Bij deze reis is, ter opheldering, eene uitmuntende Kaart gevoegd, die niet alleen de twee reistogten van den Schrijver, maar ook die der tienduizend Grieken onder xenophon, van alexander, Keizer julianus en heraklius tegen de Perzen aanwijst,

{==338==} {>>pagina-aanduiding<<}
en dus voor de oude Aardrijkskunde wezenlijk van belang is, daar naast de nieuwe namen ook de oude geplaatst zijn, in zoo verre de Schrijver die uit zekere berigten, of meer of min waarschijnlijke gissingen, konde opmaken.
De moeijelijkheden, door den Schrijver geleden, waren zeer groot, en getuigen van de ellendige Regering, waartoe deze weleer zoo bloeijende streken thans zijn vervallen. Dezelve zijn of de prooi van hebzuchtige Pacha's of mindere Opperhoofden, die, hoewel niet stout genoeg tot afschudding van het Turksche juk, ongestraft de onderhoorigen plunderen, om hunne verbazende opbrengsten te Konstantinopel te kunnen goedmaken, of van roofzieke, genoegzaam onafhankelijke benden, de Turkomannen en Koerden, die, op de wijze der Arabische woestijnbewoners, met hunne kudden rondzwerven, of zich van het berooven der Reizigers genéren. Door die Satrapen, door deze horden, kanin Klein-Azië, gelijk in het geheele Turksche Rijk, geene nijverheid tieren, kunnen er geene duurzame inrigtingen vastgesteld worden, daar niemand eigendom heeft, het geheele land aan den Staat behoort, de landbouwer zoowel, als de stedeling, die eenige blijken van welvaart vertoont, terstond in het oog loopt en aan afpersing blootstaat, uit welken hoofde dan ook ieder zorgvuldig zijne bezittingen tracht te verbergen. Geheele streken liggen woest, of zijn met digte wouden of moerassen bedekt. Jammer is het, de vruchtbaarste landouwen onbebouwd en eenzaam, of slechts tot schuilhoeken voor Roovers misbruikt te zien. Onze Reiziger, hoewel van eenen firman of vrijbrief des Turkschen Keizers in den besten vorm voorzien, miste in zulk een land niet slechts te meermalen de noodigste gemakken en voorspannen; hij kwam dikwerf zelfs in levensgevaar, waaruit hij zich nogtans altijd door kloek beraad wist te redden. Zijne reis is in den vorm van een dagverhaal, met opgave zelfs van alle de afstanden der onderscheidene plaatsen, hetwelk in de lezing somtijds eenige vermoeijing, eentoonigheid en
langwijligheid brengt,

{==339==} {>>pagina-aanduiding<<}
die men door een' anderen vorm, b.v. het opgeven slechts der voornaamste gebeurtenissen en plaatsen, had kunnen voorkomen. Dit gebrek doet zich echter minder bespeuren in het eerste Deel, waarvan de laatste Hoofdstukken vooral zeer onderhoudend zijn. Zien wij kortelijk derzelver inhoud.
Eerst verzellen wij den Schrijver, uit het hoofdkwartier van Keizer alexander, over Weenen en door Hongarijë, naar Konstantinopel. De berigten over deze landen, die slechts ter loops doorreisd werden, zijn schraal. Eene opmerking, door den Schrijver gemaakt, te midden van een betooverend oord in het gebergte Hoemus (verkeerdelijk Haeneus gespeld), trok onze aandacht. ‘Indien men den Grieken vrijheid en onafhankelijkheid aanbood, en eenige moeite in het werk stelde, om hen van de schandelijke boeijen te verlossen, hoe ligt zoude het Turksche Rijk naar zijnen ondergang spoeden!’ Vele der nieuwe Reizigers zijn niet van dit gevoelen, en achten de diep verbasterde, kruipende Grieken niet geschikt voor de vrijheid. Doch hieromtrent zal men het wel met onzen Schrijver eens zijn, dat ieder menschenvriend, ieder vriend van het schoone en goede, wenschen en bidden mag om een' spoedigen val van die ellendige Turksche Regering, welke nu vijf Eeuwen lang tegen alle beschaving en volksgeluk den oorlog voert, en voor de landen, over welke zij den ijzeren schepter zwaait, eene ergere kwaal is, dan de pest, die zij begunstigt. - De Schrijver, die reeds eenmaal van Bagdad te lande naar Konstantinopel gereisd was, besloot nogmaals Klein-Azië door te reizen, en wel de minst bekende en bezochte gedeelten. Hij rigtte daartoe den weg op Nicca (in deze vertaling gedurig Nice genoemd), waarvan hij, gelijk ook van de volgende plaatsen, de oudheden en de geschiedenis kortelijk beschrijft, en den ouderen met den hedendaagschen toestand vergelijkt. Meermalen haalt hij daartoe den voortreffelijken Aardrijksbeschrijver strabo aan. Vandaar ging de Reiziger naar het oude
Phrygië, oudtijds in Pacatiana en Palustris (niet Pacationa en Salustris, gelijk op bl. 40 in den tekst staat) verdeeld;

{==340==} {>>pagina-aanduiding<<}
zag de wieg der Ottomannische heerschappij, de tooneelen van de zegepraal der Kruisvaarders, en kwam vervolgens te Angora, voorheen Ancyra, waar tournefort met zoo veel welgevallen nog het bloed zijner aloude landgenooten, de Galliërs of Galaten, meende te bespeuren. Hij roemt de vele blijken van heerlijkheid, die deze Stad toen nog vertoonde: onze Reiziger vond die reeds zeer vervallen, en werd er herbergzaam door een' Venetiaanschen Arts (Engelschen Consul) behandeld, doch zeer norsch door de Turken, die hem half en half voor spion hielden. Van Angora ging de reis door het gebied van een onafhankelijk Turkomansch Opperhoofd, schapwan oglu, hetwelk zeer aanzienlijke landstreken omvatte, (onder anderen de groote Stad Tocat, hier verkeerdelijk Tacat gespeld.) Dit Opperhoofd trachtte het geluk zijner onderdanen, hunne veiligheid en welvaart, te bevorderen; doch zijn Rijk duurde niet lang; reeds op de tweede reis van kinneir vond hij hetzelve gesloopt. In de Stad Oescat was de Reiziger bij denzelven ten gehoor. Deze, en de meeste Aziatische beheerschers, bewonderden napoleon, die zekerlijk aan hunne begrippen van grootheid en kracht zeer goed beantwoordde. Vanhier ging de reis naar Kappadocië, en wel naar deszelfs Hoofdstad Kaïsarië of Cesaréa, eertijds Mazaca, aan den voet van den hoogen berg Argis of Argeus, weleer een beroemde Koningszetel, en thans nog het middelpunt van een' uitgebreiden koophandel, maar walgelijk door de afschuwelijkste morsigheid. De Schrijver vond hier meer
Armeniërs dan Grieken: de laatste, vooral de landbewoners, zijn met een' ingekankerden wrok tegen hunne tirannen bezield, en rijp tot den opstand. - Van Cesaréa af strekte de weg zuidelijk door het Taurus-gebergte naar het oude Cilicië en de vlakte van Tarsus, van welke Stad, het Vaderland van den Apostel paulus, die met Athene, Antiochië en Alexandrië in beschaafde letteren wedijverde, thans geen vierde meer overig is. De naauwe vlakte bij Issus, waar alexander darius overwon, wordt niet bij de Stad Ayas, zoo als d'anville meende, maar

{==341==} {>>pagina-aanduiding<<}
ten zuidoosten der bogt van Scanderoen of Alexandrette gevonden. Dit Alexandrette, voorheen eene stapelplaats van Europesche kooplieden, is thans een visschersdorp; de handel, (schoon zeer aanmerkelijk verminderd) die er te voren was, wordt thans over Latakia (Laodicea) gedreven. Onze Schrijver bezoekt daarop het aloude vermaarde Antiochië (Antakia) met hare bevallige omstreken en het nabijgelegene Daphne. De Stad is binnen hare muren thans voor geen zesde bebouwd, en de bevolking, sedert de Romeinen tot nu toe, van vijfmaal honderd duizend op tienduizend zielen verminderd! Te Latakia ging de Schrijver naar Cyprus scheep, door eene hevige ziekte in zijn plan belemmerd, om ook naar Palmyra te gaan. Cyprus, dit oudtijds zoo lagchende eiland der Mingodin, is thans, nog meer dan andere Turksche plaatsen, tot den jammerlijksten toestand vervallen. Men kwam te Tamaguste, in de nabijheid van het oude Salamis, aan land, reisde vandaar naar Larnica, het oude Citium, en voorts, door het midden des eilands, over de Hoofdstad Nicosia, naar de zeeplaats Corines, waar hij naar Karamanië scheep ging. Het ongelukkige Cyprus bezit nog slechts 70,000 inwoners, die dagelijks verminderen; de Grieksche Aartsbisschop heeft er veel magt, doch is geen minder onderdrukker dan de Turksche Pacha's. Door eene zonderlinge schikking moeten zelfs de Turken hier in het onderhoud van een aantal luije monniken voorzien. De Schrijver laat niet na, de voordeelen aan te toonen, die
Engeland uit het bezit van Cyprus zou kunnen trekken, hetwelk thans bijna geheel woest ligt. De terugkomst in Klein-Azië ging voor den Schrijver met vele moeijelijkheden verzeld, waaronder het verlies van zijn' braven knecht ibrahim geen der geringste was. Over Karaman, door digte wouden en kudden van Turkomannen heen, tusschen de hooge bergen Karadja Dag en Bedlerin, kwam men te Iconium (Koniah), de Hoofdstad van Lykaonië. Wij mogen bij de aanteekeningen onzes Schrijvers over deze Stad (die ook in de Handelingen der Apostelen voorkomt) voegen, dat strabo dezelve nog een Stadje, plinius, 50 jaren daarna, eene zeer be-
{==342==} {>>pagina-aanduiding<<}
roemde Stad, en hierokles haar, een paar Eeuwen later, eene Hoofdstad noemt. Onder de Turken was zij een Vorstenzetel der Seljuciden, en is thans nog eene Stad van meer dan honderd moskeeën, hoewel de beste gebouwen in puin vallen. Verder ging de weg door Phrygië, over Ak-Scheher (Antiochia ad Pisidiam), Kara-Hissar en Koutayeh (Cotyaeum, de tegenwoordige Hoofdstad van Klein-Azië), naar de Zee van Marmara en Konstantinopel terug.
Zoo deze togt heen en terug door het midden van Klein-Azië ging, de tweede volgde de oevers der Zwarte Zee tot Trebisonde. Dezelve is ons minder aangenaam voorgekomen dan de eerste, waarschijnlijk omdat daarop zoo vele klassieke plaatsen niet voorkomen, als op den eersten. Wij ontmoeten wel terstond het beroemde Nicomedië, maar naderhand eene menigte kleinere, min beroemde Steden. Te Beli had de Pacha eenen zaagmolen laten aanleggen, hetwelk toch van eenige kunstvlijt getuigt. Deze streek is ongemeen vruchtbaar; de notenboomen groeijen er tot eene verbazende hoogte; de wijnranken, mansdik, omslingeren de boomen tot aan den top; de velden zijn met rozen en madelieven bezaaid. Deze schoone oorden wisselen met groene beemden, donkere afgronden, trotsche gebergten en rijke velden af; doch dit alles is nutteloos onder een Volk, hetwelk door het geloof aan de voorbeschikking traag en lusteloos wordt tot eenige pogingen, die zijnen toestand zouden kunnen verbeteren. Eene maand lang bragt de Reiziger door van Konstantinopel tot Trebisonde. De meerdere afgelegenheid dezer streken veroorzaakte hem veel meer onaangenaamheden dan op de eerste reize, en het was hem onmogelijk, die geheel te lande af te leggen, hoewel hij zulks zoo verre deed als immer mogelijk. Van Trebisonde ging men zuidoostwaarts naar Erzeroem, de Hoofdstad van Turksch Armenië, in eene schoone en ruime vlakte gelegen, waar de Pacha bij de Reizigers (13 Junij 1814) naauwkeurig liet vernemen, of buonaparte naar een eenzaam eiland gebannen was. (Dit moet Elba geweest zijn: de tijding kon nog niet lang geleden zoo diep in Azië zijn

{==343==} {>>pagina-aanduiding<<}
aangekomen, daar de beslissing van 's mans lot eerst in April plaats had.) Het Pachalik van Erzeroem is een der gewigtigste in Turkijë, en slechts kleiner dan Egypte. De togt ging nu bijna vlak zuidwaarts, langs het meer van Van, over Betlis en Sert (Tigrano-certa), waar de eigenlijke moeijelijkheden eerst begonnen. Meermalen had de weg des Reizigers dien der tienduizend Grieken van xenophon doorsneden, en hij kon zich niet genoeg over den moed dezer dappere benden, zoowel als over de naauwkeurigheid van sommige plaatsbeschrijvingen en volksgebruiken, die zelfs nu nog stand houden, verwonderen, hoewel hij, aan den anderen kant, sommige afstanden, door dien Schrijver opgegeven, als onnaauwkeurig doet kennen. De Turken, en zelfs zijn geleider mahomed aga, leiden hem nu allerlei hinderpalen in den weg. Van Sert naar Djezyré, zestien uren ver over 't gebergte, moest hij eenen omweg van zes of zeven dagreizen maken, over Merdin. Onderweg werd zijn reisgenoot en vriend chavasse, die niet tegen de vermoeijenissen kon, ziek door de brandende hitte; de karavaan, bij welke men zich nu gevoegd had, wilde daarom evenwel den naasten weg naar Mosul niet kiezen, maar nam den omweg over Djezyré, waar haar echter, tot straf, door een roofziek Opperhoofd, 2000 piasters werden afgekneveld. Verder bereisde men den oosteroever van den Tigris, over of voorbij de vlakten, waarover xenophon heentrok, alexander darius bij Arbela versloeg, en heraklius over chosroës zegevierde. Met verwondering zagen wij, dat de
beschrijving dezer streken door den voor romanesk gehoudenen curtius inderdaad allernaauwkeurigst is. Na tallooze moeijelijkheden kwam men te Mosul, het oude Ninivé; doch het was onmogelijk, geneeskundige hulp te bekomen: de Heer kinneir, met zijn' zieken vriend begaan, huurde een vlot, om met meer gemak den Tigris af te reizen. Onderweg bezweek chavasse, en kinneir vervolgde nu alleen zijnen weg, over Bagdad en Bassora, (aan weêrzijden van den Tigris zijn

{==344==} {>>pagina-aanduiding<<}
hier niets dan velden met watermeloenen of woestijnen) en over de Perzische golf en Mascate, naar Bombay. Achter of tusschen dit belangrijke reisverhaal zijn nog gevoegd afzonderlijke Ophelderingen over den terugtogt der tienduizend Grieken; over den dadelboom (waarvan men 44 soorten heeft, dragende sommige derzelve vruchten tot 60, ja tot 100 jaren) en over het Arabische paard (die der woestijn van Damascus worden voor de schoonste gehouden; een arm Arabier zou voor ééne merrie 36,000 piasters geweigerd hebben), en eindelijk eene Verhandeling aangaande de overheering van Indië, hetzij door Frankrijk of Rusland, door Turkijë en Perzië; een stuk vol diepe plaatselijke kennis, en 't welk de zwarigheden wel als zeer groot opgeeft, althans van de Fransche zijde, (van welke men ook in de eerste halve Eeuw tot zulk eene onderneming wel kracht noch moed zal hebben) maar daarentegen een punt aanduidt, waar de zwarigheid alleen van de gezindheid ééner Mogendheid afhangt; om, namelijk, uit Rusland, over de Wolga, de Kaspische Zee en den Oxus, te water het land der Afghans te bereiken; waartoe slechts de toestemming van den Sultan of Khan van Bochara wordt vereischt. Zoo men dan nog de Afghans kon winnen, zou het Britsche Rijk in Indië in den gevaarlijksten toestand verkeeren. Engeland heeft dus, zoowel als het vasteland van Europa, belang, een oog op de aanwassende magt van Rusland te houden.
De reis is vrij goed vertaald, behalve eene menigte verminkingen van eigennamen, waarvan wij eene lange lijst zouden kunnen opgeven.






Levensbeschrijving van Johan en Cornelis Evertsen, Luitenant-Admiralen van Zeeland. Door Mr. J.C. de Jonge, Substituut-Archivarius van het Rijk. Met Platen. In 's Gravenhage, bij de Wed. J. Allart en Comp. 1820. In gr. 8vo. 253 Bl. f 4-10-:

Weder een het Nederlandsche hart aangenaam verheffend

{==345==} {>>pagina-aanduiding<<}
verschijnsel, dat de streelendste herinneringen opwekt! Zoo bloeit dan, sedert Nederland zijnen rang terugnam, en, onder den schepter van zijnen Vorst, ondanks nog voortdurende bezwaren, de zegeningen der herstelde vrijheid zich verbreiden; zoo bloeit dan weder met nieuwen luister de beoefening der onschatbare geschiedenis onzes Vaderlands, te gelijk met die onzer Letterkunde! Zoo onthalen weder onze Geleerden den nog niet verbasterden smaak hunner landgenooten op de vruchten van hunnen geest, en voeden het Nederlandsche karakter, en sterken het vaderlandlievend harte! Wie herinnert zich, op den titel dezes werks, niet aanstonds de eere, door onzen verlichten Koning aan de nagedachtenis der evertsen bewezen, met wier onlangs ingewijde praalgraf Middelburgs Nieuwe Kerk prijken mag?
Zeker mag het verwondering, ja spijt baren, dat, zoo als de jonge zegt, geen Schrijver nog is opgestaan, om opzettelijk den roem der evertsen te vermelden; doch laat ons onze spijt althans daarmede verzoeten, dat dit de oorzaak is, dat een man, die zijnen titel zoo vereert, dien wij uit zijne Verhandeling over de Hoeksche en Kabeljaauwsche twisten kennen, wien het alzoo zeer wel is toevertrouwd, zijne pen gesneden heeft tot de beschrijving eener levensgeschiedenis, welke bij die der trompen, van wassenaer, en van de ruyter zal, ten minste moest, geplaatst worden.
Het Zeeuwsche geslacht der evertsen heeft, van het midden der XVIde tot het einde der XVIIIde Eeuw, niet minder dan negentien krijgsmannen, van welke er negen hun leven aan het vaderland opofferden in den strijd, opgeleverd; en hierom achten wij het zeer noodig en nuttig, dat de Heer de jonge vooraf den oorsprong ontvouwt van dit aanzienlijk geslacht, en omtrent deszelfs stamvader, evert heindricxssen, den vader, en de broeders der helden, wier levensgeschiedenis men hier vindt, in eene beknopte Inleiding, eenige wetenswaardige bijzonderheden mededeelt. Op deze Inleiding volgt dan eerst van johan, bl. 21-154, daarna van cornelis evertsen de levensbeschrijving, zoo belangrijk in inhoud, als onderhoudend en aangenaam in stijl.
Dit werk is van dien aard, dat het den Recensent niet gepast voorkwam, zijne lezers den Schrijver op den voet te doen volgen. Hij vertrouwt, dat elk het zich zal aanschaf-
{==346==} {>>pagina-aanduiding<<}
sen, die de vaderlandsche geschiedenis bemint; en hij verzekert aan dezulken, dat zij de fiksche hand van den naauwkeurigen, en, boven anderen, voor zoodanige taak geschikten, de jonge zullen danken voor hetgene zij hun, zelfs meer dan zij verwachten konden, leverde.
Het is een kostelijk boekwerk, Nederlanders! die u op den roem uwer Vaderen verheft, hetwelk u thans wordt aangeboden. Gij wordt gebeden, dat de stroom van zoo vele zoogenoemde mooije werken uwe aandacht niet afleide van dit gewigtige en schoone, dat u zoo na aan het harte gaan moet, als waarheid en vaderland.
De uitwendige gedaante dezes boeks is overeenkomstig deszelfs innerlijke waarde; en geen Middelburger, geen Zeeuw, geen Nederlander, die zoodanige hulde aan de nagedachtenis van zulke Helden niet terstond zal durven noemen, wanneer hij van het Praalgraf der evertsen gewaagt. Dat Praalgraf ziet men op het titelblad afgebeeld; voorts vindt men de fraaije afbeelding der zilveren Drinkschaal, door den Raad der Admiraliteit van Zeeland aan den Stamvader der evertsen geschonken, in het jaar 1590; verder de Beeldtenissen der beide Helden voor ieders levensbeschrijving; ook den gouden Gedenkpenning, door de Staten van Zeeland aan johan geschonken, bij de overwinning op Colaert, Ao. 1636; de gouden Keten en den Gedenkpenning, door fredrik III, Koning van Denemarken, aan cornelis evertsen vereerd, in het jaar 1659; en eindelijk twee uitslaande Geslachtregisters: hetwelk alles dit werk niet weinig sieraad bijzet.
Gaarne getroost zich Recensent de moeite om het volgende af te schrijven, of het nog ter meerdere aanprijzing, dan zijne lofspraak, zoude mogen dienen: ‘In het jaar 1679 besloten de Staten van Zeeland eerst tot de aanbesteding van het Praalgraf, nadat ze daartoe door den toenmaligen Viceadmiraal, en door den Schout-bij-nacht evertsen, Zonen van jan en cornelis evertsen, dringend verzocht waren; met aanbieding van hunne zijde, om, indien dit hun verzoek werd ingewilligd, zelve uit het geslacht der evertsen de gelden, daartoe benoodigd, voor te schieten, tegen den betamelijken interest van vier ten honderd. Aan den beroemden rombout verhulst werd dit werk, op deze voorwaarden, in het jaar 1680, toevertrouwd, hetwelk hij, na eenen arbeid van omtrent drie jaren, heeft vol-
{==347==} {>>pagina-aanduiding<<}
bragt. Dit Gedenkstuk is een der sraaiste, welke ons vaderland oplevert. - Twee Geniussen, met treurgewaad omhangen, en staande op dolsijnen, beweenen den dood der Zeehelden. Tusschen hen is een marmeren steen, voor het opschrist geschikt, aan welks voet een zeegevecht wordt voorgesteld. Op dezen steen ligt eene zegekroon, omgeven met vlaggen en onderscheidene zeesieraden. Omhoog zijn de gekroonde wapenen van Nederland, Zeeland en Oranje. Voorwaarts rusten op twee grafsteden, elk met een' dolsijn versierd, de beide Luitenant - Admiralen, in volle wapenrusting, met den staf van gezag in handen. Terzijde van de beide Vlootvoogden staat een helm en eene grasnaald; achter hen ziet men het gekroonde wapen der evertsen. Het geheel is kunstig uit wit en zwart marmer gebeeldhouwd; zoodat men in den vervaardiger gemakkelijk den stichter van het Praalgraf van de ruyter kan erkennen. - Na de voltooijing van het Praalgraf, ontbrak nog aan hetzelve een opschrift, in hetwelk de heldendaden der beide Luitenant - Admiralen vermeld werden. De Staten van Zeeland
deden hiervan een ontwerp maken, en keurden hetzelve goed. (Hier leest men nu dat opschrift, in het Latijn, en vertolkt, bl. 248, 249, hetwelk nimmer is uitgegeven.) Het behaagde echter in geenen deele aan de Zonen der beide Luitenant - Admiralen; ja, wat meer is, zij weigerden hetzelve te doen plaatsen. De siere asstammelingen dier Helden meenden, dat de roem hunner Vaderen verkleind werd, door en tromp en de ruyter alleen groot te noemen, zonder dezelfde hulde aan het doorluchtig Zeeuwsche Broederpaar te bewijzen. De nakomeling, vrij van naijver, kan de reden der afkeuring naauwelijks billijken: doch hij, die zich in den leestijd van de Zonen der beide Zeevoogden verplaatst, zal, bij het herdenken aan den smaad en de miskenning, hun meermalen aangedaan, ligtelijk deze misschien te vergetrokkene fierheid vergeven aan Mannen, wier blakende heldenmoed geen schijn zelfs van minachting, terugzetting os vernedering kon verdragen. - Deze omstandigheid veroorzaakte een' hevigen twist tusschen de Staten van Zeeland en de leden van het geslacht der evertsen. De Viceadmiraal cornelis evertsen, Zoon van cornelis evertsen de Ouden, een man van een oploopend en hevig karakter, trok zich deze zaak voornamelijk aan, en zocht de gewenschte veranderingen in het opschrift daar te stellen; doch de Staten van Zeeland sloegen

{==348==} {>>pagina-aanduiding<<}
dit voorstel meermalen af, en noemden zelfs het gedrag van dien Vlootvoogd te dezen opzigte vermetel en verwaand. - Intusschen was het gevolg van dezen twist, dat de voorgeschotene gelden aan de evertsen nimmer van 's Lands wege werden teruggegeven, en dat het opschrift niet op het Praalgraf geplaatst werd vóór het jaar 1800, toen hetzelve op last der Kerkmeesteren, zonder toestemming van iemand uit het geslacht der evertsen, daarop is gesteld (*). - Door verschillende omstandigheden, bijzonder door de inlegering der Engelschen, 1809, was de Oude Kerk, zijnde het gebouw, in hetwelk het Praalgraf was opgerigt, zoodanig in verval geraakt, dat dezelve geheel was verlaten, en de Tombe door niemand meer bezocht werd, ja, als het ware, in vergetelheid was geraakt. Dit verwekte bij sommige voorstanders van vaderlandschen heldenmoed het verlangen, het Praalgraf naar elders te zien verplaatsen. Er werden hieromtrent aan Z.M., onzen geëerbiedigden Koning, de noodige voordragten, door het Zeeuwsche Genootschap van Wetenschappen, gedaan, en, na verkregene toestemming, is het Praalgraf, met de overblijfselen der lijken, naar de Nieuwe Kerk te Middelburg overgebragt, en aldaar met groote plegtigheid, 18 Lentemaand 1818, ingewijd; wordende hetzelve, op uitdrukkelijke begeerte van den laatsten Stamhouder, en op bevel der Hooge Overheid, met het nieuw, eenvoudig Nederlandsch opschrift versierd. (Dat nu hier volgt.) -
Sedert dien tijd heeft het Praalgraf, door den tand des tijds reeds aangerand, eenen nieuwen luister verworven, en met hetzelve de naam der beide Helden.’
De Heer de jonge oogste van zijnen arbeid, welke dien luister niet weinig verhoogt, vele eere; en wij zeggen, ten slotte, met onzen helmers:

o! Wie bij dit verhaal zijn borst niet voelt ontgloeijen, 
Niet naar hun tombe snelt, daar niet een' traan laat vloeijen, 
Daar niet met bloote kruin het koude marmer kust, 
Waaronder 't overschot dier martelaren rust, 
Daar God niet knielend dankt met zaamgeklemde handen, 
Verdient des mijnslaafs lot in 's aardrijks ingewanden! 



{==349==} {>>pagina-aanduiding<<}

Werken der Hollandsche Maatschappij van Fraaije Kunsten en Wetenschappen. Vden Deels 1ste Stuk. Te Leyden, bij D. du Mortier en Zoon. 1820. In gr. 8vo. 238 Bl. f 2-:-:

Van alle zijden prijst zich dit boek aan de achting en deelneming der Nederlanders aan, die hunnen naam met eere dragen. Gij vindt hier, Lezers! drie stukken van welsprekendheid, door eene zoo verdienstelijke Maatschappij met den eereprijs bekroond. De onderwerpen dier stukken zijn de heilige voorwerpen des eerbieds uwer vaderlandsliefde. De winnaars van den eereprijs zijn de Groninger Hoogleeraar, Mr. b.h. lulofs, die hier als Lofredenaar van den stichter onzer vrijheid, willem den eersten, optreedt; de Lofredenaar van johan de witt, Mr. f.a. van hall, de waardige Zoon van den geleerden en welsprekenden maurits cornelis; en eindelijk de geliefde Dichter onzes volks, tollens, die hier de overwintering der Hollandes op Nova Zembla, in 1596 en 1597, bezingt.
De Heer lulofs staaft door zijn voorbeeld, wat hij in zijne Redekunst gezegd heeft voor cicero's aanmerking, dat de gansche inrigting eener Lofrede moet geschikt zijn, om het vermaak en genoegen der Toehoorders te bevorderen, en dat derhalve in dezelve de verhevenste welsprekendheid mag gebezigd worden. Na vooraf een allerbeknoptst overzigt van 's Prinsen levensloop gegeven te hebben, verhest hij deszelfs lof, door hem als Staatsman en Regent, als Veldheer, en als Grondlegger der Nederlandsche onafhankelijkheid te beschouwen. Wij hebben deze Lofrede bewonderd, en twijfelen niet, of ieder, die dezelve leest, zal den man, die zóó der waarheid, der verdiensten en den vaderlande zijne hulde brengt, danken. Een paar aanmerkingen, die niets aan de waarde van dit meesterstuk ontnemen, hebben wij slechts. Is de Lofrede toch niet al te lang? Niet, dat dezelve den Lezer vervelen zal; maar - omdat (zie bl. 1) dezelve voorondersteld wordt uitgesproken te zijn tot eene gemengde vergadering van Toehoorders. En: waarom wordt men niet, zoo als in het stuk van van hall, gewezen in den tekst zelven naar de aanteekeningen? Onder deze is vooral onze aandacht getrokken door het aangevoerde, om waarschijnlijk te maken, dat willem de I, hetgene onze wagenaar be-
{==350==} {>>pagina-aanduiding<<}
twijselde, die redevering wel gehouden hebbe, in de, ter raadpieging over het Verbond der Edelen, belegde vergadering, uit welke lulofs's Vorsten welsprekendheid bewijst. Wij wenschen, dat deze Lofrede door veler harten zal verstaan en nagegalmd worden, en, in plaats van uit dezelve iets af te schrijven ter aanprijzing, - tusschen zoo veel schoons konden we ook geene keuze doen - zij alleen, hetgene lulofs van willem's laatste woorden zoo
wèl en zoo te pas zegt, ook op deze Lofrede toegepast door ons geheele hart: ‘o! Wie, dezelve bij het grafgesteente van den gadeloozen Vorst zich herinnerende, niet bij hetzelve nederknielt, niet met ontbloote kruin het koude marmer kust, hij (zou een helmers uitroepen) verdient het lot van den mijnslaaf in de ingewanden des aardrijks!’
De Lofrede op johan de witt is de helft minder in uitgebreidheid. Men kent reeds den Schrijver uit deszelfs Bedenkingen over Cicero aan Prof. schröder; dit stuk geeft hem eene nieuwe aanspraak op den roem, van de pen met fiksche hand en con amore te voeren. Dit zeggen wij, wat het stuk over het geheel betreft: voor het overige scheen ons van hall's welsprekendheid, hier en daar, meer weelderig dan krachtig, en somtijds meer gedrongen dan vrij toe. Of die mindere kracht aan de, onzes inziens, te vele exclamatiën en uitweidingen, en die mindere ongedwongenheid aan de kiesche voorzigtigheid, met welke het onderwerp is behandeld, zij toe te schrijven, laten wij aan des Lezers oordeel liefst over. De laatste zal elk in het oog vallen, bijzonder, wanneer hij den Redenaar, niettegenstaande hij anders min beknopt is, sommige punten, die elks belangstellende aandacht trekken, slechts ter loops ziet aanroeren. Die voorzigtigheid zij intusschen, om derzelver edel doel, den onpartijdigen niet mishagelijk; hoezeer wij in den Lofredenaar de openhartigste vrijmoedigheid, die niet schroomt zijnen Heid te verheffen, belijden zeer te begeeren. Wij geven aan den Heer van hall in bedenking, of het niet beter ware gezwegen, en anders, met eenige bepaling, meer gesproken, van de voorregten eener goede geboorte, d.i. geboorte in aanzienlijken stand; dit zij dan een voorregt, maar in eene Lofrede, aan verdiensten toegewijd, behaagt het ons minder, die - wij herinneren ons feith's Lofzang op de Ruiter - hem, die zichzelven schiep, het goud deed blozen, en den adel teelde uit zijne deugd, deswege te grooter achten, de-
{==351==} {>>pagina-aanduiding<<}
wijl hij het voorregt eener goede (?) geboorte derfde. Wij bestuiten onze aankondiging, opregte aanprijzing van dit stuk, met het
slot van hetzelve over te nemen, bewust, dat het elken echten Nederlander behagen zal en treffen; ook hen, die aan van hall niet zoo gaaf willen toestemmen, dat willem de III, door de bezorging van de witt, dien van hall noemt, ‘uit beginselen en overtuiging, zoo het schijnt (? neen - inderdaad) der Stadhouderlijke regering niet genegen,’ met dien eerbied voor het Opperwezen, die liefde voor het volk enz. bezield werd, die hem tot den man vormden, welke hij sedert is geworden. Dus luidt dit slot: ‘o! Zoo er nog banden bestaan tusschen u en deze wereld; banden, welke zeker geen sterfelijk oog ziet. maar die misschien daarom niet minder wezenlijk zijn, - laat het u dan, onbevlekte geest! tot een welbehagen zijn. dat verlichting en kennis op deze wereld zoodanige voortgangen gemaakt hebben, dat Vorsten en Volken wederkeerig hunne regten en verpligtingen hebben leeren kennen en eerbiedige; - dat thans mogelijk is geworden, hetgeen in uwen leeftijd niet denkbaar was, dat er vrijheid onder eene eenhoofdige regering bestaan kan. Sla de oogen nederwaarts op het Vaderland, weleer het eenige doel van alle uwe pogingen. Zie! hoe hetzelve onder een Opperhoofd uit een bij u niet zoo onbemind (?) geslacht, onder een' der opvolgers van uwen voedsterling, vrij en onafhankelijk leeft. Uw lofgalm klinkt, ongehinderd, uit vrije monden, onder Oranjes heerschappij. Hij moge dan ook met dien van eenen willem den eersten, stamhouder des geslachts, de leus wezen van eendragt, vrijheid en voorspoed!’
Amen! - Zoo gewoon dit woord elke preek besluit, zoo zeker plaatst het elk hart achter dezen uitroep, en verblijdt zich elk, dat johan de witt zulk eenen Lofverkondiger in den jeugdigen van hall vond, die voortga, op het spoor zijns roemwaardigen Vaders, zich den dank der ware Vaderlanders te verwerven! - Wij moeten niet vergeten te zeggen, dat dit schoone stuk met Aanteekeningen wordt besloten, van welke ons meer dan ééne zeer belangrijk voorkwam, en die alle van des Schrijvers belezenheid en schrander oordeel getuigen.
Wat zullen wij van het Tafereel van tollens zeggen? Wij lazen het, nadat menig eene lofspraak, die ons ter oore

{==352==} {>>pagina-aanduiding<<}
kwam, onze verwachting zeer hoog gespannen had; en wij zijn verpligt, te belijden, dat onze verwachting is overtroffen; dat tollens ons nimmer nog meer, nimmer zoo, tot bewondering en lof opgewekt, en dat dit Tasereel eenen indruk op ons gemaakt heeft, niet verminderende bij de herhaalde lezing, en eindigende in eenen edelen hoogmoed op ons vaderland, dat zulke burgers bezit. Het is een Tafereel. in de meeste en in de waardigste beteekenis van dat woord. Het is eene schilderij, die ons alles zoo vertegenwoordigt, alsof wij zelve ondervonden, wat ons hier voor oogen gesteld wordt; en wij beklagen diep den smaak en het gevoel van hen, die van dit meesterstuk van kunst, zonder innig geroerd te zijn, scheiden kunnen. Wat zullen we uit hetzelve, ter wettiging onzer losspraak, kiezen? De afreis van het vaderland, of den tegenstand des gevaars, in hetwelk heemskerk en rijp van elkander geraken? Des eersten voorttogt, of de komst te Nova Zembla? Den eersten nacht aldaar, of de herschepping van het schip in eene hut op het land? De gevaren van beeren, en het lijden, dat hun van de koude wordt berokkend, in welke

De heete moutwijn stremt, hoe fel en sterk zij stoken; 
De wanden zijn berijpt, al zien ze zwart van 't rooken; 
En de ingedragen sneeuw, die aan hun hoosblok zit, 
Valt op de vuurplaat af, maar blijft er droog en wit: 

of, terwijl het niet meer dag wordt, en de voorraad bezuinigd moet worden, de huishouding in de hut? Hoor eens, Lezer! of moet Recensent zeggen: ‘zie eens!’

Des feestdaags, anders niet, wordt uit het zilte nat 
Het bruine vleesch gescheurd, dat vastvroor in het vat: 
Dan dekt de ketel 't vuur, waar zij zich rondom scharen, 
En hunkren naar den disch, en in den wasem staren. 
Maar eerst den dag gevierd en God den Heer geloofd! 
Zij slaan den Bijbel op, ontblooten zich het hoofd; 
Een hunner, beurt om beurt, met eerbied opgerezen, 
Staat uit Gods heilig woord een hoofdstuk voor te lezen; 
Of aller ziel en zang smelt luidkeels zich ineen, 
En Nova Zembla hoort de psalmen van Datheen. 

Waarlijk, men luistert mede naar den avondkout, en schikt

{==353==} {>>pagina-aanduiding<<}
zich bij de spelen, en neuriet de landsliederen der stoute gasten mede, terwijl men leest. Om van de beschrijving des indruks, dien het Noorderlicht maakt, en van het gevaar der verstikking, en de redding van de bedwelming in den slaap, en van het sterven van barends te zwijgen, hoe meesterlijk is de aanbraak van het eerste licht geteekend!

Reeds is het uur nabij, en 't uitzigt doet hen beven, 
Dat één (wie zal het zijn?) al de andren overleven, 
En eenzaam worstlen zal met nog geduchter nood. 
Zij strekken de armen uit, en bidden om den dood. 
Reeds wordt het opzet rijp, o gruwel! reeds besloten, 
Bij 't klimmen van 't gebrek om 't veege lijf te loten! 
Reeds stond de kroes gereed, die eerlang rond zou gaan... 
God dank! daar gaat een vonk van 't sluimrend daglicht aan! 
Zij zien het, twijflen, rukken 't valluik heftig neder, 
En staren... Ja, God dank! 

Doch wij moeten ons inbinden; het vertrek van Nova Zembla, nadat de boot gevonden, bereid, elk lijk in de rotskloof begraven is, overspreid met een doodkleed van sneeuw, en barends' schrift bezorgd, ware anders niet minder waardig hier gelezen te worden. Maar wie bedwingt zijne verrukking, wanneer hij de allerlaatste gevaren afgewisseld ziet door de ongedachte redding aan Laplands oever, waar rijp 't herstelde zeil ontrolt, om huiswaarts heen te varen, en heemskerk's wissen dood te melden aan den Staat? Eerst leest men:

De golfslag drijft hen voort 
Naar Laplands oever, dien zij naadren. De ochtend gloort, 
De dag is helder, damp noch nevel dekt de stroomen: 
Zij zien in 't rond ... zij gillen 't uit! zij zien de zoomen! 
Zij zien een' mast, een schip, dat zeilree ligt aan 't strand; 
Zij zien een vlag... o God! de vlag van 't vaderland! 

Wij hopen niet, dat dit Dichtstuk alleen in die handen kome, die de werken der Maatschappij, welke de oorzaak van hetzelve is, zich aanschaffen, en wenschen door onze aankondiging te hebben medegewerkt, dat niemand, die tollens op prijs stelt, dit onverbeterlijk voortbrengsel van dien vaderlandschen Zanger zal willen ontberen, of behoeven te missen.





{==354==} {>>pagina-aanduiding<<}

Commentarius perpetuus in Julii Caesaris, Strabonis, Melae, Plinii, Taciti, Dionis, Ptolemaei, Zosimi, Ammiani, Eumenii, Sidonii Apollinaris, Eutropii, Gregorii Turonensis, Aimoini, aliorum - tradita de rebus Belgicis, Batavicis, Frisicis, Sicambris, aliis nonullis, quem praebet rerum illarum historia, ab antiquissimis inde temporibus, ad annum aerae Chr. 1140. - scripsit G. Gruining. Lugd. Bat. apud S. et J. Luchtmans. Oct. maj. pp. 230. f 2-6-:

Daar wij dit boekje alleen ten dienste van diegenen onzer Lezeren, welke Latijn verstaan, aankondigen, behoeven wij deszelfs verbazend breeden en zeer zonderling zamengestelden titel (waarvoor de Schrijver bijzondere redenen schijnt gehad te hebben) niet te vertalen. Genoeg dan, dat dezelve eene Geschiedenis der Nederlanden belooft, van den vroegsten tijd af tot op het jaar 1140, - zeer beknopt, dat spreekt van zelf, schoon zich de Heer bruining over sommige bijzonderheden breed genoeg, voor zulk een bekrompen bestek, uitlaat. Ziet hier, met verkorting, hoe hij zelf den hoofdinhoud opgeeft. - Inleiding; waarin vergeleken en opgehelderd wordt, hetgeen de oude Geschied- en Landbeschrijvers, wegens den Rijn en naburige stroomen, en ettelijke van derzelver oeverbewoners, gemeld hebben. 1ste Boek; handelende van den eersten oorsprong der Belgen, Bataven, enz. en van derzelver geschiedenis, tot aan den opstand van Claudius Civilis. 2de Boek; van het gebeurde sedert dien opstand. tot op de verdeeling van het Romeinsche Rijk tusschen Arcadius en Honorius. 3de Boek; het opgevolgd tijdvak, tot aan de volkomene onderwerping der Vriezen en Saksers aan Karel den Grooten. 4de Boek; van den eersten inval der Normannen in Vriesland tot de vereeniging van het bewind over Zutphen met dat over Gelderland, en van dat over het Namursche met dat over het Luxemburgsche. Een Aanhangsel bevat aanmerkingen, tot staving en uitbreiding van vele bijzonderheden, in den tekst voorkomende.
Wij kunnen van dit kleine werkje zeggen, dat het eene groote menigte van zaken bevat, en allerwegen getuigt van des Schrijvers geleerdheid, en gemeenzaamheid, zoo met de schriften der Ouden, als met die der lateren; waarvan hij trouwens reeds meermalen bewijzen gegeven heeft. Men zou

{==355==} {>>pagina-aanduiding<<}
zich zeer bedriegen, zoo men waande, dat hij slechts uit vorige Geschiedschrijvers een Kortbegrip had zamengesteld, hetwelk niet vele moeite had behoeven te kosten. Neen; hij gaat overal zijnen eigen' gang, en heeft, ten aanzien van vele gewigtige bijzonderheden, zoo van vroegeren als lateren tijd, zijne, van andere, ook de beroemdste, Schrijvers verschillende, inzagen; zoodat men niet zelden eenen wagenaar, van wijn, kluit, van spaan enz. met bescheidenheid wedersproken vindt, en geen beoefenaar der Vaderlandsche Geschiedenis dit werkje ongelezen kan laten. In bijzonderheden kunnen wij ons deswege niet inlaten, dewijl ons bestek dat niet gedoogt; doch wij gelooven, dat de Heer bruining hier en daar gelijk heeft, schoon wij verre af zijn van hem in alles bij te vallen. Doch wie kan, in zulk soort van onderzoek, zich ook voorstellen, dat hij elk overtuigen zal? - Eene volledige Geschiedenis bevat dit stuk niet, zelfs niet als Kortbegrip aangemerkt. De Schrijver heeft zich, nu hier, dan daar, meer bijzonder aan dit of dat gewest gehecht, waarover hij dan breeder uitweidt, stappende weêr vlugtiger over andere gewesten henen, enz. - De geschiedenis der planting van het Christendom in de Nederlanden heeft hij kortelijk, vrij naauwkeurig, zijn verhaal ingevlochten; doch iets, dat naar Kerkelijke Geschiedenis, voor het vervolg, gelijkt, vindt men bij hem zoo min, als bij anderen van 's Lands Geschiedschrijvers. - Het werkje is opgedragen aan de Hoogleeraren kemper en tijdeman, en heeft achteraangevoegd eene uitslaande tijdrekenkundige Tafel, waarin men met een oogopslag zien kan, wie gelijktijdig over de onderscheidene Nederlandsche gewesten bewind gevoerd hebben.




Dissertatio inauguralis, de Anglorum lege navali, ejusque vi in patriam nostram: quam defendet Petrus Simons. Trajecti ad Rhen. 1820.

Alhoewel de Utrechtsche Hoogeschool niet in gebreke blijft, de openbare bevorderingen harer kweekelingen door middel van de Boekzaal den volke bekend te maken (iets, dat men te Leyden minder noodig schijnt te oordeelen, waarmede wij den Heer Secretaris van den Leydschen Senaat mits dezen gelukwenschen, dewijl zijn Hooggel. anders nog al wat ad-
{==356==} {>>pagina-aanduiding<<}
vertentiën naar de Boekzaal zou moeten zenden), gelooven wij echter aan jonge lieden van verdienste geen ondienst te doen, zoo wij ook, nu en dan, den inhoud hunner dissertatiën door middel van een ander Maandwerk, dan de Boekzaal, aan het publiek mededeelen. Onder deze jonge lieden rekenen wij den Heer p. simons, Zoon van den Hoogleeraar a. simons, die ook in een schoon Vers, achter deze Dissertatie geplaatst, zijne vaderlijke vreugde over de promotie van zijnen Zoon heeft uitgedrukt. Wij moeten ons vergenoegen met eene korte opgave van den inhoud der Verhandeling. Cap. I. geeft de Heer simons eene korte schets van den toestand onzes Vaderlands vóór de Akte van Navigatie, en onderzoekt de aanleidende oorzaak tot deze Akte. Cap. II. bevat twee Afdeelingen, waarvan de eerste behelst de Akte zelve, volgens de woorden van aitzema (deze inlassching is te groot voor een zoo klein geschrift); in de tweede Afdeeling spreekt de Schrijver over de beperkingen van den Koophandel in het algemeen, waar hij twee vragen beantwoordt; vooreerst, of zulk eene beperking volgens het Regt der Volken geoorloofd zij? ten tweede, wanneer die beperking nuttig zij? Cap. III. onderzoekt de Heer simons, welk een' invloed de Cromwelliaansche Akte van Navigatie op den toestand van ons Vaderland gehad hebbe; waar hij vooreerst
spreekt over den invloed op den handel; ten tweede, over den oorlog, uit deze Akte ontstaan; en eindelijk, over den invloed, dien cromwell in het algemeen op de zaken van ons Vaderland heeft uitgeoefend. - Dit is de korte inhoud der Verhandeling, die wij met genoegen hebben gelezen, als het werk van een jong mensch, en niet van een' Veteraan. Wij doen opregtelijk hulde aan de vlijt en belezenheid van den Doctor, wenschende, dat hij, op het spoor van zijnen waardigen Vader, zal voortgaan zich omtrent de geletterde wereld verdienstelijk te maken; ten zij de Heer simons liever had, dat wij hem zoo veel praktijk toewenschen, dat hij aan de geletterde wereld niet meer denken kan. Hoe het zij, nooit vergete hij de schoone regels in het gemelde Vers van zijnen Vader:

Aan waarheid steeds getrouw, 
Zult gij, in leed en rouw, 
Nooit moed'loos nederzijgen; 
Haar stem spreke in u luid', 
En uwe borst zal zal zachter hijgen, 
Wanneer ge uwe oogen sluit. 



{==357==} {>>pagina-aanduiding<<}

Verhalen uit de Groote Wereld. Naar het Engelsch van Miss Edgeworth. Te Groningen, bij W. Wouters. 1820. In gr. 8vo. 282 Bl. f 2-4-:

Wij wenschen deze verhalen vele nadenkende lezers en getrouwe behartiging in dien kring, voor welken zij bijzonder bestemd zijn; en hoezeer wij ons opregt verblijden, te kunnen verklaren, dat dit tegengift nog geene zoo hoognoodzakelijke behoefte is in ons land, als in Engeland en andere ons vreemde rijken, zoo is toch het voorbeeld besmettelijk, de groote wereld zich in verscheidene trekken in alle landen gelijk, en gelukkig zijn zij voorzeker, die in zoodanig eenen spiegel kunnen zien, zonder te moeten blozen voor hunne eigene beeldtenis, en die zich laten waarschuwen, en de waarschuwing behartigen, eer het te laat is. Almeria, eene rijke erfgename uit den minderen stand, had goeden aanleg, voortreffelijke vrienden, de beste uitzigten, en had haar geluk inderdaad nagenoeg in hare handen. Dan, helaas! zij liet zich verlokken door bedorvene grooten; hare ijdelheid sleepte haar weg; hare zedelijke waarde daalde; zij koos en verkreeg den schijn voor het wezen; zij had de beste vrienden verlaten; zij had vrienden uit de groote wereld gekozen; zij leefde dan ook in de groote wereld, en de kuische oude vrijster (want dit bleef zij inderdaad) is het sprekend voorbeeld, hoe de wereld hare veteranen beloont - eene jeugd vol dwaasheid, en oud, slaven van het spel.
De Schuldeischer, het derde verhaal, is geene minder treffende waarschuwing. De ligtzinnige man naar de wereld, die hier optreedt, bewerkt door zijn ligtzinnig verteren, en het spotten met het regt en den drang zijner schuldeischers, de gevangenis en namelooze ellende van een waardig huisgezin; en de edele dochter van den onderdrukten had zich bijna over gegeven, om hare ouders te redden, tot een slagtosser van zijnen wellust. Zij kenden hem niet, noch hij haar. Bij het ontwaken van haar zedelijk gevoel, dat voor de misdaad terugbeeft, leert hij haar kennen, en zichzelven als de schuldige oorzaak van hare radeloosheid en nabijzijnden val; nu ontwaakt zijn geweten, en, God zij geloofd! hij herstelt, wat te herstellen was, en wordt nu zelf eerst regt onafhankelijk.

{==358==} {>>pagina-aanduiding<<}

Madame de fleury is het tweede en meest schoone verhaal. Hier zien wij de waardige aanzienlijke vrouw, en hoe zij haar hart zuiver houdt, en de edelste genoegens kiest, al leeft zij dan in de groote wereld. Zij komt in ongeluk; zij beleefde in Frankrijk de rampzalige omkeering van regt, wet en orde. Maar nu oogst zij ook van hare vroeger en aanhoudend beoefende deugden de edelste vruchten. Zij had het herstel van haar huis aan de deugd, die zij had aangekweekt bij een gering, maar edel meisje, te danken, hetwelk op het voordeeligst afsteekt bij eene andere van dien stand, maar van de slechtste inborst, wie de tooneelen der omwenteling wel tot blinkende ellende, maar geenszins tot deugd of geluk verheffen kon.
Hoe goed Miss edgeworth de pen voert, is ook bij ons genoegzaam bekend. De vertaling van dit werk viel in goede handen.

De Geschiedenis van eene Officiers-Weduwe en hare Kindeen. Uit het Engelsch, naar de derde oorspronkelijke Uitgave. Met Platen. Te Amsterdam, bij W. van Vliet. In kl. 8vo. 185 Bl. f 1-10-:

Buiten twijfel verdient deze onderhoudende geschiedenis, welker vertaling Mejufvr. a.m. moens ons hier aanbiedt, dezelfde goedkeuring, die aan hare Tweelingzusters ten deef Viel. Wij hebben hier een welbewerkt en waarlijk leerzaam verhaal, hetwelk, op eene edele, regt hartelijk godsdienstige wijze, het gevoel van, en het vertrouwen op eene ons leidende vaderlijke voorzienigheid Gods krachtig opwekt, en niet alleen in den gevorderden leeftijd, maar ook in de jeugd reeds met groot genoegen gelezen wordt, en het hart stemt tot regt werkzame godsvrucht. Moge dit boekje vele lezers vinden! Het zal, vertrouwen wij, niets dan goed stichten. En zien wij hier, hoe de zonen der weduwen, juist tegen hunnen wensch en schijnbaar tegen geheel hunnen aanleg, tot dien stand in de wereld geraakten, welken zij kiezen moesten eeniglijk uit pligtsgevoel, maar hoe zij echter, juist door dien schijnbaar geheel tegenovergestelden aanleg en karakter, in dien, door hun pligtsgevoel hun opgedrongenen, stand, de edelste en nuttigste menschen werden, - zoo doe

{==359==} {>>pagina-aanduiding<<}
dit den lezer het nadenkend oog slaan op zijne eigene geschiedenis, en welke de overtuiging, dat, wat omstandigheden of schijnbaar noodlot ook onmogelijk maken voor ons, ofschoon wij het vurig zouden verlangen, en uit de beste beginselen, het echter onze eigene schuld en dwaling is, zoo wij ons niet in elken kring en stand, waarin wij geplaatst zijn, kweekelingen der ons weldadig leidende Godheid gevoelen.

Lessen der Wijsheid, voorgesteld in Tafereelen uit de Romeinsche Geschiedenis aan Kinderen uit den beschaafden stand. 's Gravenhage, Amsterdam en Breda, bij van Cleef en van Bergen. 1820. In gr. 8vo. f 1-16-:

Wij hebben van het eerste twaalftal dezer Tafereelen op zijnen tijd loffelijke melding gemaakt. Dit tweede bundeltje verdient vooral niet minder onze aanprijzing. De opsteller heeft het met eene aanspraak aan waardige vaders geopend, en denzelven eenige wenken gegeven, hoe zij dit boekje ook kunnen gebruiken als eene bijdrage ter vorming van verstand en hart hunner kinderen. Deze vorming, ontleend uit de Romeinsche geschiedenis, is waarlijk in verschillende tijden zeer verschillende geweest. De vorming werd meest geschoeid naar den geest des tijds, of de bijzondere begrippen der menschen. Ook wij hebben den tijd beleefd, dat men ons uit de romeinsche geschiedenis betoogde, dat de fraaije letteren het weelderigst tierden in een vrij gemeenebest; dan, dat zulks beter onder eene eenhoofdige regering ging. Nu was Augustus een huichelaar en dwingeland, dan een braaf man en de vader des vaderlands. Zoo wordt dan de Romeinsche geschiedenis een wassen neus, en Brutus en Cassius, gisteren voorgesteld als verlossers des vaderlands, worden heden uitgekreten voor dweepzieke rustverstoorders. De schrijver onzer Tafereelen zegt, dat hij dezelve zoo geschetst heeft, als eene gevoelige ondervinding ons die doet voorstellen. Als dat nu met de geschiedkundige waarheid overeenkomt, heeft hij daar deugdelijk gelijk aan; want de ondervinding is en blijft toch maar de beste leermeesteresse. - Wij ontmoeten hier twaalf Tafereelen, ieder door eene plaat opgehelderd. Vooraf gaat de inhoud en tijdsorde, en het jaar vóór de geboorte van Christus staat over tegen het jaar na de stichting van Rome.

{==360==} {>>pagina-aanduiding<<}
Curtius spoort de jeugd aan tot heldhaftigheid, Curius tot onomkoopbaarheid, Fabricius tot onverschrokkenheid, Regulus tot getrouwheid aan den eed; in Flaminius ziet zij het misbruikte vaderlijke gezag, in de Romeinsche gezanten te Carthago het geven van eenen regtvaardig schijnenden giimp aan een slecht voornemen, en zoo in alle wat. Het geval van Archimedes inzonderheid geeft eenen in deze tijden allernuttigsten wenk aan vaders en kinderen; dat, namelijk, niets schadelijker voor kunsten en wetenschappen is, dan dat de menschen zich niet tot ééne derzelve bepalen, maar vele te gelijk willen beoefenen, en alzoo in geene derzelve tot de meestmogelijke bekwaamheid geraken.

De Familie Fromm. Een Geschenk voor de Jeugd. Uit het Hoogduitsch. Te Amsterdam, bij G.S. Leeneman van der Kroe. In kl. 8vo. 211 Bl. f 1-8-:

De bijna volle bladzijde met aanwijzing van errata of drukfouten versiert dit boekje niet, en het daardoor bij ons opgevat vermoeden, dat de vertaler juist de volkomenste taalkennis niet bezat, vonden wij, door het menigvuldig als voor dan, en een en ander overblijfsel van het Hoogduitsch taaleigen, maar al te zeer bevestigd. Het maken van kennismakingen, bl. 46, en het: ‘Vollman maakte niet gebruik,’ enz. bl. 55, en wat meer van dien aard is, zal meer dan éénen lezer, zoo wel als ons, hinderen. Dit spijt ons, daar wij voor het overige dit boekje, onder de aangename en nuttige boekjes voor de jeugd, gaarne eene eervolle plaats geven; alhoewel wij niet kunnen ontkennen, dat wij het vertalen van een aantal soortgelijke boekjes uit het Hoogduitsch, of eenige andere taal, minder noodig houden, daar er immers vaderlandsche schrijvers en schrijfsters genoegzaam voorhanden zijn, die even goed iets oorspronkelijks, van gelijke of hoogere waarde, zonder vele moeite, kunnen geven. Liever zagen wij dit en soortgelijke boekjes in het oorspronkelijke in handen van onze kinderen, die onderwijs in de moderne talen ontvangen, te hunner aangename oefening, welke dan tevens uitspanning wordt; terwijl onze vaderlandsche kindervrienden voor het vermaak en het nut van onze kinderen, die alleen Hollandsch lezen, en van den vreemdeling, die de zijnen in onze taal oefenen wil, kunnen en behooren te zorgen.
Op het wezenlijk onderhoudende en de goede zedelijke strekking van dit kinderboekje hebben wij, inderdaad, geene aanmerking; vooral bevalt ons, dat hier eene zoo strenge waarheidsliefde wordt ingescherpt, en tegen onachtzaamheid aanhoudend en zoo dringend gewaarschuwd wordt. De inhoudt verdient alzoo allezins lof.





{==361==} {>>pagina-aanduiding<<}

Boekbeschouwing.

Negende zestal Leerredenen, door J.H. van der Palm. Te Leyden, bij D. du Mortier en Zoon. 1820. In gr. 8vo. 212 Bl. f 1-12-:

Wij lazen de eerste Leerrede uit dezen bundel, en ziet! bij de majesteit des aanbrekenden dageraads rees van uit de weligste landouw voor ons oog naar de wolken de schoone Thabor, hooger en lager en van rondom versierd met al de heerlijkheid van Kanaäns bloeijend geboomte, biedende de verrukkendste vergezigten op Libanons cederen en Sarons valleijen van deszelfs hooge kruin, met groene struiken omkranst. o! Het is goed, zeiden wij, dat van der palm dezen berg als den berg der verheerlijking van Jezus verdedigt; want zoo schoon moest het punt der aarde zijn, waar de Zoon van God een bezoek uit den Hemel opwachtte. Alles was reeds Hemelglans en gloed daar boven, en wij zagen Petrus, uit den slaap ontwakende, in zoete verwarring gereed, om van den groenen bergkrans takken en meijen te breken en zamen te vlechten tot loovertenten voor de drie Hemelgestalten, wier gewaad was als van lichtstof. Verheerlijkt werd dit tooneel door de aloude wolk van Jehova's glorie; maar wij hoorden geene donderslagen, als weleer Israël; eene zachte Vaderstem rolde liefelijk van uit die lichtwolk, en alles, wat van den Hemel dáár was, kwam krachtiger uit wegens de aardsche schaduw, daarop geworpen door dat slapen en wakkerworden, door die verbijstering en bekrompenheid der Jongeren. Het was ons, alsof wij de stemme hoorden: ‘Zie hier, sterveling! den afstand tusschen u en den Hemel! Gedenk, dat gij stof zijt!’ - Ja, zeiden wij, het is goed, dat dit schouwspel niet prijs gegeven werd aan het nieuwsgierig aanstaren der bezoedelde menigte: drie kinderlijke

{==362==} {>>pagina-aanduiding<<}
zielen geven reeds genoegzame schaduw, en wij hebben getuigen in overvloed, dat God zijnen Zoon op zulk eene luistervolle wijze heeft ingewijd tot dat lijden en sterven, waarover Jezus met zijne Jongeren toen meer begon te spreken, en waarmede de Evangelisten onzen tekst (Luk. IX:28-36.) in onmiddellijk verband stellen.
Zoo poogden wij iets te doen gevoelen van het menigvuldige, dat ons nieuw of bijzonder treffend voorkwam in deze Leerrede. Die zelf leest, zal meer gevoelen, en ook die eerbiedenis en vreeze, die dankbaarheid en liefde jegens den Verlosser, welke van der palm zocht op te wekken.
De tweede Leerrede, over Rom. VIII:32, is in vele punten zoo treffend en bemoedigend, dat wij ze bijna de beste uit dit schoone zestal zouden noemen. En toch het hoofddenkbeeld, misschien zeggen wij beter de ontwikkeling van het hoofddenkbeeld, bevalt ons niet. Wij zullen ons nader verklaren.
‘Die ook zijnen eigenen Zoon niet gespaard heeft, maar heeft Hem voor ons allen overgegeven, hoe zal Hij ons ook met hem niet alle dingen schenken?’ Uit deze woorden ontwikkelt de Hoogleeraar het volgend hoofddenkbeeld dezer Leerrede: ‘Jezus is de plaatsbekleeder in alles, wat tusschen God én ons openstaat; die ééne, welke voor alles geboet heeft, wat wij moesten dragen, en alles verdiend heeft, wat wij verbeurden.’ (Bl. 52.) Dien plaatsbekleeder heeft God ons gegeven en voor ons overgegeven, zoodat Hij ons nu ook alle dingen schenken kan, niet alleen de genadegaven des Christendoms, maar ook alles, wat de tijdelijke behoeften betreft. Aldus is er een verband (bl. 50) tusschen de genadegifte van Gods Zoon tot eene verzoening voor onze zonden en de Goddelijke onbepaalde zorge voor onze tijdelijke behoeften; namelijk, 1.) God kan en 2.) wil en 3.) zal vervullen ook onze tijdelijke behoeften; doch alleen omdat Jezus verdiende, wat wij verbeurden. - Het zoude den schijn kunnen hebben, alsof het ons ergerde, dat de Hoogleeraar hier onzen Heer als den plaats-
{==363==} {>>pagina-aanduiding<<}
bekleeder voorstelt. Waarlijk, hoezeer wij den dood des Heeren liever van een ander standpunt beschouwen, wij verheugen ons over dien eerbied voor den Heiland, en bedroeven ons bij de gedachte, dat ligt de heerlijke indruk dezer Leerrede verloren kan gaan bij velen, die zich zoo spoedig ergeren. Doch, wij kunnen het niet ontveinzen, wanneer de Hoogleeraar de vervulling onzer tijdelijke behoeften door God afhankelijk maakt van Jezus dood als offer voor de zonde, dan vragen wij, of wij hem wel begrijpen. Wij vragen: wat denkbeeld hecht zijn Hoogeerw. hier aan de uitdrukking, tijdelijke behoeften? Bij herlezing blijkt het, dat hij in deze Leerrede opzettelijk vermijden wil te spreken over de geestelijke behoeften, door de genadegaven des Christendoms vervuld (bl. 45), en alleen het oog heeft op ‘dingen, die onzen
uiterlijken toestand betressen; die tot onze ligchamelijke verlangens, wenschen en nooden behooren; of tot die behoeften van onzen redelijken geest, die op ons verblijf hier beneden hare naaste betrekking hebben.’ Welke zijn nu deze behoeften des geestes? Licht, raad, troost, ondersteuning (bl. 62), blijmoedigheid, gerustheid, onbezorgdheid (bl. 48), helderheid (bl. 47), blijdschap des harten, en wat meer een voorsmaak der hemelsche vreugde op aarde geven kan, (bl. 62.) Nu vragen wij, of de vervulling dezer geestelijke bchoeften niet behoort tot de genadegave des Evangelies? En of dan de Hoogleeraar niet over zaken spreekt, waarvan hij opzettelijk betuigt (bl. 45) niet te willen spreken? Het is waar, door de genadegaven des Evangelies verstaat hij (bl. 45) de vergeving onzer zonden, onze heiligmaking en verheerlijking, en dus bleef hem de vrijheid over, om de opgegevene geestelijke heilgoederen mede te trekken onder alle dingen, welke, volgens den tekst, God, beven de genadegaven des Evangelies, met Christus schenken wil. Maar is dat scheiden tusschen geestelijke gaven en geestelijke gaven natuurlijk, Evangelisch en naar waarheid? Wij kunnen er niet mede instemmen. En bui-
{==364==} {>>pagina-aanduiding<<}
tendien: het heeft den schijn, (bl. 56, 45, 46) alsof van der palm alleen over de zorge Gods voor onze voeding en kleeding, voor onze ruste en genot naar den uitwendigen mensch wil handelen, en alzoo den roem van Christus offerande verhoogen in een punt, minder in 't oogvallend bij het lezen des Evangelies. Maar is het vermelden van behoefte aan licht, troost, blijdschap des harten enz., welker vervulling toch eigenlijk eene genadegave des Heiligen Geestes is, wel overeenkomstig met het hoofddenkbeeld? Wordt hetzelve niet verwisseld met het denkbeeld, dat God voor den Christen in dit tijdelijke leven op de beste wijze zorgt - hem overgeeft en onttrekt aan bezwaren - hem toedeelt en
onthoudt van het aardsche, naar mate zijne hoogere behoefte des Heiligen Geestes hier beneden het vordert? Gelukkig, dat in deze gedachte het hoofddenkbeeld als verzwolgen wordt door de gansche Leerrede! Want, dat God met Christus alle dingen geeft, is alleen waar, in verband met zijne hoogere opvoeding. Wij gevoelen er dadelijk bij, dat de Christen bij rampspoed en lijden welligt niets meer van het aardsche vinde, dan 't geen zijn werktuigelijk leven kan bewaren. Naar het uitwendige staan, vóór en na den dood van Jezus, de goeden en kwaden gelijk. Het is niet met en door Christus, dat het brood uit de aarde voortspruit, en, te midden der vergankelijkheid, gespaard wordt het leven en van regtvaardigen en onregtvaardigen, die in den staat der beproeving blijven, zoo lang dit Gode behaagt; en zoo lang zal God ook het uitwendig noodige geven, al ware het dan ook eeniglijk het water der beke en het kruid des velds, te midden van alle gevaren des doods. 't Geen God meer toedeelt, is uit liefde of langmoedigheid. 't Is echter mogelijk, dat ze beide niets meer vinden. Wat is dan de vrucht van Jezus dood voor den Christen in het tijdelijke leven? Hij heeft door Christus Jezus eene ontvangbaarheid voor de genadegaven des Heiligen Geestes, te voren vermeld, namelijk licht, troost, enz. Hij staat alzoo in de waarheid des Hemels, en voelt en tast en

{==365==} {>>pagina-aanduiding<<}
weet, dat de God, die liefde is in het Rijk van Jezus, ook liefde is in het Rijk der vergankelijkheid, en hij is gerust in zijne geringe behoeften naar het uitwendige, heeft met het geringste nog alle dingen, heeft ze, naar mate hij Christus heeft, en in hoogeren zin dan Elias bij de beke, in den verheven' zin der Apostolische Martelaren. - Van dit standpunt zien wij de vrucht van Jezus dood alleen in de genadegaven des geestes, en in derzelver alles vervrolijkenden invloed op het uitwendig leven dezes tijds. Wij zien: 't geen God te voren wilde, maar niet kon, dat kan Hij nu; den mensch, namelijk, leiden daar, waar hij alle dingen heeft, bij behoefte zelfs en lijden, omdat hij door de genade onzes Heeren is gekomen tot dien ootmoed en gedwecheid, waardoor hij zich leiden laat als een kind, en tevreden is met alles.
Inderdaad, wij houden zoo veel van den man, uit wiens kinderlijk en helder gemoed deze stichtelijke Leerrede vloeide, dat wij huiveren te zeggen, 't geen ons op het harte ligt: 1.) Dat de Hoogleeraar gewoonlijk wat sterk drukt op den dood onzes Heeren. Uit dien hoogen eerbied voor den Heiland vloeit het, naar ons gevoel, dat hij in deze Leerrede te veel wenscht te bewijzen, en toch alleen gemelde hooge waarheid bewijst. 2.) Dat het denkbeeld van tijdelijke behoefte niet scherp en helder genoeg is afgeteekend. Hier schijnt de zorg van God voor die behoefte alleen betrekkelijk te zijn tot ons ligchamelijk of uitwendig wedervaren, - dáár tot het wedervaren van geest en ligchaam beide in dit tijdelijke leven, en van beide in gepaste mengeling tot een schoon en gelukkig geheel, - elders omvat die zorge wel geest en ligchaam beide, maar te veel gescheiden, niet genoeg als eenheid. Het spreekt van zelf, dat de mensch in den tweeden zin alleen alle dingen met Christus van God ontvangt; maar in dien zin hehoort ook het uitwendig lijden tot onze tijdelijke behoeften. Die indruk laat ook deze Leerrede achter, welke daarenboven geheel voldoet aan het bemoedigend en waarachtig opschrift: ‘De ver-
{==366==} {>>pagina-aanduiding<<}
zoening door Jezus een waarborg van Gods hoogste gunst.’
De derde Leerrede, over Mark. IX:24b, is weder een nieuw bewijs, hoe van der palm het menschelijk hart van deszelfs teederste zijde kent. De voorwerpen van het Christelijk geloof (in het eerste deel geschetst) zijn zoo groot, verheven en overweldigend voor het gemoed, dat de mensch, die zoo hartelijk en zoo gaarne gelooft, huiverig kan worden omtrent de vastheid des geloofs, bij het vernemen, dat van het geloof alles zal afhangen. Geen wonder, dat hij uitroept: ‘ik geloof, Heer! kom mijne ongeloovigheid te hulp!’ even als de vader in den tekst, die uit den mond van Jezus verneemt, dat de genezing des ongelukkigen zoons zal afhangen van zijn geloof in de Goddelijke kracht van Jezus. ‘Heer! kom mijne ongeloovigheid te hulp!’ Deze uitboezeming van den vader is het echte kenmerk van hooge belangstelling in het voorwerp des gelooss; de kracht van Jezus, namelijk, tot herstel van zijnen zoon. Zulk eene belangstelling alzoo in de verhevene voorwerpen des Evangelischen geloofs in 't algemeen brengt een gevoel voort van behoefte aan gedurige versterking en bevestiging in het geloof, en (ziet, hoe eenvoudig is hier de overgang van den tekst tot het onderwerp!) die behoefte is het wezenlijk kenmerk en natuurlijk vereischte van het waarachtig Christelijk geloof; want 1.) de afstand tusschen den Oneindigen, die ontelbare werelden schiep, en den sterveling op deze stip des heelals is zoo oneindig groot, dat zij, die geen belang in de heilige en onzienlijke dingen stellen, de teedere betrekking van God tot ons, zoo als het Evangelie dezelve voorstelt, voor een zoeten droom der dweeperije verklaren. Dit is het werk des ongeloofs, maar het bewijs tevens van gemelde behoefte voor den geloovigen. Zoo hij die behoefte nimmer gevoelt, is zijn geloof of oppervlakkig of ongenoegzaam. Immers, 2.) dat lijdelijk berusten in eens aangeleerde stellingen,
en 3.) die waan van veiligheid achter een' breeden muur van bewijsredenen, geeft geene vast-
{==367==} {>>pagina-aanduiding<<}
heid in de ure, dat van het geloof alle ruste afhangt. 4.) Want het geloof is zaak van het hart. Waar het hart groot belang stelt in de voorwerpen des geloofs, daar bidt het: ‘Heer! kom mijne ongeloovigheid te hulp!’ Die bede is een gevoel van gemelde behoefte, en die behoefte is dus het ware kenmerk van hartelijk gelooven. Niemand bedroeve het dus, wanneer hij zijn geloof niet groot genoeg acht. - Ziet daar den heerlijken geest dezer Preek, op welke ook het volgende wel toepasselijk is.
Wij gevoelen ons bij van der palm gemeenlijk aangenaam verrast door een heerlijk licht, dat als ongemerkt over den tekst en uit den tekst voor ons opgaat. Vragen, bedenkingen en zwarigheden, die voor den geest zouden kunnen komen, zijn opgelost, eer men er om denkt, en dat licht blijft ons dikwijls omzweven, zoo lang zijne woorden vloeijen. Ook in de vierde Leerrede is dit het geval. Mark. III:31-35 geeft het opschrift: Jezus geestelijke maagschap. In de woorden van Jezus ligt schijnbaar iet hards voor zijne. Moeder en natuurlijke maagschap; ook is het, alsof dezelve hem weinig ter harte gaan. Van der palm gevoelt het, spreekt er dadelijk niet van, maar zegt, dat hij 1.) den tekst zal toelichten, 2.) de groote gevoelens, die Jezus in dat oogenblik vervulden, opgeven, 3.) benevens de voorregten en verpligtingen, daaruit vloeijende voor ons. Nu zien wij 1.) Jezus in zulk eene omstandigheid, waar wij zeggen: Ja - Hij moest zoo spreken: ‘wie is mijne moeder of mijne broeders, enz.?’ Dan wordt het 2.) klaar, dat juist die woorden getuigen van de groote liefde des Heeren tot zijne Moeder enz.; want Jezus stelt die liefde als de liefde tot zijne geestelijke maagschap en onder de hemelsche Broederschap. Zoo zweeft ons 3.) voor oogen het groote voorregt van te behooren tot zulk eene geestelijke maagschap, waarin Jezus allen liefheeft, en als zijne moeder, zuster of broeder erkent. En wij gevoelen, dat het doen van den wille Gods daarin de band moet zijn, die alles bindt. - Hoe natuurlijk, eenvou-
{==368==} {>>pagina-aanduiding<<}
dig en gemakkelijk vloeit alles! Men gevoelt zoo: de ware Evangeliedienaar wil niet schitteren, maar stichten.
Ps. XC is het onderwerp der vijfde Leerrede. 's Menschen vergankelijkheid, en de eeuwigheid zoo wel als onveranderlijkheid Gods in beloven en bedreigen, met alles, wat de mensch daarvan te wachten of te vreezen heeft - dit alles was, dunkt ons, aanschouwelijk in den Christelijken tempel, toen de man, zoo diep in de taal en in den geest van Mozes doorgedrongen, Mozes voorstelde, zoo als hij met Jozua en Kaleb bij de verbolgenheid Gods in de woestijne alleen was blijven staan als de grijze stam in het woud, en zoo als hij in gezang en gebed herdacht het vergaan der geslachten en de vastigheid Gods. Heilzaam roerend was vast de indruk. En toch - wanneer een van der palm zulk een heerlijk, heilig gedenkstuk uit het Oosten ten onderwerpe kiest, dan verwachten wij van hem veel, omdat wij bij zoodanige onderwerpen zoo veel van hem gewoon zijn. Aan die hooge verwachting werd bij ons niet geheel voldaan. Eene rede, grootendeels gewijd aan de verklaring van een tamelijk uitgebreid Lied, wordt natuurlijk eene mengeling van ongelijksoortige bedenkingen, waardoor het geheel een' afgebroken gang heeft, en juist datgene verliest, 't welk in de preken van van der palm veeltijds den geest zoo stillekens al hooger en hooger opvoert. Had zijn Hoogeerw. dit ook hier niet kunnen inbrengen, door Mozes, als den grüzen en eenzamen stam in het woud, nog wat meer te doen uitkomen, en minder stil te staan bij de woorden, waarvan vele dan toch ook geene verklaring behoefden? Hoe zeer wij ook 's mans schriften, juist om de schriftverklaring, mede zoo hoog schatten, is het ons toch meermalen voorgekomen, dat hij in sommige preken bij het verstaanbare wel wat lang kan vertoeven. Wij hebben hier voorzeker het oog niet op die plaatsen, waar hij het verstaanbare in den hoogen, heiligen gloed van het Oosten ter zalving voor ons legt; want dat vinden wij altijd zoo heerlijk in den
waardigen man, en wij zeggen: o! Dat hij licht geve, en daarin nimmer

{==369==} {>>pagina-aanduiding<<}
karig worde! God spare ons zijn leven! De gedachte aan borger maakt deze bede krachtiger in ons.
Waarom ging borger zoo vroeg henen? Toen deze vraag nog versch en levendig was bij allen, ging van der palm ten tempel, en sprak voor de schare: ‘God antwoordt niet van zijne daden.’ En zeker werd ieder stille in den Heere. God antwoordt niet van zijne daden; dat is 1.) Gode-betamelijk; dat is 2.) heilzaam, weldadig en zalig voor ons. Dit moest wel ieders gevoel zijn, nadat de Hoogleeraar had uitgesproken.
Het onderwerp dezer zesde Leerrede (Job XXXIII:13b.) is echter geheel algemeen over het verborgene en ondoorgrondelijke van Gods bestellingen in het bestuur der wereld en der menschen. Eene opzettelijke hulde aan den ontslapenen Vriend bleef voor heerlijker feest bewaard. Men moet dus hier niet verwachten dien stillen, eenvoudigen, liefelijken toon, welke daar gehoord is. Het is hier de meer ruischende toon tegen den bediller van Gods zaken, althans in het eerste gedeelte, 't welk, mogt de toon maar behagen! voortreffelijk is. - Wanneer een afgelegen hutbewoner, die niets kent dan zijnen kleinen kring, echter in hooge wijsheid den goeden Monarch, die alles met teedere zorge overziet in den lande, bedilt, dan halen wij de schouders op met een' meêdoogenden glimlach, en zeggen: ‘het betaamt den Monarch daarom stillekens voort te gaan; de man kan toch dien hoogen gang met zijn bekrompen overzigt niet volgen.’ Hoe veel meer betaamt God zijne verborgenheid! - Deze enkele heerlijke gedachte, door van der palm ruimer ontwikkeld, konden wij niet verzwijgen. Er is meer heerlijks. - In het tweede gedeelte is het eerste punt meer een krachtig voorstel van het nut des tegenspoeds tot gevoel van afhankelijkheid, dan wel van het nut der ondoorgrondelijkheid Gods tot dat einde. In het tweede komt dat ondoorgrondelijke tot verheffing en heiliging des gemoeds treffend uit. In het derde zien wij den Hoogleeraar het algemeene van Gods bestuur verlaten, en met blijdschap, omdat hij nader komt tot

{==370==} {>>pagina-aanduiding<<}
het ondoorgrondelijke in het wegnemen van borger, of liever, in het verschillend sterslot der menschen, heilzaam ter bevestiging onzes geloofs in het toekomend leven. ‘Indien de menschen leefden als de boomen in het woud, zouden zij misschien ook meenen, te sterven als de boomen in het woud: maar nu zien wij in iedere jeugdige loot, hier opgroeijende tot eer van God en menschen-heil, maar in zijn' wasdom en bloei op eenmaal geknot en nedergeveld; wij zien er in eene spruit van hooger planting.’ Ja, dat is waar, en ons geloof wordt groot. Maar is de redenering van den Hoogleeraar, in betrekking tot zijn onderwerp, wel grondig? Hij zegt eigenlijk: ‘de vroege dood van een veelbelovend mensch bevestigt ons geloof in het eeuwige leven;’ dat is waar; maar moest hij niet zeggen: ‘het ondoorgrondelijke Gods in dien vroegen dood bevestigt ons geloof?’ en is dit ook waar? o! Zoo het Gode behaagde, ons te openbaren, waarom hij Leydens Hoogeschool zoo vroeg beroofde ‘van een licht, dat levendig, helder en vrolijk blonk, en nog niet blonk in volle kracht, maar rees en klom met onvermoeide streving naar de middaghoogte, enz.’ wij zonden daar staan in hooge opgetogenheid des geloofs.




Jona, eene belangrijke Bijbelsche Geschiedenis, opgehelderd door J.P. Sprenger van Eyk, Predikant te Rotterdam. Te Amsterdam, bij J. van der Hey. In gr. 8vo. XII en 118 Bl. f 1-5-:

Onder de moeijelijkste Boeken van het Oude Verbond behoort voorzeker datgene, hetwelk den naam van jona draagt. Hetzelve op te helderen, en deszelfs belang aan te toonen, was het oogmerk van dit welgeschreven stukje. Na in de Voorrede datgene aangeroerd te hebben, wat tot zijn oogmerk in het algemeen betrekkelijk was, geeft de Eerw. Schrijver eene zeer gepaste Inleiding op zijn werkje. Hierin wordt zeer kort en beknopt de Ge-
{==371==} {>>pagina-aanduiding<<}
schiedenis van jona voorgedragen, ten einde de zwarigheden, in dezelve vervat, te doen opmerken, en de verschillende gevoelens, over derzelver oplossing, te overwegen. Dit geschiedt op de bescheidenste wijze, zoo wel als de opgave der redenen, om welke de Heer sprenger van eyk van gedach e is, dat, hetgene in dit Boek voorkomt, waarlijk zoo gebeurd, maar in eenen ouden, zinnelijken stijl verhaald is, en dat jona zelf wel zijne Geschiedenis geschreven, maar dat iemand van latere dagen er de hand in gehad heeft, om haar te verkorten, en tot zijn bijzonder oogmerk te gebruiken.
De stukswijze overweging van het verhaal volgt op deze Inleiding, en wordt onder deze vier Afdeelingen gebragt: Goddelijke grootheid, blijkbaar in het strassen van menschelijke weêrspannigheid. Menschelijke dankbaarheid voor Goddelijke redding. Goddelijke verschooning, op menschelijke verootmoediging. Menschelijke ontevredenheid, over Gods barmhartigheid, door Zijne wijsheid beschaamd.
Zeer geleidelijk is de ontwikkeling dezer vier bijzonderheden, naar de orde van het geschiedverhaal, en met korte en zeer geschikte zedekundige aanmerkingen doorvlochten. In de verklaring toont de Schrijver eene groote belezenheid, eenen gezonden smaak, een welwikkend oordeel; en, hoezeer men ook, in eenige bijzonderheden, van hem verschillen moge, zal, echter, ieder onpartijdig regter gaarne, met ons, erkennen, dat hij, in zijn gevoelen, zijn stuk uitmuntend wel behandeld heeft. Over dit gevoelen kunnen wij niet breed uitweiden. Zie hier, echter, met een enkel woord, eenige voorname trekken van hetzelve. God betoonde zich, omtrent de Nineviten, niet alleen als den Regter der wereld, maar ook als den liefderijksten Vader; en jona als een menschenvreezend, wederspannig Profeet. Jona werd, op zijne schuldbekentenis, en op zijn verzoek, uit een pijnlijk gevoel van Gods wraak gesproten, in zee geworpen, opdat de storm, als een blijk van 's Hemels ongenoegen, naar de denkbeelden van dien tijd, beschouwd,

{==372==} {>>pagina-aanduiding<<}
bedaren zou. Opgeslokt van een zeemonster, was hij, gedurende drie etmalen, of dood, of althans bewusteloos. Zijn lied, na zijne redding gezongen, bevat niet veel oorspronkelijks, maar meestal uitdrukkingen, uit david's liederen met smaak gekozen en zamengesteld. De naam van jehova, bij de Nineviten geducht, bewerkte, op jona's wraakaankondiging, eene algemeene verootmoediging, welker aard geheel in den Oosterschen trant is. Jona's ontevredenheid, over het sparen van Nineve, moet uit de ruwe begrippen van dien tijd, uit de vrees van verdacht te worden als een' bedriegelijken Profeet, en uit eene onbeperkte liefde voor zijn eigen volk, opgehelderd worden. Eindelijk, de wonderboom was de Kauwoerde, die ongemeen spoedig opgroeit, en, in den wortel van een insekt doorknaagd, spoedig op den middag door een' verzengenden oostewind geheel verschroeid wordt.
Wij twijfelen niet, of dit stukje zal door zeer velen met groot genoegen, nut en stichting gelezen worden, en wenschen, dat de Schrijver hierdoor aangemoedigd worde, om nog meer stukken des Bijbels op dergelijke wijze te behandelen.

Specimen Academicum inaugurale, quo Euangelistarum et Pauli de instituto ab Jesu Christo epulo sacro comparatae inter se narrationes illustrantur: quod - pro gradu doctoratus - publico examini submittit H.J. Tol. Lugd. Bat. apud H.W. Hazenberg, Jun. 8vo. XIV et 186 pag. f 1-16-:

De Heer tol is een dier weinigen, die eenen langen tijd zich op de studiën willen toeleggen. Zeven jaren heeft hij daartoe besteed, en het grootste gedeelte daarvan aan de Illustre School te Amsterdam. Hier heeft hij veel nut getrokken uit eenen bijzonderen omgang met den liefelijken beoefenaar en ijverigen bevorderaar der Grieksche en Latijnsche Litteratuur, jeronimo de

{==373==} {>>pagina-aanduiding<<}
vries: en, tot het gevoel van het ware en het schoone zoo gunstig opgeleid, heeft hij, vóór het verlaten der Leidsche Hoogeschool, alwaar hij zijne studiën, vooral in de Godgeleerdheid, voltooid heeft, dit loffelijk bewijs gegeven van zijnen goeden smaak, vlijt en oordeel, en door deszelfs bewerking en openbare verdediging de welverdiende Doctorale waardigheid verkregen. Het onderwerp van deze Akademische en inaugurele Verhandeling is gewigtig en belangrijk: de vergelijking en opheldering van de verhalen der Evangelisten en van Paulus, betreffende Jezus instelling van het Heilig Avondmaal.
Deze verhalen worden dan, vooreerst, met elkander vergeleken, derzelver overeenkomst en onderscheid zeer zorgvuldig aangetoond, en het kritisch gebruik dezer vergelijking aan den dag gelegd, zoo wel met opzigt tot de ware lezing in de verscheidene verhalen, als met opzigt tot de bronnen, waaruit dezelve gevloeid zijn. Hieromtrent wordt zeer waarschijnlijk gemaakt, dat Mattheus en Markus met hun beide, Lukas en Paulus met hun beide eene bijzondere bron gemeen gehad hebben; welke eenigzins verschillende bronnen hoofdzakelijk overeenkomen en elkander, als 't ware, aanvullen, zoodat wij Jezus instelling in derzelver waren zin en oogmerk daardoor des te beter hebben leeren kennen.
Hierop volgt nu het tweede gedeelte der Verhandeling, de opheldering dezer verhalen. Wij zullen deszelfs voorloopige punten kortelijk opgeven. Joannes heeft niets van het H. Avondmaal, dewijl hij waarschijnlijk de drie eerste Evangelisten voor zich gehad heeft, waarin hij hetzelve reeds beschreven vond. Zoo heeft hij meer, dat bij de andere Evangelisten staat, overgeslagen, en veel aangevuld. Het Avondmaal is na het afloopen van het Paaschmaal ingesteld. De verrader Judas is wel bij het Paaschmaal, maar niet bij het Avondmaal tegenwoordig geweest. - Na dit alles genoegzaam aangetoond te hebben, geeft de Schrijver eene verklaring der woorden van Jezus, naar de natuurlijkste orde, waarin wij ons dezelve, volgens Lukas, moeten voorstellen; welke verkla-
{==374==} {>>pagina-aanduiding<<}
ring grondig, oordeelkundig, bescheiden en eenvoudig, zonder eenige praal van geleerdheid, wordt voorgedragen. Ééne bijzonderheid willen wij uit dezelve opteekenen, over de woorden: dit is mijn ligchaam. In de Hebreeuwsche taal, die Jezus bezigde, stond, volgens eene eigenaardigheid derzelve, het woordje is waarschijnlijk niet; en dit slaat niet alleen op het brood, maar ook op deszelfs breking en ronddeeling: en, al houdt men het woordje is als door Jezus zelven uitgesproken, en al brengt men het voorgaande dit alleen tot het brood, dan nog moet men het niet eigenlijk, maar zinnebeeldig opvatten, en het Avondmaal niet anders beschouwen, dan als eene plegtige viering van Jezus dood.
Deze geheele Verhandeling heeft ons, zoo wel om het aangelegen onderwerp, als met opzigt tot de keurige behandeling, uitnemend bevallen.

Godsdienstig Handboek voor nadenkende en welgezinde Katholijke Christenen, door M. Reiter, R.K. Pastoor te Ainring. Naar de 13de oorsponkelijke Uitgave, uit het Hoogduitsch. Te Breda, bij W. van Bergen en Comp. Met Goedkeuring. In gr. 8vo. Behalve Voorrede en Inhoud, 443 Bl. f 2-10-:

Met volle blijdschap en dankerkentenis aan Gods weldadig Albestuur, mogen wij den algemeenen ijver roemen, die de Christenheid, zoo wel Roomschen als Onroomschen, tegenwoordig bezielt, om den openbaren Eerdienst dermate te zuiveren, dat hij aan zijne verhevene bedoeling meer en meer beantwoorde, om ware stichting, gemoedsrust, godsvrucht en deugd te bevorderen. Het alhier aangekondigde Gebedenboek draagt daarvan de treffelijkste kenmerken. Hoezeer bij voortduring de oude gewoonte onder de Roomschkatholijken blijft heerschen, om den Eerdienst volgens de oude Latijnsche Litanie te houden, mangelt het echter aan geene gelegenheden, om den geest en de ware kracht derzelve te verstaan en toe

{==375==} {>>pagina-aanduiding<<}
te passen. De overdenkingen, welke daarbij behooren, worden door den Schrijver, in den echten geest der Christelijke Leer, godsdienstiglijk ontwikkeld. Zijn werk wordt in zes Afdeelingen gesplitst, als: 1) in dagelijksche Godsdienstoefeningen; 2) in Zondagsoefeningen; 3) in Biechten Communieöefeningen; 4) in Oefeningen en Gebeden op de Feestdagen des Heeren; 5) in de Vereering der Heiligen; 6) in Oefeningen en Gebeden van onderscheidenen aard, tot afzonderlijke stichting. De Vertaler, op de behoeften zijner Landgenooten lettende, heeft bij het werk zelf eenige Vesper- en Boetpsalmen, gelijk nog eenige Litaniën gevoegd, waartoe hij zich van den arbeid van eenige waardige Kerkleeraren, zoo als den Hollandschen Pastoor schouten en den Duitschen schneider, bediend heeft.
Onder het menigvuldige goede, dat zich alhier voordoet, hebben wij met uitstekend genoegen de vereering van Maria en andere Heiligen, de uitbreiding van het Onze Vader enz., de gebeden bij en na een Onweder, en die bij den dood van Ouders, Weldoeners en Vrienden, gelezen. Wij achten ons verpligt, om het gebruik van dit werk, als bij uitnemendheid aan deszelfs doel beantwoordende, aan alle Katholijken, ja zelfs aan alle Protestanten, die zich, bij onderscheidene feestgelegenheden, in geloof, hope en liefde wenschen te versterken, met den meesten nadruk aan te prijzen.





Ι῾πποκρατης. Magazijn, enz. Door C.A.L. Sander en G.H. Wachter, Pz. Vden Deels 4de Stuk. Te Rotterdam, bij J. Hendriksen. In gr. 8vo. 80 Bl. f :-18-:

Bij de aankondiging van dit laatste stuk, moeten wij, in gevolge onze belofte, bij de beschouwing der drie eerste stukken gedaan, (Letteroeff. 1820. bl. 466 volg.) nog melding maken van eenige, in het derde stuk voorkomende, verhandelingen en waarnemingen; namelijk:

{==376==} {>>pagina-aanduiding<<}
verhaal der ziekte van eene vrouw met eene verouderdé en zeer sterk vastgegroeide dijebrenk, door j.w. callenfels; nasporingen, betreffende de Egyptische oogontsteking, door r. chamseru, en waarneming van eene beklemde, tot verettering overgegane en door de natuur genezene breuk, door n. grootendorst. De gemelde nasporingen, welke in het vierde stuk vervolgd en nog niet ten einde gebragt worden, bewaren wij voor eene volgende gelegenheid. De beide, hier medegedeelde, welgeschrevene en lezenswaardige waarnemingen zijn bewijzen van hetgene de natuur, onder eene verstandige leiding der kunst, vermag, en de eerste toont ons tevens, hoe noodzakelijk het, van de eene zijde, is, den geneesheer geheel met den toestand des lijders bekend te maken, en, van den anderen kant, in alle eenigzins ernstige ziekten, althans zoo de eerste wegen aangedaan zijn, den onderbuik opzettelijk te onderzoeken. Daar er ondertusschen meer dergelijke gevallen in de geschiedenis der kunst bekend zijn, is het hier de plaats niet, er een nader verslag van te geven. Het vierde stuk begint met het vervolg der proeve eener syphylidologische Theorie (afgebroken in het derde stuk van het vierde deel) van Dr. n. van lier, en bewijst ons, dat de schrijver geene wassen vleugelen heeft, welke hufeland hem toekent, die stoute hypothesen vormen. Wij kunnen niet zeggen, dat wij hier duidelijker ontwikkeld of bondiger bewezen vonden, wat zoo velen reeds voorlang hebben beweerd, dat, namelijk, de zitplaats dezer ziekte vooral het watervaatgestel is, en dat er de reproductie bijzonder door lijdt. De proeve draagt blijken van veel belezenheid, ook daarin, dat zij overloeit van Grieksche en Latijnsche, half-Latijnsche en
half-Fransche woorden, en ziet er, daar men zorg gedragen heeft, wat geen Neêrduitsch was, cursys te laten drukken, op het oog, al vrij bont uit. De twee overige bijdragen, in dit stuk voorkomende, zijn zeer belangrijk. De eerste behelst eene waarneming van de gevolgen eens beets door eene soort van ratelslang, welke ook kortelijk beschreven wordt.

{==377==} {>>pagina-aanduiding<<}
Uit dezelve blijkt het nut van het sterk afbinden, onmiddellijk na den beet, en van het gebruik van sterk prikkelende middelen, vooral uitwendig. Wij zijn dezelve aan den Heer kühn, Geneesheer te Paramaribo, verschuldigd. De laatste, van Dr. vos, deelt ons vijf gevallen van watervrees mede, in drie van welke de aderlating wel verligting, doch geene genezing te weeg bragt.





Redevoering van P. Driessen, over de nieuwe hulpmiddelen, ter beoefening der natuurkundige wetenschappen, bij deze Hoogeschool daargesteld, ten algemeenen nutte der ingezetenen aan te wenden, enz. Uit het Latijn vertaald, door J.E. Winter, Predikant te Zuidhorn, enz. Te Groningen, bij J. Oomkens. 1820. In gr. 8vo. VI en 96 Bl. f 1-:-:

Deze lezenswaardige Redevoering, waarvan wij de vertaling even gepast als wèl geslaagd mogen noemen, is door den beroemden Groningschen Hoogleeraar driessen uitgesproken den 8 Oct. 1818, toen hij het bestuur der Hoogeschool nederleide. De Vertaler en de Schrijver zelf hebben er eenige aanteekeningen ter opheldering bijgevoegd, waaronder de derde en de laatste vooral belangrijk zijn. De derde bewaart ons eene gewigtige bijdrage tot de geschiedenis der Technologie in ons Vaderland, in het beredeneerd Advijs van den Heer goldberg, betrekkelijk het oprigten van een geregeld onderwijs in de Natuur- en Scheikunde, op fabrijken en handwerken toegepast. De andere, van den Hoogl. driessen zelven, levert een kort, maar belangrijk verslag van de versteeningen, welke in Groningerland gevonden worden, en waarvan in de Redevoering gewag was gemaakt. De Redevoering zelve stelt ons voor een' man van jaren, over zijn geliefkoosd onderwerp pratende. Niet, dat zij achteloos zij nedergeschreven; de beschaafde stijl en taal (ook in het oorspronkelijke) getuigen van het tegendeel.

{==378==} {>>pagina-aanduiding<<}
Maar, gelijk men in het gemeenzaam gesprek zich niet angstig bindt aan het onderwerp, waarover men eigenlijk wilde spreken; gelijk men dan veeleer, waar de rede het medebrengt, over deze en gene stukken uitweidt, - zoo ook vinden wij hier niet slechts de verpligting voorgesteld, om van het verbeterd onderwijs tot welzijn der maatschappij gebruik te maken, maar ook den lof van de beoefening der Natuur in 't algemeen, derzelver nuttigen invloed op de maatschappelijke bedrijven, de voortreffelijkheid der Natuurkunde en Natuurlijke Historie van ons Vaderland, enz.; dit alles echter zóó vereenigd, dat de Schrijver nooit zijn hoofdoogmerk uit het oog verliest.
Dank hebbe derhalve de grijze Kerkleeraar, dat hij zijnen Landgenooten deze wijze lessen van een' onzer verdienstelijkste Geleerden mededeelde!




Gezantschapsreize naar, en Beschrijving van het Koningrijk Kabul en naburige Landen en Volken, door Mountstuart Elphinstone, in 1818 Engelsch Gezant aan het Hof van Kabul. Het Engelsch vrij gevolgd. IIIde en laatste Deel. Met eene Kaart van het Koningrijk Kabul en aangrenzende Landen. Te Haarlem, bij de Wed. A. Loosjes, Pz. In gr. 8vo. 331 Bl. f 3-6-:

Wij hebben van de twee vorige Deelen dezes werks vóór eenigen tijd een gunstig verslag gegeven, en verklaarden toen deze Reis voor zeer belangrijk en onderhoudend. Dit laatste Deel heeft ons veel minder bevallen. De Schrijver loopt de natuurlijk zeer menigvuldige, en somtijds zeer kleine en weinig belangrijke stammen der Afghanen door, beschrijft derzelver grenzen en de ligging en gesteldheid van ieder land, (in zooverre zulks bij veelal herderlijke stammen mogelijk is) waardoor hij ons eensdeels met zulk een' vloed van barbaarsche namen overlaadt, en anderdeels tot zulk eene menigte klei-
{==379==} {>>pagina-aanduiding<<}
ne bijzonderheden van minder belang vervalt, dat wij het geduld bewonderen van hem, die in staat is, dit boekdeel geheel - zonder iets over te slaan - uit te lezen; een geduld, hetwelk wij niet hebben kunnen navolgen. (Dit overslaan bepaalt zich echter tot het niet gezet doorlezen van een klein gedeelte, met name uit het vierde en vijfde Hoofdstuk des derden Boeks.) De verveling, welke dit opnoemen en naauwkeurig omschrijven van veelal nietsbeduidende kleine, woeste stammen veroorzaakt, wordt nog veel grooter, doordien men zich volstrekt geene aanschouwelijke kennis van hun land kan verwerven. De Kaart, namelijk, van het Koningrijk Kabul, naar welke wij bij de vorige Deelen zoo zeer verlangd hadden, en zonder welke ons veel daarin onverstaanbaar was, is eindelijk hierbij gevoegd; - dan, zij is beneden de kritiek. Ongetwijfeld heeft de Hoogduitsche of Nederduitsche Uitgever (want deze laatste heeft zekerlijk eene Hoogduitsche vertaling gevolgd) tegen de kosten der groote Engelsche Kaart, die wij gerust mogen onderstellen, dat zich bij het oorspronkelijke werk bevindt, opgezien, en dezelve dus laten verkleinen. Maar zij is dan ook verkleind! Niet het tiende - wij zouden bijna zeggen, niet het honderdste - gedeelte der namen, die
de Schrijver vermeldt, zijn daarop te vinden. Zelfs - om slechts iets te noemen - de beroemde stad Balk of Baktra, volgens de Aziaten de oudste der wereld, waaraan de Schrijver een geheel Hoofdstuk heeft toegewijd, staat niet op de Kaart. Wij vinden er noch de grenzen van de oostelijke en westelijke stammen der Afghans, (eene hoofdverdeeling bij elphinstone) noch die der Berduranen, Duranen, Ghildschen enz., schoon in het boek naauwkeurig omschreven, en zonder Kaart onverstaanbaar. Dat dus de onderverdeelingen der stammen, de Jusofseis, Othmankhails, Atschikseis, Karotiërs enz., op de Kaart nog minder vermeld worden, spreekt van zelve. Het land der Hasaren, door den Schrijver in het Parapamisisch gebergte tusschen Kabul en Herat geplaatst, (bl. 242) ligt op de Kaart niet dáár, maar wel 2 à 3

{==380==} {>>pagina-aanduiding<<}
graden meer noordwaarts. Het geheele land Daman zoekt men te vergeefs. Aanzienlijke bergketenen, dalen en rivieren, in het boek vermeld, vindt men evenmin op dezelve. Kortom, onze teleurstelling was zeer groot; doch wij wijten die niet aan den Schrijver.
Geenszins, echter, is ook dit Deel van vele belangrijke bladzijden, ook voor de kennis en geschiedenis der menschheid, ontbloot. Merkwaardig is het aanmerkelijk onderscheid tusschen de karakters der oostelijke en westelijke stammen der Afghans. Onder de eersten steken de Berduranen, en onder dezen de Jusofseis, in magt uit. Zij zijn uitermate op hunne onafhankelijkheid en vrijheid gesteld; doch deze vrijheid ontaardt er in volmaakte regeringloosheid, zoodat niet alleen de kleinere afdeelingen van den stam (Clans), maar ook de leden dier afdeelingen elkander gedurig bevechten, en ieder man van aanzien, vooral bij de onverzoenlijke bloedwraak, gedurig voor zijn leven moet vreezen. De Opperhoofden hebben genoegzaam geen gezag, en nog veel minder de Koning, dien zij bijna slechts in naam erkennen. De Mullahs of Priesters worden in de stammen der vlakten (die juist het ondeugendste zijn) het hoogste geacht; in de gebergten is de onkunde zoo groot, en het ontzag voor de Mullahs zoo klein, dat eens een Jusofsei een' Priester, dien hij bezig vond aan het afschrijven van den Koran, het hoofd afsloeg, zeggende: ‘Gij vertelt ons, dat deze boeken van God komen, en gij maakt ze zelf!’ (Deze moordenaar werd slechts berispt, niet gestraft.) Hoe ook gesteld op eigene vrijheid, heeft deze stam een ander Volk, 't welk zij Fakirs noemen, in slavernij gebragt, en, als de oude Heloten, tot bebouwing hunner akkers gedoemd. (Deze Jusofseis schijnen veel van den Adel in de voormalige Republiek Polen te hebben.) Bij een gedeelte hunner wordt alle tien jaren over de keuze van het bouwland geloot. Andere stammen der oostelijke Afghanen zijn volmaakte Roovers, die wel eens niemand, die door hun land trekt, en zich niet weet te doen eerbiedigen, in het leven sparen.
Bij sommigen is de stamregering tot

{==381==} {>>pagina-aanduiding<<}
een militair despotismus overgegaan, waarbij zeer vele wreedheden gepleegd zijn; maar, na eene en andere troonsomwenteling, is een vast bestuur ingesteld, zeer bemind bij de lijfeigenen of onderdanen, maar met veel ongedulds verdragen door de adellijke Heeren of den heerschenden stam. (Bl. 77-82. Is het niet, of men de Geschiedenis van Europa in de Middeleeuwen leest?) - Veel zachtaardiger, vreedzamer en beschaafder zijn de westelijke Afghans, en onder dezen vooral de Duranen, thans de heerschende stam, uit welken altijd de Koning verkozen wordt. (Het is zonderling, dat de Duranen meest rondtrekkende herderstammen zijn; terwijl de oostelijke stammen den landbouw beoefenen, dien men toch een' verzachtenden invloed op de zeden pleegt toe te kennen.) Aartsvaderlijke eenvoudigheid, en eene wijze Aristokratie, door het Koninklijk gezag getemperd, zijn kenschetsende trekken der Duranen. De Ghildschen hadden voorheen het oppergezag over de Afghans, en veroverden in 1721 geheel Perzië, tot dat zij door nadirschah werden te ondergebragt: thans zijn dezelve aan de Durans onderworpen, maar herinneren zich nog gaarne hunne oude grootheid, en leven ook onder elkander in eene bijna volmaakte Volksregering; doch zijn op verre na zoo twistziek niet, en veel achtingwaardiger dan de Jusofseis. In hun land liggen de steden Ghasni (voormaals eene groote hofplaats, thans eene middelmatige stad) en Kabul, de hoofdstad, aan welke slechts 8000 inwoners worden toegekend. (Zou dit niet eene drukfout zijn, vooral in vergelijking met de andere hoofdsteden Candahar, in het Duransche land, welke, volgens sommige berigten, meer dan 100,000 inwoners telt, en
Peschawer, welke omtrent even zoo volkrijk zijn moet?) - De Nassers zijn een geheel en al zwervende stam, de éénigen, die geen land hebben. - Na dus het eigenlijke land der Afghans te hebben afgehandeld, gaat de Schrijver over, om de omliggende, aan den Koning van Kabul meer of min onderworpene, landen te vermelden; namelijk, in het Noorden, het reeds genoemde Balk, of

{==382==} {>>pagina-aanduiding<<}
Baktra; Turkestan, of het land der Usbeken, (hunne meer noordwaarts gelegene stad Bokhara is onafhankelijk, zoo bevolkt als Peschawer, en heeft Collegiën voor 60 tot 600 studenten in de Theologie en Regtsgeleerdheid;) voorts, in het Noordwesten, de ruwe bergbewoners Imaken en Hasaren, benevens de stad Herat, in Khorassan, eene der beroemdste van het Oosten; - in het Westen, het weleer bloeijende, thans in eene woestijn veranderde Sistan; Beludschistan (onlangs afzonderlijk door de Heeren pottinger en christie beschreven); - in het Zuiden, Neder-Sind, het Delta van den Indus, zeer naar Egypte zweemende, doch minder bebouwd, waarom de vruchtbaarste landen slechts onkruid voortbrengen, en Schi-Karpur of Opper-Sind, meestal door Hindoes bewoond; - ten Oosten, eindelijk, Multan, door de afschuwelijkste Regering tot op het merg uitgezogen; Leia, en het heerlijke dal van Cachemire, volgens velen het aardsche Paradijs, thans het éénige land, vanwaar onze Dames hare shawls bekomen. Het vijfde of laatste Boek behandelt de regeringswijze van Kabul, waarvan veel reeds vroeger aangestipt was, het krijgswezen, en de kerkelijke inrigting. De namen zijn en blijven, gelijk in de vorige Deelen, op de Hoogduitsche wijze gespeld.





De Negerstaat van Hayti, of Sint Domingo geschetst in zijne geschiedenis, en in zijnen tegenwoordigen toestand, naar het Engelsche der Quarterly Review, en naar het Fransche geschrift des Negers, Baron De Vastey, Minister des gewezen Konings Christophe (Henri I). Benevens een Aanhangsel van aardrijks- en geschiedkundige Ophelderingen. Met eene Kaart van St. Domingo. Te Amsterdam, bij de Wed. G.A. Diederichs en Zoon. 1821. In gr. 8vo. XX en 127 Bl. f 1-10-:

De titel, zoo kort mogelijk zeker gesteld, had u, Le-
{==383==} {>>pagina-aanduiding<<}
zers! anders nog kunnen berigten, dat er eene Inleiding voor dit drieledig werk staat, die uit het Hoogduitsche Handschrift van een' letterkundigen liefhebber vertaald is. Dit van is immers de tweede, niet de laatste naamval? Zoo begint de inleiding: ‘Het eiland Hayti (St. Domingo) schijnt door het noodlot bestemd te zijn, om der menschheid herhaalde reizen, in de verwonderenswaardigste, meest verrassendste, en al de beschouwingen onzer speculative wijsgeeren beschamende, gestalten en verschijningen ten tooneele te doen treden.’ Hier verstaan wij den liefhebber niet regt, en zoo ging het ons meer. Op dezelfde bladz. staat: ‘Het eiland was toevallig, door mislukte nederlatingen met rundvee bevolkt.’ - De Vertaler, merkt men, is geen liefhebber, althans niet zoo als men dezen titel aan ervarene beoefenaars geeft, van de letterkunde. Het spreekt van zelve, dat de inleiding tot aanprijzing der volgende bladen strekt, en daartoe vindt men een' aanloop door een tafereel (? tje) van de geschiedenis van St. Domingo, dat echter niet in alles overeenstemt met het Aanhangsel; b.v. de afstand van dit eiland aan Frankrijk wordt in 1667 gesteld, het getal der blanken, in 1790, op 125,000 opgegeven; terwijl het in het aanhangsel is, 1697, en 134,000.
Van het eerste, dat men nu verder in dit boek vindt, zegt de Handschriftmaker, of de Vertaler? dat het het hoofdgedeelte van het werk is, bevattende een kortgedrongen, maar hoogstbelangrijk tafereel der geschiedenis van Hayti, sedert het begin der revolutie aldaar, overgenomen uit het voortresselijk klassiek tijdschrift: The Quarterly Review, tot lof van welks schrijvers hier niet weinig gezegd wordt. Het zij ons echter vrij, na dit tafereel gelezen te hebben, te belijden, dat die ineengedrongene kortheid, gepaard met zoo vele verwarrende vlugtigheid, de belangrijkheid der lezing heel wat vermindert, en die lezing althans weinig in staat is om van de geschiedenis van Hayti een juist denkbeeld te geven; en het rijpelijk wikkend oordeel en de altijd echte wijsgeerige inzigten, in de schrijvers zoo zeer geroemd, hebben

{==384==} {>>pagina-aanduiding<<}
wij niet gevonden. Het is een verhaal, uitgezonderd der schrijveren uitweiding over de afschaffing des slavenhandels, van de tooneelen, die den tegenwoordigen staat des Eilands voorbereid hebben. Maar, hoe nu die schrijvers zelve kunnen zeggen, ten hoofdoogmerke te hebben het karakter der Negers op te helderen, en niet omstandig over de geschiedenis van St. Domingo te handelen, zien wij al zoo weinig in, als de overeenkomst van hun verhaal met de lofspraak in het Handschrift, in hetwelk christophe toch ook als een bloeddorstig dwingeland aangemerkt wordt, wiens goedaardige en menschlievende inborst de zoo rijpelijk wikkende en wijsgeerig oordeelende Engelsche schrijvers zoo zeer roemen.
Volgens de Inleiding is het tweede stuk in dit boekje een uittreksel uit het geschrift des Barons de vastey, staatsdienaar en hoveling van christophe, op diens bevel opgesteld, en nooit in omloop bij den boekhandel geraakt, daar er maar weinige exemplaren van in Europa zijn gekomen. Men vindt hier daardoor ook, hetgeen ons reeds de Engelsche schrijvers hadden gegeven, voor een gedeelte terug. Als in de houding eener redevoering schetst ons de vastey, hoe het was en is te St. Domingo, en - het is wel jammer, dat hier en daar is overgeslagen, wat tot het bevatten van den zamenhang had moeten gelezen zijn.
Het Aanhangsel is het minste niet in dit boekje. Het is een kort berigt van den naam, ligging, natuurkundige gesteldheid, en, zoo veel mogelijk was, tegenwoordigen toestand van St. Domingo en deszelfs onderscheidene woonplaatsen, waarbij men de Landkaart zeer te pas ten gebruike heeft, maar ook vergelijken moge de Aardrijkskunde van tuckey, IVde D. bl. 337 env.
Had men ons één geheel geleverd, uit dat werk en het hier geëxcerpeerde zamengesteld, hoe veel beter, dan met dit mengelmoes, zouden we er mede zijn gediend geweest! Zoodanige zamenslansingen moeten en den boekhandel en der naauwkeurige wetenschap zeer nadeelig zijn.


















{==385==} {>>pagina-aanduiding<<}

Reizen van Hare Majesteit, de Koningin van Engeland, en van den Baron Pergami, haren Kamerheer, door Duitschland, Italië, Griekenland, Sicilië, Tunis, Jaffa, Jeruzalem, Konstantinopel enz., gedurende de jaren 1814, 1815, 1816, 1817, 1818, 1819 en 1820, waarin zeer vele belangrijke en wetenswaardige gebeurtenissen voorkomen. Door Tarmini Almerté, een' Griek van geboorte, en in dienst van H.M. geweest zijnde, van den oogenblik van haar vertrek, tot aan dien van hare terugkomst, en die, als een niet gehoord zijnde Getuige, bij haar Proces is tegenwoordig geweest. Met twee Portretten. 's Gravenhage, bij M. de Lyon. 1821. In gr. 8vo. VI en 228 Bl. f 2-:-:

Ware deze Reisbeschrijving zelve den Titel evenredig in langwijligheid, hoe zouden wij dan de lezing van dit boek behooren te ontraden! Doch dit is zoo weinig het geval, dat wij wel eens naauwkeurigheid misten, door te groote kortheid. De Recensent heeft dit boek gelezen, zonder zich door den stijl van den Griek, die door den Vertaler niet verbeterd is, te laten hinderen, en zie hier het oordeel van zijnen smaak: De zeer vele belangrijke gebeurtenissen, die, op den titel, als zoo wetenswaardig aangekondigd worden, zijn hem te onbednidend voorgekomen, om er in dit Tijdschrift een uittreksel van over te nemen; evenwel, een Directeur van een Leesgezelschap zende het boek rond, zelfs eene Directrice; het zal de Dames niet zoo ergeren, veel minder de Heeren, als de Couranten-berigten over het beruchte morsige Proces, die menig man en vader in der tijd voor zijne vrouw en kinders moest versteken; en ieder, die noch aan deze, noch aan de Gedenkschriften van den Baron genoeg heeft voor zijne nieuwsgierigheid, late zich door den Griek stichten, of vermaken, zoo als het anderen niet mogelijk is. De Koningin is een juweel in haar geslacht, de Baron een man zonder gebrek - dit is hier hoofdzaak; maar dat menig man en vrouw aanmerkingen blijft maken, ook na de lezing dezer bladen, ter bevestiging van de belangrijkheid des levensregels: ‘wacht u voor den schijn des kwaads!’ - dit zal wel de nuttigste uitwerking der nieuwsgierigheid zijn naar dit verhaal, die wij meer wenschen, dan gelooven, het doel der uitgave te zijn.


{==386==} {>>pagina-aanduiding<<}

Schets van het Verbond der Carbonari, in derzelver geheime inrigting, vroegere en onlangsche strekking. Uit Aktenstukken, door Von H*. Uit het Hoogduitsch. Te Rotterdam, bij H. van der Sprongh. 1821. In gr. 8vo. IV en 21 Bl. f :-6-:

In eenige uren is dit stukje, waarvan het oorspronkelijke aan een doorreizend Engelsch Heer behoorde, die het spoedig terug moest hebben, gelezen en vertaald uit het Hoogduitsch. Al had het die Engelschman niet teruggekregen, hij had er niet bij verloren; en als hij het zoo lang niet had willen missen, dat het konde vertaald worden, wij hadden er niets bij geleden. En evenwel ter uitdeeling aan diplomatieke personen, niet voor den boekhandel, was dit werkje oorspronkelijk bestemd!! Nu, het zij zoo! alle diplomatieken krijgen het nu toch, naar den wensch des vertalers en uitgevers; en wie weet, hoe vele diplomatieken het make? - ‘Mundus vult,’ is het bovenschrift; waarom niet ‘decipi’ er achter?




Meinardi Simonis du Pui, Oratio de prosperis atque adversis, quae Academiae Lugduno-Batavae anno elapso contigerunt.

Sedert lang had deze Hoogleeraar zijn Rectoraat gemeend te zullen eindigen met eene redevoering, de natura humana, suum corpus ad pulchritudinem et concinnitatem formante; deque turpitudine et deformitate ab eadem natura alienis; maar, en hierover mag men zich verblijden, en de omvang van dit onderwerp, en de noodzakelijkheid der vermelding van de lotgevallen der Hoogeschool in het verloopene akademiejaar, en de uitdeeling der eereprijzen, deden den Hoogleeraar besluiten, zijn voorgenomen onderwerp, met de noodige uitvoerigheid behandeld, voor de Jaarboeken der Akademie te bestemmen, aan welke het tot geen gering sieraad zal verstrekken
De lezing der zoo voorspoedige en verblijdende, als rampspoedige en bedroevende lotgevallen aan Leydens Hoogeschool, gedurende het Rectoraat van den voortreffelijken du

{==387==} {>>pagina-aanduiding<<}
pui, heeft ons vele aandoening verwekt; en elk, elk vooral, die, bij de erkentenis van des Vaderlands verpligting aan deze Hoogeschool, zijne eigene gevoelt, zal de vermelding dier beiderlei lotgevallen, gesloten met de aanspraken aan de met eere bekroonde jeugdige strijders in het letterperk, met deelneming lezen, en met dankbaarheid aan den Redenaar, wiens bevallige voordragt en zuivere Latiniteit de waarde dezer redevoering niet weinig verhoogen.
In dat ééne jaar, waartoe dezelve betrekking heeft, verloor de Hoogeschool vijf uitstekende kweekelingen, en de Hoogleeraren kleynhoff van enspijk, den grooten erugmans, van wien hier een belangrijk verslag geschiedt, benevens den beroemden wyttenbach. Maar wie, die de klagten des Redenaars, bl. 20, medeklaagt, welke de juichtoonen van den vorigen Rector Magnificus, van der palm, die niemands dood te betreuren had, maar nu dien zijns eigen zoons hoorde beweenen; wie, die weet, welke nieuwe klaagstof die klagten is opgevolgd, en aan borger, en suringar's rouwe denkt, (op dit oogenblik vernemen wij den dood weder eens Leydschen kweekelings, zoon van wijlen regenbogen) wie zoude zich dan over tranen schamen, die hij niet wederhouden kan, wanneer du pui zoo weeklaagt?
Dank zij den Hoogleeraar! God sterke hem de kracht, om nog lange nuttig te zijn, vervulle den wensch, waarmede deze redevoering eindigt, verhoede nieuwe rampen, vergoede het geledene, en het Christelijk geloof aan de onsterfelijkheid, krachtiger, dan van menig' predikstoel, gepredikt door den dood van zoo menig een', noodzakelijk beschouwden, sterveling, bevordere troost en moed en ijver, om, door getrouwheid aan deze, eene hoogere eere te verwerven in eene andere maatschappij, waar alle edelen zoo gelukkig als nuttig wezen zullen!





Montigni, Treurspel, door Hendrik Harmen Klijn. Te Amsterdam, bij J. van der Hey. 1821. In gr. 8vo. X en 131 Bl. f 2-8-:

Diederijk en Willem van Holland, Treurspel, door Jan van Walré. Te Amsterdam, bij J. van der Hey. 1821. In gr. 8vo. XV en 120 Bl. f 2-8-:

Nog geheel vervuld van de meer dan eens herhaalde lezing

{==388==} {>>pagina-aanduiding<<}
en overweging dezer beide belangrijke stukken, wagen wij het eindelijk, eene beoordeeling van derzelver verdiensten en gebreken te ontwerpen. De openbare uitspraak, daaromtrent door de tweede Klasse van het Koninklijk Nederlandsche Instituut in de maand November des vorigen jaars gedaan, heeft aan deze zaak een meer dan gewoon gewigt bijgezet; terwijl de hemelsbreed uiteenloopende oordeelvellingen der Kunstregters, wie het toch wel aan geene bevoegdheid en onpartijdigheid ontbrak, voldingend bewijzen, hoe gewaagd en moeijelijk het dikwerf zij, zich over dergelijke onderwerpen van smaak op eene beslissende wijze te verklaren. Het ontbreekt ons te dezen opzigte aan eenen vasten en onveranderlijken maatstaf onzer denkbeelden: en, wanneer men eenige weinige algemeen erkende regelen uitzondert, blijft de geheele beslissing tusschen het schoone en het wanstaltige, het volmaakte en het gebrekkige aan het meer of min versijnd kunstgevoel van elken Lezer in het bijzonder overgelaten. En of dit al dan niet het ware doel treffe, wie toch zal dit durven bepalen? Het onafhankelijk en zamenstemmend oordeel van velen is derhalve de éénige onwrikbare regel ter goed- of afkeuring der werken van den menschelijken geest, die tot het gebied van den smaak behooren. De tweede Klasse des Instituuts heeft dan ook de bewerking en inkleeding der stukken geheel vrijgelaten aan de Dichters, die naar den eereprijs, voor het beste Treurspel opgehangen, trachten zouden. Zij heeft hun geene andere wetten voorgeschreven, dan de algemeen aangenomene bepalingen van eenheid in tijd, plaats en handeling. Het is hier de plaats niet, om over de gegrondheid dier bepalingen uit te weiden; doch het zal echter niet onvoegzaam zijn, in het voorbijgaan aan te merken, dat juist in deze wetten een nieuw bewijs gelegen is van de onzekerheid onzer denkbeelden omtrent het Treurspel. Men heeft zich, naar ons oordeel, te veel toegegeven in de vooronderstelling, dat die voorschriften, immers
voor zoo veel tijd en plaats aangaat, grootendeels van den aard des Griekschen tooneels afhankelijk waren, omdat de onafgebrokene tegenwoordigheid van het koor geene verandering van plaats hoegenaamd en geen het minste denkbeeldig tijdsverloop toeliet. Deze dwaling heeft het beginsel der volstrekte eenheid doen miskennen en verzuimen. Men beeldde zich in, dat, na het vervallen van het koor, en het verdeelen van het stuk in bedrijven, de verplaatsing des

{==389==} {>>pagina-aanduiding<<}
tooneels en het verloop van eenen min of meer aanmerkelijken tijd, op zichzelve beschouwd, niet aanstootelijk waren, zoo dezelve slechts niet tegen de waarschijnlijkheid inliepen. Doch ongelukkig ligt het voorschrift, ons hier door de Grieken gegeven, (het moge dan bij hen uit het koor, of uit hun gevoel voor het ware en schoone voortgevloeid zijn) zoodanig in den aard der zaak, dat de geringste afwijking daarvan eene ongerijmdheid wordt. Immers, dat de toeschouwer, die op dezelfde plaats blijft, van de eene kamer naar de andere, of van het eene einde der stad naar het andere wordt overgebragt, of gedurende 3 uren dingen ziet gebeuren, waartoe er 24 of 36 noodig zijn, is wel minder tastbaar belagchelijk, dan wanneer men hem plotseling van Londen naar Batavia overvoert, of hem dingen vertoont, die naauwelijks in een jaar konden afloopen; maar onwaarschijnlijk blijft het altoos, en gewoonte of heerschend wanbegrip kunnen alleen zoo iets dragelijk maken. De stukken der Heeren klijn en van walré zijn even min, als het meerderdeel der nieuwere Treurspelen, van deze dwaling vrij te pleiten. Wij zijn er echter zeer verre af, hun dezen misslag als iets groots aan te rekenen; vooreerst, omdat men thans algemeen dit als een genoegzaam inachtnemen der eenheid beschouwt; ten andere, omdat zij de eenheid der handeling, waarop het vooral aankomt, getrouw bewaard hebben. Dit laatste zal het best kunnen blijken uit den inhoud en afloop der beide Treurspelen, tot wier beoordeeling wij thans overgaan.
Floris de montmorenci, Heer van Montigni, naar wien het Treurspel van den Heer klijn genoemd is, staat in de Geschiedenis onzes Vaderlands genoegzaam bekend, als een der Afgezanten, welke, in het jaar 1566, door den Nederlandschen Raad, naar Spanje werden gezonden, om, ware het mogelijk, den Koning filips tot meerdere gematigdheid en zachtheid, ten aanzien der Nederlanden, te bewegen. Men kent den ongelukkigen uitslag zijner pogingen, die eindelijk daarop uitliepen, dat hij, na twee jaren lang door het Spaansche Hof misleid en bedrogen te zijn, eindelijk, zoowel als zijn Broeder, de Graaf van hoorne, het slagtoffer werd van den haat en wrevel des Konings, en, volgens sommigen door vergif, volgens anderen door het zwaard, in Spanje werd omgebragt; aan welk laatste, als meer tragisch, de Dichter met regt de voorkeur geschon-
{==390==} {>>pagina-aanduiding<<}
ken heeft. Het Treurspel maalt ons den ongelukkigen val en dood van dezen martelaar der vrijheid, wiens persoon en geschiedenis, naar ons inzien, tot dit doel allergelukkigst gekozen zijn. Men weet genoeg van hem, om ons belang in te boezemen, en te weinig, om het vindingrijk vernuft van den Dichter door de banden der streng-historische waarheid te kluisteren. Klijn heeft van de vrijheid, die hem het onderwerp gaf, dan ook een meesterlijk gebruik gemaakt. Hij laat den Kardinaal de granvelle, persoonlijken vijand van montigni, door wien hij voorheen was gedwarsboomd en beleedigd, optreden, als den hoofdbewerker van zijnen val. Granvelle, thans eerste Staatsdienaar en vertrouwde van filips, ontbiedt den Afgezaat, die reeds zoo dikwijls verlof en vrijgeleide verzocht had, bij zich. Hij kondigt hem aan, dat de Koning hem eindelijk zijne bede toestaat, en, om hem een grooter blijk
te geven van zijne gunst, hem, als Veldheer van den tweeden rang, aan alva toevoegt. Montigni wijst dit aanbod, waarin hij niets ziet dan schande en vernedering, met verontwaardiging van de hand; en de Kroonprins don carlos, wien hij de oorzaak zijner komst in Spanje, zijn verzoekschrift aan filips, en zijnen tegenwoordigen zorgvollen toestand had medegedeeld, biedt zich aan, om den Koning te overtuigen, dat men montigni mishandelt, en dat het hoogst billijk is, hem onverhinderd en als Afgezant te laten vertrekken. Terwijl don carlos zich met dit oogmerk naar zijnen Vader begeeft, verschijnen margaretha d'espinoi, montigni's Echtgenoote, met anna, hare vertrouwde, op het onverwachtst, ten tooneele. In pelgrimsgewaad vermomd, waren zij, met den stoet der bedevaartgangers en vereerders van st. jakob van gallicië, in Spanje doorgedrongen, dat anders op dat oogenblik voor Nederlanders, ja voor Nederlandsche tijding, geheelenal gesloten was. Margaretha heeft het geluk, haren Echtgenoot weder te vinden. Zij verhaalt hem den dood van egmond en moorne, en den overigen deerniswaardigen toestand des Vaderlands. Intusschen keert don carlos terug met de tijding, dat de Koning aan montigni vrijheid geeft om te vertrekken, en hem eerst nog verlangt te zien. Montigni gehoorzaamt, en margaretha wordt met hare vriendin, in de vertrekken van den Kroonprins, voor het nijdig oog van granvelle verborgen. Het gesprek tus-
{==391==} {>>pagina-aanduiding<<}
schen den Koning en montigni heeft de ongelukkigste gevolgen. De eerste, door granvelle's loosheid opgehitst, trekt zijn gegeven woord weder
in; de laatste verdedigt zichzelven en de eer der Nederlanders met zoo veel moeds, dat filips hem laat gevangen nemen, met oogmerk, om hem door den Raad, wiens beslissing de verongelijkte Afgezant had ingeroepen, tot eene eeuwige gevangenis te doen verwijzen. Montigni wordt door don carlos en het volk verlost; maar hij ontrukt zich aan zijne bevrijders, geeft zich eigenwillig en met waardigheid over in de magt des dwingelands, en ontvangt bevel, om, op zijn woord van eer ontslagen, de uitspraak des hoogen Raads in zijn verblijf af te wachten. - Don carlos, ziende, dat de zaak van zijnen vriend eene moeijelijke wending neemt, dringt aan bij margaretha, dat zij, tot afwending van meerder kwaad, zich zoo spoedig mogelijk zal verwijderen, en verschaft haar eene laatste zamenkomst met haren Echtgenoot. Doch granvelle had alles bespied, het geheim verblijf van margaretha ontdekt, en zich van de papieren, door montigni aan don carlos vertrouwd, meester gemaakt. Nu, op het oogenblik dat de Echtgenoeten zullen scheiden, stuift hij op eens met filips het vertrek binnen. De Koning verwijt montigni zijn verraad, zijne muitzucht, het verleiden van zijnen Zoon. Er volgt, zoo als elk ligtelijk gevoelt, een verschrikkelijk tooneel, dat eindigt met het bevel van filips, om den ongelukkigen ter strafplaats te slepen. Nu doet men den laatsten aanval op zijne deugd. Men laat hem genade en vergiffenis beloven, mits hij schuld bekenne, en der Heilige Kerke boetvoldoening aanbiede. Doch de held weigert hardnekkig, ten koste van zijne eer, zijn leven te redden, en luistert hier evenmin naar de smeekingen zijner Vrouw, als naar de bedreigingen van granvelle. Vergeefs waagt don carlos eene laatste poging, om hem
te verlossen. Hij wil zijnen eed niet schenden, en lafhartig vlugten. Don carlos sleept hem voort; maar.... het beslissend uur slaat! Toledo verschijnt, van wachten omstuwd, om montigni naar het schavot te voeren. Nog wederstaat de Kroonprins. Eindelijk toont hem de beul de gouden borstplaat, die hem als den uitvoerder van de bevelen der Inquisitie doet kennen, en daagt don carlos op voor hare vierschaar. De Prins, van schrik en verbazing overvallen, neemt in wanhoop de

{==392==} {>>pagina-aanduiding<<}
vlugt, en laat montigni over aan de woede zijner moorderen.
Zoodanig, Lezers! is de hoofdinhoud van dit stuk. Over het algemeen ontwikkelt zich alles los en ongedwongen. Het geheele beloop is echt tragisch, en de belangstelling rijst ieder oogenblik. Maar vooral mag men het onder eene der schitterende verdiensten van dit Treurspel rekenen, dat het karakter van den hoofdpersoon zoo heerlijk op den voorgrond staat, zich onwrikbaar gelijk blijft, en, tot op het laatste oogenblik toe, zich meer en meer van onze achting en bewondering meester maakt. Granvelle's karakter is mede uitmuntend volgehouden. Of de Dichter, daarentegen, gelijk hij meende, dat van filips wèl getroffen hebbe, daaraan twijfelen wij ten hoogste. Voor zoo ver wij daarover kunnen oordeelen, gedroeg zich filips jegens niemand zoo openhartig, als hier jegens granvelle. Oploopendheid was hem zeker ook geheel oneigen; en, ware dit werkelijk zijn gebrek in dien graad geweest, waarin klijn het hier schildert, dan zou hij zekerlijk geen geduld genoeg gehad hebben om de verwijtingen van don carlos (zie IV Bedr. VIII Toon.) zoo lang aan te hooren. Men zou hier nog kunnen bijvoegen, dat de Dichter van zijne ondergeschikte karakters (met uitzondering van toledo (*)) een al te zwak gebruik gemaakt heeft, en dat men onder het lezen te veel bemerkt, dat zij alleen uitgevonden zijn, om aan de hoofdpersonen wezens te verschaffen, waaraan zij nu en dan hunne gesprekken rigten
kunnen. - Op den zamenhang en de waarschijnlijkheid hebben wij hier en daar almede het een en ander aan te merken. Zoo zou men b.v. kunnen vragen, of de spoedig ontstane vriendschap en vertrouwelijkheid tusschen don carlos en montigni zich genoegzaam laat overeenbrengen met het wantrouwen en het ceremoniëel van het Spaansche Hof? - De komst van margaretha te Madrid laat zich nog vrij wat minder verklaren. Dat de beide vrouwen, onder het mom van bedevaartgangers, tot in de hoofdstad van Gallicië konden doordringen, is natuurlijk en eenvoudig; maar men begrijpt

{==393==} {>>pagina-aanduiding<<}
niet regt, hoe het pelgrimsgewaad haar op de reize naar Madrid beveiligde, daar (immers voor zoo ver uit het stuk zelf blijkt) geene bedevaart haar op dien togt tot voorwendsel strekken kon. Don carlos zegt wel, bl. 77, waar hij margaretha aanspoort om te vertrekken:

De vrome Pelgrimsstoet toeft nog in deze streken;

maar nergens vindt men opgelost, met welk doel de Pelgrims zich naar Madrid begeven hadden. - Wij vinden ons genoodzaakt, den Dichter bij deze gelegenheid nog op eenen anderen misslag opmerkzaam te maken, dien hij zeker, bij eene tweede uitgave en herziening van zijn Treurspel, ligtelijk zou kunnen verhelpen. In het derde Tooneel van het tweede Bedrijf, waar de eerste aankomst der vermomde vrouwen wordt voorgesteld, zegt margaretha (wel te verstaan niet ter zijde, maar overluid, zoodat anna het hooren moest) tot brederode:

Wij zoeken... Montigni.... ach! zijn wij wel alleen? 

Hoe kon dan anna, misleid door het vroeger voorgeven harer vriendin, dat zij een' Heilig te Madrid ging aanbidden, na eenige oogenblikken nog vragen:

Ik heb om d'eisch der Kerk met u veel angst geleden; 
Maar wordt voor 't heil der ziel wel ooit te veel gestreden? 
Woont hier de Heilge, naar wiens gunst gij hebt gedorst? 

Men zou er kunnen bijvoegen, dat deze hooge simpliciteit van anna, die ons maar in het geheel niet bevalt, en het daarop volgend antwoord van margaretha, eer comisch dan tragisch zijn. Maar wenden wij ons liever af van deze kleine vlekken, om nog eenige oogenblikken bij de dichterlijke schoonheden van het stuk stil te staan, en onzen Lezeren daarvan enkele proeven mede te deelen. De keuze, wij bekennen het gaarne, is hier, uit hoofde van het groot aantal schitterende plaatsen en door kortheid en kracht merkwaardige gezegden, eenigzins moeijelijk. Wij bepalen ons bij een gedeelte des vijfden Tooneels van het vierde Bedrijf, dat, naar ons oordeel, boven al het andere uitmunt, en ons het oogenblik schildert, waarin montigni en margaretha door filips en granvelle verrast worden, de woede des Konings tot het hoogste toppunt geklommen is, en hij aan zijne wachten beveelt, montigni ter strafplaats

{==394==} {>>pagina-aanduiding<<}
te slepen, waarop de wanhopige margaretha in de volgende bewoordingen losbarst:

Ter dood! Ter dood! Mijn God! Neen! 't kan niet mooglijk wezen! 
Genade! o Vorst! genade! ik wring mij aan uw kniên! 
Gij wilt de misdaad aan uw voeten krimpen zien! 
Ik ben de schuldige; zie mij in 't stof gebogen; 
Ik spotte met uw' wil, ik tartede uw vermogen; 
Ik steunde d' opstand, ik, zie op mijn wanhoop neêr! 
Spaar de onschuld, geef den Staat zijn' braassten burger weêr. 
filips. 
Gelijk de Hemel, zoo onwrikbaar is mijn willen. 
montigni. 
Rijs op, mijn Gade! rijs! en staak dat eerverspillen! 
Die knielt is slaaf; rijs op! neen, klaag niet om mijn' stand; 
Maar ween, met mij, om 't lot van 't zinkend Vaderland. 
filips, met bitterheid. 
Wat eedle, onwrikbre ziel! zij smacht alleen naar 't leven, 
Om 't in den heilgen strijd der vrijheid prijs te geven; 
De regten van haar' Vorst te schenden!.... goed en bloed..... 
Hij weent!.... in 't uur des strijds ontzinkt den held zijn moed! 
montigni. 
Gewijde Schimmen van mijn nooit verwonnen Vaadren! 
Gij, wier geheiligd bloed mij stroomt door hart en aadren! 
Vergeeft het, zoo mijn kruin zich hier ter kromming neeg, 
En ik, om Neêrlands rust, voor Neêrlands dwingland zweeg! 
Verachte Beul! mijn kracht, mijn moed zou mij ontzinken? 
Welaan! ken Montigni; hoor van zijn lippen klinken 
De taal der vrijheid, nooit aan 't kruipend Hof gehoord. 
Ja, 'k juich dien opstand toe, reeds, zoo gij waant, gesmoord. 
Gij tartte ons tot dien kamp; gij dartelt met verbonden; 
Gij hebt uw woord, uw trouw, gij hebt uw' eed geschouden. 
't Verderf gaat voor u uit; in moorden schuilt uw kracht: 
Gij hebt, met duizenden, mijn Hoorne zelfs geslacht. 
Gavoort! verwoest, verdelg! smoor, smoor in bloed elks zuchten! 
Maar de Almagt wil en wenkt; ik zie uw slaven vlugten, 
Uw magt verdelgd, uw' naam vervloekt, mijn Neêrland vrij, 
En geen' Tiran zoo streng, zoo diep gestraft, als gij. 
 
(Op filips starende, die van toorn en woede niet kan spreken, met al de kracht eener gloeijende geestdrift:) 
 
Welk schouwspel! wat triomf! snelt aan, mijn Landgenooten! 

{==395==} {>>pagina-aanduiding<<}

Zie d' Aartstiran, wiens magt half de aarde houdt omsloten, 
Die in zijn vuist het lot van werelddeelen vat, 
Hoe hij van woede beeft, en trilt gelijk een blad. 
Ten strijd! rukt aan! verdelgt! wat nood u moge omgeven; 
Snelt voort! uw doel gelukt! ik zie uw' Dwingland beven; 
Reeds woedt, wat voor hem buig', wat op zijn' wenk ook vloog, 
Een magtelooze vrees in zijn verwilderd oog; 
Reeds dringt een foltrende angst zijn ijsren boezem binnen.... 
Triomf, mijn Vaderland! Triomf! gij zult verwinnen. 
filips. 
Van hier! van hier! ter dood! geen oogenblik gespaard: 
Zoo ras de morgenstond.... 
montigni, met waardigheid. 
Zoo magtloos, zoo vervaard 
Is 't wanbedrijf; - vaarwel! vaar eeuwig wel, mijn Gade! 

Wij gelooven, dat deze plaats alleen reeds genoegzaam zijn zou, om de uitbundigste lofspraak te regtvaardigen, en tot een bewijs te dienen, dat verhevenheid der denkbeelden, kracht van uitdrukking en gemakkelijkheid van versificatie de tragische Muze van onzen Dichter bijzonder kenmerken. Wij moeten echter bekennen, dat niet overal dezelfde juistheid en duidelijkheid van taal en woordvoeging, dezelfde zoetvloeijendheid der verzen gevonden worden. De opregtheid en onpartijdigheid eischen, dat wij den Heere klijn eenige regels en uitdrukkingen doen opmerken, die ons wel het allermeest hinderlijk en aanstootelijk hebben toegeschenen. Op bl. 12. reg. 2. lezen wij:

Dan moet ik hier vertoeven, 
Omdat de Koning hier mijn kennis blijft behoeven: 
Dan antwoordt me op mijn beê: ‘dat, om zijn lot en stand, 
De Koning zelf met mij vertrekt naar Nederland.’ 

Behalve de hardheid en platheid dezer regels, en de stopwoorden, die er in voorkomen, moeten wij nog in het voorbijgaan aanmerken, dat het woord stand, voor toestand, zoo als onze Dichter het menigwerf bezigt, door ons taalgebruik niet schijnt gewettigd te worden. In de vroeger aangehaalde dichtregelen is ons nog een voorbeeld van dit zonderling gebruik voorgekomen. Wij voegen er eenige andere bij, waarvan het eerste eene zekere dubbelzinnigheid heeft:

{==396==} {>>pagina-aanduiding<<}

Bl. 14. reg. 13.

Laar, mijn getrouwe Vriend! laat die verwondring varen! 
Ze is eigen aan uw' stand, uwe onschuld, en uw jaren. 

Bl. 25. reg. 14.

Vaarwel! vergeet mijn lot en stand: 
Maar zoo gij redden kunt, red dan mijn Vaderland. 

Bl. 40. reg. 13.

Gij weet of kent dan niet den diepafgrijsbren stand, 
Noch d'onbetembren arm, die woedt in Nederland? 

Bl. 41. reg. 7.

Ga voort, meld mij zijn' stand. 

Onder de regels, die wij nu eens om hardheid of platheid, dan weder om onverstaanbaarheid afkeuren, behooren ook de navolgende:

Bl. 14. reg. 4.

Zoo loont men trouw met schand', - vereerend mij in schijn, 
Wil men mij zwak, en vuig, ja eerloos zelfs doen zijn. 

Bl. 18. reg. 8. v.o.

Het oproer? (Zoo bezwalkt men hier ons pogen dan!) 

Bl. 20. reg. 8. v.o.

De vrijheid! ach! vergeef; hier, hier toch is 't gewis, 
Dat vrijheid van het volk een gruwbre wanklank is. 

Bl. 23. reg. 13.

Hij, woest, gevoelloos, wreed, een koele onbuigbre dader; 

Bl. 61. reg. 4.

Wat hooge fierheid naast het edelst zielverbittren! 
Hoe zou ze in Neêrlands heer, bij 't hellig kampen, schittren 
En blinken, als voor hen, reeds tot 's Lands heil geslagt, 
Een plegtige eerdienst wordt in Brussels wal volbragt! 

(De meening van den Dichter laat zich hier meer gissen, dan met zekerheid bepalen.)
Bl. 77. reg. 6.

Wat zijn twee jaren leeds bij 't geen zoo men u vond? 

Bl. 87. reg. 8.

Het lot van 't Vaderland, zijn nood greep mij aan 't hart, 
En 'k heb hier voor zijn heil gewislijk veel getard. 

Wij vinden het onnoodig, van elke dezer plaatsen in het

{==397==} {>>pagina-aanduiding<<}
bijzonder iets te zeggen, en twijselen niet, of de Heer klijn zal onze kritiek billijken, die niet uit vitzucht voortgevloeid, maar met de hoogste bewondering voor zijnen arbeid verbonden is.

Het Treurspel van den Heer van walré, tot welks nadere beschouwing wij thans overgaan, behoort tot de vroegere Geschiedenis onzes Vaderlands, en schetst ons den twist en de eindelijke verzoening tusschen Graaf diederijk den VII en deszelfs Broeder willem van rolland, voorgevallen op het einde van het jaar 1195. De berigten der Historieschrijvers leverden hier eenige meerdere bouwstof aan den Dichter, dan in het eerste geval; en men moet erkennen, dat van walré dezelve, zonder aanmerkelijke verandering, gevoegelijk tot zijn oogmerk heeft weten aan te wenden en uit te breiden. In hoe verre hij de waarheid aan zijn tragisch doel ondergeschikt gemaakt hebbe, zal den beminnaren van 's Lands geschiedenis uit de volgende schets van zijn Treurspel genoegzaam blijken.
Willem van holland, Zoon van Graaf florisden III, van de kruisvaart, op welke hij zijnen Vader, die te Antiochië stierf, vergezeld, en grooten roem verworven had, in Holland teruggekeerd zijnde, vond zijnen ouderen Broeder diederijk in het bezit van den Grafelijken zetel. Hij werd door dezen, zoo het scheen, met minzaamheid ontvangen; maar ontdekte weldra, dat adelheide van kleef, diederijk's Gemalin, het op zijne vrijheid gemunt had. Ter naauwernood ontkwam hij nog in tijds de gevangenis, en nam de wijk bij de Westvriezen, aan wier hoofd hij spoedig geheel Kennemerland asliep en verwoestte. Middelerwijl was diederijk naar Zeeland getrokken, om de Vlamingen te bevechten, en had het bewind over een gedeelte zijner krijgsmagt aan adelheide overgelaten. Deze trok willem te gemoet, en dwong hem, in een beslissend gevecht, tot wijken. Het gevolg was, dat de Gravin naar Egmond, in welks Abdij zij zich met haren stoet een' geruimen tijd had opgehouden, in zegepraal terugkeerde; terwijl willem, in kloostergewaad vermomd, zich naar Haarlem begaf, om met zijnen Broeder, inmiddels wedergekomen van zijnen Zeeuwschen togt, in afwezigheid van adelheide, een vergelijk te trefsen. Op dit tijdstip neemt het stuk eenen aan-
{==398==} {>>pagina-aanduiding<<}
vang. De Dichter laat st ppo, Benediktijner Deken van st. adelbert, willem in stilte naar Haarlem geleiden, waar baldewijn, Bisschop van Utrecht, en Broeder van floris den III, hem een voorbereidend onderhoud met den Graaf verschaft. Eene tweede bijeenkomst zou de zaak ten genoegen van willem, die zijn
deel van de vaderlijke erfenis vorderde, beslecht hebben, zoo niet adelheide, door wolfert, een' der Edelen, aan haar verknocht, van alles onderrigt zijnde, zich dadelijk naar Haarlem begeven had. Hare intrede vernietigt willem's verwachting. Vergeefs tracht ada, floris' Weduwe, hare beide Zonen te bevredigen. Diederijk, door zijne Gade opgehitst, toont in het volgende gesprek, waar willem zijne eischen openlegt, reeds mindere genegenheid voor zijnen Broeder. Een loos alarm, door de Edelen op adelheide's bevel verwekt, wordt door hen aan de oproerige bewegingen van willem en de zijnen toegeschreven, en voert de verbittering van diederijk ten top. Geheel weggesleept door de valschheid en logentaal van wolfert en adelheide, wij hij geene verontschuldiging, geene verdediging van zijnen beleedigden Broeder meer aannemen; waarop deze hem uitdaagt, om de zaak door een' tweekamp te beslechten. Vrouwe ada scheidt de twistenden, en willem belooft haar, dat hij zich gewillig en vreedzaam verwijderen zal. In deze stemming der gemoederen komt adelheide aan diederijk het berigt brengen, dat het oproer zich op nieuws verheft. De Graaf, geheel van willem's schuld overtuigd, laat aan zijne Gemalin de herstelling der rust over, en gelast wolfert, hare bevelen op te volgen. Nu rekenen de onverlaten zich genoegzaam geregtigd en gewaarborgd, om het uiterste tegen willem te wagen. Men komt overeen, dat, wanneer de Ridder tegen middernacht zich gereed maakt om met steppo het paleis in stilte te verlaten, eene bende, door adelheide op het buitenhof geplaatst, hem den aftogt beletten zal; terwijl
wolfert met eenige zaamgezworene Edelen hem, zoodra hij uit ada's vertrek treedt, gevankelijk naar het slot van Altena vervoeren, of, zoo hij wederstand biedt, afmaken moeten. Alles schijnt naar wensch te gelukken. Wolfert houdt willem terug; deze verdedigt zich; de Edelen schieten toe; er ontstaat een gevecht; maar steppo, het gevaar ontdekkende, waarschuwt Graaf diederijk, wien baldewijn's vermanin-
{==399==} {>>pagina-aanduiding<<}
gen juist tot betere gevoelens gestemd hadden. Hij verschijnt nog in tijds, om willem te redden, en wolfert, tot loon van zijn verraad, te doorstooten. Nu volgt eene hartelijke verzoening tusschen de beide Broeders, waarbij diederijk aan willem een jaarlijksch inkomen uit de tollen van Geervliet, en Oostvrieslands (d.i. Vrieslands) bewind onder Grafelijken titel toezegt.
Deze schets is misschien reeds uitvoerig genoeg, om bij de oplettendsten onzer Lezeren dezelsde vraag te doen ontstaan, die wij ons, na eene herhaalde lezing des geheels, vergeefs trachtten op te lossen: wie, namelijk, de Held, de hoofdpersoon, van dit Treurspel zijn zal? Is het diederijk? Maar deze speelt bijna overal eene hoogst ondergeschikte rol. Hij is van het begin tot het einde de lafhartige slaaf zijner Vrouw. Haar plaatst hij overal op den voorgrond, waar hij zelf staan moest. Door haar laat hij zich, keer op keer, op de laagste wijze misleiden. Wat moet men denken van eenen Vorst, die aan zijne Gemalin liet dempen van een oproer overlaat, om zelf gerust in zijne schrijfeel te gaan zitten? Men zou eer denken, dat adelheide de Heldin van het stuk ware. Door haar werkt en handelt alles. Zij geeft ziel en leven aan alle de personen. Maar dit kon nimmer de bedoeling van den Dichter zijn. Het blijkt genoeg uit den aard zoo wel, als uit den naam, van het geheele Treurspel. En welk Dichter, bovendien, zou zich aan hetzelfde verwijt willen blootstellen, dat weleer aan milton (hoezeer ten onregte) gedaan is, van den Duivel in persoon tot den Held van zijn stuk gekozen te hebben? Doch, ernstig gesproken, de Heer van walré wilde zeker, dat willem de Held zijn zou; want om hem bestaat de geheele handeling. Maar dan behoorde deze ook iets meer te zijn dan een oploopend jongeling, die trotschelijk eischt, wat hij niet kan vorderen, en zich naauwelijks door zijne Moeder laat wederhouden, om zijne Schoonzuster, te midden der Mis, voor het heilig altaar, met eigene hand te slagten. Intusschen is het eene groote verdienste, dat zijn karakter niet alleen, maar dat van alle de handelende personen, zich uitmuntend gelijk blijft. Ada en baldewijn zijn inderdaad modellen van zachtaardige deugd en zich nimmer
verloochenende waardigheid, die elken Lezer achting en eerbied inboezemen. - Op den geregelden en waarschijnlijken afloop van het stuk hebben wij weinig aan te merken. Twee plaatsen, echter, die

{==400==} {>>pagina-aanduiding<<}
ons bijzonder ongepast zijn voorgekomen, kunnen wij niet stilzwijgend voorbijgaan. De eerste behelst het gesprek tusschen ada, baldewijn en willem, in het tweede Tooneel van het eerste Bedrijf, waar de beide eersten den laatsten wegens den dood van Graaf floris en de verovering van Ptolemaïs ondervragen, en willem dit zeer omstandig beantwoordt. Deze beide verhalen, anders, poëtisch genomen, misschien onder de beste gedeelten van het gensche stuk te rekenen, zijn, zoowel als de vragen, die er aanleiding toe geven een volstrekt hors d'oeuvre. De Heer van walré zelf schijnt, gelijk dit uit de Voorrede blijkt, zulks eenigermate gevoeld te hebben. De zaak was jaren geleden, en willem lang teruggekeerd. Hoe is het dan te denken, dat ada, hetzij door willem, dien zij reeds eens gezien had, hetzij door iemand zijner togtgenooten, daaromtrent geen vroeger berigt zou bekomen hebben? - Onze tweede aanmerking betreft het slot, waar diederijk Heer wolfert met éénen stoot om het leven brengt. Bij eenige oplettendheid bespeurt men hier al spoedig iets gedwongens, en gevoelt, dat de Dichter dit alleen gedaan heeft om zich uit eene groote verlegenheid te redden, waarin de bekentenis van wolfert, dat adelheide de aanlegster was van willem's moord, hem onvermijdelijk zou gestort hebben. Maar hij heeft, dunkt ons, zijn oogmerk hiermede geenszins bereikt; want diederijk moest dit reeds van steppo vernomen hebben, die bij het gezegde van wolfert:

Gij zijt, uit naam der Landgravinne, mijn gevangen, 

was tegenwoordig geweest. Ja, al had niemand het hem gezegd, dan moest hij nu ten minste het zwart geheim doorzien hebben. Ook is het onnatuurlijk, dat willem, adelheide's grootste vijand, het verzwijgt. En, intusschen, het stuk eindigt, zonder dat iemand eenige de minste verwondering, eenig het minste afgrijzen toont over de ontdekking, dat adelheide een der afschuwelijkste monsters is.
Onder de goede hoedanigheden van dit Treurspel, die het gebrekkige der dispositie eenigermate doen vergetan, behoort eene zeer juiste inachtneming der gewoonten, denkwijze en godsdienstige begrippen onzer Voorouderen, gedurende de Middeleeuwen. Van walré schijnt met dit alles. als ook met de geschiedenis, de wijze van oorlogen enz. van dien tijd, zeer naauwkeurig bekend te zijn. Het verwon-
{==401==} {>>pagina-aanduiding<<}
dert ons daarom des te meer, dat hij, op enkele plaatsen, op zulk eene zonderlinge wijze, tegen het kostuum gezondigd heeft. Zoo noemt hij, b.v., bl. 12, de Vriezen ‘zwart van hair en baard;’ terwijl ondertusschen die natie, immers het onverbasterde gedeelte derzelve, het blonde haar der Germanen nog heden grootendeels heeft behouden; iets, dat vóór ruim zes eeuwen zeker nog veel algemeener onder hen zal geweest zijn. Even ongepast legt de Dichter aan Bisschop baldewijn gezegden in den mond, waaraan een ongeleerd geestelijke der twaalfde eeuw zeker nimmer zou gedacht hebben. Zoo laat hij hem, op bl. 51, dus spreken:

Laat u, in 't eind, nog zaam verzoenen, zoo als zij; 
Eer ge, als de zonen van Jokaste, aan Thebe's boorden, 
Malkaâr, uit bittren wrok, voor 't oog van 't heir, mogt moorden, 
En zelfs uw assche elkaâr nog afstiet, na den dood. 

Wij voor ons twijfelen zeer, of diederijk en willem, aan wie deze woorden gerigt zijn, wel iets van de geschiedenis van edipus en zijn geslacht geweten hebben, en of deze vergelijking dus wel van zeer veel uitwerking op hen zou geweest zijn. Nog minder voegen de volgende woorden in den mond van den Utrechtschen Kerkvoogd (bl. 68):

De wijze demp' dat vuur, maar roer' het met geen zwaard! 

Welk beminnaar der Grieksche Letterkunde herkent niet dadelijk in deze woorden eene der Spreuken van pythagoras: πῦρ μαχάιρᾳ μη σκαλεύειν? De uitdrukking is te geheimzinnig, om ze, in den mond van den spreker, als eene toevalligheid, en niet als eene toespeling op eene algemeen bekende spreuk, te beschouwen: en dit laatste aan te nemen, is intusschen geheel tegen den geest der Eeuw.
Wij zouden nog meer andere plaatsen, die om dergelijke of andere redenen hinderlijk zijn, kunnen aanhalen; maar spoeden ons, kortheidshalve, tot het laatste gedeelte onzer beschouwing, waarin wij nog van de dichterlijke verdiensten van dit Treurspel meer bepaaldelijk moeten spreken. Wij hopen, dat de Heer van walré het ons ten goede zal houden, wanneer wij ons genoodzaakt vinden te verklaren, dat zijn toon en taal en dichterlijk vuur zich maar zelden tot die hoogte verhessen, welke het Treurspel, naar ons inzien, vordert. Wij gevoelen zeer wel, dat niet overal dezelfde

{==402==} {>>pagina-aanduiding<<}
kracht kan heerschen; maar verlangen toch, dat men nergens de destigheid en waardigheid der uitdrukking verwaarlooze, en daardoor tot een' volstrekt prozaïschen toon vervalle, zoo als hier maar al te dikwijls het geval is. Kan men, b.v., het volgende poëzij noemen? (bl. 5.)

Hoe billijk is zijn klagt, dat Holland naauw de maar 
Van Floris dood ontving, of 't werd meteen gewaar, 
Hoe Diederijk 't bewind van al zijns vaders landen, 
Als eenig' wettig' Heer, zichzelven stelde in handen, 
Zelfs zonder Willem, wien des Keizers heilge vaan 
Nog in het Oosten hield, een aandeel af te staan! 

Of is het wel iets meer dan plat proza, hetgeen willem op bl. 9 zegt?

Nadat oom Baldewijn, eer hij mij tot hem leidde, 
Reeds Hoilands Graaf bezocht en gunstig voobereidde 
Op mijne aanstaande komst, begeerde die, dat ik 
Terstond hem nadren zou; 'k voldeed op 't oogenblik 
Dien uitgedrukten wensch, en, in deze ordekleeding, 
(Die slecht den krijgsman voegt,) trad ik, op overreding 
Mijns leidsmans, in 't vertrek voor 's Graven ledekant; 
Hij sprak mij minzaam toe en reikte mij de hand; 
 
'k Zat neder, en de Graaf, die reeds van oom vernam, 
Met welk een' vromen wensch ik hem bezoeken kwam, 
Betuigde mij zijn vreugd en toonde zich genegen, 
Mijn doel te hooren en mijn' voorslag te overwegen. 

Zulke passages, hoe plat ook, noemen wij echter nog tragisch, in vergelijking van sommige uitdrukkingen, die de Dichter zich veroorloosd heeft; zoo als, om er slechts ééne te noemen, die op bl. 62, waar hij spreekt van den pijl, die Derk in Dord deed vallen. - Over het algemeen, evenwel, heerscht er in het stuk eene zeer gemakkelijke, reine versificatic, en het ontbreekt ook niet aan plaatsen, die waarlijk schoon en tressend zijn, vooral de omslandige en uitvoerige beschrijvingen, waarin van walré inzonderheid een meester is. Wij laten hier eene der plaatsen, die ons 't meest gevielen, volgen. Men vindt ze op bl. 94 en volg., waar ada den tweekamp tusschen de Broeders zoekt te verhinderen.

{==403==} {>>pagina-aanduiding<<}


ada. 
Ontzinden! hoort, gelooft 
Den bangen kreet van uw rampzaalge moeder! dooft 
Een' twist, reeds lang mijn beul; laat u mijn smart vermanen 
Tot vree! verhardt u niet voor 't bigglen mijner tranen! 
Betoomt uw heete drift! Begaat geen gruwzaam seit 
Van wreeden moedermoord! Wilt niet, in bitterheid, 
Als 't ever, uw gebit op 't blinde wraakzwaard breken! - 
Mijn Willem! 'k dorst tot hier nog voor uwe onschuld spreken, 
ô! Word niet schuldig door 't versmaden van mijn' raad! - 
Graaf Diederijk! beheersch uw hart gelijk uw' Staat! 
Vloek uwen broeder niet, maar beef den vloek te wekken 
Des Hemels; eer diens magt en tracht zijn' wil te ontdekken 
Uit 's Bisschops raad! 
willem. 
Beklagenswaarde vrouw! rijs op! 
Uw diep verneedren brengt mijn wreed gevoel ten top, 
Als nieuwe dolksteek! ja, 'k gevoel al uw verschrikking; 
Maar uw getuigenis stort olie van verkwikking 
In de opgereten wond mijns harte en stilt mijn pijn! 
Mijn moeder! gij beveelt; ik zal gehoorzaam zijn 
En, voor het minst met u verzoend, dit oord verlaten; 
Maar wee, wee over 't huis des dwinglands en zijn Staten! 
Vloek op de draakslang, die zijn graselijke kroon 
Vergistigt en zich kromt en kronkelt om zijn' troon! 

Ziet daar, waarde Lezers! onze gedachten over elk dezer beruchte Treurspelen afzonderlijk. Nu verlangt gij ook zeker ons vergelijkend oordeel te weten. Wij kunnen dit in weinig woorden zamenvatten. Had de zaak van onze beslissing afgehangen, wij zouden geen oogenblik in twijfel gestaan, en aan klijn dadelijk den eereprijs toegewezen hebben. Zijn stuk draagt het echte kenmerk van genie; hoezeer het hier en daar gansch niet van feilen vrij is, en eene strengen herziening zou behoeven. Het is zeker, dat de slechtste regel in klijn slechter is dan de slechtste regel in van walré; maar daarentegen ontbreekt het dezen, wij zeggen het onbewimpeld, aan die verhevenheid en kracht, welke den waarlijk tragischen Dichter kenmerken.







{==404==} {>>pagina-aanduiding<<}

Tweetal Leerredenen, over Joh. V:35. De eene uitgesproken, den 21 Dec. 1820, ter nagedachtenis van den beroemden Hoogleeraar E.A. Borger, op deszelfs geboorteplaats, de Joure, in Vriesland, door P. Koumans Brouwer, Predikant aldaar. Te Leeuwarden, bij J.W. Brouwer. 1821. In gr. 8vo. IV en 75 Bl. f :-15-:

De eerste dezer Leerredenen, acht dagen vroeger uitgesproken, staat met de andere in geene meerdere betrekking, dan dat de tekst, dien zij aan het hoofd heeft, dezelfde is. Zij besluit eene vervolgstof over den persoon, de lotgevallen en onderwijzingen van Joannes den Dooper, en wij mogen ons verblijden, dat koumans brouwer dezelve ons ter lezing gaf, dewijl ze ons eene zeer juiste beschouwing van Joannes, als mensch, als leeraar, en als voorlooper van den Messias aanbiedt, en met vele naauwkeurigheid, in schoone taal, alles in het korte voordraagt, wat de Evangeliën van dien merkwaardigen persoon behelzen. Maar, wij bepalen ons voornamelijk tot de tweede Leerrede. Een berigt in de Boekzaal, aangaande het lijkfeest ter eere van borger op deszelss geboorteplaats, deed ons naar dezelve zeer verlangend uitzien, en met groote verwachting, door den naam des voorgangers op dat seest opgewekt. Aan die verwachting is, in waarheid, voldaan, en de Heer koumans brouwer, wiens Redevoering niet gemist mag worden bij alles, wat men van en aangaande borger dierbaars heeft, heeft zich de regtmatigste aanspraak verworven op den dank van allen, die des beroemden mans verdiensten zegenen, en zichzelven zoo wel als hem een gedenkteeken opgerigt.
‘Ik hoop, dat het geëerd Publiek mijne zwakheid vergeven zal, en zich verwaardigen, om, al is het dan met een vlugtig oog, dit zeker gebrekkig opstel te doorloopen, gelijk een reiziger, die, na kort te voren eene marmeren eerzuil, door kunst en hoogachting ter nagedachtenis van een groot Man opgerigt, bewonderd te hebben, zich nog wel eens verledigt, bij het doortrekken van de plaats, waar eens deszelfs wieg stond, dien grashenvel te bezoeken, welke daar liefde en erkentenis, naar gering vermogen, voor hem hebben opgerigt, ten blijke, dat het Joodsche spreekwoord - een Proseet is niet ongeëerd, dan in zijn

{==405==} {>>pagina-aanduiding<<}
vaderland, en onder zijne magen, en in zijn huis, aangename uitzonderingen heeft, ook in ons land en eeuw.’ Dus spreekt brouwer in het Voorberigt; maar die zijne Leerede gelezen heeft, zal zeker zeggen: Dank en eere heeft hij er voor, die zóó van borger sprak, en dit gedenkteeken behoefde nog de Christelijke kerk.
Gij, die een volledig overzigt omtrent de levensbijzonderheden van onzen borger begeert, hier ziet gij hem, van zijnen doop af tot zijnen dood toe, in zijn gansche lot; gij, die de verdiensten, welke hij bezat, verlangt geplaatst te zien in derzelver helder licht, hier leert gij hem kennen als den scherpzinnigen bestrijder van het ongeloof en bijgeloof, den diepdenkenden verdediger van het Christendom, den verstandigen uitlegger der Heilige Schrist, den ernstigen prediker van het Evangelie, en den gezelligen, goedaardigen, nuttigen en nederigen mensch in de zamenleving; en uwe aandoeningen worden door den heiligen geest der verlichte Godsvrucht geleid, die in deze Leerrede heerscht, tot uw wezenlijk voordeel met het groote verlies, dat ge hier op nieuw gevoelt.
Ja, de taak des Predikers, voorganger te zijn op een lijkfeest, aan borger gewijd, op borger's geboorteplaats, voor een gemengd kerkelijk gehoor, was moeijelijk; maar dezelve is treffelijk volbragt: taal en stijl zijn overeenkomstig het onderwerp der rede; en, gelijk de toon, hier aangeslagen, van des Leeraars eigene aandoeningen getuigt, is dezelve de juist geschikte, om der hoorderen harten met die zelfde aandoeningen te vervullen. Het moet een aandoenlijk lijkfeest zijn geweest, en de Koorgezangen, nevens de andere hier mede gegeven, de plegtigheid niet weinig verhoogd hebben.
De aanteekeningen, achteraan geplaatst, voltooijen dir geheele gedenkstuk naar wensch. Borger's bekend en roerend Gezang aan den Rijn is in dezelve ook opgenomen, en door deze mildheid zijn zeker velen aan den Heer brouwer verpligt. Voor het overige strekken deze aanteekeningen, om des Overledenen schriften, en wat aangaande hem, na zijnen dood, hier en daar in druk verscheen, te doen kennen.
Men verschoone ons van een uittreksel uit deze Leerrede, die in ieders handen kome, en de heiligende en vertroostende kracht van den Godsdienst tot veler harten brenge! Alleen zij hier gezegd, dat het ons een uitstekend genoegén ver-
{==406==} {>>pagina-aanduiding<<}
schaste, dat de waardige schlikker, Predikant te Langweer, in naam van Vaderland en Christendom, den verdienden dank ontvangt. Die was het, - en ongaarne zien wij dit verbergen of vergeten - die, zoo lezen we bl. 39, met wijze en vaste hand, den nog ruwen diamant van zijnen bolster outdeed en sleep, die naderhand zoo schitterde.
Het lust ons niet, op taaiseilen, zoo als der vriendschapspligt enz., te vitten; maar wij wenschen, voor eene, spoedig noodzakelijke, tweede uitgaas, over dezelve een naauwkeurig oog. Meer heeft ons gehinderd, en wij verwonderen ons, dat een man als brouwer nog smaak vindt in hetgene valsch vernuft is, al is het nog zoo vernustig. De getuigenis van Jezus aangaande Joannes, den tweeden Elias, als gepast ter zinspreuk dezer Gedachtenisrede, aan borger toegewijd, aanvoerende, brengt hij daartoe deszelfs voornaam, elias annes, te binnen. In de aandoenlijke bede voor het weesje van den beroemden man smeekt hij, dat hetzelve eens, als een tweede Eliza, het opnemen van dezen Elias vergoede! - Ernstig waarschuwen wij tegen de liefhebberij in dat spel, - want spelen, niet leeren, is het - die zoo veel bespottelijks heeft te weeg gebragt, opdat wij dit alleen maar zeggen.




Een paar Dichtregelen, op den dood van E.A. Borger, na het lezen van deszelfs onvergelijkelijk fraai en roerend Dichtstukje: Aan den Rijn, enz. Te Groningen, bij J. Oomkens. 1820. In 8vo. 8 Bl. f :-5-8

Op den dood van E.A. Borger, in leven (?) Hoogleeraar te Leyden, enz. Te Heerenveen, bij F. Hessel. 1821. In 8vo. 15 Bl. f :-5-8

No. I is van den Heer lulofs. Het zal, vertrouwen wij, bekend genoeg zijn. Kennelijk is deze klaagzang uit het diepbewogen harte gevloeid, en kan niet nalaten te verteederen, wie denzelven aanhoort. Wij zijn voor dit paar, dat is zestig, dichtregelen den Hoogleeraar dankbaar. Ze zijn bloemen, bloemen op borger's graf. Dat is beter, dan een distelkransje, of steekpalmloofvlechtje! Niet uit vrees, maar om des hooggeschatten mans wille, wenscht zijn beoordeelaar, dat hij zijne kostelijke talenten niet weder bestede aan zulk

{==407==} {>>pagina-aanduiding<<}
werk, al leest hij hier, bij opregte dankbetuiging, ook de aanmerking, dat wij het schoone derde couplet ontsierd achten door de wolk, die, bliksemzwanger, den pelgrim omdondert, luider steeds en banger.
No. II bevat twee dichtstukjes, het eene van j.t. wielandt, het andere van g.w. van motman, jun. beiden ous onbekend, ‘Hoe verheven!’ roept mogelijk wel iemand uit, die den zang van wielandt leest, en niet bedenkt, dat er tusschen gezwollen en verheven nog verschilis. Borger is hier eerst eene bloem, in Minerva's tuin te Leyden, zoo als er de Haarlemsche Bloemisten geene hebben, en zoo als die kunstgewrochten, uit welke in den hemel een krans gevlochten wordt: en vervolgens is hij eene zon, die voorbijgaand zweefde. Het vijfde couplet verstaan wij niet.

Daar is 't, dat kennis aanwinst biedt, 
Daar geeft geleerdheid ware schatten, 
Waar helder doorzicht (g) 't schoon kan vatten, 
Waar 't oordeel 't waar' en valsch doorziet. 
Daar schonk de wijze nut en stichting 
Daar gaf zijn licht aan d' aard verlichting, 
Waar, als hij sprak, een' Englenmond 
Een Hemeltaal naar d' aarde zond. 

Mr. (want zoo, meenen we, is de titel vóór den naam des Dichters) Mr. J.T.W., mag zich nog wel wat toeleggen op de spelling ezv.
Motman's stukje is korter, en behaagde ons iets beter; het zingt van borger's geest, in den hemel juichende, en der Engelen blijdschap opwekkende; maar - dat klapwiekend opvaren, die zilveren hemelval, waarmede de Engelen zongen, die staartster, in welke die klapwiekende geest nu weêr verandert, en dat baden in de onsterselijkheid..... 't is wat te zeggen! o, Dat simplex sigillum veri!!




Verhaal van eene Reis door Spanje, in de jaren 1811 tot 1814, door eenen Artillerie-Officier. Uit het Fransch vertaald. Te Leyden, bij D. du Mortier en Zoon. In gr. 8vo.92 Bl. f :-18-:

Deze Officier moest zich, December 1810, naar het centrum van de armee in Spanje begeven, en reist naar Madrid.

{==408==} {>>pagina-aanduiding<<}
Vandaar trekt hij mede tegen Lord wellington. Marmont door dezen geslagen zijnde, retireert de armee, en de Schrijver komt met haar weder te Madrid. De vijand deze stad naderende, trekt Koning joseph naar het Zuiden van Spanje terug. De armee van het centrum moet zich vereenigen met die van het Zuiden; zoo komt onze Reiziger uit Valencia weder te Madrid. Vandaar trekt hij met het leger naar Salamanca, en over Salvatierra, aan de grenzen van Portugal, weder naar Madrid. Order gekregen hebbende, om zich naar het leger van suchet te begeven, kan hij dit (de gemeenschap met Valencia asgesneden zijnde) niet andens doen dan over Frankrijk, waarheen hij dus eerst terug moet. Ten laatste, de zaken achteruit gaande, krijgt hij order, om zich naar Lyon, bij de armee van den Maarschalk augereau, te begeven.
Het verhaal van al dit heen en weder trekken is doorspekt met opmerkingen, beschrijvingen enz. van allerlei aard, zoowel rakende de streken, welke de Schrijver doorreisde, als de lotgevallen des krijgs, en de uitwerkselen van denzelven op het lot der inwoners. Ook vermeldingen van geschiedkundigen aard ontmoeten wij hier, b.v. aangaande den Prins de la paz, en den loop van buonaparte's haudelwijze ter onttrooning van karel IV. - Hierdoor ontvangt dit stukje eene blijvende waarde.
Na al het gebeurde in Spanje in lateren tijd, moet ons de wensch merkwaardig voorkomen, waarmede de Schrijver dat land verlaat: ‘Dat Koning ferdinand de VII, over zijne onderdanen als een verlicht vader heerschende, zijne dankbaarheid aan zijn volk mogt betoonen, wegens de geweldige opofferingen, die zij voor hem gedaan, en de voorbeeldelooze standvastigheid, waarmede zij zijn' troon en zijne regten verdedigd hadden! - Mogt de Inquisitie voor altoos vergeten blijven, - mogt de Geestelijkheid, getrouw aan het geloof, dat zij beleiden (belijden), van de dweeperij, de schraapzucht en den naijver afstand doen; - mogten de Edellieden meer prijs hechten aan den adeldom der ziel, dan aan ijdele titels en een prachtig geslachtregister; - alsdan zal het Spaansche volk, wanneer het bij alle deugden, waarmede het begaafd is, de verlichting, het vernust en de toelating van andere beschaasde natiën van Europa voegt, onder dezelve den uitmuntendsten rang bekleeden!’

Bl. 392, reg. 7 v.o., moet achter het woord Gallicië nog gelezen worden: waar de heilige jakob vereerd werd.





{==409==} {>>pagina-aanduiding<<}

Boekbeschouwing.

Nieuwe Verhandelingen van het Genootschap tot verdediging van den Christelijken Godsdienst tegen deszelfs hedendaagsche Bestrijders, voor het Jaar 1818. In 's Gravenhage, bij de Erve(n) J. Thierry en C. Mensing en Zoon. In gr. 8vo. 266 Bl. f 2-:-:

Van de onderscheidene Godgeleerde Genootschappen in ons Vaderland is er geen zoo rijk in voorraad van Verhandelingen te leveren als dat tot verdediging van den Christelijken Godsdienst. Ongevoelig zijn wij hierdoor ten achtere geraakt met de beoordeeling in ons Maandwerk. Wij hopen, dat onze Lezers niet ten kwade duiden zullen, dat wij ons thans, hoe ongaarne, op de meeste bekorting toeleggen, en ons alzoo verpligt vinden tot een meer oppervlakkig verslag.
Voor den jare 1818 opende de Eerw. th. hoog de Vergadering. 's Mans Aanspraak strekte ter aanprijzing, hoe de Christelijke Godsdienst, bij al de ongunstige beoordeelingen, die dezelve immer ondergaan heeft, niets van zijne innerlijke waarde verliest, en hoe ons dit ten waarborg verstrekt, dat hij eenmaal boven alle verdenking heerlijk zegepralen zal. Bij uitnemendheid was de Eerw. Grijsaard voor deze zijne taak berekend; dit tuigt de duidelijkheid, kracht en volkomenheid, waarmede dit stuk door hem behandeld is. Wij twijfelen geenszins, of de Vergadering heeft den hooggeachten Spreker met goedkeuring en stichting aangehoord; althans dit was ons geval bij de lezing. Ook zal deze Aanspraak, die wij inzonderheid geschikt achten om aan het bekende hoofddoel van het Genootschap bevorderlijk te zijn, niet noodig hebben, dat wij haar bij onze Landgenooten, en met name bij jeugdige Leeraren, met vele woorden aanprijzen.
Minder gelukkig was men geslaagd in Antwoorden te bekomen op de volgende Vrage: Op welke gronden kan

{==410==} {>>pagina-aanduiding<<}
men vaststellen, dat de Brieven van Paulus, zoo als die in de Schriften des Nieuwen Verbonds voorhanden zijn, door Hemzelven zijn vervaardigd, en dus niet moeten worden aangemerkt, als alleen hoofdgedachten van Paulus behelzende, welke door anderen, ons onbekenden, zouden uitgebreid of beschreven zijn? Want geene Verhandeling, waardig met Goud bekroond te worden, was ingekomen. Aan die van den Eerw. s. hanewinckel, Predikant te Ravestein, wees men den Zilveren Eereprijs toe; immers, naar het oordeel des Genootschaps trof zij wel doel, doch was dezelve niet genoeg uitgewerkt. Eene andere Verhandeling eens onbekenden Schrijvers (die het bepaalde oogmerk der Vrage niet wel begrepen scheen te hebben) werd echter niet geheel ter zijde gelegd, maar een toepasselijk deel derzelve, tot eene Bijlage, hier bijgevoegd.
Omtrent het stuk nu van den Eerw. hanewinckel stemmen wij in met het Genootschap. De Schrijver gaat uit van de opgave van een tiental regelen, waaruit hij van oordeel is, of een schrijver brieven geschreven hebbe, die gaan op deszelfs naam; en past hij deze regels vervolgens toe op des Apostels schriften, als een eigenhandig werk van dezen; eindigende met bijgevoegde aanmerkingen tot bevestiging van het betoogde. Langs dezen weg, die uit voorafgestelde beginselen uitgaat, moest, wel is waar, zijn Eerw. doel treffen, en bewijst hij ook met blijkbare duidelijkheid de echtheid van Paulus Brieven. Dan, zoo, gelijk wij niet vreemd zijn van te gelooven, het algemeen ontwerp van zijnen toets op te breede leest geschoeid werd, en onder de regelen min gewigtige (volgens zijn eigen zeggen) opgenomen werden, moest zulks hem daarna in de bewerking van het stuk wel eens hinderlijk zijn, en tot wezenlijke, of voor het minst schijnbare, herhalingen doen vervallen; terwijl het bij dezen betoogtrant moeijelijk viel, naar eisch de tegenbedenkingen van eichhorn en anderen, tegen de echtheid van deze en gene der Brieven des Apostels geopperd, behoorlijk aan te voeren en te wederleggen;

{==411==} {>>pagina-aanduiding<<}
althans in dezen, vertrouwen wij, voldeed zijn Eerw. geenszins aan het verlangen van een Genootschap, dat de verdediging van den Christelijken Godsdienst tot hoofdoogmerk heeft en in zijnen titel draagt. Beter ware dus hieraan een geheel derde deel, dan wel de ééne § 19, toegewijd; en mogelijk had eene en andere aanmerking, in dezelve ter staving aangevoerd, elders eene plaats kunnen vinden, of, gelijk die over de ingeving (§ 16), bij dit geschil mogen achterblijven.
Eene andere verdeeling vinden wij gevolgd door den Schrijver van het stuk, door het Genootschap te regt tot eene Bijlage in dit boekdeel ingelascht. Zijn werk loopt af naar de volgende stellingen: I. De Brieven dragen blijken, door iemand geschreven te zijn, die zoo zeer met Paulus overeenkomt in persoonlijke hoedanigheden, dat wij geleid worden tot de gedachte, dat hij Paulus zelf, en geen ander, geweest is. II. De betrekkingen en omstandigheden van den Schrijver der Brieven komen zoo zeer overeen met die van Paulus, dat wij vastelijk moeten gelooven, dat Paulus die zelf geschreven heeft. III. Eindelijk, de verklaringen van den Schrijver, en de zaken, welke in de Brieven voorkomen, kunnen onze gedachte op niemand anders dan Paulus doen vallen.
Is nu deze Schrijver minder naauwkeurig, dan zijn Voorganger, in de ontwikkeling van hetgene de oorspronkelijkheid van Paulus Brieven kenmerkt, aan den anderen kant is zijn stuk uitvoeriger in het handhaven van derzelver echtheid tegen den aanval van hedendaagsche Geleerden. - Ons bestek gehengt niet, dat wij er meer van zeggen, of tot bijzonderheden ons inlaten. Bijbelvrienden en Godgeleerden zullen ook liever dezen arbeid, aan de waarheid en Schriftuur geheiligd, zelve raadplegen, dan hier een uittreksel ontmoeten, waarvoor beide deze Verhandelingen weinig geschikt zijn. Te zamen leveren zij, naar ons gevoelen, een goed en voldoend geheel: en, zoo men iets meer verlangen mogt over dit aangelegen onderwerp, verwijzen wij desbegeerigen naar de Bijdragen tot de beoefening en geschiedenis der Godgeleerde

{==412==} {>>pagina-aanduiding<<}
Wetenschappen, D. III. St. 4, waar eene Verhandeling voorkomt, door onze beide Schrijvers met lof aangehaald.

Geschiedenis des Christendoms, gedurende het tijdvak van deszelfs eerste invoering in de wereld door Jezus en de Apostelen. Naar het Hoogduitsch van Dr. G.J. Planck, Raad van het Consistorie en Hoogleeraar der Godgeleerdheid, te Göttingen. II Deelen. Te Amsterdam, bij Beijerinck en Willemsz. 1819. In gr. 8vo. Te zamen XXXVI, 552 Bl. f 4-16-:

Recensent had dit werk in het Hoogduitsch gelezen, en, zich, grootstendeels althans, vereenigende met deszelfs beoordeeling in de Leipz. Lit. Zeit., hoopte hij, dat het niet zoude vertaald worden, uit hoofde van verscheidene al te gewaagde vooronderstellingen, die men hier aantreft. Dit werk is echter vertaald, door wien, weten wij niet, maar door eenen, der tale en der zake tevens zeer kundigen man, wiens voorberigt en narede, maar vooral wiens vele gegronde aanmerkingen nu een boek van veel grooter waarde, dan het oorspronkelijke was, ons gegeven hebben. Maar, als wij mogen zeggen zoo als wij meenen, wij hadden veel liever een oorspronkelijk werk des vertalers zelven, dan een zoodanig gelezen. In zoo verre evenwel doet het ons genoegen, dewijl dan toch dit werk des beroemden planck niet onvertaald heeft kunnen gelaten worden, dat het nu zóó voor den dag komt, dat men het zonder nadeel kan lezen, met het oordeel des onderscheids.
Des vertalers narede geeft ons het ware oogpunt aan, uit hetwelk wij dit werk te beschouwen hebben, dat eigenlijk het ware opschrift niet draagt; en, om onzen lezeren de strekking, welke dit boek moet en kan hebben, duidelijk te leeren kennen, schrijven wij het volgende uit die narede liefst af: ‘De Heer planck wilde de geschiedenis des Christendoms (beter ware gezegd, der

{==413==} {>>pagina-aanduiding<<}
Christelijke leere) bij deszelss invoering in de wereld beschrijven, gedurende het eerste tijdvak; en naar dit oogmerk moet ook het besluit van den lezer gewijzigd worden. Het Christendom, en onze heilige boeken, waarin hetzelve bevat is, blijven daarom even goddelijk en waar, al heeft datzelfde Christendom, bij deszelfs invoering, reeds vele verbasteringen ondergaan. Immers hier wordt eigenlijk aangetoond, hoe het onfeilbaar Christendom en zijne goddelijke leeringen, eerst door de leerlingen van Jezus, naderhand door de tijdgenooten der Apostelen, reeds kwalijk verstaan, en door vele ongerijmde bijvoegsels misvormd is; maar dit raakt alleen de lotgevallen van het onfeilbaar Christendom, niet dit onderpand zelf van Gods liefde en wijsheid door zijnen Zoon. Immers dit bleef onbesmet. De Apostelen, geleid door den Heiligen Geest van hunnen Meester, hadden licht en kracht, om zich boven die dwalingen te verheffen; dezelve, van hunne ongenaakbare hoogte, als zoodanige te erkennen; hunne leeringen tegen dezelve in te rigten, en ons dus in hunne schriften onfeilbare waarheid te leveren, gewijzigd naar de toenmalige behoeften. Hoe meer men zich dus in de toenmalige denkbeelden, heerschende gevoelens en wanbegrippen verplaatst, des te duidelijker zal men de geopenbaarde waarheid van de wederlegging der toenmaals in zwang zijnde dwalingen kunnen onderscheiden, en met Godverheerlijkende blijdschap inzien, dat zelfs die misvattingen hebben bijgedragen, om ons nopens vele bijzonderheden voor te lichten, en ook daarin tot de kennis der waarheid te brengen, van welke wij welligt anders onkundig zouden gebleven zijn. Leest men met deze overtuiging, en uitgerust met deze kundigheden, de gewijde schriften des N.T., dan zal het oogmerk van den Heer planck bereikt zijn, en men zal vaster worden in de waarheid, minder blootstaan voor de aanvallen der list’ ezv.
Daartoe, ja, kan nu, onder Gods zegen, dit werk wel strekken; en het is wel zeer verre van ons, dat wij dit goede oogmerk des schrijvers zouden willen verdacht

{==414==} {>>pagina-aanduiding<<}
houden: evenmin kan ontkend worden, dat het schrander vernuft en het scherpzinnig oordeel des geleerden mans allerwegen ook in dit werk doorstraalt, en niet zelden overwinnend de kracht der waarheid doet gelden tegen de spitsvindigheden der twijfelarij; maar - dat de ongewone weg, door hem gekozen, ook de naaste zijn zoude tot zijn oogmerk, de overtuiging namelijk van den Rationalist, dat Jezus een Goddelijk Leeraar moet geweest zijn, dit is ons niet gebleken: en dat er door planck te veel voet gegeven wordt aan hen, tegen wie het moet dienen; dat, juist hierdoor, de aanleg des werks te gedrongen, te gekunsteld zich voordoet, en er niet weinig in voorkomt, hetwelk noch den toets der gezonde uitlegkunde doorstaan, noch den ootmoedigen vereerder der grootheid van Jezus en des Evangelies behagen kan, dit valt elk duidelijk in het oog (*). Veel dank verdient alzoo de vertaler, die, waar het behoeft, waarschuwt, en niet weinig, dat onbestemd of gewaagd daar staat, verholpen heeft; maar die zelf bekennen moet, dat men niet geheel voldaan dit boek uit de hand zal leggen, en dit zeggen wij hem na, niet alleen omdat het werk van planck zoo onverwacht een einde neemt, maar ook, en vooral, omdat het zich al te zeer door inschikkelijkheid naar het vooroordeel onderscheidt. Wij laten echter aan de redenen, die de vertaler (zie voorberigt, bl. XX) voor de overbrenging dezes werks in onze taal opgeeft, volkomen regt wedervaren; en, hoewel wij dit boek niet ruimschoots aan iedereen kunnen aanprijzen, zoo neemt dit niet weg, dat het voor sommigen, die met onbevangen oordeel, en onpartijdig genoeg om zich te laten te regt leiden, lezen, hoogstbelangrijk wezen kan.
In twee afdeelingen, tot welker eerste, in het Iste deel, achttien hoofdstukken behooren, en welker andere, in het IIde deel, zestien hoofdstukken bevat, behandelt

{==415==} {>>pagina-aanduiding<<}
de schrijver zijne taak. De ruimte van dit Tijdschrift laat echter niet toe, dat wij den inhoud dier hoofdstukken opgeven. Des vertalers wensch is de onze: ‘dat dit geschrift, bij al het gebrekkige, nog iets (het kan wel zijn veel) bijdrage ter godsdienstige kennis en verlichting, door te bevestigen, dat Jezus zich aan de Apostelen onfeilbaar geopenbaard heeft, en wij dit erkennen kunnen in hunne berigten, die ons een helder beeld verleenen van den Zoon van God, den Zaligmaker der wereld, in zuiverheid van willen en van werken!’ En hiermede genoeg voor onze lezers van een zoo moeijelijk te beoordeelen boek, waarvan men zeggen moet: ‘Multa bona intermixta malis!’

Christelijk Handboek, bevattende Gebeden, Beschouwingen en Overdenkingen over de belangrijkste waarheden en leeringen van den Godsdienst, door Georg Gesner. Uit het Hoogduitsch. Te Haarlem, bij de Wed. A. Loosjes, Pz. 1820. In gr. 8vo. VIII en 312 Bl. f 2-16-:

Zie hier, Lezer! wat ge in dit boek kunt vinden. Vooreerst, Gebeden, namelijk een morgen- en avondgebed; een op zondag; voor elken anderen dag der week twee; gebeden om vergeving van zonden, geloof voor alle menschen, voor ouderen, kinderen, zondaren, in ziekte, in veelvuldig lijden, in donkere oogenblikken, eener moeder in gezegende omstandigheid, bij den dood eens zeer geliefden; gebed eens armen, bij een onweder; lof van God, en lof van Christus. (Dit is - neen, dit heet Poëzij.) Ten tweede vindt men hier Feestbeschouwingen. Het verdient vele goedkeuring, dat voor elk derzelve een woord over het te vieren feest gezegd wordt, en dan aangewezen, welke plaatsen der H.S. toepasselijk op hetzelve te lezen zijn. Vooral, omdat dan de Bijbel zelf, die, helaas! wel eens voor het Huisboek plaats

{==416==} {>>pagina-aanduiding<<}
maakt, in gebruik blijven moet, keuren wij deze manier zoo goed, dat wij eene enkele opgave van de Schriftplaatsen, en waarom ook niet van geschikte Psalmverzen en Gezangen? voor beter Huisboek zouden houden, dan wij nu aan menig een bezitten. Het verwondert ons, op het Hemelvaartsfeest, als lofzangen op Christus, Psalm XLVII en LXVIII ter lezing te zien aangewezen. De feestbeschouwing op Kersmis bestaat uit een gebed, drie overdenkingen, en een' lofzang; die op de Jaarsverwisseling, uit eene overdenking bij het einde des jaars, over den naam Jezus, bij het nieuwe jaar, en ter bemoedigende intrede in hetzelve. Dan vindt men bespiegelingen op de Lijdensweek; zijnde, na een gebed, zeven overdenkingen. Voor het Paaschfeest heeft men, behalve een gebed en lied, twee, voor het Hemelvaartsfeest, na een gebed en lofzang, eene, en voor Pinksteren, behalve het gebed, twee overdenkingen; ook nog voor een' Bededag een gebed en eene overdenking. Ten derde heeft men hier Overdenkingen over de Instellingen van Jezus, t.w. twee over den Doop, en, nevens een gebed, vier over het Avondmaal. Eindelijk zijn er gemengde Overdenkingen, onder deze opschriften: getrouwheid in het beroep; het huwelijksleven; de kindertucht; de Zondag; de openbare Godsdienstoefening; het Koningrijk Gods, en over het lezen der H. Schrift.
Zeker, de onderwerpen zijn alle belangrijk, schoon het vreemd is, dat ook niet andere zijn opgenomen; de geest, die in dit boek heerscht, is zeer goed, en onder Gods zegen kan het tot leering en stichting strekken; er bestaat geene reden, om de aandacht der vrienden van den Godsdienst des harten er van af te trekken. Maar, behoefte aan hetzelve was er waarlijk wel niet, en, bij den overvloed van stichtelijke, en daaronder ook voortreffelijke huisboeken, onderscheidt zich dit van gesner niet zóó, dat het de eere der vertaling - zoo dit, bij zoo veel vertalen, nog eene eere zoude kunnen zijn - verdiende. Waarlijk, ware er gebrek, menig een had in onze taal even goed en misschien beter zoodanig huisboek kunnen

{==417==} {>>pagina-aanduiding<<}
leveren. Langwijligheid en onvolledigheid tevens ontsiert het veelvuldig goede niet weinig, en, wat, bij den bloei der Nederlandsche Dichtkunst, het meeste hinderen moet, de verzen, niet spaarzaam medegedeeld, zijn - erbarmelijke rijmen. Het volgende - hier valt het boek ons open - is het ergste niet:

Leer, ô Heer! mij u gedenken, 
Als verzoekings-magt begint! 
Gij wilt kracht ter zege schenken, 
Gij, die goddlijk trouw mij mint. 
Als mijn zonden mij diep krenken, 
Mijn ellend geen troost schier vindt, 
Wil 'k geloovig u gedenken, 
Die tot in den dood mij mint. 





Den Zegeprael van het Kruys van Jesus-Christus, gepredikt in de Metropolitaene Kerk van den H. Rumoldus, door den zeer Eerw. Heer F.G. Verheylewegen, Vicaris-Generael van het Aertsbisdom van Mechelen, den IV der Lentemaend M.D. CCC. XXI. (Zijnde den Zondag van Quinquagesima.) Te Mechelen, bij P.J. Hanicq, Drukker van Zijne IIoogheyd den Prins-Aertsbischop. 1821. In gr. 8vo. 30 Bl. 23½ Cents.

De steller dezer aankondiging heeft zich verblijd, dat hem de Recensent ook der Recensenten in de beoordeeling van dit stukje is vóórgeweest. Niet, omdat hij nu van zijne recensie geene recensie zoo zeer heeft af te wachten; hoewel het hem verblijdt, dat de titel van dat Tijdschrift, voor de helft althans, wel eens meer begint vergeten te worden door deszelfs bearbeiders. Er zijn andere redenen, om welke hij zich verheugt, dat die Recensent de anderen niet heeft afgewacht. Hij mag nu zijne lezers naar dat Tijdschrift (XIV. No. 5.) verwijzen, vrij van de toch altijd ondankbare taak, om van

{==418==} {>>pagina-aanduiding<<}
het sermoen van den Vicaris-Generaal een uittreksel te leveren, ten einde hetzelve nader te leeren kennen. Waarom er dan niet geheel van gezwegen, althans zoo er geene vrijheid genomen wordt om van den genoemden beoordeelaar te verschillen? Even daarom, waarom die zich zoo spoedde met de bekendmaking van dit stukje, welk voorbeeld nagevolgd worde! Niet van de Redactie der Letteroefeningen, maar van een' Roomschgezinden vriend, kwam deze preek in handen van den berigtgever aangaande dezelve; en tevens vernam hij, dat dit stukje niet alleen vele opspraak en ergernis veroorzaakt had, maar dat men ook, ter liefde voor de onfeilbare Kerk, maatregelen nam, om te beletten, dat het gekocht konde worden. Groot was daarom zijne vreugde, toen hij hetzelve uitvoerig vermeld en aangeprezen zag; en niet wetende, maar wel vermoedende, dat het waar zal zijn, wat hem van die maatregelen verhaald werd; tevens zich bewust, dat elk, dus ook hij, zijnen kring heeft, waarin hij ten beste der goede zaak moet en kan nuttig zijn, maakt hij, zoo veel in hem is, even als zijn voorganger, en, gelijk hij hoopt, zijne navolgers, zoo veel mogelijk de pogingen nutteloos, die dit stukje onttrekken willen aan de aandacht der geloovigen.
Het zij dan zoo, dat de Aartsbisschop van Mechelen den Vicaris-Generaal het preken belet hebbe; de zoogenoemde Godsdienstvriend (VI. No. 4, 5) - maar erger vijand van den Godsdienst is de spotter of de kwaadaardigste bestrijder niet, dan die duisterling - moge, zoo veel hem lust, zich te weer stellen tegen de doorbraak van elken lichtstraal in den stikdonkeren nacht van het Papisme; het zal toch niet gelukken, hetgene gepredikt, gehoord en gedrukt is, buiten werking te stellen. Dat geschreven is, dat is toch geschreven, en daarom sta hier het volgende:
Gij moet weten, dat hier gepredikt wordt: ‘dat God den mensch, om de erfzonde, niet straffen kan; dat alle kinderen, stervende vóór het gebruik der rede, een natuurlijk geluk zullen genieten; dat zij, die tot

{==419==} {>>pagina-aanduiding<<}
redesgebruik zijn gekomen in de onverwinnelijke onwetendheid van het Evangelie, zonder schuld en zonder straf zijn, zoo zij de wet der rede onderhouden hebben, en dat Christus zijne uitverkorenen trekt uit alle godsdienstige gemeenten. Velen,’ zegt verheylewegen, ‘zullen uit onze dwalende broeders zalig worden, en behooren, schoon van ons afgesneden, tot de ziel der ware kerk; en velen, die uiterlijk tot haar ligchaam behooren, behooren niet tot hare ziel,’ ezv.
Gode zij dank voor deze zegepraal der waarheid! Verblijde zich de Godsdienstvriend! Als men dit eens begint te gelooven in de R.K. Kerk, hoe veel zal er dan gewonnen zijn voor het rijk der waarheid en der liefde! Wij kunnen niet anders zien, of de geheele gewaande onfeilbaarheid dier Kerke loopt er eindelijk, en van zelve, mede te niet, zoodra men iets gaat afdingen op de uitspraken, b.v. der Trentsche Kerkvergadering: ‘al wie dat niet gelooft, die is vervloekt.’ Hoe het mogelijk zij, dat er nog zoo velen zijn, die den weg niet heen willen, dien verheylewegen wijst, is niet wel te verklaren; maar dat tegen denzelven zoo geijverd wordt, zal eindelijk wel blijken veel slechter gezorgd te zijn voor de eer der Kerke: want het gezond verstand en het gevoel hebben ook derzelver regten, en zullen ze hernemen, naarmate de verlichting door onderwijs en opvoeding toeneemt. De tegenstand zal niet rusten; maar hij zal den ijver opwekken.
In allerslechtst Vlaamsch moge dit sermoen geschreven zijn; in de hand van Hem, wiens Galileërs toch eenmaal de groote werken Gods verkondigden, kan ook dit werkje gezegend worden, tot veler zielen zaligheid. Wien nog het zoogenoemd vooroordeel des gezags het hart sluite voor den indruk der waarheid, die denke aan het woord van Jezus: ‘Indien het licht, dat in u is, duister is, hoe groot moet dan de duisternis zijn!’ - en hij zal zich door geen gezag laten wederhouden van hen, die de taal van den Vicaris-Generaal niet verdragen kunnen. Hem verheuge de dank van den waren Godsdienstvriend;

{==420==} {>>pagina-aanduiding<<}
het nut, dat hij stichtte, vergoede hem de schade, die hij van de vijanden des lichts lijden mogt, en hij blijve getrouw!




Dooprede ter aanprijzing eener Christelijk-Godsdienstige Opvoeding der Kinderen; door G.H. Hein, Predikant te Meppel. Te Groningen, bij J. Römelingh. 1821. In gr. 8vo. 38 Bl. f :-8-:

Dit is het eerste opstel, hetwelk de Heer hein het publiek aanbiedt, daartoe aangemoedigd door lieden, welken hij het oordeel over hetzelve veilig toevertrouwde, en - hij heeft hiermede, niet slechts aan zijne gemeente, maar, wenschen wij, aan velen, die buiten dezelve belang stellen in den doop en in de Christelijke opvoeding der kinderen, eenen dienst gedaan. De Leerrede is kort. Van den tekst, Efez. VI:4a, met een woord, de zin opgegeven zijnde, geeft zulks aanleiding tot eene beknopte uiteenzetting van zaken, in des Apostels les bevat, tot eene schets van het groot belang eener getrouwe betrachting dier les, en tot herinnering der gronden van verpligting tot dezelve; waarna, de doop bediend zijnde, een paar toespraken volgen aan de ouders der doopelingen en aan de gemeente. Inderdaad, door klaarheid, bondigheid en ernst onderscheidt zich deze Dooprede, die in elk Christelijk huisgezin, om het even tot welke gezindte het behoore, veel goeds stichten kan, en uitnemend geschikt is, om, in dat Kerkgenootschap, bij hetwelk de Heer hein dient, den zegen des doops, door te velen nog miskend, te bevorderen. De leerrede is opgedragen aan de gemeente van Meppel, en gaat van eenige aanteekeningen vergezeld, die van des Predikers goeden smaak, wetenschap van zaken, en liefde voor zijne bediening getuigen. Geene ruimte vergunt dit Tijdschrift tot uittreksels uit zulke kleine stukjes. Dit zij daarom alleen hier aangeprezen, aan 's mans ambtsbroederen ook, hoezeer de Schrijver volstrekt wil, dat men het niet daarvoor houde, alsof hij anderen heeft willen lee-
{==421==} {>>pagina-aanduiding<<}
ren, hoe men Doopredenen hebbe in te rigten. Al te lang lag dit stukje ter perse; daarom haasten we ons met deszelfs aankondiging. Wij zijn onderrigt, dat we eerstdaags nog iets van deze zelfde hand ontvangen zullen. Het ontbreke den Schrijver niet aan aanmoediging, en de gemeente, die den arbeid
harer beide Leeraren weet te waarderen, oogste van derzelver dienst vele vruchten!




Van het Letterschrift, door Mr. Willem Bilderdijk. Te Rotterdam, bij J. Immerzeel, Jun. 1820. In gr. 8vo. f 3-:-:

Als diepdenkenden, wijsgeerigen Taalkenner heeft bilderdijk zich reeds vroeger, inzonderheid door zijne Geslachten der Naamwoorden, doen kennen, waarin zoo vele sijne opmerkingen betrekkelijk de algemeene taalkennis (Grammaire générale) gevonden worden. Het voor ons liggende boekje bevat zijne denkbeelden over een der moeijelijkste en toch belangrijkste punten in de geschiedenis der menschelijke ontwikkeling en beschaving: den oorsprong van het Letterschrift. De Verhandelingen, waaruit dit boek ontstaan is, werden eerst in het Instituut voorgelezen, en daarna, wat de orde der letters betrof, ook aan hetzelve aangeboden; terwijl, van de vier Verhandelingen over dat onderwerp, de drie eerste, over den aard en de gedaante der Letters, door den Schrijver verkort, en in een letterlievend Gezelschap zijn voorgelezen, met weglating van al die diepere geschiedkundige en wijsgeerige onderzoekingen, die alleen voor Geleerden van belang konden worden gerekend; en die wij echter wenschen zouden, dat bilderdijk niet onder zijne papieren liet berusten, maar onder een' of anderen vorm aan de geleerde wereld schenken wilde.
Men kent bilderdijk's gevoelen nopens den oorsprong der taal uit het diepste wezen van den mensch zelven. Ook die van het schrift is, volgens hem, volstrekt niet willekeurig. Hij zoekt die in de afbeeldingen

{==422==} {>>pagina-aanduiding<<}
der werktuigen, welke den klank voortbrengen; dus de lipletters in afbeeldingen der lippen, de keelletters in die der keel, de tongletters in die der tong. Er is, namelijk, slechts één Alphabet, het Hebreeuwsche, waarmede aan den eenen kant het Syrische en Arabische, aan den anderen het Grieksche (door de Pheniciërs gevormd) en Romeinsche, met eenige verandering, eenzelvig zijn. De Chinezen hebben geen Alphabet, maar schilderingen van voorwerpen, of beeldteekens: het Keilschrift van Persépolis, hetwelk zijnen oorsprong in 't Syrisch heeft, is eigenlijk geen schrift, maar eene nabootsing van hetzelve, alleen tot sieraad dienende. (Maar, waar blijft men dan met het aloude Sanskrit, hetwelk zoo vele woorden aan het Perzisch, Grieksch, Latijn, Slavonisch, Hoog- en Nederduitsch heeft afgegeven, gelijk f. schlegel betoogd heeft? Dit zal men toch bezwaarlijk met het Hebreeuwsche Alphabet kunnen overeenbrengen.) Het Romeinsche Alphabet is ouder dan het tegenwoordige Grieksche, en de bijtrekken, die men in beide aantreft, en die van de eenvoudigheid der Hebreeuwsche letters verschillen, zijn slechts krullen, door de pen of het stift onder 't schrijven gemaakt; hierbij komt nog de horizontale streep, tot gelijkvormigheid onder 't schrift gesteld, (vooral in de Oostersche talen) en de standaard of stok, om dezelfde reden, vooral in het Romeinsche schrift, meestal ter
zijde geplaatst, en waardoor b.v. de C eene K is geworden. Het weglaten van dezen stok toont eene treffende gelijkheid aan tusschen de Hebreeuwsche en Romeinsche Alphabets.
Na deze voorafgaande aanmerkingen, loopt de Schrijver de letteren, en wel eerst de medeklinkers, door; toont aan, dat de keelletters door eene holligheid worden uitgedrukt, de tongletters door een slingerend ligchaam, en de lipletters door de afbeelding der lippen van voren, gelijk b.v. zeer treffend in de Grieksche β blijkt, wanneer men den stok weglaat; ook in de m, doch alsdan met weglating der onderlip, en in de F, als eene uitblazing voorkomende, waarin het bovenstuk den neus, het

{==423==} {>>pagina-aanduiding<<}
benedenstuk den mond, en de zijstreep de uitademing voorstelt. Onder de tongletters vertoont de l en de r, (mede met weglating van den stok) en vooral de s in de oorspronkelijke gedaante duidelijk de afbeelding der gekromde tong; in de T ziet men de tong, die in eene regte lijn tegen de tanden stoot; terwijl die zelfde figuur in de D slechts aangevuld is. Ook omtrent de andere Romeinsche, omtrent de Hebreeuwsche en Grieksche medeklinkers, wordt de geopperde stelling met onbegrijpelijk veel scherpzinnigheid en geleerdheid gestaafd, zoodat men waarlijk niet veel daartegen kan inbrengen. Bij de klinkers is deze oorsprong niet zoo blijkbaar; ten minste is de vorming der a, van eene streek, langs welke de adem uitgaat, ons door de gronden des Schrijvers niet duidelijk geworden, die zich niet weet te redden, dan door eene beschuldiging der Engelschen en Franschen, welke de oorspronkelijk platte A zouden spits gemaakt, en daardoor misvormd hebben, waarin zij door onze Natie zouden gevolgd zijn, om al wat zij wist af te leeren, en de vaderlijke overleveringen voor allerlei waan- en wanbegrippen te verwisselen. (Bl. 45.) Hoe is het mogelijk, dat men over het meer of min platte of puntige eener letter zoo boos wordt? Maar er zijn zekere lieden, wier gal over de minste kleinigheid ontsteekt, en hieromtrent is bilderdijk in den sterksten zin de Vertegenwoordiger van het
Genus irritabile vatum.
De e wordt gemaakt door eene verplatting van het boven- en onderdeel van den mond en opschorting der tong, de i door eene vernaauwing der spraakbuis, de o door de plaatsing van den mond in eene bolachtige holte, een rond, en de u, die in de uitspraak tusschen de o en de i staat, heeft ook in het schrift iets van beide.
Ten slotte gewaagt bilderdijk van de dubbele of zamengelstelde letters, voornamelijk in het Grieksch; de θ, de ξ, φ, χ, ψ en ω. Hij houdt dezelve geenszins voor zoo natuurlijk als de andere, en niet voor zamengesteld uit verschillende letteren, maar voor verdubbelingen van dezelfde letter, die echter geene verdubbeling,

{==424==} {>>pagina-aanduiding<<}
maar versterking of wijziging der uitspraak voortbragten. Op de ψ is dit echter niet toepasselijk, en hiervoor weet de Schrijver zelf geene voldoende oplossing. Hij trekt eindelijk alles te zamen in de volgende zeer belangrijke woorden: ‘Die schrijft, wat doet hij? - Hij wil, dat men leze, dat is: woorden, klanken, op zekere bepaalde wijze gevormd, uitbrenge. Hij wil, dat men klanken op zekere wijze vormen zal. Hij zegt derhalve bij opvolging: Galm, en werk op den galm, dien gij laat uitgaan, met dit spraakdeel dus, met dat spraakdeel zoo, terwijl hij die spraakdeelen en hunne werking afteekent. Die leest, volgt de geteekende kaart, (dat ik het dus noeme) even gelijk een werkman de kaart of teekening van zijn' architect. De zaak is volmaakt dezelfde; daar is geen onderscheid in. De teekening van de R, om een voorbeeld te noemen, is 't bevel, of er stond: doe onder het uitgalmen uwe tong trillen; die van de S, doe haar tegen de tanden sissen; die van de T, stoot, onder het uitgalmen, uwe tong tegen de tanden; de teekening van de F zegt: trek, bij het uitgaan des ademklanks, de onderlip in; die van de B, sluit uwe lippen, met de onderste vooruit, enz. Het is altijd: werk dus of zoo, met dit of dat spraakwerktuig, op den adem, dien gij galmend uitdrijft; terwijl, ten aanzien van dien galmenden adem zelven, de stelling van de spraakbuis wordt bevolen, waarin de galm zóó of zóó klinkt, als de schrijvende bedoelt, dat verwekt worde.’
De Verhandeling over de orde der Letters heeft voornamelijk een denkbeeld ten onderwerp, volgens hetwelk bilderdijk de letters van het Hebreeuwsche Alphabet, door hem (gelijk wij zagen) als den grondslag der andere erkend, in vijf of zes rijen verdeelt, elk uit eene vokaal, lipletter, keelletter en tongletter zamengesteld, de vokaal ontbreekt echter wel eens) en waarvan de eerste de eenvoudige, de tweede de blazende, de derde de vloeijende, de vierde de sluitende of klemmende werking van stem en spraakwerktuig, de vijfde de sterk aan-
{==425==} {>>pagina-aanduiding<<}
gezette, en de zesde de stootende letters bevat; bij welke in het Grieksche Alphabet nog eene rij dubbele letteren komen. Deze stelling is zekerlijk oneindig vindingrijk, en, waar zij te kort schiet, weet de Schrijver er zich met gissingen door te helpen. Zoo moet hij, b.v., om zijne stelling vol te houden, de nan (n) als keelletter nemen, schoon zij eene letter van het verhemelte is; maar hij zegt, ‘dat zij bij de Oosterlingen eene ware keelletter kan geweest zijn, als onze geklemde ng.’ Daarom staat hij ook in beraad, om aan de vierde rij den naam van neusletters te geven; maar dan moet weder de samech geene zuivere s, maar naar de Fransche ch trekkende zijn. In de derde rij ontbreekt eene lipletter, waarvoor de beth, als w uitgesproken, in de plaats moet komen. Men ziet das, dat dit stelsel niet geheel vrij is van willekeurigheid. - Zeer geleerde aanteekeningen en bijvoegselen versieren het werk, hetwelk een nieuw bewijs van bilderdijk's onbegrijpelijk uitgebreide kunde in
oudere en nieuwere talen en letterkunde aan den dag legt, en hem zoo veel te meer eere doet, naarmate hij daarin minder met hatelijkheden omtrent anderen pronkt, welker uitboezeming hij zich toch in andere werken tot eere schijnt te rekenen. Een uitval op het Instituut in de Voorrede
(Manet altâ mente repostum

Judicium....)



en de reeds boven aangetoonde bui van kwade luim uitgezonderd, moet de Schrijver in eene zeer bedaarde stemming geweest zijn.
Het aanhangsel wegens de signa diacritica op het einde des boeks bevat eenige zeer vernustige bedenkingen omtrent de punten boven de i, de accenten, teekens van kort en lang, zinsnijdingen, verdeeling in paragrafen, en etcetera's.





{==426==} {>>pagina-aanduiding<<}

Geschiedkundige Aanmerkingen op de Geschiedkundige Gedenkstukken en Aanmerkingen over het Bestuur van Holland, door Lodewijk Bonaparte, gewezen Koning van Holland, het kerkelijke, godsdienslige en zedelijke derzelve, in 't bijzonder, betreffende. Te Deventer, bij A.J. van den Sigtenhorst. 1820. In gr. 8vo. XVI en 312 Bl. f 2-8-:

Een kwaadaardig, nameloos schotschrift, niet alleen tegen den goeden, edeldenkenden, doch ongelukkigen lodewijk napoleon ingerigt, wien het onbeschaamdelijk huichelaar en verrader noemt, (ieder ezel meent, den thans magteloozen koning der dieren vrijelijk te mogen trappen!) maar ook tegen onze Roomschgezinde medeburgers, die het als 't ware opzettelijk tegen het hoofd zoekt te stooten, en bij de Regering verdacht te maken, alsof zij de herstelling van het tegenwoordige Koninklijke Huis niet alleen onverschillig, maar zelfs vijandig hadden aangezien, en, benevens de Leden van het Genootschap Doctrinâ et Amicitiâ, voor lodewijk waren gezind geweest (bl. 18, 26.) De Hervormden, daarentegen, waren bij uitsluiting degenen, die den Prins van oranje inriepen; en, om zich daarover te wreken, heeft lodewijk van de Hervormden in Holland kwaad gesproken! Over die weinige woorden dan van den gewezen' Koning, betrekkelijk den voorheen min gunstigen toestand der Roomschgezinden in Nederland, (welke zekerlijk onnaauwkeurig en oppervlakkig zijn, en welke men in eene korte teregtwijzing had kunnen verbeteren) wordt een boek van 300 bladzijden geschreven, en daarbij luther, calvijn en servet, de verschillende namen der Protestanten, karel V, de opstand tegen Spanje, de mishandelingen in Frankrijk, de verschillen tusschen Hervormden en Lutherschen, Doopsgezinden en Remonstranten, eene keuken- en kleederlijst van een' Predikant uit de zeventiende Eeuw, ten be-
{==427==} {>>pagina-aanduiding<<}
wijze, dat die met vrouw en kinderen niet van f 500-:-: bestaan kan, - en wat niet al! opgehaald. Dit geheele geschrift door heerscht een geest van haat, wrok en bitterheid, welken men door den gelukkigen
invloed der verdraagzaamheid reeds verbannen waande, doch die sedert eenige jaren, zoowel in de Roomsche als Protestantsche kerken, met vernieuwde kracht het hoofd opsteekt. Terwijl de geest van het Jezuitisme de proselytenmakerij en veroordeelingszucht ten top voert, en zelfs de verspreiding van Gods woord onder minkundigen en Heidenen tegenwerkt, ziet men van den kant der Hervormden (dat is te zeggen, van enkele Zeloten onder dezelve) de zoo geheel Anti-Protestantsche Synode van Dordrecht verdedigen, en aan die verdediging in eene nog schandelijker voorrede de kroon opzetten; - men ziet in een onzer letterkundige maandwerken die euveldaad van calvijn, de verbranding van servet, verdedigen, en in dit voor ons liggend geschrift niet alleen dezen gruwel regtvaardigen, maar ook calvijn op eene wijze verheffen, alsof hij een der Apostelen, alsof hij een onzondig mensch geweest ware! Maar wanneer de Hervormde Christen verpligt is, alles goed te keuren, wat een Franschman uit de zestiende, of eene bijeenkomst van Geestelijken in de zeventiende Eeuw gezegd of gedaan hebben, dan is hij wijzer noch beter dan de Pausgezinde, die een' Italiaanschen Kerkvoogd, of eene Kerkvergadering uit de zeventiende Eeuw (die van Trente), voor onfeilbaar erkent! De Protestant moet zoo min bij Genève als bij Rome zweren; hij moet overal gebrekkige, feilbare menschen zien, en slechts de wonderen voor onseilbaar achten van dien Eenigen, die brave Samaritanen hooger achtte, dan liefdelooze, hoewel hoog regtzinnige en zelfs met het geestelijk gewaad omhangene Pharizeën, Priesters, Leviten en Schriftgeleerden. Of zou
jezus, de Liefde zelve, die op den Oordeelsdag niet zal vragen, wat men geloofd, maar wat men gedaan heeft, met welgevallen kunnen aanzien, dat een man, die voorgeeft Zijne kerk te willen hervormen, eenen

{==428==} {>>pagina-aanduiding<<}
anderen dienaar, die over de onbegrijpelijke natuur des Eeniggeborenen met dien Hervormer in gevoelen verschilt, door zijnen invloed tot de verschrikkelijkste doodstraf doet veroordeelen? Hier gelden geene sophismen van Godslastering en hardnekkigheid. De Roomsche kan dan even goed zijne onverdraagzaamheid met het voorwendsel dekken, dat de Protestant God lastert, door den gewijden ouwel, waarin de ander Gods Zoon meent te zien, voor - een' ouwel te verklaren, en hardnekkig bij zijn gevoelen blijft. Moet men in de negentiende Eeuw nog zulke gronden aanvoeren, om het kettermoorden, door wien het ook zij, als ongeoorloofd te doen beschouwen?
De onverstandige Godsdienstijver van den Schrijver dezes boeks gaat zoo verre, dat hij den edelen Graaf van egmond een' nietswaardigen neersabeler, een' tweeden murat in leven en sterven noemt, die den dood meer dan verdiende (bl. 90.) Zoo iets is, zoo verre wij weten, door Protestanten nog nooit gezegd, en wij konden bij het lezen dezer woorden naauwelijks onze oogen gelooven. En wat was zijne misdaad en die van hoorne, wien deze prulschrijver almede den dood waardig keurt? Hij zegt het wel niet stellig; maar wij gissen, dat hij het strassen der beeldstormers, dat nietswaardige gespuis, bedoelt, hetwelk juist aan den Spaanschen tiran het zoo lang gezochte voorwendsel tot zijne ongehoorde verdrukking gaf, en 't welk, onder den schijn en dekmantel van Protestantisme, niets dan een hoop rustverstoorders en plunderaars was. Maar hoe is het mogelijk, van egmond en hoorne te zeggen, (t.a.pl.) dat men overal bevestigd zal vinden, dat zij het onbepaalde gezag van filips in alles hebben zoeken uit te breiden! Wij herinneren ons niet, immer onbeschaamder onwaarheid te hebben gelezen. Egmond en hoorne, benevens oranje het edele driemanschap uitmakende, dat pal stond voor vrijheid van geweten en handhaving der voorregten, dat granvelle tegenwerkte en eindelijk verwijderde, egmond, die zelf naar Spanje ging, om den Koning tot zachtere maatregelen over te halen, -

{==429==} {>>pagina-aanduiding<<}
deze zouden het onbepaalde gezag, en wel NB. in alles, hebben voorgestaan! Doch het beloont de moeite niet, eenen ongenoemden te weêrleggen, wiens ziel, vol bittere gal en Godsdiensthaat, deze twee edele mannen alleen schijnt te haten, omdat zij Roomsch waren en bleven. Zoo hij durfde, zou hij waarschijnlijk, als een andere datheen, (met wien hij veel overeenkomst heeft) ook willem I, wegens deszelfs verdraagzaamheid en bescherming der Roomschen te Gent, wel gescholden hebben, dat hij om God noch Godsdienst gaf. Wat verder dezen Schrijver beweegt, om zich tot bewijzen te zetten, dat de vervolgers ten tijde van alva meest Nederlanders waren, (hij gaat zelfs zoo ver van te zeggen: Niemand onder de Nederlanders was er, die zich tegen deze vervolgingen en barbaarschheden aankantte) begrijpen wij niet, of het moest weder een hatelijke trek zijn, om de tegenwoordige Roomschgezinde Nederlanders bij hunne medeburgers in den haat te brengen. - Wanneer lodewijk in zijne Gedenkschriften zegt: De Lutherschen zijn in Holland zeer gematigd en vroom, zoo noemt de Tegenschrijver zulks leugenachtig (bl. 168), en voegt er bij: even alsof beide eigenschappen schaars bij de Hervormden, 't zij hier of elders, te vinden waren! en wij mogen zeggen: alsof dit er uit volgde! Gewis even zoo min, en nog minder, als uit de waarachtige stelling: De Nederlandsche Hervormde kerk is thans over 't algemeen verdraagzaam, liberaal en verlicht, volgt, dat er in dit Kerkgenootschap geene dweepers en bekrompene duisterlingen zijn, die slechts een paar Eeuwen te laat zijn
gekomen, om voor Inquisiteurs of voor Schout bont te spelen. Het sprekende bewijs ligt voor ons.
Dat de Schrijver de vervolgingen der Protestanten te Thorn en in Frankrijk (van 1685, 1725 en 1815) ophaalt, en in alle hare kleuren voorstelt, is niet te berispen; maar dan had ook de onpartijdigheid hem dezen regel in de pen moeten laten: (bl. 222.) ‘De Hervormden in dit land zijn nooit, in den eigenlijken zin, onverdraagzaam geweest.’ Wij weten niet, of hij, on-
{==430==} {>>pagina-aanduiding<<}
der dien eigenlijken zin, hangen of branden verstaat; maar anders hebben toch uitenbogaard, episcopius, geesteranus en meer ballingen van 1619 en later nog al ondervonden, wat de onverdraagzaamheid vermogt. Den geest van den Aanmerkingschrijver kan men allen daaruit opmaken, dat hij de hemeltergende gruwelen van sonoi, in Noordholland, die eene zwarte vlek werpen op de eerste dagen onzer Omwenteling, meer of min zoekt te verschoonen. Immers sonoi was - of heette ten minste - Hervormd!
Wil men een staaltje van de orde, die in dit boek heerscht, en welke, zoowel als de inhoud, van een verward hoofd getuigt, zoo zie men op bl. 136, te midden van een vertoog over de welvaart der Doopsgezinden, (dat deze door de Hervormden niet wederregtelijk geplunderd zijn, rekent men dezen laatsten tot eene bijzondere eere!) eene aanhaling uit stijl over de magt en rijkdom der Oostindische Compagnie, welke hier bij geene mogelijkheid kan te pas komen, of de Staat moest een beeld der Hervormde Kerk, de O.I. Compagnie van het Kerkgenootschap der Doopsgezinden zijn. Uitmuntend gekozen! - Maar reeds genoeg, en misschien te veel, over een geschrift gezegd, dat eigenlijk geene aandacht zou verdienen, zoo wij niet vreesden, dat het de gevoelens van meer dan éénen uitdrukte, die toch zoo strijdig zijn als immer mogelijk tegen de algemeene liefde en verdraagzaamheid, welke alle menschen, kinderen van éénen hemelschen Vader, verlosten van éénen Heiland, (hetzij ze Hem in dit leven reeds kennen, of niet) en bestemd tot hetzelfde geluk, elkander verschuldigd zijn. Welk eene schande, dat in Holland, in het liberale Holland, zulk een haat tegen andersdenkenden wordt ingeboezemd; terwijl in Braband, dat zoo lang in nacht en schaduw des doods heeft gezeten, thans een Roomsch Geestelijke te Mechelen zelve de mogelijke zaligheid aller menschen, ook van Joden, Muzelmannen en Heidenen, predikt! Welk eene beschaming!... Doch wij troosten ons met de gedachte, dat onze beoordeeling van dit

{==431==} {>>pagina-aanduiding<<}
geschrift slechts de uitdrukking is der algemeene verontwaardiging, zoowel in de Noordelijke als Zuidelijke gewesten van ons Vaderland.





Reis door Engeland, Walles en Schotland, gedaan in het Jaar 1816, door S.H. Spiker, Koninklijk Pruissischen Bibliothecaris, enz. Uit het Hoogduitsch. II Deelen. Te Amsterdam, bij Beijerinck en Willemsz. In gr. 8vo. Te zamen 620 Bl. f 6-:-:

De Schrijver van deze twee boekdeelen laat zich, in het voorberigt, op de volgende wijze uit:
‘Indien ik mij, bij derzelver uitgave, eenige verdienste durf toekennen, zoo is het, dat ik niets geschreven heb, wat ik zelf niet zag, en dat ik bij deszelfs beschrijving slechts mijn eigen, onontleend, gevoelen geschreven heb.... Mogt men in mijne schetsen te weinig poëzij vinden, zoo moet ik openlijk bekennen, dat ik in vele dergelijke te veel vind, en overigens van mijzelven, met martialis, denk:
Quod sis, esse velis, nihilque malis.’
Wat gij zijt, wil dat ook wezen, en verkies niet liever iets anders te zijn (of te schijnen.)
De man heeft gelijk; hij is geheel reisbeschrijver, of nog liever plaatsbeschrijver (topographist), en geen romannenmaker. Meer dan een dozijn van sentimentele reizigers (mits dat ze geene yoricks, maar van het gewone slag zijn) kunnen hier de noodige kennis van de opgegevene landen verzamelen, om er elk een paar nog dikkere deelen mede te vullen. Zij zullen dan, met eenige verbeelding en bekwaamheid in het beschrijven van dingen, die nooit gebeurd zijn, inderdaad eene zeer bruikbare lektuur leveren, even als onze wijnkoopers, met een weinig zwaren en heeten drank, geheele ankers van echte Bordeaux op onze tafels. Het zou ons niet verwonderen, indien het Publiek dit tegenwoordige werk ook meer als zulk eene grondstof voor de fabrijken, dan

{==432==} {>>pagina-aanduiding<<}
wel als iets bruikbaars voor elkeen beschouwde. Ondertus chen zouden wij dezulken, wier hoofd op ééns niet al te veel wijsheid bevatten kan, den raad kunnen geven, dat zij in een verloren uur (want dat is toch de regte leestijd voor zulke waar als gewone reisbeschrijvingen enz.) dit werk slechts doorbladerden en hier en daar een brokje lazen, wanneer ze nog van de wezenlijke gesteldheid der zaken meer zouden vernemen dan anders bij eene soppige lektuur, en zelfs in gezelschap eene uitnemende figuur, als bereisd of althans belezen mensch, ja als landfabrijk- bouw- en inzonderheid kunstkenner, zouden kunnen maken.
Ondertusschen, en om geheel ernstig te spreken, komt ons het werk voor, meer geschikt te zijn, om aangekocht, in de bibliotheek geplaatst, en van tijd tot tijd eens weer geraadpleegd te worden, dan wel tot eene vlugtige doorlezing. En wie het zich tot dit einde aanschaft, die zal, voor zoo verre het hem om wetenschap te doen is, geen berouw van zijne uitgaaf hebben. Althans wij hebben nergens eene uitvoeriger en, voor zoo ver wij mogen oordeelen, naauwkeuriger beschrijving gevonden van de landstreken, inzonderheid de steden, de openbare gebouwen, de kunstverzamelingen, de fabrijken en publieke inrigtingen van allerlei aard. Goede (lees: geude) moge aangenamer zijn, hij is niet zoo rijk, en inzonderheid daarom niet zoo belangrijk, dat hij meer bekende, meest Londensche, voorwerpen beschrijft. Hier betreden wij den grond van Schotland en Walles; hier staan wij stil bij de menigte van ontzaggelijke fabrijken, met derzelver stoom- en andere machines; hier leeren wij den rijkdom van een der merkwaardigste landen in schatten van oudheid en kunst, zoo wel als menschlievende en nuttige inrigtingen kennen. In één woord, wie reisbeschrijvingen leest, om zijne kunde te vermeerderen, niet van verafgelegene, onbeduidende landen, om nieuwsgierigheid en praalzucht te voeden, maar van hetgeen ons nabij ligt, hetgeen ons belang moet inboezemen, hetgeen ons tot voorbeeld en opwekking kan dienen, en vooral

{==433==} {>>pagina-aanduiding<<}
den toekomenden reiziger in staat stellen, om regt wat te zien en te schatten, die ga bij spiker, boven duizend anderen, ter markt.
Schoon wij reeds hebben te kennen gegeven, dat het den man blijkbaar meer om waarheid en naauwkeurig onderwijs, dan wel om bevalligheid en vermaak bij den lezer te doen is, zoo ontbreekt hem echter de gave niet, om schoone voorwerpen, gezigten, meren en bergen, gelijk Schotland die ruim oplevert, fraai en treffend te beschrijven. De moeijelijkheid zelfs der keuze onder een aantal dezer bevailige schilderijen, gelijk nog meer onder de hoogst opmerkelijke beschrijvingen van anderen aard, bepaalt ons, ter overname, tot het volgende, om andere redenen ligtelijk de aandacht van velen wel waardig.
‘Ik maakte gebruik van ons verblijf in Keswick, om mij zelven bij den bekenden en met lauweren bekroonden dichter, robert southy, in te leiden. Zonder, gelijk het in Engeland de gewoonte is, van eenen brief van aanbeveling voorzien te zijn, begaf ik mij regelregt naar zijn huis, hetwelk aan het einde der plaats, en digt bij de brug over de Greta ligt. Hij scheen mij in den aanvang met eenige verlegenheid te ontvangen, die echter, na een gesprek van een kwartier uurs, spoedig in eene zeer ongedwongene, het vertrouwen opwekkende vriendelijkheid overging, welke hem tot aan het afscheid geen oogenblik verliet. Ik werd door hem bij eene Mistress barker en hare familie, met welke hij op eenen vriendschappelijken voet scheen te leven, en wier huis digt bij het zijne stond, ingeleid. (*) Daar bevond zich ook de Heer koster, een jong mensch, in het gezelschap; hij was van eene Hollandsche familie, in Lissabon geboren, in Brazilië opgevoed, en zijn vader staat in Liverpool aan het hoofd van een aanzienlijk huis van Koophandel. Hij woont bij den Heer southy en maakt gebruik van zijnen omgang, tot zijne verdere letterkundige vorming; hij is dezelfde, wiens reis naar Brazilië door verscheidene Duitsche vertalingen is bekend geworden. De Heer southy, welken ik mijnen wensch te kennen gaf, om zijne, mij als zoo oneindig rijk beschrevene, bibliotheek te leeren ken-
{==434==} {>>pagina-aanduiding<<}
nen, verzuimde niet denzelven te vervullen; en ik moet bekennen, dat ik zelden mijne verwachting zoo zeer heb overtroffen
gezien. De verzameling bestaat uit drie tot vier duizend deelen, van de uitgezochtste Spaansche en Portugesche werken, in het vak der Geschiedenis, Staatkunde en Reisbeschrijvingen. De laatste heeft hij, voor een gedeelte, als vrnchten eener door hem ondernomene letterkundige reis naar Spanje en Portugal, terug gebragt; gedeeltelijk heeft hij dezelve te danken aan de verzamelzucht van eenen oom, die hem zijne, als Prediker te Lissabon verkregene, boekerij vermaakt heeft. De bibliotheek van den Heer southy bevat intusschen niet alleen gedrukte boeken, maar ook vele handschriften, zoo wel historische als itinerarische (reisbeschrijvende); waaronder zich vele bevinden, welke hij, bij zijne klassieke werken over de Geschiedenis van Brazilië, of gebruikt heeft, of nog gebruiken moet. Aan den aangenamen avond, welken ik met de familie van den Heer southy sleet, zal ik steeds als aan een der vrolijkste punten mijner reize gedenken, te meer daar mij dezelve zonder eenige aanbeveling, en zonder vroegere bekendschap met den zoo hoog geschatten man, ten deele werd.’




Het Geluk, in drie Zangen, door Mevrouw de Wed. Van Streek, geb. Brinkman. In 's Gravenhage, bij J. Dumée. 1820. In gr. 8vo. 135 Bl. f 3-10-:

Zoo iemand zich door deze zangen laat aansporen om zijn heil te zoeken in hetgene hem niet zal teleurstellen, dan zijn ze voor hem onbetaalbaar; maar anders is dit geluk te duur gekocht. Een boek, dat noch met uiterlijk voorkomen, noch met andere sieraden, die thans onze Nederlandsche poëzij zoo brilleren doet, prijkt, slechts twee of acht stuivers minder, dan een van gelijke grootte en -!!- Enfin, zeggen de Franschen, als ze veel te zeggen hebben, en niet meer zeggen willen. En zoo doen wij ook. Vooral na de lezing der opdragt aan Z.E. den Minister falck, aan wien Mevr. van streek alles verpligt, die haar raadsman, steun en beschermer, en een Mecenas van de kunst is, nemen we alle aanmerkingen, die we anders op deze zangen, die waarlijk alzoo niet weinig aanbevolen zijn, maken zouden, terug, en wenschen der Dichteresse geluk met den roem,

{==435==} {>>pagina-aanduiding<<}
dien zij op zulk een' man mag dragen. Eene te verregaande vrijmoedigheid mogt het nu geacht worden, zoodanig eene zwakke vrouw te berispen; en de edele gevoelens, die hare zangen bezielen, de heilzame strekking, die deze zangen hebben kunnen, maken haar der bescheidenste bejegening mede ten volle waardig.
Zonder dan aanmerkingen te maken op de manier, op welke zij de gekozene dichtstoffe behandelt, kunnen we echter de betuiging van onze spijt niet wederhouden, dat zij haar dichtstuk niet eens, vóór de uitgave, der beschaving ezv. door eene fiksche en vriendelijke hand heeft toevertrouwd. Dit spijt ons, en om den inhoud dezer zangen en menig' waarlijk schoonen regel in dezelve, en omdat wij haar regt vele lezers gunnen. Taal, stijl en versificatie hadden er dan, met geringe moeite er aan te besteden, beter en bevalliger uitgezien, en onze aanbeveling van dit boek ware de hartelijkste lofspraak geweest. Lof intusschen blijft zij verdienen, die, blijkens het niet weinig dichterlijk goede, de belangrijke uitweidingen, de waardige denkbeelden in, en de somtijds zeer geleerde noten onder deze zangen, niet aan alle vrouwen gewone vermogens en begaafdheden bezit. Wij spraken daar van noten; dezelve zijn alleen bij den tweeden zang, waar zij zingt, wat de oude voorgeslachten omtrent de onsterflijkheid, omtrent de goden dachten, en dan wijst, b.v., naar Herodotus, Plutarchus, Cicero, Euripides, Plato en meer anderen; b.v.
In Hermes wordt ook nog dees schoone plaats gevonden: hieronder staat: ‘Hermes Trismegistus, een Egyptisch wijsgeer, dien men voor den schrijver van vele boeken hield, welke in groote achting waren, en die door Jamblichus aangehaald worden, in zijn werk, de Myster. Egypt. Edit. Lug. an. 1553.’
Wat zeggen de Dames? Maar waar - om ook de religienze sentimenten van Mevr. van streek, en hare voordragt van Bijbel- en Christelijke leere, (de paradijs-geschiedenis, bl. 80, den Verlosser, bl. 89 ezv.) buiten aanmerking te laten - waar vandaan heeft zij toch den naam God Messias aan onzen Heiland leeren geven? bl. 89. Men kan Hem Gods Messias noemen; doch, daar de Dichteres, op de volgende bladzijde, den Arimatheër Jozef in den dooden Jezus,

{==436==} {>>pagina-aanduiding<<}
wiens verrijzenis toch hen niet vertroostte, die Hem zoo begroeven, God en Middelaar beschouwen doet, kunnen we ook hier geene drukfout vermoeden. - Meer dan eenmaal getuigt zij, dat hare zangen stroomend vloeiden: dit strekke dan ook ter verschooning, als men in deze Alexandrijnsche verzen op het een en ander stoot, dat ons het gemis der boven aangeduide beschaving doet bejammeren.
Dus eindigt de derde, en bijna zoo ook de eerste zang; en hieruit leere men het doel der Schrijfster kennen!

ô Godsdienst, Vrede en Deugd! Gevoel, Weldadigheid! 
Gij zijt het, die 't geluk op 't levenspad verspreidt: 
De schoonste bloemen teelt, die altijd welig groeijen, 
En jaren na den dood nog op de graven bloeijen. 

Laat het ons hierbij mogen laten, uit reverentie voor de Dame en voor de Kunst beide!





Jacob Cats aan Neêrlands Jufferschap. Te Dordrecht, bij Blussé en van Braam. 1820. In 12mo. XXX, 320 Bl. f 3-:-:

Opgedragen aan de Dordsche Jufferschap. Waarom? Omdat deze Jufferschap dit boekje met groote toejuiching verlangde, zich bijzonder over de werken van Vader cats verheugt, en onze schoone moedertaal boven het vreemde hoog waardeert. Zoodat wij op den duur uit Dordrecht regt brave meisjes en degelijke vrouwen verwachten. Absit invidia dicto! Maar inderdaad, jonge Heeren! zoo gij eene echt - Hollandsche vrijster van den goeden ouden stempel zoekt, doet een reisje naar Dordrecht, en waar gij dit boekje in eere, op het toilet of in de ridicule vindt, zult gij denkelijk niet mistasten. Zegt het voort, Mijne Heeren! en doet uw profijt!
Cats was eens het lievelingsboek, en werd geschat naast den Bijbel; en toen ging het ons vaderland wèl. ‘De jonge dochters lazen zijne Maagdepligten en Maagdeklagten. Geen jong paar trouwde er of het Dichtstuk: Houwelick, werd aan de bruid door den bruidegom of door de ouders aan beiden ten geschenke gegeven, en als het nuttigste juweel aangeprezen. Zij die lust hadden aan vernuft, tot leeringe aange-
{==437==} {>>pagina-aanduiding<<}
wend, kochten zijnen proteus of de Zinne- en Minnebeelden. Elk verstandig vader had den Spiegel van den ouden en nieuwen tijd bij de hand, als de beste leerschool voor dagelijksche bruikbare wijsheid. De Trouwring met den Proefsteen van dezelve was het meest geliefde leesboek tot nut en vermaak voor alle standen, als vervuld met vele zeer belangrijke mingevallen; en de invallende gedachten op slapelooze nachten, het tachtigjarig Leven, en andere Dichtstukken, waren dierbaar aan den ouderdom.’ - Het Spaansch Heidinnetje verdient ook bijzondere melding; het was ons boven alle andere dierbaar in onze jeugd.
Gouden dagen! die wij hopen, dat de Heer jacobus scheltema, de Uitgever van dit boeksken, terugbrengen zal. Deze proeve is daartoe eene poging. Na de Aanspraak tot alle belasten met Maagdenzorg, ontvangt de Jufferschap hier het Maagdewapen, - Liefde's Granaatappel, - Maagdepligt, - Maagdeklagten, - Spreekwoorden, - losse Stuk jes, - Herdersklagt, - en Vrijsterwapen, en zulks in een bevallig gewaad, beknopt formaat en netten druk. Een aardig titelvignet en de nette afbeeldingen van het Maagden- en Vrijsterwapen van den ouden Dichter versieren deze uitgave, voor welke wij den Heere scheltema opregt onzen dank betuigen. Wat de spelling betreft, heeft hij (wij willen zijne eigene woorden gebruiken) het schimmel des tijds met eene zachte hand afgewreven. Zoodanige pogingen ter bevordering van den smaak voor oude vaderlandsche letterkunde en oude vaderlandsche zeden, en zulk eene betooning van achting voor lieve vaderlandsche, in het bijzonder Dordrechtsche vrouwen en maagden, behoeft geene aanprijzing, maar vordert slechts eene spoedige aanmelding.




C.F. Gellert's opgespoorde Familie-brieven, uitgegeven door A.T. Leuchte, Predikant te Haynichen. Gevolgd door eene Beschouwing van Gellert, als Mensch, Schrijver, Dichter, en lijdend Christen, door den Vertaler. Te Haarlem, bij de Wed. A. Loosjes, Pz. 1820. In gr. 8vo. IV en 179 Bl. f 1-10-:

De Voorrede van den Uitgever, die men (vooral op bl. 5, Voorzeker zullen ook ezv. - herlezen) wel wat duidelijker

{==438==} {>>pagina-aanduiding<<}
wenschen mag, geeft ons berigt van de aanleiding tot de uitgaaf dezer Brieven, en de goede gelegenheid, tot dezelve gevonden. De Weduwe loosjes verpligt de vrienden van gellert - en hij heeft die toch vele, en zal ze, hopen wij, in nog grooter getal hebben en behouden, ook in ons vaderland - door deze Familiebrieven, goed vertaald, hun in handen te geven. Achter dezelve vindt men eene Redevoering, door den Doopsgezinden Leeraar te Hengelo, die dit werkje vertaald heeft, b. rusburg, te Almelo uitgesproken, en die wij met genoegen gelezen hebben. Recensent herinnerde zich aanstonds de voortreffelijke Verhandeling van kist over gellert en zijne Schriften, door Mnemosyne bewaard (VI), en eene te weinig bekende Redevoering, mede van eenen zeer waardigen Godsdienstleeraar, h.n. ferf, over eenen in waarheid grooten man, geplaatst in het Nieuwe Maandschrift Tot Nut van 't Algemeen, door het Departement Groningen uitgegeven, (voor 1810, No. III) en verblijdt zich in de hope, dat door zoodanige en dergelijke aanprijzingen, die toch in onderscheidene kringen werken, gellert's schriften meer en meer bekend en gebruikt zullen worden. Het zegt toch niet weinig, dat een man als kist, die wel weet, wat goede smaak is, wenscht, dat de smaak, die in de eeuw van gellert heerschte, nimmer ophoude die van alle beoefenaren der fraaije letteren te zijn! Het zegt niet weinig, dat een ander Christenleeraar, c.w. westerbaen, in zijne Lofrede op lublink, wenscht: ‘o, Mogt dit boek (gellert's Zedekundige Lessen) weder ons
huisboek worden!’ En mag nu des Recensents aanprijzing van deze Brievenverzameling de vervulling van zulke wenschen mede helpen bevorderen, hij zal Gode dankbaar zijn; want - hoe veel nuts kan gesticht worden door gellert's schriften!
Men heeft hier eerst negenenzeventig, meestal niet groo. te, Familiebrieven, die, dat spreekt van zelve, alle niet even belangrijk zijn, maar belangrijk genoeg, want ze zijn van gellert, en vertoonen ons den man zoo als hij was, vroom, wijs, weldadig, op God vertrouwende, en - in één woord - een voorbeeld. ‘Brieven,’ zegt onze ockerse, ‘zijn karakterkundige leerboeken, en zij verdienen zoo veel te meer aanmerking bij den menschenkenner, omdat zij doorgaans in een vertrouwelijker toon gestemd zijn, dan schriften, die gepolijst worden, om eene openbare

{==439==} {>>pagina-aanduiding<<}
rol in de wereld te spelen.’ Stemt dit elk toe, dan schaffe zich elk, die een daalder missen kan, deze Brieven aan, of make er een geschenk aan jeugdige lieden van, die er uit leeren zullen, gellert, hunnen vriend, te kennen en lief te hebben, en dat te gelijk, wat hem zoo achting- en beminnenswaardig maakte. Bij de genoemde verzameling is gevoegd een aanhangsel van nog vier Brieven aan den Secretaris kersten te Dresden, gedeeltelijk reeds bekend van elders, en eene zeer treffende Anekdote. Wij willen dezelve echter niet mededeelen, noch iets uit de Brieven; want - men moet zich in dit boek zelve verlustigen, aan hetwelk wij, om zoo vele redenen, het beste vertier toewenschen.

Reize uit het hart in het hart. Uitgegeven door Carl Baumgarten Crusius. Naar het Hoogduitsch. Te Leeuwarden, bij Steenbergen van Goor. 1820. In gr. 8vo. 348 Bl. f 3-8-:

‘De mensch moet de rust in reine deugd en liefde tot God, dus in zijn eigen hart, zoeken; dan, dwaas genoeg, doet hij dit veelal niet, maar zoekt het ware levensgeluk buiten zich, alwaar hij in tallooze moeijelijkheden en gevaarvolle worstelingen gewikkeld wordt.’ Dit is het thema, waarover het, in brieven medegedeelde, verhaal van deze reis loopt. De reiziger schrijft aan eenen vriend, en deelt aldus de in- en uitwendige lotgevallen zijner reize mede; ook die opmerkingen, uitboezemingen en belijdenissen, welke de bewerking inhouden van het bovengenoemde thema. - Zijnen vader heeft hij nimmer gekend, schoon deze nog leeft; over de scheiding tusschen vader en moeder ligt een sluijer, welke de laatste belooft, dat wel door den tijd zal worden weggenomen. Middelerwijl in verbindtenis geraakt met eenen Duperron, die gevaarlijke politieke plannen had, waarin hij ook hem, wien hij door zijne zuster aanlokte en vasthield, zocht te gebruiken, staat hem de eerste, in zijn doel missende, naar het leven, en zou hem hebben laten vermoorden, ware hij niet gered door eenen Charles Pauw en de zuster van Duperron zelven. - Deze Pauw blijkt naderhand de broeder van den reiziger te zijn, door den vader medegenomen naar het Oosten, werwaarts hij, voor rekening van

{==440==} {>>pagina-aanduiding<<}
vrienden in Engeland, gezonden werd, om geleerde nasporingen te doen. Door een bloedig voorval, tijdens de daden der Franschen in Egypte, van zijnen vader, die, vlugtende met het kind van zijnen, tot het Christendom bekeerden, maar met zijne echtgenoote vermoorden huiswaard, ook hem in het huis voor dood achterliet, gescheiden, geraakt hij met eenen Engelschen officier naar Europa terug, en zoo naderhand, door zedelijke aantrekkingskracht, met onzen reiziger verbouden. Belangrijk is ook de belijdenis, welke de vader aan het eind des werks, door mededeeling zijner geschiedenis, eer hij nog herkend is en herkend heeft, aflegt. Hij is, namelijk, ten laatste met het geredde kind in Europa teruggekomen; woont met hetzelve, nu een volwassen meisje, op een eenzaam landverblijf nabij Dresden, in welke stad de reiziger haar in de schilderijzaal had leeren kennen, en op haar verliesd was geworden. Ook hij was, door trotschheid, van echtgenoote en kind weg-, en ter wereld in-gedreven; en zijne biecht is inderdaad waarschuwend tegen hooge aanmatigingen en de zucht naar onafhankelijkheid.
Schoon dit werk zoo welgeschreven en welvertaald zij als de onzigtbare Kerk van dezen zelfden Schrijver, en deze betuige, dat het denkbeeld, waarop het genoemde werk gegrond was, in deze brieven nader ontwikkeld en op het wetenschappelijke leven meer dadelijk toegepast zij - zoo kunnen wij toch niet nalaten te verklaren, dat wij er het thema op den titel minder in wedervonden, dan in dat andere werk. Het is alles waar en schoon, wat de reiziger schrijft, belijdt, aanmerkt; het heeft wel betrekking op de inwendige gesteldheid van den mensch, gelijk zij is en gelijk zij behoorde te zijn; evenwel, dit had grootendeels even zoo goed te huis kunnen geschreven zijn, terwijl toch ook veel bestaat in langgerekte redenen, die eigenlijk met de reis uit het hart in het hart niets te doen hebben, Ten laatste loopt de zaak toch uit op een huwelijk; en wij weten niet, of wij eenen mensch, eindelijk zijne rust vindende toch ook door middel van gunstige uitwendige omstandigheden, wel zoo geheel in zijn hart teruggereisd mogen noemen, dat zijn vrede nu daarin, onafhankelijk van alles, gevestigd zij. Ons komt ten minste voor, dat die uitwendige omstandigheden altijd een groot deel aan zoodanige rust kunnen hebben; zoodat men haar gunstig uitwerksel op de stemming wel met gene kan verwisselen. Het is ons bij de lezing voorgeko-
{==441==} {>>pagina-aanduiding<<}
men, dat de Schrijver een te dik boek geschreven hebbe over eene zaak, die onmogelijk een dik boek vullen kan, en die eigenlijk geheel vervat is in de belijdenis van den vader, die eer hoofdpersoon had behooren te zijn dan de zoon. Ook is er, naar ons gevoel, te weinig handeling in een werk, dat, schoon geen gewone roman zullende zijn, echter de verdichting tot voertuig der voor te stellene waarheid bezigt.

Suzette Cesarine d'Arly. Eene zonderlinge en in hare soort eenige Briefwisseling, toevallig ontdekt, en, op vergunning, uitgegeven door E.F. Lantier. Uit het Fransch. II Deelen. Te Leeuwarden, bij Steenbergen van Goor. In gr. 8vo. Te zamen 691 Bl. f 6-12-:

In de voorrede, die met eene aanwijzing begint van de twijfelzucht, eigen aan de ellendige wijsgeerte der achttiende eeuw, krijgen wij berigt van het geslacht, waaruit Suzette afstamt, van de gelegenheid, bij welke de Schrijver deze brieven in handen, en van de vergunning, die hij kreeg ter uitgave van dezelve, onder voorwaarde nogtans, om den bloedverwant, van wien de Heer du P***, bezitter, deze briefwisseling ontvangen had, niet te noemen. Die bloedverwant is dan de persoon, die in het werk onder den verdichten naam van Lisieux voorkomt. De Schrijver begeert, dat men deze voorrede vooral leze. Wij raden dit ook aan, en verzekeren den eenvoudigen lezer, dat hij, aangaande waarheid of verdichting van deze briefwisseling, niet wijzer heen zal gaan, dan hij gekomen is.
Het zij echter hiermede zoo het wil, deze Suzette Cesarine is een alleraardigst, naïf, in het Italiaansch en Latijn bedreven, en in deze talen dichters lezend, maar toch geheel aansprakeloos meisje, welks karakter wij in deze briefwisseling met vermaak gadeslaan. Deze, namelijk, houdt zij met haren Italiaanschen taalmeester voornamelijk. Afkomstig uit een oud adelijk geslacht, maar hetgeen gedaald is, woont zij met hare moeder op eene kleine landhoeven aan het meer Montmorenci, en schrijft van daar hare brieven, welke nu hierdan daar-over loopen, veel over zaken, welke verstand en hart raken, maar alles kort, natuurlijk, zonder de minste

{==442==} {>>pagina-aanduiding<<}
pedanterie, en als in het voorbijgaan. - Suzettes vertrouweling, de Italiaansche taalmeester, heeft het zwak van ligt wat te veel te eten, en zijne wederhelft om in de loterij te spelen. Beiden schrijven aan Suzette, en verzoeken haar, den anderen over de fout, waaraan hij schuldig is, te onderhouden. Zij belooft aan Mevrouw Tommasini, haren man duchtig te zullen beknorren, vermaant haar, hem verder voor te gaan in huishoudelijkheid, en eindigt met een geval te verhalen van een huisgezin, waarin de man het zwak had om te veel in de loterij te wagen, en de vrouw spel en opschik onmatig beminde, waardoor zij dan hunne fortuin verloren. ‘De man verweet aan zijne vrouw hare neiging voor het spel; deze, wederom, bekeef haren echtgenoot wegens zijn verderfelijk zwak voor de loterij: de vrouw, die op het laatst wijzer en voorzigtiger werd, verbeterde zich het eerst, en de, door haar voorbeeld getroffen, man volgde haar loffelijk na.’ Zoo eindigt het moreel gedeelte van dezen epistel, en de geheele, dus wijsselijk ingerigte, vermaning is in eenige regelen begonnen en afgeloopen. Dit is wel eene episode; maar wij haalden haar aan, om meteen een staaltje te geven van Suzettes geest en toon.
De ridder Lisieux, een zeer beschaafd en edel man, ook vriend van den taalmeester Tommasini, is, door hare brieven aan dezen, op haar oplettend geworden, en vindt haar belangrijk. Maar Tommasini maakt hem wijs, dat zij aan het meer van Geneve woont. Daar wil hij heen; maar nu gaat Suzette quasi op reis door Zwitserland, en houdt, als van daar, door Tommasini, den ontvanger der wederzijdsche brieven, correspondentie ook met Lisieux, verhaalt hem telkens, waar zij is, en geeft beschrijvingen, die zij geven kon, als hebbende met haren vader Zwitserland doorreisd. - Ook de heer Lisieux was, door zijne reizen in Zwitserland, zeer berekend, deze vinding goed uit te voeren. - Lisieux ziet nu veel jufvrouw d'Arly, wier eenheid met Suzette hem in het geheel niet in den zin komt; en men kan berekenen, dat deze misleiding het onderhoudende des werks zeer moet bevorderen. - Een heer, Belfont, ‘een veertigjarig rentenier, een man van een zeer braaf, zacht karakter, van een goed oordeel, en wiens verdiensten nog daarenboven gepaard gaan met een jaarlijksch inkomen van 60,000 livres,’ heeft zich als vrijer voor Mej. d'Arly opgedaan; zij echter heeft geenen zin aan hem. Om dan zijne zinnen te verzetten, gaat

{==443==} {>>pagina-aanduiding<<}
hij naar Italië, en krijgt van Cesarine verlof, aan haar te mogen schrijven, mits over nieuwe voorwerpen, die hij op reis zou zien. De brieven, dan, van Belfont behelzen veel belangrijks over Rome; terwijl alle overvloed hebben aan geschied- en aardrijkskundige en plaatselijke mededeelingen, anekdotes, scherts, nu en dan eene vertaling van een' brok uit dezen of genen dichter, ook wel vermelding van persoonlijke aangelegenheden in de familie. - De ridder wordt ten laatste, na Mej. d'Arly al van tijd tot tijd belangrijker te hebben gevonden, de misleiding gewaar, in welke men hem houdt, en dat Suzette en Cesarine één persoon uitmaken. Tot straf moet Tommasini nu ook nog wat zwijgen, en de ridder speelt nu zijne rol wederkeerig bij Cesarine, tot dat ten laatste beide een paar worden. - Waar men dit werk ook opensla, men wordt telkens onderhouden, en wij kunnen het dus veilig aanprijzen tot eene vervrolijkende lectuur in oogenblikken, waarin men onderhoud van noode heeft, zonder den geest te kunnen of te willen inspannen tot ernstige oefening. - Het besluit vermeldt het uiteinde van Lisieux in het leger van Condé, en dat van Cesarine in 1802.

De Karavansera, of Verzameling van Oostersche Verhalen. Naar een Perzisch Handschrift vertobkt, door A. de Sarrazin. Uit het Fransch. Te Groningen, bij W. Zuidema. 1820. In gr. 8vo. 312 Bl. f 2-10-:

Voorzeker zijn deze verhalen reeds te bekend, dan dat wij een breed verslag van dezelve zouden noodig oordeelen. Een derzelve herinneren wij ons reeds vóór jaren in een' onzer vaderlandsche almanakken te hebben gevonden. Trouwens, dit erkennen uitgever en vertaler ook; zij zeggen, dat deze en gene onzer inlandsche journalen een en ander verhaal uit deze verzameling in hunne mengelingen hebben opgenomen. Zij meenden dus eerst dezelve weg te laten; maar geven gronden op, waarom zij van dit denkbeeld terugkwamen. - Hoe dit zij: wij kunnen niet wel goedkeuren, dat men het publiek zijn geld late betalen voor zaken, die het reeds heeft. Voorts zijn deze verhalen wèlgesteld, in goeden stijl overgebragt, en van zedelijken, dus behartigenswaardigen inhoud. - Het eerste schetst de zaligheid van den middelstand,

{==444==} {>>pagina-aanduiding<<}
en heet: Abdelazi, of de ontwaakte slaper. - Amestan en Meledin leert ons, dat de ondervindingen van vroegere jaren onzes levens ons niet wijzer doen handelen; de tooverbril, dat de beste bril hem niets dient, die slechts door zijne hartstogten ziet, en dat hij, die de oogen der rede bezigt, geenen bril noodig heeft; de twee vrienden, het nadeel van spitsvindigheden in den godsdienst; Asmolan, dat het waar geluk met de deugd in den mensch is; de planeet van den geleerden Zeb, dat de bewoners der wereld door geene menschelijke wijsheid doeltreffender hadden kunnen ingerigt worden, dan zij zijn. Amedan en Zeïla stelt aan de vrouwen het gevaarlijke van het bezit eens schitterenden echtgenoots voor. De kalif Almanzor leert, hoe men de menschen moet beoordeelen; de drie gordels, de waarde van zedigheid bij een meisje; de gelaatkundigen, het ondoelmatige, dat eene te zekere kennis der menschelijke harten zou verzellen. De belegering van Amazia schetst eenen strijd, waarin de vijanden elkander door deugd en edelmoedigheid overwinnen; en het noodzakelijke en het overtollige, dat de mensch, hoe veel hij bezitte, altijd nog naar ‘het noodzakelijke’ verlangt.

De twee Vrienden. Naar het Hoogduitsch van A. Lafontaine. II Deelen. Te Breda, bij W. van Bergen en Comp. 1820. In gr. 8vo. Te zamen 480 Bl. f 4-16-:

De Recensent van dit werk (een werk mag het wel heeten) belijdt gaarne geen vriend te zijn der Roman lectuur. Desniettegenstaande heeft hij van lafontaine, in dit vak, het meeste gelezen, en - hij betuigt het op zijne eere - deze twee deelen las en herlas hij met zeer veel vermaak, en zegt er van, dat dit boek gelezen moet worden, dit houdende voor de beste lofspraak op hetzelve. In waarheid, niet genoeg zal men, ook na eene hervatte lezing, des Schrijvers vruchtbare genie bewonderen kunnen. De Recensent heeft zich moeite gegeven, om den draad van dit verhaal vast te houden, en deszelfs kunstig zamenweefsel den Lezeren van dit Tijdschrift te doen kennen. Intusschen houdt hij de geheele schets, na rijp beraad, terug, dewijl dezelve te groote plaats zoude innemen, indien zij eenigzins voldoende mogt geacht worden ter beoordeeling van den inhoud. Hij hoopt, met zijne eenvoudige aanprijzing dezes onderhoudenden, dikwijls

{==445==} {>>pagina-aanduiding<<}
zeer treffenden Romans, de nieuwsgierigheid naar denzelven opgewekt te hebben, die zich zeker niemand beklagen zal. Schoon het waar zij, dat men meermalen zal moeten zeggen: ‘zoo gaat het in de wereld - niet,’ dit zal lafontaine's Lezeren niet meer hinderen, en volgaarne zal de onpartijdige erkennen, dat op dit toevoegsel aan de menigte van deze soort niet toepasselijk is, hetgene men wel eens te regt gezegd heeft van de Romans: ‘derzelver grootste verdienste en nuttigheid bestaat daarin, dat ze - vergeten worden.’
De overbrenging van dit voortbrengsel van des Duitschers waarlijk rijk vernuft in onze taal zal, vertrouwen wij, den Uitgeveren niet berouwen, die, door onnoodigen opschik, het werk niet kostbaar gemaakt hebben, dat nu in te meer handen komen kan, die naar deze spijssoort gretig tasten, en die zich hier geen ongezond voedsel vinden opgedischt. Men zal zich echter bedriegen, zoo men hier een ligt kostje, eene spoedig genomene versnapering waant te vinden. Neen - voor alle magen is de dikwijls hartige spijs waarlijk niet, die anders ook gaarne bij lafontaine ter maaltijd gaan.
Den Vertaler (zoo Recensent wèl heeft, een man, die zeer goed oorspronkelijk werk kan leveren tot Nut van 't Algemeen is zijn arbeid welgelukt. Zeer hindert ons, hoezeer het mode wordt, dat gestadig herinneren van iemand aan iets, voor iets aan iemand herinneren. Ergens leest men: ‘het gesprek staakte;’ doch - het zijn voorts klein gheden, die hier en daar ontsieren. Nog eens dan, die lezen kan, en gaarne Romans leest, leze dezen, en hij zal Schrijver en Vertaler danken, zoo als geschiedt bij dezen. Punctum.

Vertellingen en Verdichtselen, uit het gebied van het wonderbaarlijke en bovennatuurlijke. Uit het Hoogduitsch van T.H. Friedrich. Te Amsterdam, bij de Wed. G.A. Diederichs en Zoon. In gr. 8vo. 151 Bl. f 1-10-:

Vier welgemeende, niet onaardige dingjes, in elk van welke eene zedelijke bedoeling doorstraalt. De piramiden van memfis, een Oostersch Verhaal. - De stomme spanjaard, of de gruwelen der inkwisitie; een Tafereel der Godsdienstvervolging in de zeventiende Eeuw. - Houd op, kameraad! eene Spookgeschiedenis. - Leander's gezigt. - De twee-
{==446==} {>>pagina-aanduiding<<}
de en de laatste zijn voornamelijk tegen geloofsdwang gerigt. In een verlegen uurtje kan men deze stukjes zoo eens gebruiken. Maar de uitgevers hebben er eenen wat te hoogen dunk van; (niet onnatuurlijk: laudat venales, qui vult conducere merces.) ‘Het is te bevreemden, - zeggen zij - dat een man, in eene geheel andere genre’ (de uitgevers kunnen het met de Hollandsche taal niet doen) ‘van schrijven beroemd, ook in deze zoo bijzonder uitmunt, en ons, door den bloemrijken en zwellenden stijl, in deze vertellingen heerschende, onwillekeurig aan derzelver lezing geboeid houdt.’ - Bij ons, die andere stijlen kennen, en ook noodig hebben om geboeid te worden, was dit niet zoo; wij vonden dien, waarin deze vertellingjes gesteld zijn, tamelijk winderig en krachteloos. En tot narigt voor den vertaler (die wel eerst wat beter de taal, uit welke hij overbrengt, mag leeren kennen) diene, dat, in het, uit schiller ontleende, motto, bl. 34, de woorden in het origineel: der Mensch in seinem Wahn, niet beteekenen: een waanzinnig mensch; maar: een mensch, door den zwijmelgeest zijns waans, zijner meening, gedreven - dat nog al eenigzins verschilt. Ook had de heer vertaler kunnen weten, dat er waanzinnigen zijn, die niets minder zijn dan verschrikkelijk, dus allerminst ‘het verschrikkelijkste van
allen.’ Maar dit laatste geldt wel degelijk van hem, die zijnen waan, zijne (ongegronde) meening, met geweld doorzet en volgt. - Het laatste stukje heeft, ten aanzien der vinding, de meeste waarde.




Brief aan den redacteur der Vaderlandsche Letteroefeningen, rakende het iets over de landhuishoudkundige lessen enz. van den hoogleeraar Uilkens, in den recensent, ook der recensenten, no. V.

Ik heb, mijn Vriend! het Iets over de Landhuishoudkundige Lessen enz. van den Hoogleeraar uilkens gelezen. Gij vraagt, of alles, wat daarin gezegd wordt, maar zoo onbeantwoord moet blijven? Gij bedoelt zeker alles, wat daarin gelezen wordt over de aanmerkingen, die ik gewaagd heb, op het Landhuishoudkundig Handboek van gemelden Hoogleeraar te maken. Het overige toch gaat mij niet aan. Grooten lust heb ik er,

{==447==} {>>pagina-aanduiding<<}
om de waarheid te zeggen, niet in; maar ik gevoel, dat ik het en den Schrijver, en uw Maandwerk en mij-zelven verschuldigd ben, te meer, daar er werkelijk twee leelijke misstellingen zijn ingeslopen, waarvan ik evenwel, mits dezen, de vrijheid neme, er ééne op den hals van uwen Zetter of Corrector te schuiven. Gij hebt, namelijk, bl. 156, reg. 1, laten drukken, ajuin; dit moet wezen, aluin. Het is mogelijk, dat de schuld bij mij ligt, (*) en ik de bedoelde letter, in plaats van naar boven, naar beneden heb omgehaald. Evenwel, ik heb op zoo veel te antwoorden, dat Gij dit op uwe rekening nemen moest, en zetten het onder de drukfouten, waar elk deskundig lezer het reeds onder gezet zal hebben.
De andere vergissing is maller. Bl. 155, reg. 4 v.o., staat: de verwantschap tusschen loogzout en alkali ontkent. Ougelukkig staat hiervan geen woord in de aangehaalde § 40; maar wel, loogzout en wijngeest. Waarschijnlijk heb ik geschreven (eilieve! zie dat eens na) alkohol (**); een woord, mij meer eigen, dan wijngeest. Want, schoon ik geen vriend van vreemde woorden ben, verschillen spiritus vini (wijngeest) en alkohol te veel, om beide denzelfden naam te geven. Deze vergissing, waarvoor ik den lezer, en inzonderheid den Heere uilkens, verschooning vraag, ware intusschen niet ontstaan, indien hij-zelf zich niet vergist had, zoo als hij, Rec. ook der Rec. bl. 198, te kennen geeft, zeggende: ‘ook is het beter, in de aanmerking op § 40, te lezen, voor loogzout, potasch; omdat bijtend loogzout in wijngeest opgelost wordt. De eene vergissing, zoude ik zeggen, is de andere waard. Het is evenwel jammer, dat onze Schrijver de zijne zoo ongelukkig hersteld heeft. Wat toch verstaat hij hier door potasch? Ruwe, die gemeenlijk zoo genoemd wordt? Maar die is zelfs in alkohol gedeeltelijk oplosbaar; het zal dan gezuiverde moeten wezen. Welk bijtend loogzout meent hij vervolgens? Ammonia vereenigt zich met alkohol niet, dan onder zekere omstandigheden; levende of bijtende kalk in 't geheel niet. Eindelijk, welken wijngeest moet men nemen, zal de proef gelukken?
De Schrijver zal dit misschien voor vitlust houden, waaraan hij een groot gedeelte mijner aanmerkingen toeschrijft.

{==448==} {>>pagina-aanduiding<<}
Ik meen echter altijd gehoord te hebben, dat, als men minkundigen iets door een voorbeeld wil ophelderen, men, bij voorkeur, zoodanig een neemt, hetwelk duidelijk is en geene onzekerheid overlaat. Laat nu iemand eens ruwe potasch en matig sterken wijngeest mengen; zal hij dan geene werking bespeuren? - Ik gevoel het, deze en dergelijke onnaauwkeurigheden zijn onvermijdelijk bij de manier van behandeling, welke in het eerste gedeelte van dit Handboek gevolgd is. Wanneer men menschen, die daar zoo zeer hun werk niet van maken, een algemeen overzigt van deze of gene wetenschap wil geven, vreest men altijd uit de diepte te scheppen, omdat dit doorgaans voor hen niet klaar genoeg is. Ook hierom had ik, onder anderen, de Natuur- en Scheikunde liever achtergelaten gewenscht. Dat de Studenten in de Godgeleerdheid veelal noch Natuur- noch Scheikunde houden, is waar; dat de kennis der Natuur den Godgeleerden allernuttigst is, niet minder. Maar volgt hier nu uit, dat men hun die kennis als in 't voorbijgaan moet bijbrengen, terwijl men bestendig met het eene oog op een bepaald punt staart, waar men heen moet, en dus noodwendig veel voorbijziet? Ik geloof, dat eene Natuur-scheikundige Landhuishoudkunde dienstig kan zijn, om de aanbiddelijke volmaaktheden der Godheid te leeren bewonderen, zoo als uilkens zegt (Rec. bl. 192); maar is zij daartoe maar van verre noodig? Heeft men niet leesboeken bij dozijnen, waaruit de Theologant hier putten kan? En moet men, om dergelijke bijoorzaken, de grondigheid van het onderwijs opgeven? Dit ondertusschen is hier het geval, vooral wanneer men, met onzen Schrijver, begrijpt, dat de algemeene Scheikunde kwalijk voegen zou tot voorbereiding van eene bepaalde aanverwante wetenschap. De algemeene Scheikunde voegt overal, waar Scheikunde voegt, juist omdat zij algemeen is, en de gronden legt, waarop het geheele gebouw rust. Daarop dus, en niet
op afzonderlijke brokken van dezelve, rust de Landhuishoudkunde gedeeltelijk. Ik zeg, met opzet, gedeeltelijk: want, daar de Landman ook huishouder en koopman is, staat hij in velerlei betrekkingen met menschen, is hij een deelgenoot der burgerlijke maatschappij, komt hij in allerlei omstandigheden, waarin al de natuurkundige wetenschappen met elkander hem geen oordje waard zijn, waarin daarentegen menschkundige, of geschiedkundige, of staatkundige, of regtsgeleerde kennis hem voortreffelijk

{==449==} {>>pagina-aanduiding<<}
zouden te stade komen. De Hemel beware ons echter voor eene landbouwkundige menschkunde, geschiedkunde, regtsgeleerdheid, enz.! hermbstädt schreef zeven deelen over Agricultuurchemie; stumpf vult 33 bladzijden met oeconomische werkjes, alleen door Predikanten geschreven, en tot 1790 uitgekomen. (Rec. bl. 193, en 183 n.) Waar wil dat heen? En als men nu eens bedenkt, dat geen beroep, geen ambacht verschoond wordt; dat bakker en zadelmaker, en welhaast kleer- en schoenmaker, lessen gaan hooren over de wetenschappelijke gronden van hunne kunst; dat alles, wat men weet, of meent te weten, van de manier, waarop deze wereld gebouwd is, af, tot de kunst, om den neus te snuiten, toe, geleerd, en vooral met letters geleerd, in dikke boeken gedrukt moet worden; ik zeg nog eens, waar zal dat heen? De kikvorschen hebben de Abderiten uit hun land gedrongen; de boeken zullen ons uit de wereld dringen, en, maak er staat op, de Boekverkoopers het eerst.
Ik reken het dus een geluk, dat ons publiek veel te klein is, om alles te kunnen snipperen. Onze Schrijver zegt, (Rec. bl. 193) dat wij daardoor genoodzaakt zijn, alles meer zamen te vatten, en geeft dit mede als eene der redenen op, waarom hij de voorbereidende wetenschappen in zijn plan begrepen heeft. Ik zou dit laten gelden, indien dit werk tot een leesboek voor den beschaafden Landman bestemd ware, en niet, zoo als nu, tot een handboek voor het Akademisch onderwijs. Dit moet grondig wezen; en wie kan op 80 bladzijden meer dan eene flaauwe schets van Natuur- en Scheikunde geven? Ik kan mij dan ook niet begrijpen, hoe men heeft kunnen vinden, dat de Schrijver hier te uitvoerig geweest is; hetgene hij een weinig lager te kennen geeft. Ook ben ik mij niet bewust, het boek te lang voor een' cursus genoemd te hebben. Deze en meer andere aanmerkingen kan ik mij dus niet aantrekken (*).
Mij geldt, wat bl. 195 gezegd wordt ter verdediging van § 11. Het plaatselijke heb ik niet verlangd, maar juist dat

{==450==} {>>pagina-aanduiding<<}
‘beknopt overzigt der Natuurlijke Geschiedenis van ons Vaderland,’ hetwelk de Schrijver nu voor zijne lessen gespaard heeft. Dat ‘natuur- en scheikundige waarheden dezelfde zijn in Groenland en in Peru,’ de grond daarentegen, de lucht, het water, de planten, de dieren er verschillen, is mij niet onbekend gebleven; maar ik had ook alleen eene beknopte Natuurlijke Historie van ons Vaderland verlangd, en, binnen deszelfs grenzen, zullen koeijen toch wel koeijen wezen, en tarwe veel hebben van tarwe, klaver van klaver, en eene Brabandsche paardenvlieg niet zoo veel verschillen van eene Vriesche. Wat meer is, schoon de natuur- en scheikundige waarheden overal dezelfde mogen wezen, zijn zij echter, uit een landbouwkundig oogpunt beschouwd, onmogelijk overal van dezelfde beteekenis, van hetzelfde belang; en dus zoude men, zich gelijk willende blijven, het bijna in alles bij algemeene aanwijzingen moeten laten berusten.
Ik ga verder. - ‘Waarom, vraagt de Schrijver, bl. 196, mag ik de bestanddeelen van het water niet volgens lavoisier opgeven?’ Omdat het even gemakkelijk was, daarin latere en naauwkeuriger bepalingen te volgen. Maar de Schrijver zal dit van te gering belang gekeurd hebben; daar hij (Rec. bl. 197) beweert, dat de behandeling der Natuur- en Scheikunde, toegepast op plantenbouw en veeteelt, zich juist niet door de naauwkeurigste, scherpste en nieuwste bepalingen behoeft aan te bevelen. Ik beken, dat het voor den Landman vrij onverschillig is, of men lavoisier, of thenard en gay-lussac in de bestanddeelen van het water volgt; of de dampkringslucht bestaat uit 74 of uit 78 honderdste deelen stikstoflucht. Maar voor den aanstaanden Geleerde, en als zoodanig beschouw ik den Student, is zelfs dit niet geheel onverschillig, vooral thans niet, nu men, op het voetspoor van richter, berzelius, dalton en anderen, zoo veel gewigts hecht aan dergelijke bepalingen, en met reden. Daarenboven, waar leidt dat heen? De scheikunde van den Schrijver leert het ons. Men telt onder de aarden ligchamen, die reeds door berthollet als alkaliën zijn gekenschetst, en kent daardoor eigenschappen aan dezelven toe, welke zij niet hebben. Men beschouwt dezelven als enkelvoudige ligchamen, dewijl het zoo zeker bewezen is, dat in de meesten metalen zitten (*), als in het

{==451==} {>>pagina-aanduiding<<}
water ontvlambare lucht. Men geeft het zoutzuur eene onbekende grondlage, schoon alles ons overtuigt, dat die grondlage waterstof is. Men denkt niet aan de waterstofzuren, wier kennis, ook als zuren, in den landbouw van geen gering belang is. Men zegt, dat de aluinaarde met zwavelzuur aluin maakt, terwijl het eigenaardige van den aluin juist in de alkaliën gelegen is. Het is waar, de Schrijver verdedigt dit laatste gezegde met, Rec. bl. 197, te verklaren, dat hij deze verbinding alleen had opgegeven, om te doen weten, waarom de kleiaarde ook aluinaarde genoemd wordt. Doch daartoe ware het voldoende geweest, te zeggen, dat zij een bestanddeel is van den aluin, zoo als er een weinig hooger gezegd was, dat zij, als bestanddeel der klei, ook kleiaarde heet.
Wat nu de ontbinding der kleefstof bij de zoogenaamde broodgisting betreft, welke ik mij vermeten heb te ontkennen, thenard leert (El. d. Chim. III. 340. ed. 2.) zeer duidelijk, dat, bij dezelve, de kleefstof zich als dunne vliesjes uitspant, en dat het rijzen van het meel geene plaats kan hebben zonder kleefstof en derzelver mechanische uitzetting. - Dit vooronderstelt het aanwezen van dezelve, gedurende en na de gisting. Zelfs wanneer deze te ver gaat, zoodat er zich te veel azijnzuur ontwikkelt, en de kleefstof dus opgelost (*) wordt, slaat het deeg neêr, en wordt het brood zwaar. Dat men geene kleefstof uit brood trekt, bewijst hier niets. Ook uit het ongerezen meel, wanneer dit slechts goed gekneed is, laat zij zich moeijelijk, en somtijds zelfs geheel niet, afscheiden. Hoe veel te minder uit het brood, waarin zij zoo fijn verdeeld en in zulk eene geringe hoeveelheid aanwezig is!
Den Schrijver zal dit denkbeeld misschien even bijster zeldzaam voorkomen, als dat van het onveranderd opnemen van eiwit en gelei. Hij noemt het, Rec. bl. 198, eene vreemde physiologie, dat deze stossen zoo onveranderd in de massa onzer vochten worden opgenomen. Maar het is dan toch wonderlijk, dat de natuur ons zulke dingen tot voedsel geeft,

{==452==} {>>pagina-aanduiding<<}
welke reeds veel overeenkomst met de stof hebben, waaruit ons ligchaam bestaat. De melk levert vele phosphorzure zouten, die het zuigend dier tot de beenvorming ook zoo zeer behoeft (Ann. d. Chim. LXXXIX. 44.); bij bloedverlies is melk, welke zoo veel met onze vochten overeenkomt, een voortreffelijk middel, waardoor het bloed veel spoediger, dan door ander voedsel, hersteld wordt. Waartoe ook zoude de natuur het eiwit, hetwelk oplosbaar is in onze vochten, eerst veranderen, om er daarna wederom eiwit van te maken? Ik ontken niet, dat er, bij de voeding, veranderingen, zamenstellingen en ontbindingen kunnen plaats hebben; maar ik ontken, dat zij altijd plaats moeten hebben. Ik ontken, dat iets, hetwelk reeds gelijk is aan ons ligchaam, noodig heeft, daaraan gelijk gemaakt te worden. Dit zoude met de eenvoudigheid, welke de Natuur in alles volgt, strijden. - Ook begrijp ik niet, wat de Schrijver met zijn verhaal bedoelt, dat de landlieden, toen zij, na de veeziekte, meer kalveren hielden, dan zij voeden konden, dezelve met ijzerwater op de been hielden. Wat zal dit nu? Bewijzen, dat zij tot voedsel iets behoefden, hetwelk meer gelijk aan hunne natuur was? Misschien heeft mijne vreemde physiologie mij wat traag van aannemen gemaakt. De Schrijver kan zich daarmede niet vereenigen. Het is mij wel. Ik heb het vragenderwijze en als twijfelend voorgesteld. Mij dunkt evenwel, dat die vreemde physiologie mij niet onbevoegd maakt, om mijne meening te zeggen, ten zij het in het Rijk der Wetenschappen zwijgen oplegt, wanneer men van dezen en genen verschilt. Mij dunkt tevens, dat een Schrijver, die servilia ingenua (Rec. bl. 194) schrijft; die, eene onnaauwkeurigheid willende herstellen, in eene andere vervalt (ald. bl. 198); die eiwit en gelei van de lijst der dierlijke
bestanddeelen uitschrapt (ald. bl. 199); die, na alles, wat daarover door eerste Scheikundigen, als het resultaat van de naauwkeurigste proefnemingen, is voorgedragen, van de aarden en alkaliën zeggen kan: zij worden voor metaaloxydes gehouden, en dat, wanneer hij een ander op de vingers slaat, - eerst moest bedenken:
‘Quae culpare soles, ea tu ne feceris ipse:

Turpe est doctori, cum culpa redarguit ipsum.’
Ziedaar, mijn Vriend! wat ik tot mijne verdediging al zoo zou kunnen aanvoeren. Vindt Gij 't noodig, dit ter kennisse van het publiek te brengen, het is mij wel; zoo niet, des te beter. Ik blijve intusschen,
Q.N.
Boekhesch. No. VIII. bl. 335. reg. 17. staat anamnostica, lees anamnestica.
- bl. 350. reg. 2. staat welke, lees wekke.
Mengelw. No. VII. bl. 331. reg. 14. moet zijn: De Dochter des beroemden Geschiedschrijvers de thou, wier Broeder de Kardinaal richelieu liet onthoofden.
- No. IX. bl. 438. reg. 10. v.o. staat hetgene, lees welken.





{==453==} {>>pagina-aanduiding<<}

Boekbeschouwing.

Leerredenen van Matthijs Siegenbeek. IIde Deel. Te Haarlem, bij de Wed. A. Loosjes, Pz. 1820. In gr. 8vo. XXII en 304 Bl. f 3-:-:

Iedere bekwame prediker heeft zijn' eigen trant, zijn' eigen stijl en geest. Siegenbeek heeft de zijnen, die welligt, meer dan die van anderen, uit zijnen stand, als eigenlijk aan de letterkunde, aan de Hollandsche welsprekendheid gewijd, uit zijne omstandigheden, als naauw verbonden met en omringd door leden van een ander kerkgenootschap dan het zijne, en uit zijn bedaard en zacht karakter vallen te verklaren. Sommigen hebben wel eens over te weinig verhefsing, afwisseling en ongemeenheid in een of ander geklaagd. Doch het algemeen gevoelen, dat aan duidelijkheid, eenvoudigheid en ernst met grond groote waarde hecht, spreekt deze klagers tegen.
De eerste leerrede in dezen bundel, over Ps. CXXII:9, geeft inzonderheid aanleiding, om over vaderlandsche geschiedenis, in eenen deftigen stijl, breed uit te weiden, en tevens blijken van de liefderijkste verdraagzaamheid te geven. De prediker heeft daarbij echter den bijbel geenszins uit het oog verloren. En, zoo wij op het stuk bedenkingen wilden maken, zouden het deze zijn: Of niet al te veel aan de hervorming wordt toegekend, wanneer b.v. de erkentenis en handhaving van het onvervreemdbaar regt der menschheid, om God naar de inspraak van zijn geweten te dienen, als een algemeen beginsel, ja als het eerste hoofdbeginsel van dezelve wordt genoemd. Men bouwde toch, zoo het schijnt, dikwijls meer elk op het begrip, dat hij de waarheid, en dus ook het regt op zijne zijde had, en was veelal niet langer of verder verdraagzaam, dan nood en staatkunde dit eischten, ja schikte zich, inzonderheid ook hier te lande, meer naar de begrippen der politieken, dan naar die der kerke-
{==454==} {>>pagina-aanduiding<<}
lijken, wanneer men vrijheid van godsdienst gaf. - Verder, of de heer siegenbeek niet al te toegevend, of eigenlijk beleefd is, daar hij, de groote hervormers opnoemende, calvijn vóór zwinglius noemt, (zwinglius, die te gelijk met luther begon, allen misschien in redelijkheid en liefde te boven ging, en de eigenlijke stichter der bijzonder zoogenoemde hervormde kerk, ook der Nederlandsche, was) en daar hij, elders, zoo maar stellig verzekert, dat de godgeleerde twisten, die deze laatste kerk scheurden, van wederzijden met meer hevigheid dan christelijke waarheidsliefde werden gevoerd. Het is toch hierbij niet de vraag, wat men natuurlijk verwachten moet, maar, wat de geschiedenis zegt; niet, wat misschien een enkel mensch deed, maar, hoedanig de geest en toon, de houding en het gedrag der partijen was, niet na, maar
vóór de beslissing der geschillen. Dit bedenkende, gelooven wij althans, dat men ze niet zoo maar, zonder eenig welligt of dergelijke, over ééne kam behoort te scheren.
De tweede leerrede, over Ps. XXXVII:3, werd uitgesproken na de terugkomst van bonaparte van het eiland Elba, en is gewis eene schoone en treffende redevoering, ten betooge, dat vertrouwen op God en het doen van het goede noodwendig moeten zamengaan; wordende dit doen hier zoo wel in het algemeen, als in het bijzonder van datgene verklaard, wat tot verwerving van eenige gehoopte en afgebedene zaak verstrekt. Niet dan met matigheid en gepastheid is door den redenaar van voorbeelden uit de ongewijde, vaderlandsche geschiedenis gebruik gemaakt. Ja, gaarne hoorden wij hier de godvrnchtige taal van vader willem.
De derde leerrede, over Spreuk. VIII:34 en 35, is nog eens eene gelegenheidsrede, maar wil ons, in dezen bundel vooral, niet regt behagen. Zij is te zeer een allerlei, aan de hervatte catechizatiën, aan de invoering der wet op het hooger onderwijs, aan algemeene stichting gewijd, en hier van eene lange aanhaling uit eene andere, meer dichterlijke vertaling van het boek der wijsheid, el-
{==455==} {>>pagina-aanduiding<<}
ders van verschillende namen van groote mannen uit de ongewijde geschiedenis voorzien. De stille en effene gang der leerrede lijdt hierbij. Ook laat zich, zoo maar in denzelfden deftigen stroom voort, wel veel zeggen van wijsheid, die ware verlichting is, en even zoo wel den wil als het verstand betreft; maar helder wordt het daardoor niet, hoe men twee zoo grootelijks verschillende dingen, als weten en doen, voor een en hetzelfde kan doen doorgaan. In één woord, wij zouden den heere siegenbeek nimmer ontraden hebben, deze preek, bij die gelegenheid, te doen, maar wel, om ze hier te plaatsen. Ook zijn werk wordt toch door de jonge lieden ligt als model aangemerkt; en waarlijk, daartoe dient dit stuk niet.
De volgende, over Joan. VIII:34, is eene schoone en stichtelijke leerrede. Trouwens, de slavernij der zonde is een onderwerp, waarover geen man van 's hoogleeraars bekwaamheid anders dan voortreffelijk kan prediken.
De vijfde, over Joan. VIII:36, is een vervolg op gene. Het uitlegkundige deel valt daardoor kort, en is niet veel meer dan eene omschrijving. Misschien, echter, ware het niet kwaad geweest, den wezenlijken of schijnbaren sprong, in de hier gebezigde gelijkenis voorkomende (van dienstknechten der zonde, namelijk, tot dienstknechten Gods), niet ongemerkt te laten voorbijgaan. Eene onvolledige verklaring, als volledig voorgesteld, wekt ligt bij den toehoorder wantrouwen en ontevredenheid, of wel eene gewoonte, om in het gesprokene maar blindelings te berusten. Voor het overige vinden wij hier een deftig en welgesteld betoog der geschiktheid van Jezus leer, daden en lotgevallen, voorbeeld en beloften, om ons vrij te maken van de slavernij der zonde, met eene juiste bepaling der vrijheid en eene gepaste opgaaf van hare zegeningen.
De onvolkomenheid onzer kennis in zaken van den godsdienst eene wijze en weldadige verordening van God, is de inhoud der volgende, over II Cor. V:7. Bij ons, echter, kwam de bedenking op, of deze keus wel vol-
{==456==} {>>pagina-aanduiding<<}
komen gelukkig zij. Het woord geloof, toch, heeft in het gemeen gebruik tweederlei be eekenis; die van vermoeden op gronden van waarschijnlijkheid bouwen, en die van stellig aannemen op gezag, hetzij van eenigen persoon, hetzij der innige overtuiging van hart en geweten, (of wel beide te zamen.) Paulus schijnt ons toe, van het laatste te spreken; siegenbeek maakt veelzins melding van eene gebrekkige, gedeeltelijke en stukswijze kennis. Wij ontkennen echter niet, dat de denkbeelden somtijds ineenvloeijen, en er is in deze leerrede veel waars en stichtelijks gezegd, evenzeer sluitende op den tekst, als op dat andere woord van paulus: wij kennen ten deele, en wij zien in een' spiegel enz., hier mede aangevoerd. Er is daarom geen twijfel aan, of zij zal veel genoegen hebben gegeven, al ware het dan ook, dat deze of gene wat scherper onderscheiding en meerdere schifting, met bepaalder rangschikking der denkbeelden, had verlangd.
Luc. XVI:19-26, over den rijken man en Lazarus, is ons zeer eenvoudig, geleidelijk en vol stichting voorgekomen. Zoo wij eenige aanmerking wilden maken, het zou misschien deze zijn, dat de gemoedsgesteldheid van lazarus meer voorondersteld dan bewezen wordt, terwijl echter de voordragt het tegendeel doet denken.
De hoogmoed der leerlingen door Jezus bestraft, volgens Matth. XVIII:1-4, is de achtste in den bundel. De aard en het belang der nederigheid, ter omhelzing en beleving vooral van het christendom, is daarin schoon en gepast ontwikkeld. Slechts op een enkel gedeelte moeten wij aanmerken. Het komt ons, namelijk, niet voor, dat het verschil in denkwijze bij sommigen, ten aanzien der vergiffenis van zonden en der werking des heiligen geests, juist aan hoogmoed kan toegeschreven worden. Althans dit verwijt mag hen niet treffen, die, door verwerping der grove denkbeelden van plaatsbekleedende geregtigheid en onwederstandelijke genade, gelijk de groote hoop die dikwijls tot zijne schade koestert, misschien slechts schijnen, in dit opzigt, te weinig te gelooven.

{==457==} {>>pagina-aanduiding<<}
Het is van belang, elken leeraar te waarschuwen, dat hij hier, om welke reden dan ook, toch niet zondige tegen de regtvaardigheid en de liefde. - Voor het overige zien wij in eene gewone leerrede, zonder bijzondere aanleiding, niet gaarne ongewijde voorbeelden bijgebragt, al is het ook van eenen de ruiter.
Bij het lezen der volgende leerrede, over Hebr. XI:13, op zichzelve een schoon en stichtelijk vertoog, drong zich de aanmerking bijzonder sterk bij ons op, dat stijl en trant van den hoogleeraar iets zoo vloeijends en gelijkmatigs, in meestal lange volzinnen, bezitten, dat het bijna onmogelijk is, dat daaruit niet eene zekere eentoonigheid bij de voordragt ontsta. Elk heeft voorzeker zijne gave; doch het moet den nederigen man niet onaangenaam zijn, op dit gevaar ten minste van een hinderlijk gebrek opmerkzaam gemaakt te worden.
De tiende of laatste leerrede, over Joan. VII:46, behelzende de oorzaken der voorbeeldelooze werking van 's Heilands redenen, is den hoogleeraar in taal en welsprekendheid volkomen waardig. Met uitstekend genoegen althans lazen wij dit, bij al den overvloed der stof, ja om denzelven welligt, gansch niet gemakkelijk te bewerken stuk. Men verwacht toch ligtelijk zoo veel, en kan toch niet anders dan het bekende hooren, zonder dat er haas tijds genoeg voor den redenaar overschiete, om dit bekende door opheldering, van omstandigheden als anderzins, in volle kracht te doen uitkomen. Te meer lof hebbe de man, die in eene geregelde orde, onder eene gepaste verdeeling, de schoonste voorbeelden bijbrengt, en krachtig betoogt, dat waarheid, heiligheid en liefde, als van eenen, in de plaatse van God en met zijne magt bekleed zijnde, die wonderbare kracht en nadruk voortbragten, welke wij en uit de geschiedenis kennen en nog dankbaar vereeren, ja te onzer zaligheid mogen aanwenden.
Dus hebben wij deze leerredenen, een tweede deel uitmakende en reeds een' geruimen tijd in het licht zijnde geweest, als met de pen in de hand doorloopen. Een algemeen oordeel behoeven wij hierbij niet te voegen. Een-
{==458==} {>>pagina-aanduiding<<}
voudige klaarheid van denkbeelden, regt stichtelijke aanwending, en waarachtig christelijke, gematigde en eerbiedige gevoelens voor onzen eenigen Heer en Zaligmaker, kenmerken de stukken overal; en, verrijken zij ook de uitlegkunde even zoo min als die der zeden, zij volgen ten minste de beste gebaande sporen; terwijl de stijl, ja, minder levendig, warm en opwekkelijk is dan die van enkele andere meesters, maar in keurigheid, met klaarheid vereenigd, bezwaarlijk aan iemand toegeeft.
Dat zich dan het doopsgezinde genootschap en de Amsterdamsche gemeente, aan welke zich de prediker, in eene opzettelijke en lange opdragt, bijzonder verpligt betoont, in deze schoone vruchten harer christelijke zorg en weldadigheid verheugen! Het is zoo, deze opdragt kan eenigermate vreemd en gezocht schijnen; daar menigte van jonge lieden dezelfde voorregten, hetzij dan geheel of ten deele, bij de genoemde gemeente en hare inrigtingen hebben genoten. Doch wie zal siegenbeek betwisten, zijn eigen dankbaar gevoel voor de plaats zijner geboorte, zijns doops, zijner opleiding tot het leeraarsambt, bij genot van velerlei bijzonderen zegen, openlijk aan den dag te leggen? Wij althans niet. En voorzeker ook de Hartenkenner niet, in zoo verre Hij deze bron maar eenigzins zuiver schouwt.










Afscheidsrede, gehouden te Groot-Ammers, den 30 Julij 1820, door A.T. Beausar, Predikant te Ritthem. Te Middelburg, bij S. van Benthem. 1821. In gr. 8vo. IV en 39 Bl. f :-10-:

Gods genade over Nederland gehuldigd, na zijne hoogst gedenkwaardige en verpligtende beveiliging voor dreigenden Watersnood, in de eerste maand van het jaar 1821. Leerrede, door H.J. Eykmans, Predikant te Albasserdam. Te Dordrecht, bij Blussé en van Braam. In gr. 8vo. VI en 40 Bl. f :-8-:



{==459==} {>>pagina-aanduiding<<}
Leerrede ter viering van zijnen vijsentwintigjarigen Evangeliedienst in onderscheidene Gemeenten, gehonden te Rotterdam, den 18 Febr. 1821, door J.P.N. Cox, Predikant te Rotterdam. Te Rotterdam, bij J. van Baalen. 1821. In gr. 8vo. 50 Bl. f :-10-:

Wie den Zoon heeft, heeft het leven; wie den Zoon Gods niet heeft, heeft het leven niet. Bevestigingsrede, door J. Decker Zimmerman, Lid van het Pronvinciaal Utrechtsch Genootschap van Künsten en Wetenschappen; Lid (in der tijd) (?) der Synode en Synodale Commissie bij de Evangelisch Luthersechen, en Predikant, bij hetzelfde Kerkgenootschap, te Utrecht. Te Utrecht, bij P. Quint. 1821. In gr. 8vo. IV en 39 Bl. f :-9-:

Zie hier, Lezer! vier Gelegenheidspreken van onderscheidene soort. Over elk derzelven een woordje.
No. I, prijkende met den ijk van het Provinciaal Kerkbestuur van Zeeland, ter geruststelling zeker van allen, die nog niet voldaan mogten zijn met de verzekering der genen, die het in Zuidholland gehoord hebben, dat in deze preek niets gevonden wordt, strijdig met de leer der Hervormde kerk, komt wel wat heel laat; maar voor dat wachten kan Do. beausar reden gehad hebben, welke wij, gelijk meer, niet begrijpen. Het is zijne eerste proef, die hij het publiek aanbiedt, schoon hij elf jaren reeds predikant was, en eene afscheidsrede voor een ongemakkelijk werk houdt; maar de betrekking tusschen hem en de gemeente van Groot-Ammers, en het vertrouwen, dat velen daar nog jaren na dezen de preek lezen zullen, deed hem de uitgaaf wagen. Nu, dat is wel! Hoe groot die betrekking geweest zij, om op den duur zoo teeder te blijven, en hoe groot het getal der lezenden daar wel zij, weet de steller van dit berigt niet juist; maar, meenende het ten naastenbij te kennen, dacht

{==460==} {>>pagina-aanduiding<<}
hij, met blijdschap, op crediet van Do. beausar: Tempora mutantur. Maar, wanneer de prediker van de waarde zijner afscheidspreek tot vermeerdering van Bijbelsmaak en veredeling des harten gewaagt, en desaangaande het oordeel van anderen boven het zijne stelt, doet hij ons wenschen, dat hij daartoe eene andere proeve had gegeven. Wij hebben deze preek zonderling gevonden, en meenen, dat Do. beausar zijnen toeleg, om zekeren voornamen navolger van vader hinlopen's zegtrant na te doen, te zeer openbaart, dan dat deze onze meening hem zoude kunnen mishagen. Reeds de Levitenzang, die de voorzang is, Psalm CXXXIV, vonden wij zoo bijzonder, dat wij dien betuigen nimmer voor een afscheid aan eene Christelijke gemeente geoordeeld hebben te voegen. De tekst is Joh. (maar dat moet, zegt beausar, in Jo. worden veranderd) XIV:18a. Ik zal u geene weezen laten, en de aanhef der leerrede luidt aldus: ‘Ik zal u geen weezen laten. Alzoo lezen wij in onze gewone overzetting. Daarom dacht ik in mijne jeugd, toen ik den grondtekst nog niet verstond, dat wij moesten lezen: ‘Ik zal u in geen wezen laten.’ ... Dit weinige tot een proefje! Naauwkeurig is Do. beausar; maar, - ach! dat het al te de beste zaak zoo vaak bederft! Het spijt ons, dat een zoo weldenkend en kundig man, die althans niet verdient te Ritthem te blijven, niettegenstaande zijne aardigheden, zoo stijf, zoo houtig, zoo .... raar is.
No. II. De Heer eykmans, nu predikant te Maasland, laat zich hier kennen als een' ijverigen en hoogernstigen boetprediker. Uit eigene beweging hield hij, met zijne vorige gemeente, een' dankstond, en geeft, ten bate harer armen, de zeer spoedig gereed gemaakte leerrede uit. Echter niet alleen tot die gemeente, maar tot het vaderland, ja zelfs tot den Hemel strekt zich zijn oogmerk met deze bladen uit, blijkens 's mans wensch in de Voorrede, die tevens eene lofspraak behelst op de edelmoedigheid van den boekhandelaar blussé. - Zoo vurig van geest deze leeraar ons toeschijnt, en zoo vlug

{==461==} {>>pagina-aanduiding<<}
in het maken van eene preek, zoo schielijk moet hij ook kunnen uitspreken; want, waarlijk, eene preek van veertig, zoo compres gedrukte, bladzijden is geen bagatel. Zijne keuze bepaalde zich tot hetgene van Elias verhaald wordt, dat hij zijn aangezigt met zijn' mantel bedekte, nadat Jehova zich aan hem in het suizen eener zachte stilte geopenbaard had (I Kon. XIX:15). De beschouwing van den toestand des Profeets, die het eerste deel der leerrede uitmaakt, en, buiten noodzake, zeer omslagtig is, leidt, om daarin, ten tweede, een gepast voorbeeld zijnen toehoorderen aan te wijzen, die, ten derde, onderrigt worden, hoe zij hetzelve hebben na te volgen. Elias bedekte zijn gelaat met zijn' mantel, uit eerbied, schaamte en verootmoediging voor Hem, wiens aangezigt hij zich onwaardig achtte te aanschouwen, en wien zelfs zijn adem onaangenaam wezen moest. Zoo vat eykmans het berigt; en nu behoeven wij het gebruik, dat hij van hetzelve tot zijn doel maken konde, niet aan te wijzen. Dit is hem wèl gelukt. Met mindere uitvoerigheid ware echter deze preek niet minder gewigtig geweest, in welke men belangrijke opmerkingen zal aantreffen; maar nog meer had ons dezelve behaagd, zoo aan de Couranten, of aan een geschiedverhaal, ware overgelaten gebleven, wat nu, voor een groot deel, in het tweede stuk der leerrede, zeggen wij, niet wèl staat. Alles is aangeschreven, wat gelezen, gezongen, gebeden is; voor de leden van het Dijkcollegie, onder anderen, wordt gebeden, dat zij, bij uitvindingen, die hulp schijnen te beloven, vooral ook vroegere ervaring mogen raadplegen! Zegen staat onder den nazang, en, in plaats van aanmerkingen, sta hier ook als het laatste woord, waar het ons om te doen zijn moet, en als onze wensch, zegen!
No. III. Bij deze groote leerrede zijn de gebeden en gezangen niet gevoegd. De laatste althans hadden wij gaarne aangewezen gezien, vooral het doel der uitgave in het oog houdende, hetwelk toch was, de gevierde plegtigheid in gedachtenis te doen blijven. Na eene ge-
{==462==} {>>pagina-aanduiding<<}
paste voorafspraak, vindt men den tekst, Pred. XII:13, 14, kort en goed verklaard, die den prediker aanleiding geeft tot de behandeling van drie stukken: 1. wat zedelijke verbetering zij; 2. dat deze de hoofdzaak, het laatste doel van den Godsdienst is; 3. hoe veel er aan de overtuiging hiervan gelegen zij. Bondig, regt overtuigend wordt dit alles beredeneerd en betoogd; maar, of de breedvoerigheid, waarmede dit geschiedt, wel noodig ware, en of de hier gevoerde stijl wel de preekstijl mag heeten, daaraan neemt Recensent de vrijheid van wel zeer te twijfelen. Nu echter de preek kan gelezen worden, wenschen wij, dat zeer velen de woorden van waarheid en gezond verstand, hier te vinden, bedaard overwegen en zich ten nutte maken mogen. Deze gelegenheidspreek kan veel goeds stichten, ook bij hen, die anders niet gaarne preken lezen, of zelfs hooren, indien ze maar waarlijk onpartijdig en vrij denken. - Het 4de stuk der leerrede is eene zoogenoemde toepassing, maar die niet nalaten kan, den indruk van de waarheid, te gelijk met de achting en liefde voor haren vrijmoedigen, verlichten en gemoedelijken verkondiger, te bevorderen. Eenentwintig jaren was deze verdienstelijke man slechts in zoo vele aanmerking, dat hij tot Schoonhoven bevorderd werd! Die weet, hoe het met kerkeraadsberoepingen toegaat, verwondert zich niet over zulke achterstelling. Heil zij, met hem, der Rotterdamsche Christenschaar, voor welke deze leerrede tot groote eere verstrekt, en die, nog zeer lange, voordeel doe met het voorregt van zulk een' voorganger te bezitten!
No. IV. De Heer zimmerman verschoone ons zwak, dat zich door de opgave van eeretitels altijd een weinig geërgerd gevoelt! Eilieve! waartoe dient dezelve toch, vooral voor eene enkele leerrede? Deze, in zijne betrekking als Consulent (dus staat toch niet alles, wat hij is en was, achter zijnen naam gemeld) te 's Hertogenbosch gehouden ter bevestiging eens ambtsbroeders, wordt om redenen, van welke hij zich ontslagen acht rekenschap te geven, in het licht gezonden, echter niet

{==463==} {>>pagina-aanduiding<<}
zoo als hij ze had opgesteld, die meermalen onder het spreken nog vrij wat inschuift, en dit hier ingeschovene, echter zoo veel mogelijk, zoodat hem nog wel iets kunne ontgaan zijn, uit zijn geheugen en verbeelding heeft ingevoegd. Zonder op deze manier van doen, die hij ook niet in bescherming neemt, nu iets aan te merken, noch op kleinigheden te hechten, - b.v. waarom staat de tekst reeds vooraan op het titelblad? waarom het zoogenoemde, niets ongewoons behelzende, volum medegedeeld, daar verder niets van gebed of gezang aangegeven staat? is het wel na te volgen, dat de tekst anders afgelezen wordt, dan in de overzetting staat, die de toehoorders gebruiken? - lust het ons, eene schets van deze leerrede, wat de hoofdzaken betreft, mede te deelen. I. Opheldering van den tekst, in zijn verband. 1. Joannes verzamelt hier getuigenissen daarvoor, dat Jezus is de Zoon Gods, in dien zin, in welken Hij zelf zich daarvoor uitgaf. 2. Onder anderen verwijst hij op een zoodanig daarin, dat God ons het eeuwig leven heeft gegeven. 3. Dit bindt hij nader aan in zijne stellig bewijzende kracht. II. Beschouwing van den tekst (I Joan. V:12), als het groote voorregt van den Christen boven den Onchristen dadelijk vermeldende. 1. Aan wien wordt dit voorregt toegeschreven? 2. Waarin is het eigenlijk gelegen? 3. In hoe verre kan men dit een groot voorregt noemen? 4. Is dat, bij uitsluiting, alleen den Christen eigen? III. Toepassing, 1. tot bevestiging van ons geloof, 2. voeding onzer verdraagzaamheid, 3. aanvuring onzes ijvers, en 4. tot verhooging der blijdschap van de gemeente, welker leeraar bevestigd werd. - Ongemeen genoegen schonk ons de ontwikkeling van het een en ander; en het is niet alleen aan jonge en oudere leeraren, maar ook aan allen, die op het voorregt der Christenen prijs stellen, dat wij ook deze gelegenheidspreek aanbevelen. De Heer zimmerman heeft con amore zijn onderwerp behandeld, en wilt ge,
Lezer! den toon eens hooren, op welken hij sprak? zie hier, hoe hij eindigt: ‘Eens, eens, gelijk wij, uit onder-
{==464==} {>>pagina-aanduiding<<}
scheidene gezindten zamengevloeid, hier thans voor het aangezigt bijeen zijn van éénen God en éénen Verlosser, voor allen gestorven, eens ook zullen wij allen alzoo, en even vermengd, staan voor denzelfden regterstoel.... o! Dat er dan regt talrijke scharen ingaan, ook van kanten, van welke men dit het minste vermoed hadde! - Broeders! Zusters! Gods hemel is zoo ruim! en het zal er schooner zijn, naar mate het getal van zaligen er grooter is. Amen!’




Verhandeling over de ware Christelijke Verdraagzaamheid, door Jan van Eyk, Predikant bij de Hervormde Gemeente te Loosduinen. Te Amsterdam, bij A.B. Saakes. 1820. In gr. 8vo. XVI en 160 Bl. f 1-12-:

De Heer van eyk verdiende reeds lange hooggeschat te worden onder de vele voortreffelijke Leeraren, die het Kerkgenootschap der Hervormden telde, toen - bedriegen wij ons niet - veel minder dan nu in hetzelve te roemen viel op eene menigte anderen; maar nu nog, nu zoo vele voortreffelijke jeugdiger Leeraren hunnen stand in de Hervormde Kerk tot zoo veel eer verstrekken, zal niemand weigeren, den Predikant van Loosduinen een' der arbeidzaamsten en nuttigsten van zijne orde te noemen: door gemoedelijkheid en naauwkeurigheid vooral onderscheidde hij zich in hetgene hij schreef; en dat was, ten nutte der gemeente, niet gering.
Den Recensent smaakte deze vrucht van 's mans ouderdom te meer, naar mate hij juist toen zoodanig genot te meer behoefde. Gelijktijdig met dit boekje kwam hem ter handen het geschrijf van, zoo het heette, zekeren van oldenburg, tot verdediging van Do. schotsman. Van hetzelve wordt hier daarom alleen gewag gemaakt, om aan elk regt te laten wedervaren, en den geleerden grijsaard te water en den grooten bilderdijk geene eere te laten genieten, die aan den rusten-
{==465==} {>>pagina-aanduiding<<}
den Predikant van Breda, wuister, alleen toekomt, wien de, door hem zelven verhaalde, maar ons anders niet bekende, gelijkstelling met beide Geleerden, door hen, die niet weten, wat schande en eere is, zoo het mogelijk is nog onverdragelijker maken moet. Welk een verschil tusschen twee Bedienaren van den Godsdienst! De een wijdt zijnen ouderdom aan nuttige werkzaamheid; de ander, gelukkig Emeritus, maar daarom nog geene ruste hebbende, is bezig, in zijne laatste dagen, hetgene boven geloof en hoop gaat, de Christelijke liefde, te bevechten.
Het is bekend, dat de beminnenswaardige, vrome en bekwame van eyk niet anders kan dan verdraagzaam te zijn, en men derhalve niet behoeft te vreezen, dat men hier geërgerd zal worden door eene bitterheid, hoedanige wel eens in hen, die dat heilige woord gestadig in den mond hebben, den vriend van den Godsdienst des harten even innig bedroeft, als het gedrag der genen, die dat woord niet eens verdragen kunnen. Daarenboven, deze Verhandeling is ingezonden geweest aan het Zeeuwsch Genootschap der Wetenschappen, hetwelk dezelve, zoo zeer als elke andere, daarom alleen onbekroond heeft gelaten, dewijl het bepaalde doel der prijsvraag niet was bereikt. Reeensent heeft die prijsvraag nu nog eens opzettelijk nagelezen, en kan niet nalaten te wenschen, dat niet alleen dat, maar ook elk ander geleerd Genootschap wat beter dikwijls zorge voor de duidelijkheid en naauwkeurigheid in de opgaven der prijsstoffen, zoo als doorgaans door Hoofdbestuurderen van de Maatschappij Tot Nut van 't Algemeen geschiedt. Innerlijke waarde ontzeide het Zeeuwsch Genootschap niet aan het stuk van den Heer van eyk, en - hij heeft wèl gedaan, dat hij hetzelve niet aan het lezend publiek onthouden heeft.
Na eene gepaste Inleiding, verdeelt hij hetzelve in drie Hoofddeelen, zeer evenredig aan elkander; terwijl hij eenige Aanteekeningen en drie Bijlagen laat volgen, die, te zamen, bijna de helft des boeks uitmaken. Ze-
{==466==} {>>pagina-aanduiding<<}
ker had van eyk in de Verhandeling zelve wat uitvoeriger kunnen, en hier en daar volstrekt moeten zijn: hoe naauwkeurig hij ook gewoon is te schrijven, het kan niet ontkend worden, dat men hier die lucidus ordo en die juistheid in de definitiën mist, die zoo noodzakelijk waren in de ontwikkeling van een zoo teeder stuk, en het gemak der lezing heel wat zouden bevorderd hebben. Vooral speet het ons, dat het onderscheid tusschen Indifferentismus en Onverschilligheid niet genoeg is in het oog gehouden; nog meer, dat de Christelijke verdraagzaamheid der burgeren onderling ten onderwerpe is opgegeven, en de Schrijver, zeker daarom, geen gewag maakt van de verdraagzaamheid omtrent de Onchristenen. Dit is te meer jammer, daar reeds van hemert, in zijne Lectuur bij het Ontbijt en de Theetafel, aan de Maatschappij Tot Nut van 't Algemeen - en hoe veel heeft deze gedaan ter bevordering der verdraagzaamheid! - te laste gelegd heeft onbillijkheid omtrent de Joden, die zij niet tot leden aanneemt, en deze zelfde klagte onlangs weêr, zoo wij meenen, in het Advertentieblad zoo velen is voorgezongen. Dit doet ons eindelijk nog betuigen, dat ons in deze Verhandeling dit het voornaamste gebrek voorkomt te zijn, dat er niet genoeg gelet is op de behoeften van onzen leeftijd. o! De tijden zijn zoo veranderd, sedert kort zoo veranderd; en de, in de onderscheidene Kerkgenootschappen, heerschende gezindheid en denkwijze van onze dagen, omtrent het onderhavig onderwerp, vorderde meer bijzondere aanwijzingen, dan wij
hier vinden.
Deze bedenkingen geeft Recensent het liefst den waardigen Schrijver zelven ter overweging, van wien hij, in meer dan één hier voorgedragen begrip, wel zeer verschillen blijft; doch - waartoe de opgave daarvan? Hij blijft deze Verhandeling, wat dezelve nog te wenschen overlaat, der lezing zeer waardig oordeelen, en wenscht, den Schrijver dankende, dat dezelve medewerken moge tot verheldering veler kennis, en tot bevordering der al-
{==467==} {>>pagina-aanduiding<<}
gemeene gehoorzaamheid aan de les van het Evangelie: ‘Betracht de waarheid in liefde!’
Recensent gaf nu nog gaarne den inhoud aan der onderscheidene afdeelingen; maar hem ontbreekt daartoe de ruimte, vooral dewijl hij zich daarbij niet zoude kunnen wederhouden van aanmerkingen te maken op - hoe zal hij het noemen? - de bekrompenheid der inzigten, of de te angstvallige bezorgdheid voor de kerkleer, of de partijdigheid des oordeels, van welke sommigen den Verhandelaar niet overal geheel zullen vrijkennen. Maar Recensent, die met hem in hetzelfde Kerkgenootschap het Evangelie des Vredes dient, wil, door die aanmerkingen niet openlijk mede te deelen, liever te verdraagzaam omtrent de meeningen, van welke hij verschilt, gehouden worden.
De aanteekeningen, omtrent welke het gezegde niet minder geldt, zijn, grooter of kleiner, 51 in getal. Ware de eerste bijlage, die zeker niet zeer tot eere strekt der vóór vijf jaren nog zoo benaauwde Classis van Amsterdam, niet beter weggelaten? De laatste behelst onbevooroordeelde gedachten over verdraagzaamheid, onverdraagzaamheid, onverschilligheid, leerstelsels, en vereeniging in het godsdienstige, en is niet het minst gewigtige van dit boekje.
Wij moeten ook nog verdragen, dat de Heer van eyk zich niet naar de meest aangenomene spelling schikt; en hij, dat wij de zijne niet verkiezen te volgen. Hanc veniam etc.




Gedenkstukken uit het Leven en de Schriften van den Eerw. Heer Claudius Buchanan, Theol. Doct. enz., voormalig Predikant te Calcutta, Onderprovoost op het Collegie in het Fort William in Bengalen, en Lid van de Aziatische Maatschappij; bijeengebragt door den Eerw. Heer Hugo Pearson, A.L.M. enz. Volgens de tweede uitgave uit het Engelsch ver-
{==468==} {>>pagina-aanduiding<<}
taald en met eene bijlage vermeerderd door J. Werninck, Th. Dr. enz. In III Deelen. Te Haarlem, bij de Wed. A. Loosjes, Pz. In gr. 8vo. Te zamen 1091 Bl. f 9-12-:

Dit welgeschreven, godvruchtig, en voor de voorstanders van Bijbel- en Zendelinggenootschappen allerbelangrijkst werk had onze vroegere aanmelding verdiend; wij hopen echter, dat deze onze latere nu de herinnering aan hetzelve zal oproepen, en alsnog der lezing voordeelig zijn. De man, wien deze Gedenkstukken gelden, de oorspronkelijke beroemde uitgever, en de geachte vertaler waren, zoodra het in 't licht kwam, voor de waarde van den inhoud evenzeer voldoende waarborgen.
Wij ontvangen hier het hoofdzakelijk berigt van den godvruchtigen levensloop en den onvermoeiden, verstandigen arbeid in het Oosten van eenen waardigen Christenleeraar, die meer dan eenig ander en overvloediger voor het Christendom en deszelfs uitbreiding heeft geärbeid, die dezer goede zaak niet alleen, maar ook der letteren, te vroeg werd ontrukt, en van wiens gezegende en onvermoeide werkzaamheid de Zendeling- en Bijbelgenootschappen nog lang de vruchten zullen oogsten. 's Mans jeugd was niet onberispelijk, maar zijn berouw en verbetering opregt; zijn godsdienstig gevoel werd vooral gewekt en geleid door den Eerw. newton; en hieruit mag men dan vooraf reeds opmaken, dat wij den waardigen man onder de piëtisten moeten rangschikken, - onder de verstandigsten echter, en buiten vermoeden van eenige huichelarij; en wij twijfelen geenszins, of dit Newtoniaansche in den man stemt reeds een aantal onzer braafste landgenooten tot groote belangstelling in deze Gedenkstukken; want hoe velen vonden, en vinden nu nog, in de Cardiphonia en andere schriften van den godvruchtigen newton eene overvloedige en wezenlijke stichting! Met alle de noodige kundigheden en echte godsvrucht toegerust, aanvaardde buchanan het leeraarsambt in de uitgebreide Engelsche bezittingen in de Oost-Indiën.

{==469==} {>>pagina-aanduiding<<}
In den aanvang vond hij op een' meer afgelegenen post een' kleinen werkkring, waarin hij echter getrouw en goedsmoeds was; maar grooter werd hem geopend; en bij de oprigting van het Collegie in het Fort William, hetwelk voor de geschikte vorming en het onderrigt van de Ambtenaren der Compagnie dienen moest, maar tevens de uitgestrektste nuttigheid had voor Bijbelvertaling en Bijbelverspreiding, werd hij in staat gesteld, om met alle zijne wezenlijk groote talenten en kundigheden het uitgebreidste nut te doen. - Men zal hier met aandoening zien, met welk eene edelmoedige liefde hij daarvoor de aanzienlijkste sommen opofferde, en tevens opmerken, hoe wèl zoodanige pogingen en opofferingen werden besteed en aangewend, hoe veel hij deed, maar ook hoe veel er ten dezen nog te doen overig is, en welk eene weldaad het voortzetten van 's mans doel en werkzaamheid wezen kan voor millioenen afgodische en ongelukkige menschen. 's Mans onderscheidene en veruitgestrekte reizen zijn uit dit oogpunt belangrijk, en zijn geheel voorbeeldig godvruchtig, werkzaam leven stemt het hart van iederen lezer tot medegevoel en bewondering.
Met zeer onaangenaam gevoel leest men de vele en herhaalde belemmeringen en tegenstand, die de waardige man bij zoo edele en menschlievende bedoelingen ondervond; maar troostrijk is het, te zien, dat hij toch eindelijk, na zijne terugkomst in Engeland, algemeen in zijne waarde werd erkend, het verkeerdelijk afgebrokene werd hersteld, en, in zijnen geest, verder uitgebreid en opgebouwd. Wij mogen in geene bijzonderheden treden; het is ons genoeg, den geest te doen kennen van een werk, dat bij zeer velen eene levendige belangstelling wekken moet, en voor dezen vol van leering is. Ook 's mans bijzondere huisselijke voorvallen wekken belangstelling, en alles ademt zijne nederige en ootmoedige godsvrucht.
Hier en daar zal menig lezer eenige nadere inlichting en meerdere uitvoerigheid verlangen, daar hij naar een of ander vroeger en hem, even als ons, minder bekend werk verwezen wordt; over het geheel echter, en voor-
{==470==} {>>pagina-aanduiding<<}
al als men het werk ten einde toe leest, geeft dit weinig hinder. De bijlagen, zijnde alle echte stukken, geven ten dezen ook eenigermate voldoende vergoeding, en zijn bijzonder lezenswaardig. - Het eerste deel is versierd met de afbeelding van den Eerw. buchanan, het tweede met die van de kerk van Cannedad, en het laatste met die van de kerk van Alangatta.

Geschiedenis der Scheepvaart in den Atlantischen Oceaan, ten bewijze van de bekendheid van Amerika, en van het Kompas in de oudste tijden; benevens het eigen berigt van Christoffel Columbus over zijne eerste Reize. Door den Heere Deuber, Doctor en Professor te Bamberg. Naar het Hoogduitsch. Te Rotterdam, bij B. Schuuring. In gr. 8vo. XXII en 169 Bl. f 2-:-:

De tamelijk breedvoerige titel drukt den inhoud des werks genoegzaam uit. Hetzelve bevat wezenlijk eene beknopte Geschiedenis der Scheepvaart in den Atlantischen Oceaan, in de oudste tijden, en zelfs de mythische verhalen wegens het eiland Atlantis van plato, of liever van de Egyptische Priesters, volgens het verhaal van solon, de zeetogten der Egyptendren, Pheniciërs, Grieken, Karthagers en Romeinen aan gene zijde der Zuilen van herkules, die der Noormannen naar Groenland en Winland (Terreneuve, Nieuw-Engeland?), der Galen of inwoners van Wales naar Noordamerika, der Arabieren uit Portugal, der Portugezen onder martin behem en anderen, der Ooster-Aziaten, met name der Chinezen, naar de Westkust van Amerika; ontwikkelt vervolgens de opgegevene daadzaken een weinig nader; tracht de tegenbedenkingen te ontzenuwen, en eindigt met een merkwaardig officieel verslag wegens de reis van columbus. Wij erkennen gaarne in den Heer deuber geleerdheid en schranderheid; doch het komt ons voor, dat hij zich niet heeft ter neêrgezet, om te

{==471==} {>>pagina-aanduiding<<}
onderzoeken, of Amerika werkelijk reeds vóór columbus bekend was, maar dat dit zijn lievelingsgevoelen is, hetwelk hij op alle mogelijke wijzen zoekt te verdedigen, en daartoe alles aanneemt en welkom vindt, wat eenigermate tot bevestiging daarvan kan strekken, zonder behoorlijke kritiek van somtijds zeer gewaagde stellingen en min waarschijnlijke verhalen. Wij zouden dit door vele proeven kunnen staven, waarvan wij hier slechts eenige aanvoeren.
Vooreerst heeft het verhaal wegens het eiland Atlantis vrij wat blijken van eene wijsgeerige mythe te zijn. Immers, behalve de eenvoudige opgave in den Timéus, (die echter ook, wegens de veroveringen der Atlantiden in Europa, en derzelver overwinning door de oude Atheners, zeer verdacht, en als een compliment aan solon's en plato's medeburgers voorkomt) vinden wij eene uitvoerige schildering van dit eiland in den Kritias, die onmogelijk uit zulk eene grijze oudheid (vóór den vloed van deukalion en pyrrha, ja, volgens den Kritias, sedert 9000 jaren) door de Egyptische Priesters kan bewaard zijn, en dus als eene verziering des Dichters moet aangemerkt worden, naar ons inzien gelijk staande met verscheidene mythische verhalen in zijne Zamenspraken, die even min grond hebben. (Waarom toch zou de levendige verbeelding der Grieken niet even zoo wel verzierde landen hebben kunnen scheppen, als b.v. in latere tijden de Utopia, het land der Sevarambes, e.a.m.?) Het gevoelen van den Spaanschen reiziger, die zijnen naam onder dien van ali-bey verbergt, en de Atlantis voor het Noorderdeel van Afrika, tusschen de Middellandsche, Atlantische Zee en de Woestijn Zara, toen nog een water, verklaart, komt met den naam des lands, en de daarvan verhaalde feiten, zeer goed, doch met de beschrijving van plato, en deszelfs gezegde, dat het vergaan is, zeer slecht overeen. - Dat de Egyptenaars een zeevarend Volk waren, kan, na de ontdekking der afbeeldingen van
hunne waterstrijden door de Fransche Geleerden, niet ontkend worden; doch of juist de Mid-
{==472==} {>>pagina-aanduiding<<}
dellandsche Zee het tooneel hunner zeetogten was, mogen wij in twijfel trekken. De gemelde afbeeldingen behooren alle in Opper-Egypte thuis, en wijzen op de Roode Zee, langs welke ook de hoogstwaarschijnlijke gemeenschap met Indië kon plaats hebben. Was de Middellandsche Zee niet de eigendom van Typhon, en alle vaart op dezelve onheilig en verboden? Althans men zal, dunkt ons, vóór psamautichus (en dus lang na den onderstelden ondergang der Atlantis) vergeefs naar bewijzen van Egyptische scheepstogten ten Noorden van hun land zoeken. De overkomst van enkele vlugtelingen, zoo als cekrops, danaus e.a., bewijst hieromtrent niets. - Nog duidelijker, dan de overleveringen of verdichtselen wegens de Atlantis, schijnt eene zeer merkwaardige plaats van aelianus op de Atlantis te doelen, die de Heer deuber ook bijgebragt heeft. Het is eigenlijk eene aanhaling uit den beroemden (thans verlorenen) Geschiedschrijver theopompus, die den Halfgod silenus doet verhalen, dat er ‘buiten Europa, Azia en Afrika een groot vast land bestaat, van eene oneindige (onbepaalbare) grootte, waarin zich twee groote staten bevinden; een' vreedzamen en godsdienstigen, waarin men de vruchten zonder ploeg of runderen uit den grond haalt; een' zeer strijdbaren, die altijd oorlog voert, en die eene menigte Volken aan zich onderworpen heeft, en zoo veel goud en zilver bezit, dat het goud bij hen minder geschat wordt, dan het ijzer bij ons.’ Treffend is hier zekerlijk de
overeenkomst met de later ontdekte Peruanen en Mexikanen, met het gebrek aan huisdieren, en den onbeschrijfelijken overvloed van edele metalen in de Nieuwe Wereld ten tijde der ontdekking; doch moeten wij dezelve wel aan het geval toeschrijven, wanneer wij in 't oog houden, 1.) dat de Mexikanen en Peruanen zeer veel jonger zijn, dan de leeftijd van theopompus (300 jaren vóór C.G.) De oudste Mexikanen, de Tulteken, dagteekenden zich (in zoo verre men op dergelijke overleveringen kan staat maken) eerst 600 jaren vóór C.G.; de

{==473==} {>>pagina-aanduiding<<}
latere Mexikanen, of Azteken, eerst uit de twaalfde of dertiende Eeuw, en de Peruanen kunnen, volgens de opgave hunner Koningen bij garcilasso, ook niet wel hooger dan tot de twaalfde Eeuw opklimmen, zoodat al het vroeger verhaalde, 't geen op hen schijnt te slaan, niet wel anders, dan als eene vinding kan worden aangemerkt, te meer 2.) daar in dit verhaal zoo vele ongerijmdheden en blijkbare fabelen voorkomen, die alles verdacht maken; b.v. dat de inwoners dier nieuwe wereld bij de dubbele lengte van andere menschen ook een' dubbel zoo langen leeftijd voegen; dat het strijdbare Volk wel door steenen of hout, maar niet door ijzer te wonden is; dat zich aan het einde dier wereld een donkere afgrond bevindt, in welken zich de twee rivieren der vreugde en der droefheid storten: wie van de vrucht eet, aan de boorden des droefheidstrooms groeijende, versmelt gedurende zijn' verderen leeftijd in tranen; wie van den boom der vreugde proeft, vergeet alle vorig verdriet, keert (zoo hij reeds oud is) tot den mannelijken leeftijd, dan tot de jeugd terug, wordt weder kind, en sterft. (Hier zou men ook, des noods, een overblijfsel der Paradijsgeschiedenis kunnen vinden.) AElianus zelf voegt er ten slotte bij: ‘Hij, wien deze Geschiedschrijver geloofwaardig voorkomt, mag het gelooven. Naar mijn inzien is hij geducht vol fabelen, zoo wel hier als elders.’ - Om de afkomst der Caraïben van de Egyptenaars te bewijzen, beroept de Heer deuber zich op het gezag van P. gumilla, in deszelfs Orinoco illustrado. En welke gronden geeft die Jezuit voor zijn gevoelen? ‘De Indianen van Amerika zijn afstammelingen van cham, omdat zij, 1. volgens den vloek tegen hem uitgesproken, (Gen.
IX:25) niet alleen geduldige knechten der Europeanen, maar zelfs hunner knechten, der Negers, zijn; 2. omdat zij gedurig dronken zijn, tot straffe voor de misdaad van hunn' Vader cham, die de dronkenschap van zijn' Vader bespot had.’ (!!!) De goede Pater voegt er bij, dat onder die oude Egyptenaren, die naar Amerika zijn overgestoken, ook vele

{==474==} {>>pagina-aanduiding<<}
Joden moeten geweest zijn, ‘omdat de Caraïben de besnijdenis kennen, de veelwijverij onderhouden, en hunne vrouwen mogen verstooten, geen zwijnenvleesch eten, reukwerk gebruiken, zich menigmalen wasschen, en inhalig zijn. (*)’ Waarlijk, een Schrijver, die zich van zulk een gezag bedient, telt zijne zegslieden meer, dan hij ze weegt. - Op niet veel beter gezag steunt, naar ons inzien, de afstamming der oude Guanches in de Kanarische eilanden van de Egyptenaren.
Het verhaal van diodorus siculus (†), wegens de toevallige ontdekking van een afgelegen eiland in de Atlantische Zee door Phenicische zeevaarders, (hetwelk door de Karthaagsche staatkunde onbekend bleef) heeft veel meer waarschijnlijkheid voor zich, is vrij van fabelen, en wordt door andere oude Schrijvers bevestigd. Of echter de Phenicische Volkplanting, welke dien ten gevolge in een of ander deel van Amerika of Westindië aangelegd schijnt, lang of kort geduurd hebbe, is onzeker; althans ten tijde der ontdekking in de vijstiende Eeuw heeft men er geene sporen van wedergevonden. De Heer deuber dringt met reden te meer op de waarschijnlijkheid dezer ontdekking aan, omdat het boven alle bedenking zeker is, dat de Pheniciërs en met hen in betrekking staande Volken niet ééns, maar meermalen, langs de Kaap de goede Hoop, Afrika zijn rondgevaren. Robertson loochende dit nog, in zijne Geschiedenis van Amerika; maar men heeft Vader herodotus slechts in te zien, om te ontdekken, dat deze Schrijver, die zoo ligtgeloovig niet was, als men voorgeeft, onmogelijk anders dan de waarheid kan gemeld hebben, wanneer hij zegt: ‘Zij vertelden iets, toen zij terugkwamen, dat ik wel niet geloof, maar misschien gelooft het een ander:

{==475==} {>>pagina-aanduiding<<}
der: namelijk, dat zij, Afrika rondvarende, de zon ter regterhand hadden,’ te weten ten Noorden, doordien zij den Evenaar voorbij, en in het zuidelijke halfrond waren. Dit is een inwendig, onwederlegbaar bewijs. Ook plinius brengt verscheidene voorbeelden dier omzeiling bij, welke slechts onze verwondering opwekken over het geheele verzuim dezer scheepvaart door de Romeinen. Doch de Indiërs, die door de Duitschers aan de Romeinen zouden zijn ten geschenke gegeven, waren zekerlijk afgelegene, misschien Noordsche Volken, die men (gelijk thans nog alle afgelegene Natiën) verkeerdelijk Indianen noemde.
De gissing onzes Schrijvers, dat de Grieken, ten tijde der Perzische oorlogen, en naderhand, tot op den tweeden Punischen krijg, door de overmagt der Karthagers, van de scheepvaart naar het Westen zouden zijn uitgesloten, die zij naderhand, door het naauwe verbond van Marseille, misschien ook van Rhodus, met Rome, herkregen, is niet onwaarschijnlijk. Omtrent de scheepvaart der Romeinen, en derzelver onderstelde kennis aan het vierde Werelddeel, is deuber zeer naauwkeurig, en geeft daaromtrent vele belangrijke getuigenissen op, die ook wij moeijelijk anders weten te verklaren, dan van die kennis; hoewel het, aan den anderen kant, dan onbegrijpelijk moet voorkomen, niet meer, duidelijker en bepaalder berigten bij de Ouden te vinden, vooral bij den naauwkeurigen en kundigen strabo. Maar wanneer nu deuber verder gaat, en op het gezag van enkele Geschiedschrijvers, die althans geene hoofdbronnen zijn, beweert, ‘dat er in Chili eene stad gevonden is, wier poorten en huizen met Romeinsche adelaars versierd waren, en dat men zelfs in de goudmijnen eene gouden munt met den stempel van Keizer augustus zou hebben gevonden,’ zoo komen ons hier zoo vele zwarigheden voor, dat wij aan dit berigt meer dan twijfelen mogen. Immers 1.) hoe werden er van de Romeinen, indien zij al Amerika kenden, de sporen juist in Chili, ten zuidwesten van dat Werelddeel, gevonden, (dus op

{==476==} {>>pagina-aanduiding<<}
den verst mogelijken afstand!) en niet in Brazilië, het naast bij Afrika, of althans in Peru? 2.) Indien deze Keizerstad, met adelaren versierd, wezenlijk Romeinsch was, zoo ware de zaak uit de bouworde der huizen ligt te beslissen geweest. Was deze niet Romeinsch, zoo is de geheele zaak verdacht, en deze zoogenoemde adelaars kunnen ligt andere dieren of vogels geweest zijn, door de veroeelding der vinders opgeschikt. Was, daarentegen, de bouworde met die der Romeinen overeenkomstig, zoo moest zulk eene zeldzaamheid, vooral in de achttiende en negentiende Eeuwen, meer oplettendheid tot zich getrokken hebben. Doch wij hooren er in de beste Reisbeschrijvers geen woord van. 3.) Het is zeer vreemd, van gouden munten in de goudmijnen te hooren. Hoe kwamen die dáár? En eene munt van augustus? Dit onderstelt, in verband met het vorige, eene volkomene Romeinsche Volkplanting in Chili, waarvan men zekerlijk meer sporen zou vinden. Door de verkorte aanhaling der bronnen bij onzen Schrijver (Marin. Sicc. Hist. Hisp. enz.) zijn wij niet in staat, die bronnen te raadplegen. De munt is zegt men, naar Rome gezonden: zou die daar niet, als eene uitstekende zeldzaamheid, zorgvuldig bewaard gebleven en nog voorhanden zijn?
Omtrent de ontdekkingen in de Nieuwe Wereld in latere tijden kunnen wij korter zijn, daar dezelve minder aan bedenkingen blootstaan. Omtrent de ontdekking van het reeds boven genoemde Winland door de Noormannen uit IJsland en Groenland schijnt men geene redelijke twijfelingen te kunnen voeden. Doch dat onze Schrijver de Noordamerikanen dáárom voor stamgenooten der Noorwegers houdt, omdat beide vlug op houten schoenen liepen, is een grove misslag: behoefte, en noodzakelijkheid, om in de strenge winters over de sneeuwvlakten te komen, kan het beiden geleerd hebben. De naam der Noordsche Godin Skada toont, gelijk de zaak zelve, dat dit loopen op houten schoenen met ons schaatsrijden van denzelfden aard is, slechts eenigzins anders gewijzigd; en wie zal nu dáárom het schaatsrijden door onderschei-
{==477==} {>>pagina-aanduiding<<}
dene Volken voor een bewijs van dezelfde afkomst verklaren? Een even zoo onzeker bewijs van dezelfde afkomst zijn de kegelvormige grafzuilen in Ierland, met de omwalling van groote ruimten in Noordamerika vergeleken. De Volkplanting der Galliërs of Welchen in Amerika wordt hier met vele geschiedkundige aanhalingen waarschijnlijk gemaakt; en de Rec. bekent, dat hij, te voren met dit verhaal niet veel ophebbende, door de vele autoriteiten, bij den Heer deuber te vinden, bijna tot het geloof aan hetzelve is overgehaald. Nogtans is het vreemd, dat noch lewis en clarke, noch zebulon pike, die in verschillende rigtingen geheel Noordamerika doorkruist hebben, eenig spoor van de zoogenaamde Walsche Volkplanting hebben gevonden. - Doch aan den
Walschen Bijbel, zorgvuldig in leder ingewonden, die een Amerikaansche stam nog van den tijd des ontdekkers madoc zou hebben bezeten, nemen wij de vrijheid zeer sterk te twijfelen; en de zoogenaamde sporen van het Christendom bij de Amerikaansche inboorlingen zijn slechts flaauwe en toevallige overeenkomsten. - De togten van martinbehem zijn aan geene twijfelingen onderhevig, even min als hetgene omtrent het kompas en de magneetnaald wordt aangevoerd, die men beide, zoo 't ons voorkomt op goede gronden, voor ouder houdt, dan, volgens het algemeene gevoelen, als eene uitvinding der Italianen uit de dertiende of veertiende Eeuw.
Ziedaar ons gevoelen wegens deze beknopte, maar zaakrijke behandeling van een punt van gewigt in de Geschiedenis der Menschheid. Over 't algemeen hebben wij het boekje met genoegen gelezen, en durven hetzelve onzen Lezeren als eene aangename en nuttige lectuur aanbevelen.
De Vertaler, de Heer k. de vogel, heeft zijne taak, in zoo verre het Hoogduitsch betreft, vrij wel verrigt, maar in uitheemsche namen hier en daar groote misslagen begaan, die wij toch niet alle op rekening van den Drukker kunnen zetten, zoo als J.G. von Herden voor herder, Mailandsche voor Milanesche Priester, enz.






{==478==} {>>pagina-aanduiding<<}

Reize in noordelijk Duitschland, Zweden, enz. Door J.T. James. IIde en laatste Deel. Te IIaarlem, bij de Erven F. Bohn. In gr. 8vo. IV en 312 Bl. f 3-15-:

Het persoonlijk karakter van den regerenden Keizer van Rusland [met opgaaf waarvan dit deel begint] onderscheidt zich door eene groote gemeenzaamheid en nederigheid, welke onder elken anderen regeringsvorm, buiten dien, die in Rusland plaats heest, zou onbestaanbaar zijn. Deze regeringsvorm is een volkomen Oostersch despotismus, welk groote moeite heeft om de toenemende begeerte naar de vrijheid van Europa te onderdrukken. De Adel is een moedig ligchaam, waaronder mannen van zeer veel beschaving en smaak; het volk blijft bij voortduring een ras van domme en ongeoefende slaven. De Senaat heeft de Ukases van den Keizer ten uitvoer te brengen. Deze vervult de opengevallene plaatsen in denzelven. De heerschende geest van het publiek is niet op de zijde der Engelsche staatkunde. Dezer stelsel, om onderstand de verleenen, strekt zeer tot verzwaring van deze omstandigheid. [De vertaler mag met reden de redenering van den Engelschman, over den invloed van Frankrijk en van Engeland op Europa, noemen ‘een proefje van de buitensporige nationale eigenliefde, waarmede zelfs de kundigen en verstandigen onder dit volk behebt zijn.’] Rusland benadeelt [natuurlijk] zichzelve, door den Engelschen geenen volstrekt vrijen invoer te verleenen; ook was het dit voor bewezene diensten wel schuldig. [Dit laatste zegt de schrijver van ter zijde; het eerste tracht hij te bewijzen door beschouwing van de sabrijken in Rusland.] Muntwezen. De handelsbetrekkingen van Rusland zijn uitgestrekt. De onderhoorige landschappen in noordelijk Azië zijn voor Rusland alleen uit hoofde van den handel van waarde. Afkeerigheid van den post van Gouverneur in de provinciën. De landerijen voornamelijk in handen van de kroon. Akademie van wetenschappen te Petersburg, en merkwaardigheden, aldaar bewaard. Mineralogie van het land, sedert het vertrek uit Zweden doorreisd. De kerk der H. Maagd van Kazan, en dienst in dezelve. Vergelijking van den Griekschen met den Roomsch-katholijken
eerdienst, ten voordeele van den eersten uitloopende. Doch ook deze, beuzelachtig gelijk hij

{==479==} {>>pagina-aanduiding<<}
is, werkt weinig op het zedelijk gedrag, hetgeen mede voortkomt uit den lagen stand der priesteren, namelijk der wereldlijke. De hoogere geestelijkheid komt uit de kloosters, en de monniken zijn welopgevoed, en tellen vele mannen van naam en verdienste. [Dus juist omgekeerd als in de Roomsche kerk.] De wereldlijke priesters, om zedelooze bedrijven voor te komen, mogen niet slechts, maar moeten trouwen, zoodra zij het herdersambt aanvaarden, en moeten het nederleggen, zoodra zij weduwenaars worden. Door de geregelde opvoeding der meisjes, en mindere algemeene verkeering met den dienstbaren stand, het schenden der huwelijkstrouw belet. Is het karakter der vrouwelijke wereld in een land ééns welgevestigd, zoo mag men [zegt de schrijver, en wij met hem] vaststellen, dat de ongebondenheid een grenspaal ontmoet, die bijna niet te overschrijden is. - Onder de lieden van opvoeding zelfs is eene zekere mate van bijgeloof te zien. Alle godsdienstige gezindheden worden door het Gouvernement met onverschilligheid toegestaan. In de zeldzame verschillen omtrent het leerstellige in de Grieksche kerk komt somwijlen het gezag der kroon onzacht tusschenbeiden. Zonderlinge straf, Prins gallitzin aangedaan, omdat hij tot de Roomsch-katholijke kerk was overgegaan. - Blijdschap over de uitkomst in Frankrijk. De Keizer beschouwd, alsof hij, en hij alleen, alles had uitgevoerd. Koude en hare gevolgen. Keizer paul verbood zijnen ambtenaren, in het hartje van den winter, het gebruik van eenigerlei pelzen. Maatregelen bij vorst en dooi, om het leven van elken onderdaan te behoeden, omdat het - aan den Keizer toebehoort. Lente en herfst bestaan in Rusland niet. Ridderorden. Voorwerpen van nieuwsgierigheid te Petersburg menigvuldig. Vertrek van Petersburg naar Moskow en Smolensko. Rijwegen uit boomstammen. Dierlijke staat der bewoners van deze streken; alles dragen zij met gevoellooze tevredenheid, en zijn zeer verzot op
kortswijl. Lijfstraf aan deze klasse van menschen bestaat in slagen met den stok of met de roede op de billen; bij grooter misdrijven den knoet. Groot-Novogorod. Merkwaardig ontwerp van peter I, tot bevordering der gemeenschap te water, tusschen het noordelijk en het zuidelijk gedeelte van zijn rijk. Weg der karavanen van China en Siberië. Ruslands handelsbelangen overwogen. Reisinrigtingen. Gebeurtenissen van Moskow, de onderwerpen van 's reizigers bespiegeling, naarmate hij deze

{==480==} {>>pagina-aanduiding<<}
stad naderde. Verhaal van dezelve. Middelen, door het Gouvernement in het werk gesteld, om het volk en te misleiden aangaande den waren staat van zaken en het vertrouwen in te boezemen. Intogt der Franschen in Moskow, en verder gebeurde. [Het verhaal dezer zaken gaat in bijzonderheden, en is zeer belangrijk.] Beschrijving van Moskow. St. Nikolaas heest een glas, welk voor zijne afbeelding geplaatst was, op het Kremlin, onbeschadigd bewaard. Bijzonderheden eener Russische krooning. Onthaal des reizigers bij Prins - [geeft een juist denkbeeld van het landleven eens Russischen grooten, en deszelfs onmetelijk vermogen; maar ook tevens van de betrekkingen der standen: immers in menig groot paleis te Moskow zoo wel, als op de landverblijven, worden 5 of 600 slaven gehouden, zoodat in Rusland slechts heeren en slaven zijn.] Handel van Moskow. Devitchi-nonnenklooster, weleer de gevangenis van sophia, zuster van peter I. Toch eenige menschelijkheid van de Franschen en van buonaparte vermeld. Astogt der Franschen van Moskow. Teregtwijzende aanmerking omtrent de Kozakken. - De reiziger op weg naar Smolensko. Sporen van verwoesting, en vermelding van het gebeurde op dezen weg. Hij wordt te Viasma, als spion van napoleon, gevangen gezet. Voorbeeld van onzinnige wreedheid eens edelmans, wiens koetsier en voorrijder de reiziger in de gevangenis vond. Dorogobusch. Smolensko, alwaar de inwoners, tijdens napoleon's aantogt, met de vleijendste verzekeringen waren gerust gesteld, enz. - Over de krijgstucht, inzonderheid der Franschen. Moeijelijkheid van het reizen in Rusland. Wederom laagheid van den Adel bij het postwezen. Het bedriegen en overvragen in Rusland zoo gemeen, dat de kinderen, van wie gij aardbeziën koopt, er op uitgeleerd zijn. Mglin. De geringste policiebediende spreekt, in de streken, waar de reiziger zich nu bevindt, bijna nooit eenen boer toe, zonder hem
eenen slag te geven. [Men kan dus denken, welk berigt hier van de beschaving zal te vinden zijn.] Algemeenheid der dampbaden, en onaangename werking van dezelve op den reiziger. Karavanen. Tchernigoff. Kiev. Overtogt over de Dnieper. Bezoek der onderaardsche begraasplaatsen. Bedevaartgangers, die geloften te Kiev voldoen; wat vermag de geestdrift, godsdienstigheid en het bijgeloof van eenen Rus niet! Aanmerkingen des reizigers over de bouworde alhier. - Bij den overtogt over de grenzen van

{==481==} {>>pagina-aanduiding<<}
Polen vindt de reiziger alle huizen in de handen der Joden; schijnbaar de éénige menschen, die in eenen staat van werkzaamheid waren. Kostelijke kleeding, inzonderheid der vrouwen, op den Sabbat. Schoonheid van dezen volksstam alhier. Novogorod. Ostrog eene Joodsche stad. Brody, de eerste stad binnen de grenzen der Oostenrijksche staten. Lemberg, tressend door hare bijzonder romaneske en schoone ligging. Het land overal met bouwerij bedekt; geen overslag van de groote opbrengst mogelijk. Landshut in Gallicië. Paleis van lubomirski, (vóór dit deel afgebeeld.) Merkwaardig verhaal van een bezoek bij de Gravin potocki; waarin allezins merkwaardig en karakteristiek is, dat de schoonzoon van de gastvrouw den gast als noodzaakte, zijne pistolen tegen de deur van het vertrek te beproeven, zoodat het eene eind van zijne kamer ras in den toestand van een schild was. Beroemde zontmijn te Wielicza, eene onderaardsche wereld, bevolkt met over de 2000 zielen. Cracow bevindt zich in eenen zeer verarmden staat. Ook hier, gelijk alom in dit werk, inmenging van geschiedkundige aanmerkingen. Eene esther (Joodsche bijzit van cazimir den grooten) voordeelig voor de Joodsche natie in Gallicië, gelijk eene andere het eenmaal in Perzië was. Maar onder het tegenwoordig bestuur zijn zij voordeelige voorwerpen van belasting. De rijkdom des Poolschen Adels is, sedert de vernietiging van hunnen half-republikeinschen regeringsvorm, aanmerkelijk verminderd. Het Pruissisch bestuur zachtaardiger, en beter geslaagd, in het naar den zin van het Poolsche volk te maken, dan het Russische of Oostenrijksche. Dit volk is rijp om te strijden, en ieder Pool heeft aanleg tot den krijg. - In Weenen eindigt deze reisbeschrijving, van welker belangrijkheid wij, door het aanstippen van algemeene punten, slechts een slaauw denkbeeld hebben kunnen geven.




Rome en deszelfs Bewoners, benevens eenige Tafereelen van Italië, door Wilhelm Muller. Uit het Hoogduitsch vertaald. Te Amsterdam, bij J.C. van Kesteren. 1820. In gr. 8vo. 302 Bl. f 2-16-:

Waarlijk, dit boek is lezenswaardig, en laat zich aangenaam lezen. Op onderhoudenden en vermakelijken trant

{==482==} {>>pagina-aanduiding<<}
wordt in hetzelve veel medegedeeld, en volkomen is beantwoord aan den titel; het zijn Tasereelen, die men hier vindt, en dezelve behelzen eene naauwkeurige en levendige schets der Italiaansche levenswijze; terwijl Rome, als het middelpunt van Italië, op den voorgrond staat, en het hoofdpunt is, om hetwelk zich alles beweegt. Verheugen mogen zich vertaler en uitgever, naar hunnen wensch, dat zij, onder de menigte der thans uitkomende geschriften, een allezins belangrijk Duitsch produkt geleverd hebben; want, hoe ons anders ook dat onophoudelijk vertalen uit het Hoogduitsch ergere, voor allezins belangrijk houden wij dit werk. Het ware echter eener betere vertaling waardig geweest, dan het heest genoten. Hoezeer wij een' afkeer hebben van die Wetenschap, Kunst en Smaak, welke, soms bij uitsluiting van andere aanmerkingen, de aandacht van het publiek vestigt op de komma's en de punctums, de stippen en de strepen, en met schoolmeesterlijk gezag het spellen leert aan hen, die in lezen en schrijven vaak beter dan hunne berispers toonen gevorderd te zijn; zoo onverdragelijk is het toch ons, en elken vriend onzer tale, te moeten lezen: den aandacht; naastens meer; de kavalier staat achter zijne dame, en wanneer hij naar deze haren smaak is - reikt zij haar (hem) den waaijer ezv.; neem dan met het mengelmoes voor lief, ezv. ezv. want zoo is het doorgaande. Waarlijk, het is jammer van het boek; en de Heer van kesteren doe, voor de eer zijner pers, toch voordeel met deze betuiging onzer spijt, en beloone bekwame vertalers, al kennen dezen het Italiaansch zoo goed niet, als de overzetter van dit geschrift van deszelss lezers schijnt te vooronderstellen, die hun zeker daarom, onder anderen, bl. 80, 81, het
volkslied uit Albane onvertaald mededeelt.
In negentien brieven, sommige hebben eene bijlage achteraan, deelt de schrijver ons zijne berigten mede; terwijl nog een aanhangsel volgt van fragmenten uit zijn dagboek. Om uit eene opgave van den inhoud dit werk nader te leeren kennen, daartoe is het te zeer doormengd met afwisselende, veelsoortige bijzonderheden, die den niet ligtgeloovigen wel eens doen vragen: ‘zou dat waarlijk zoo wezen?’ en den overgeloovigen zeker niet altijd stichten zullen. Wij gunnen intusschen, van heeler harte, dezen Duitschen reiziger den toegang tot die leesgezelschappen, welke zoo vele aanspraak hebben op der boekhandelaren achting.

{==483==} {>>pagina-aanduiding<<}

Een klein staaltje uit het aanhangsel sta hier nog ter proeve: Het heet: een priester-anekdotetje en dat tevens echt is, bl. 281. ‘Eene goede vrouw biunen Rome, welke, als waardin en gastvrouw, vele duitsche en engelsche ketters als brave en deugdzame lieden had leeren kennen, vroeg aan haren biechtvader: of het dan waar was, dat alle deze arme vreemdelingen eens in het eeuwige vuur zouden branden? Dit kon zij naauwelijks begrijpen, en had zich over het zedelijk en christelijk leven der ketters, waaraan menig Romein zich wel eens mogt spiegelen, dikwijls heimelijk verwonderd. De Priester bestrafte haar over deze eigenwijsheid, en zeide: ‘De ketter is reeds in zijnes moeders ligchaam een ongestoord eigendom van den duivel; dit is de oorzaak, waarom hij minder door den vijand bezocht wordt, dan wij Christenen, daar onze zielen eerst door misdaden en goddeloosheden der hemelsche gelukzaligheid moeten verbeuren. Verheug u derhalve over de goede werken en zeden der ketters niet; deze zijn juist de zekerste panden van hunne onherroepelijke verdoemenis; en erger u ook niet aan de uitverkoornen, die dikwijls struikelen en vallen in den strijd met den verzoeker. Deze zijn de lievelingen Gods, die het sterkst door den Satan vervolgd worden, de ketters valt hij hoogstens eenmaal uit moedwil en tijdverdrijf aan, daar hij van hunne zielen genoegzaam verzekerd is.’ - Proficiat!




Poëzij van Mr. Isaac da Costa. Iste Deel. Te Leyden, bij L. Herdingh en Zoon. 1821. In gr. 8vo. 190 Bl. f 3-12-:

Hoe een bilderdijk, en da costa op zijn spoor, ook somtijds tegen onze eeuw en leeftijd uitvaren, zijzelve strekken ons tot nieuwe en bijzondere voorwerpen, om ons in deze eeuw en het geboortelot, dat ons in dezelve plaatste, des te meer te verheugen. De laatste is een Jood; en het is bekend genoeg, hoe, in weerwil der natuurlijke schranderheid van deze natie, slechts zeer enkelen onder dezelve de wetenschap en kunst tot het voorwerp eener ijverige bejaging stellen. Da costa echter treedt, met dezen dichtbundel, op, als een uitnemend waardig priester van beide, en zulks in den jeugdigen leeftijd van even drieëntwintig jaren.

{==484==} {>>pagina-aanduiding<<}
Nog meer: men acht het oude Israël doorgaans evenzeer gedaald in adel van denkwijze en hemelsgezindheid, als in ware beschaving; en hier treedt een jongeling uit dat geslacht voor ons op, doorgloeid van de verhevenste gevoelens, zijne lier bij uitsluiting aan ernstige, grootsche of zachte gevoelens der menschelijkheid wijdende, zonder bijna te dulden, dat men de behandeling van eene mindere stof poëtisch noeme. Wien zou zulk een verschijnsel niet verrukken? Welk gevoelig beoordeelaar schroomt hier het verwijt, dikwijls weinig te pas herhaald, dat hij, als zoodanig, met den persoon, en zelfs met zijne bijzondere denkwijze, niets te doen heeft? Hoe veel eer beaamt hij de woorden van onzen zanger, in de voorrede, niet? ‘Bij de tokkeling der dichterlijke lier openbaren zich de diepste verborgenheden van het hart; en zoo staan des Dichters persoonlijke gevoelens aan de kennis van het Algemeen, aan hetwelk hij de uitvloeisels zijner aandoeningen, tot voorwerpen van kunst geworden, mededeelt, oneindig meer dan die van eenig ander Schrijver bloot.’ Er bijvoegende: ‘Misschien geldt dit inzonderheid van dezen bundel.’
Ja, da costa! gij ten minste dicht uit het hart; en dat hart is ons eerbiedwaardig. Uwe godsdienstige gevoelens zelve, op zoo vele plaatsen doorstralende, schijnen ons geenszins ontaard van den zuiveren geest, die uit de oude Proseten spreekt; en, schoon het ons bijna bevreemdt, dat men, zoo denkende en onder Christenen verkeerende, niet reeds een Christen is, met welgevallen echter zien wij die geestdristige gehechtheid aan uw volk, het oude volk van God, hoezeer dan ook vervallen van de heerlijke beloften en in allen opzigte diep gedaald.
Maar, zoo opregt en hartelijk deze onze betuigingen zijn, zoo weinig willen ons echter andere gedeelten van deze voorrede, en verscheidene dichtregels, daarmede overeenstemmende, regt behagen. Wij bedoelen, namelijk, die herhaalde vermelding van eene andere dan de thans gewone denkwijze, dat uitvaren tegen godsdienst- en maatschappij-verwoestende gevoelens van den dag, welke misschien nergens in ons land, ten minste meer dan op andere tijden, bestaan; waarbij wij, al ware het ook al veel erger met een en ander gesteld, nog altijd aan den Proseet zouden denken, die meende, dat hij alleen zuiver van asgoderij was gebleven, schoon er nog vele duizende waren, die hunne knien voor den Baäl niet hadden

{==485==} {>>pagina-aanduiding<<}
gebogen. Dit is de geest der nederigheid en liefde even zoo min als die der waarheid. Ja, het kan bijna niet missen, of, dit verschil willende staven, vervalt men zelve tot uitersten. Is het toch geen uiterste, wanneer da costa zich tegen de verdraagzaamheid, als tegen een wanbegrip en ondeugd, uitlaat; da costa, die, als Jood, de onverdraagzaamheid en vervolgzucht natuurlijk diep versoeijen en verwenschen moest, en daarentegen de zachte en verstandige denkwijze zegenen, welke onze vaderen eenmaal bewoog, om zijne verjaagde stamgenooten gastvrij op te nemen en regtvaardiger dan ergens elders te behandelen? Ja, gewis is dit een uiterste; gelijk het een ander uiterste was, dat men het woord verdraagzaam reeds als eene aanmatiging beschouwde, daar niemand, bij gelijk regt van allen op eene vrije godsdienstige denkwijze, iets te dulden of te verdragen, met andere woorden, iets met eens anders denkwijze te stellen had. Integendeel, het valt mij moeijelijk, de dwaling te zien huldigen, het ongeluk in tijd of eenwigheid door mijne medemenschen te zien tegensnellen; maar de verdraagzaamheid leert mij, hen daarom, bij onschuld van den wil, (dien ik trouwens maar zelden kan beoordeelen en mag ontkennen) noch te verachten noch te vervolgen, maar hun hun menschenregt, met liefde, te laten wedervaren. En deze handelwijze schijnt mij toe op waarheid en deugd te berusten. In zoo verre, echter, eene en andere der genoemde scherpe aanmerkingen da costa's stamgenooten in het bijzonder mogten betressen, van welke somtijds beweerd wordt, dat velen noch de verwachting des beloofden Verlossers, noch het verbindende en Goddelijke van Mozes bijplegtige wet meer zouden aannemen, willen wij ons gaarne voor onbevoegde regters verklaren.
Dan, genoeg, en misschien reeds meer, van deze algemeene aanmerkingen!
Onmiddellijk op den titel, met een keurig vignet van bilderdijk's kunstrijke hand voorzien, volgt eene soort van opdragt: Aan mijn Vader, vol van teedere en eerbiedige gevoelens; daarna de prozaïsche voorrede, ons reeds bekend; en nu, na eene voorafspraak bij de voorlezing, Des Dichters Lotbestemming, een zeer sraai stuk, vol geestdrist en hooggestemd gevoel ten aanzien der waarde en bestemming van den dichter. Het draagt die nogtans wat somber voor; en vele vrolijke zangers, als anacreon, voltaire, wieland,

{==486==} {>>pagina-aanduiding<<}
en onze loots, zouden daarbij welhaast schijnen of geene dichters, of althans uitzonderingen op den regel te moeten heeten.
Het natuurlijk verband van Wijsbegeerte en Dichtkunst is geen minder belangrijk, stout en schoon dichtstuk. Wij verstonden hetzelve te gemakkelijker, en waren in staat het in eenen gezonden zin op te vatten en volkomen regt te doen, nadat wij, pas onlangs, bilderdijk's verhandeling over het verschil, zoo wij meenen, tusschen geestdrift en dweeperij hebben gelezen, waarin het gevoel voorkomt, als berustende op een verstandig inzigt, schoon ingewikkeld en als 't ware buiten ons eigen weten. Op deze wijze toch behoeven wij niet te vreezen voor eene blinde aandrift; gelijk wij, van den anderen kant, gaarne zullen toegeven, dat eene redenering en bespiegeling, die buiten het hart omgaat en de natuurlijke beseffens tegenspreekt, van weinig waarde, ja gevaarlijk in hare werking is. Genoemde groote man maakt zich regt verdienstelijk door de opheldering van begrippen, die, daar zoo heengeworpen, dikwijls al te zonderling schijnen, maar op deze wijze beproefd en wederlegd, of nuttig aangewend, zoo al niet volkomen omhelsd kunnen worden.
Ines de Castro, bestaande in eene zamenspraak tusschen Don Pedro en de Rei, als eene proef van tooneelpoëzij in den smaak der Ouden, geschikt om voorgedragen te worden in het Genootschap voor uiterlijke Welsprekendheid.
Nu volgen, onder den afzonderlijken titel van Losse Gedichten, vooreerst:
Aan Bilderdijk; een stuk, zoo vol van vuur en de allerkrachtigste uitdrukking van dankbaarheid, bewondering en verkleefdheid, dat niemand behoeft te vragen, of het welgemeende hartetaal zij, maar elk veeleer onwillekeurig met cicero zegt: pectus est quod disertos facit. Dan, kon het dus ook wel missen, of dat zonderlinge, en in deze zonderlingheid hevige, welk de leer van bilderdijk dikwijls onderscheidt, moest hier vooral in bescherming genomen, en, als 't ware, als een moedige kamp van het licht tegen de duisternis dezer eeuw worden voorgesteld? Wij vertrouwen, dat jaren en ondervinding dezen gloed der partijdigheid bij den Heer da costa wel zullen bekoelen, en dat er niet dan goeds van zijns vriends stoute sprongen in het letterperk zal achterblijven.

{==487==} {>>pagina-aanduiding<<}

Alexanders Zegefeest, naar het Engelsch van dryden, is uitmuntend geversisieerd.

	Israël.
Ja! duldt, vertrouwt, volhardt in 't hopen! 
Mijn broeders van 't verkoren zaad! 
Wiens naam geen eeuwen konden slopen, 
Wiens heil'ge glorie nooit vergaat! 
Vernielt der Ongodisten lagen! 
Beschaamt de pogingen der hel! 
Verfoeit de koelheid onzer dagen! 
Gij zijt het kroost van Israël! 
 
Gij voert dat heilig bloed in de aderen, 
Met wien de Heer verbonden sloot, 
En, hoe vervallen van uw Vaderen, 
Nog zijt gij door uw afkomst groot! 
U noemde God Zijn Uitverkoren, 
Zijn volk, Zijn deel, Zijn schat op aard, 
Zijn lieveling, Zijn Eerstgeboren..... 
O! worden we eens dien heilnaam waard! 
 
O droef verneêrden, diep verslagen! 
Gij hebt gezondigd - lijdt en boet! 
Herwint in zure ballingsdagen 
Het wettig erfdeel van uw bloed! 
Gods voorgebaanden weg verliet ge; 
Thands zwerft ge, vreemden, de aarde rond! 
Zijn vaderlijke hand verstiet ge; 
Thands zijt gij hulploos telken stond! 
 
Vervnld is 't wraakwoord der proseten; 
Vertrapt, de kroon van onze kruin; 
Onze eer en roem en rang, vergeten; 
Het Godlijk koninkrijk, in puin! 
Wij, keurlingen der keurelingen, 
Wij, thands der volken smaad en spot! 
Bloot voor des minsten woestaarts dwingen, 
Wij, onderdanen eens - van God! 

{==488==} {>>pagina-aanduiding<<}

Ach! wat kan redden, wat kan troosten, 
Daar God ons uit Zijn erf verbant? 
Wat bleef ons van dat heerlijk Oosten, 
Ons waar, ons éénig Vaderland! 
Ver van de beenders zijner Vaderen 
Verkwijnt het kroost van Abraham! 
Zijn bloed, verbasterd in onze aderen, 
Kruipt door een uitgedorden stam! 
 
Verlosser! Vader! ô! zie neder! 
Ontferm u onzer! schenk genâ! 
Geef Isrel aan zich zelven weder, 
Of, dat zijn droeve naam verga! 
Neen! neen! de wenteling der eeuwen 
Verzwolg niet onze hoop op U! 
Wij zijn het volk nog der Hebreeuwen, 
Gij, der Hebreeuwen God - ook nu! 
 
Ja! Uw Messias gaat verschijnen, 
En onze boeien zijn geslaakt! 
Uws gramschaps nevels gaan verdwijnen, 
De dag van onze glorie naakt! 
Van achter de aardsche jammerwolken 
Verrijst een Goddelijke gloed! 
Juich, Israël! en jubelt, volken! 
Uw' Vorst, uw' Redder te gemoet! 
 
Brul, leeuw van Juda! brul Hem tegen, 
Hem, in wier (wiens) naadring gij herleeft! 
En, nageslacht van Adam! zegen 
Die u der Englen rang hergeeft! 
Verkondt hem, donders uit den hoogen! 
Buigt, bergen, buigt de ontsteide kruin! 
En stort, verfoeilijk rijk der Logen! 
Op ons bazuingeschal in puin! 
 
Zie daar der eeuwen heilverwachting! 
Zie daar de hoop van Israël! 
De prijs van lijden en verachting! 
De borstweer voor den wrok der hel! 
Die hoop te leven, die te sterven, 
Is pligt, is vreugde, is heilgenot! 

{==489==} {>>pagina-aanduiding<<}

Eer dat die onze ziel zou derven, 
Vernietig' haar de hand van God! 
 
Wat dan, verwaten duisterlingen, 
Op uw rampzaal'ge wijsheid trotsch! 
Vermeet gij u hun op te dringen, 
Die uitzien naar den heilbô Gods? 
Wat preêkt ge, oproer'gen, over de aarde 
Een nietige verdraagzaamheid? 
Zij heeft voor 't Joodsche hart geen waarde, 
Dat op een andre redding beidt! 
 
O! wat uw waan ons durft beloven, 
Ten prijs van 't heiligst zielsgevoel, 
(Dat kracht noch list ooit uit zal doven) 
Is ons zoo vloekbaar als uw doel! 
De vlam der Inquisitievuren, 
Ja, heel een werelds bittre hoon, 
Is eindloos beter te verduren, 
Dan weldaân, door u aangeboôn! 
 
De tijden naadren van Verlichting, 
De tijden naadren van herstel! 
Die van de blijde Godsrijkstichting, 
Die van de nederlaag der hel! 
Het vonnis wordt weldra geslagen, 
Wie heerlijk zijn moet, wie veracht: 
De philosophen dezer dagen, 
Of Jacobs lijdend nageslacht! 

Wij hebben gemeend den lezer geen' grooter' dienst te kunnen doen, dan met de overschrijving van dit geheele, uitmuntende stuk. Het leert ons den man, in ééns, beter kennen, dan tweemaal zoo vele bladzijden beoordeeling. Ondertusschen doelt het woord verdraagzaamheid hier, zoo het schijnt, op de poging, om allen onderscheid tusschen Jood en niet-Jood weg te nemen; en is misschien de Heer da costa even zoo min in zijn' schik met aanbod en genot des vollen burgerregts in onze Christelijke staten, als inzonderheid met dezulken zijner geloofsgenooten, die, om dit overal te verkrijgen, wel gaarne het kenmerkende hunner leer en praktijk zouden opgeven.

{==490==} {>>pagina-aanduiding<<}

Eenzaamheid. Geestdrift. Aan een Dichter in zijne ballingschap. Deze drie stukken zijn uit het Fransch van lamartine vertaald, of liever voortreffelijk, en het schoone oorspronkelijke volkomen waardig, in onze rijkere taal overgebragt. Trouwens, in een Opschrift dezer navolgingen, achter dezelve geplaatst, zegt de Dichter zeer nederig aan lamartine:

Aan U, en Hollands taal (niet mij) is 't dan te danken, 
Vindt hier mijn dichtmaat geen rechtschapen boezems koel! 
U, die het denkbeeld schiept, zoo treffend, zoo verheven; 
Haar, die den uitdruk leent, dat grootsche denkbeeld waard! 
U, die in 't Westersch lied des Oostens ziel doet leven; 
Haar, van haar afkomst uit dat Oosten niet ontaard! 

Den Heere Imanuel Capadose, bij het afsterven zijner Echtgenoote. Gevoelig en godvruchtig!

	Eurydice.
Herhaal, mijn lier, herhaal den zang, 
Dien eenmaal Orpheus zong, 
Den toon, dien 't klemmendst zielverdriet 
Hem uit den boezem wrong! enz. 

is zoo rijk en gelukkig in vinding, als treffelijk uitgevoerd.
De Traan. Het Engelsch van Lord byron van zeer verre gevolgd. Zeer treffende gedachten voorzeker! Doch zou het waar zijn?

Wie door een mond ooit werd bedrogen, 
Die een geveinsden glimlach plooit, 
Een traan! .... een traan misleidde nooit! 

Klinkt ook het vijandlijke lijk niet een weinig onaangenaam?

	De Hollandsche Poëzij.
Bloeit, Hollands taal en poëzij! 
Vlecht Deugd en Godsdienst palmen! 
Doet door uw stoute harmonij 
Den toon der Wijsheid galmen! 

{==491==} {>>pagina-aanduiding<<}

En als, bij 't jammerlijkst verval, 
Geen plek op de aarde wezen zal, 
Voor Schoon- of Waarheid veilig; 
Dan nog blijv' beider naam en macht 
Tot aan het laatste nageslacht 
Op Neêrlands Zangberg heilig! 

De zesde December. Ter verjaring van ... Waterloo.
Gevoel. Voorafspraak. Het Genie. Deze twee of drie laatste stukken zijn wederom geheel uit 's Dichters ziel geschept en meesterlijk bewerkt.
In het Album van Mr. J. de Vries. Waarheid, naar het Hoogduitsch van müllner. Zucht ten Hemel, naar het Portugeesch van camoens. Grafschrift. Deze zijn kleine, maar zeer verdienstelijke stukjes.
Het Heldenpleit, naar het Latijn van ovidius, besluit den bundel op gansch geene onwaardige wijze.
Zoo hebben wij dan het boekdeel doorloopen, dat, volgens belofte, al spoedig door nog één zal gevolgd worden. Maar naauwelijks hebben wij iets tot staving van onzen lof der poëzij gezegd, en nog minder berispende aanmerkingen, om dien lof te temperen, op dezelve gemaakt. Wat het eerste betreft, ons gevoel pleegt hier de gewone gids te zijn; en wanneer ons, bij nader inzien, blijkt, dat de denkbeelden geregeld en belangrijk, de woorden en beelden welgekozen, de prozastijl natuurlijk en goed, en het vers daarenboven harmonisch en naar den aard der onderwerpen wel geschikt, ja berekend is het bedoelde krachtig uit te drukken, dan vragen wij naar niets meer, maar zetten ons: bene! bene! van ganscher harte op het boek. De Heer da costa, nu, voldoet in eene bijzondere mate aan deze vorderingen. Zelden, hoogstzelden kwam ons iets voor, dat eenigzins gewrongen of zwak mogt heeten. Doch, wat aangaat het opsporen en uitkippen van dit min voldoende, zulks zou spoedig naar vitterije kunnen gelijken. En ook, wie ooit de hand aan de dichterlijke lier geslagen heeft, en oor en ziel voor poëzij bezit, weet niet, dat somtijds iets opgeofferd en over het hoofd gezien moet worden? Ja, al ware het ook, dat wij eene enkele plaats waarlijk hadden verbeterd, welk een schrale roem zou dit zijn! En echter wierp hij welligt, in het oog des onkundigen, eene schaduw op de verdienste van den voortreffelijken, oud-Israël niet onwaardigen zanger, dien

{==492==} {>>pagina-aanduiding<<}
wij in allen opzigte, en bijzonder ook in de liefde, meer heil toebidden, dan hij, naar zijne lotbestemming, welligt durft hopen. Levere ons bilderdijk meer zulke kweekelingen!




Griekenlands Herrijzenis. Uit het Hoogduitsch van W.T. Krug. 's Gravenhage, bij de Erve J. Thierry en C. Mensing en Zoon. 1821. In gr. 8vo. VI en 20 Bl. f :-6-:

Leven van Ali, Pacha van Janina, getrokken uit het Fransche Werk van F.C.H.L. Pouqueville, voormalig Consul-Generaal van Frankrijk te Janina. Amsterdam, bij J.C. van Kesteren. 1821. In gr. 8vo. 146 Bl. f 1-10-:

Wij voegen deze twee werkjes bij elkander, uit hoofde van derzelver gelijksoortig onderwerp. Het is toch onmogelijk, de tegenwoordige Grieken en den heerschzuchtigen landvoogd, die, sedert ruim 20 jaren onbepaald meester van westelijk Griekenland zijnde, thans ook tegen de Porte is opgestaan, van elkander te scheiden. Want, hoe waar ook het spreekwoord zij: Wanneer twee menschen dezelfde daad doen, is zij daarom niet dezelfde, en wij er vooral in dit geval zeer verre af zijn, van den heiligen opstand eener sedert vier Eeuwen vertrapte, hoogstbelangrijke Natie te verwarren met de pogingen eens dwingelands, om aan de regtmatige straf te ontkomen, - zoo bedient zich toch dikwijls, blijkens de ondervinding, de Voorzienigheid ook van booswichten, om de zaak van waarheid, regt en vrijheid te handhaven; en wie weet, of het leven van den grijzen deugniet ali niet nog zoo lang gerekt is geworden, om door zijn beleid en zijne schatten de zaak van Griekenland tegen deszelfs tirannen, die ook zijne vijanden zijn, krachtdadig te ondersteunen?
Doch ter zake. Onder de groote gebeurtenissen, die onze Eeuw heeft opgeleverd en waarvan zij nog zwanger gaat, bekleedt de opstand der Grieken geenszins de minste plaats. Spanje, Portugal, Napels hadden alle meer of min regt tot beklag; Duitschland en Nederland werden door een' uitheemschen overweldiger en deszelfs trawanten onderdrukt: maar de evengenoemde landen stonden toch nog onder hunne eigene Vorsten, van denzelfden landaard, van hetzelfde geloof, wier voorouders Eenwen lang den schepter hadden gezwaaid. Zelfs de Fransche overweldiging was nog die van beschaafde Euro-
{==493==} {>>pagina-aanduiding<<}
peërs, die, zoo zij al de burgerlijke regten dikwijls te kort deden, toch niet onbeschaamdelijk de grenslijn van overheersching en slavernij tusschen alle de leden van het overwinnend en overwonnen Volk durfden trekken, niet alle regten van eigendom den bodem inslaan; en de Fransche Satrapen, (Amsterdam en Rotterdam leerde ze van nabij kennen!) hoe diep bedorven en onbeschaamd zij ook waren, durfden toch zoo openlijk het Volk niet uitzuigen en mishandelen, als een Turksche Pacha, als b.v. een ali van Janina, dagelijks en ongestraft, plagt te doen; en wij gelooven, tot eer der menschheid en eener Christelijke opvoeding, dat zelfs hunne zwarte ziel van een verraad en eene boosheid, zoo als het leven van ali-Pacha die op elke bladzijde biedt, (men zie b.v. bl. 23, 26, 36, 46, 82, 89, 93, 115, 119, 121, enz. enz.) zou terugbeven. Eene aaneenschakeling van gruwelen, moorden, bedriegerijen, plunderingen, en, als het zacht gaat, knevelarijen en onregtvaardigheden vertoont zich hier aan het oog, welke men gaarne voor onwaarheid zou willen
verklaren, wanneer dezelve uit eene andere bron kwam. Maar het is de Fransche Consul pouqueville, die sedert 1806 met ali in diplomatische betrekking gestaan, en al dien tijd aan zijn Hof geleefd heeft, die, bij vele van 's mans grootste onmenschelijkheden, gelegenheid had, deszelfs verfoeijelijke daden met zijne honigzoete woorden, tot hemzelven gesproken, te vergelijken. En men denke niet, dat ali Pacha alleen zulk een gedrogt, zulk een geesel der onderdanen, zulk een duivel in menschengedaante was. In de Turksche Anarchie hebben de Pacha's de onbepaaldste volmagt, de onderdanen zoo veel te ontrooven als zij slechts willen, mits zorg dragende, zoo wel den Sultan stiptelijk hunne schatting te betalen, als zich begunstigers aan het Hof, en de Janitsaren tot vriend te behouden. Ook klagen alle reizigers door die schoone gewesten als uit éénen mond: ‘Ach! werden toch deze Paradijzen niet door domme, trage, dweepzieke en schraapzuchtige Turken beheerscht!’ Alle menschenvrienden hebben reeds sedert lang de herleving van Griekenland en Klein-Azië onder hunne vurigste wenschen gerekend, en den Man des Gewelds slechts daarin toegejuicht, dat hij de dwingelanden van Egypte en Syrië verdreef, die nog erger waren dan hij. En nu eindelijk - hetgeen men nimmer had durven hopen - het Grieksche Volk zelve, als met de heilige aandrift zijner Vaderen bezield, de handen aan 't werk slaat, om zich van

{==494==} {>>pagina-aanduiding<<}
de dwingelandij te bevrijden, het onvervreemdbare regt op zijn eigen land (sedert vierduizend jaren door hen bewoond, en eerst sedert vierhonderd jaren door de Tartaren verdrukt) weder doet gelden, en de drie heiligste belangen der menschen, Godsdienst, Vrijheid en Vaderlandsliefde, aan zijne belangen dienstbaar maakt, - wanneer deszelfs tirannen, in hunne magtelooze woede, zich niet anders weten te wreken, dan door het vermoorden van onschuldigen, ongewapenden, het ophangen van Geestelijken onder hun heilig dienstwerk, en wel (om de maat der beleediging van het Christendom vol te meten) onder het vieren van 's Heilands opstanding, door het schofféren van edele Maagden, die aan de beestachtigheid van het dolle Turksche gemeen op de markt worden prijs gegeven, - wat is dan het gevoel van Europa? van de geheele Christenheid? en welke zijn de daden, waartoe dat gevoel hen geleidt, en geleiden moet?
Het antwoord is gereed. Alle de Volken, van de Middellandsche tot de IJszee, van de straat van Gibraltar tot den Kaukasus, nemen het vurigste deel in den opstand der Grieken, en wenschen hun met die stoute, maar edele onderneming geluk. Vrij mogen hunne hoofden, in de onlangs gedrukte oproeping aan de Europesche Christenheid, de diensten vermelden, door hunne voorouders weleer aan de beschaving bewezen: elk waarlijk beschaafd Europeër gevoelt den prijs daarvan, en wenscht, dat eenmaal weder de standaard van het Kruis, het zinnebeeld van deugd, verlichting en ware Godsdienstkennis, op de tinnen van St. Sophia te Konsiantinopel, gelijk thans op het Parthenon te Athene, moge prijken. De welmeenende Schrijver van Griekenlands Herrijzenis spreekt in dien zelfden geest, en komt vrijmoedig, met strenge berisping der Ottomannische dwingelandij, voor zijnen wensch uit, dat de Grieken nog eenmaal een vrij Volk mogen worden. Dit is veel, bij de tegenwoordige Censuur der drukpers in Duitschland; want het verschilt zeer veel, dat de Kabinetten in den wensch der Volken zouden deelen. De opstand der Grieken schijnt ook staatkundige vrijheid ten doel te hebben; zij is (natuurlijk, daar het anders onmogelijk was) bewerkt door een geheim Genootschap; en slaatkundige vrijheid en geheime Genootschappen zijn dingen, die de Duitsche en sommige andere Ministers de koorts van schrik zouden kunnen aanjagen! Daarmede zien zij reeds dat vreesselijke spook voor zich oprijzen, waarmede al hunne willekeur verdwijnen moet:

{==495==} {>>pagina-aanduiding<<}
invloed des Volks op het Staatsbestuur. Neen! dan liever, veel liever, de Turksche Regering en haar Despotismus behouden! Deze weet ten minste het gezag van den Grooten Heer te doen gelden; en, als deze grondzuil der Maatschappij slechts bewaard blijft, wat ligt er dan aan gelegen, al rust zij ook op het cement van het edelste Christenbloed, op de schedels van jongelingen, op Duitschlands Hoogescholen tot de bloem hunner Natie gevormd, en op de lijken van gemartelde Vrouwen en Maagden? Wat ligt er aan gelegen, al wordt het sombere, wreede Islamismus in de schoonste gewesten van Europa, in het Vaderland van miltiades, leonidas en epaminondas, onherroepelijk gevestigd op de puinhoopen van het geheel verpletterde Christelijke geloof? Wat zegt dit alles? De Grieken zijn immers Rebellen; de Porte eene wettige vaderlijke Regering: (immers ieder Vorst is ipso facto Vader des Volks, al moordt hij als caligula, nero, of filips II.) Weg dan met elk, die twijfelen durft aan de wettigheid van eenige bestaande Magt!
Onze Lezers zullen ons hier niet van overdrijving beschuldigen, of ons te gemoet voeren, dat wij den Turkenvrienden gevoelens toeschrijven, die zij nimmer gekoesterd hebben. Men behoeft, om zich te overtuigen, slechts het eerste het beste Nommer van den Oostenrijkschen Opmerker in te zien, van dat schandlibel, waarvan de prulschrijver zich, voor het oog van geheel Europa, dagelijks aan de kaak stelt. Hij trekt niet alleen vuriglijk partij voor de Turken, en verheft hunne voortreffelijke krijgstucht en zachtaardigheid, op een oogenblik, dat zij, zonder onderscheid, mannen, vrouwen en kinderen in Wallachyë vermoorden, en dat land voor eene halve Eeuw lang verwoesten; hij durft de Grieken Revolutionnairen noemen, en hen bedektelijk met de Fransche Jakobijnen in ééne klasse plaatsen, even als ware hier eene Revolutie geen pligt der menschelijkheid, en als werd de rol der Fransche Jakobijnen niet juist door de Turken gespeeld! - Doch wij vertoeven reeds te lang bij dien eilendeling, die zijne achting bij Europa voor geld of Vorstengunst wegwerpt. Het is slechts te beklagen, dat het Oostenrijksche Kabinet (want van den goedhartigen, door zijne onderdanen beminden Keizer spreken wij niet) zulk eene verkeerde staatkunde omhelst, van de niemand beleedigende Napolitanen met geweld in de oude boeijen te klinken (en die boeijen nog te verzwaren); terwijl het de Turken op zijne grenzen de hemeltergendste gruwelen laat

{==496==} {>>pagina-aanduiding<<}
plegen, die ook Oostenrijk (in zoo verre het aanspraak maakt op den naam eener Christen-Mogendheid) op het grievendst beleedigen, en de schiterendste voldoening en herstelling eischen.
Het aanroeren van dit punt brengt ons op krug terug. Deze goede Schrijver verwacht voor de Grieken iets goeds van het Heilig Verbond..... In de woorden der oorkonde schijnt wel zoo iets te liggen; ten minste maakten goedhartige, welmeenende menschen het daaruit op: maar de menschenkenner heeft reeds sedert jaren lang in staatkundige zaken de letter van den geest leeren onderscheiden. - Krug durft niet beslissen, of de Grieken zullen zegevieren. Wij even min. Vooral is de zaak dàn hagchelijk, wanneer het der versoeijelijke staatkunde gelukt, om, onder schijn van vredelievendheid, met het te regt vertoornde Rusland de zaak te bemiddelen, en door beloften of bedreigingen het wraakzwaard der Geregtigheid in de schede te houden. Dan zullen misschien eenmaal - want de zaak is nu te verre gekomen, om met onderwerping te volstaan - Europa's Volken, met diepe deernis, terwijl hunne Regeringen hunne verontwaardiging breidelen, het overschot van het edelste Volk des Aardbodems dezelfde partij zien kiezen, die eenmaal onze groote Vaderen wilden omhelzen: met vrouwen en kinderen scheep gaan, om in een ander, herbergzamer Werelddeel voor zich eene schuilplaats te zoeken. En dan moge de negentiende Eeuw blozen voor de zestiende, dat in haar geene elizabeth, geen hendrik de vierde gevonden wordt; - terwijl de Archipel alsdan, tot eene geslotene Zee gemaakt, gelijk die van China en Japan, de baatzuchtige Kabinetten te laat hunne ellendige staatkunde, en het verraden van een bevriend Volk, om met Barbaren te heulen, zal doen berouwen. Wanneer wij de dienstvaardigheid, waarmede de Engelsche Regering aan den beul zijner onderdanen, ali-Pacha, Parga heeft ingeruimd, waarop hij geen regt
had, en waarvan de inboorlingen zoo vurig verlangden, in de graven hunner Vaderen te rusten, (zie No. 2, bl. 140.) - wanneer wij deze handelwijze vergelijken met het onlangs in de nieuwspapieren vermelde verbod, om krijgsbehoeften aan de brave opstandelingen te verkoopen, zoo bloedt ons het hart, en wij zien duidelijk, dat de val des Geweldenaars de wettige Regeringen nog weinig vorderingen in eene rondborstige, onbekrompene, echt zedelijke staatkunde heeft doen maken.

{==497==} {>>pagina-aanduiding<<}

Wat de twee boekjes elk op zichzelve betreft, No. 1 is wèl, doch oppervlakkig geschreven, en had wel iets uitgebreider kunnen zijn. No. 2. bevat vele daadzaken; de Heer pouqueville, reeds vroeger als een kundig en niet onbevallig Schrijver bekend (*), is somtijds wel wat heel bloemrijk; en, hoe zwart ook ali-Pacha zij, wij gelooven, dat hij hem nog zwarter heeft zoeken te maken dan hij is; ten minste zijn sommige zijner aanspraken, met het oogmerk om te misleiden gehouden, ons voor eenen ruwen Despoot uit Epirus wat al te kunstig voorgekomen. Voorts heeft deze Vizier, die nu, door den nood gedrongen, tot de partij der Grieken schijnt over te hellen, zelf tegen onschuldige Grieken een voorspel vertoond van den Paaschmoord te Konstantinopel: ook hij heeft op Paaschdag 1798 te Lukovo de Christenen onvoorziens overvallen, en de kerk tot een moordtooneel gemaakt, alleen om zijner toomelooze heerschzucht bot te vieren. Veertien personen werden daarbij (onder anderen) aan eenen boom opgehangen (bl. 46). De Sulioten, die met onbezweken' moed voor hunne haardstee en altaren streden, werden voor die verdediging met de vreesselijkste martelingen ter dood gebragt, zelfs kinderen van tien, elf en veertien jaren (bl. 63). Hij laat menschen in de kooijen van tijgers, in ketels met kokende olie werpen, en voor den mond van 't kanon binden, (indien hier ook geene overdrijving plaats hebbe, bl. 93. Noot.) De moord der inwoners van Kordiki, die, vele jaren geleden, ali's moeder en
zuster beleedigd hadden, was verschrikkelijk, en getuigt van een duivelsch gemoed, bij de zuster zoo wel als bij den broeder, (bl. 117 en verv.) Doch ali bezit staatkunde, dat is: de kunst van veinzen en liegen; hij heeft veel gelds bijeengeschraapt, door den grondregel van het Turksche Staatsregt, dat de Groote Heer, of zijn plaatsbekleeder, erfgenaam van alle hunne onderdanen zijn, letterlijk in uitoefening te brengen. Is het dan te verwonderen, dat hij verdedigers, ja zelfs nog lofredenaars vindt?
Het afbeeldsel van dezen man des bloeds, met eene soort van kaartje van Epirus (niet Epire, gelijk hier altijd staat) onder hetzelve, vindt men vóór den titel.


{==498==} {>>pagina-aanduiding<<}

De ontdekte en thans zeer nabij zijnde verschijning van den persoonlijken Anticheist, in het gemeen ook van den waren zin en de naderende vervulling van de Openbaring van Johannes, en van de verkondigingen der oude Profeten aangaande den laatsten tijd der wereld. Door A.F. Ruhle von Lilienstern. Uit het Hoogduitsch. Te Amsterdam, bij de Wed. G.A. Diederichs en Zoon. 1820. In gr. 8vo. 30 Bl. f :-8-:

Wij verblijden ons, dat, blijkens de onderteekening van de Voorrede, de Heer lilienstern, Justitieraad te Dillenburg, rustend is, want dit zijn produkt draagt, onzes inziens, volkomen bewijs van gekrenkte hersenen; weshalve wij dan ook den Heer Vertaler van hetzelve hartelijk gaarne zijne rust zouden gunnen, waarbij, gelijk wij meenen, ook het ambacht geenen zeer uitmuntenden werkbaas verliezen zou. Recenseren noch refereren kunnen wij hier. Ziet daar een proefje:
‘Thans bevinden wij ons, (van 1814 tot 1823) in het tijdstip van het stille halsuur in den Hemel, de Christenheid, terwijl, naar het nieuw gebod van christus; Joh. XIII:34, 1 Joh. II:8-19, Luc. X:29, 33, het Heilig Verbond de beoefening der Christelijke dulding algemeener maakte, te Parijs de openlijke vrede in de Christenheid bij herhaling (1814, 1815) bevestigd werd, en alexander met paaschen 1817, ten gunst der Israeliten, de merkwaardige afkendiging (ukase) liet geschieden, in welke tijdruimte van 10 jaren ook de Panther, Openb. XIII:2, in de gevangenis is, Openb. III:10, tot deze op het einde van dit stille halfuur, hetwelk naar mozes psalm, XC:4, en Petr. III:8, te berekenen is, en bij het halfuur bedraagt, Openb. VIII:1, weder, als een rood dier, uit den afgrond voortkomt, (1823) Openb. XVII:3. Alle oudere tijdvakken uit de levensgeschiedenis van den tegenchrist, van zijne geboorte tot op zijne eerste politieke optreding, (1796) tot op zijn Konsulschap, zijne keizerlijke waardigheid, zijn Italiaansch koningrijk, zijnen verongelukten togt naar Rusland enz., zijn geheel, onloochenbaar, door de zinnebeelden en getallen der Openbaring geteekend.’

{==499==} {>>pagina-aanduiding<<}

Het obht van napoleon (de Panter en Tegenchrist, volgens dezen Schriftverklaarder) maakt den rustenden Justitieraad eene streep door de rekening; ten zij misschien zijne Bijbelsche uitlegkunde meer gelooswaardigheid heeft dan alle officiéle berigten, in welk geval eene zekere soort van wilgentakjes zeer in waarde bij de liefhebbers zullen dalen.

De dwaasheid en onredelijkheid van de onderstelling, dat Jezus, na zijne opstanding uit den dooden, nog zevenentwintig jaren ligchamelijk op aarde hebbe geleefd, door een vriend der waarheid in een brief aangetoond. Te Amsterdam, bij L. van Es. 1820. In gr. 8vo. 16 Bl. f :-5-8

Helaas! dachten wij, bij het ontvangen van dit blaadje, zoo verspilt men dan een ernstig woord over het purlschrift van brennecke, hetwelk tot niets anders dan (met verlof gezegd!) ad abstergendum fundamentum dienen moest. Na de lezing, echter, zien wij, dat den prulschrijver regt geschiedt; en, daar het subjectief gevoel van ons niet dat van een' ieder is, zoo heeft het misschien eenig nut, dat de vriend der waarheid een enkel woord in het kapittel sprak. Dit nut zal groot zijn, indien het velen aanzette, om de voortreffelijke schriften, (van van hamelsveld, van hengel en eenen ongenoemden in de Bibl. van Theol. Letterk.) op welke hier verwezen wordt, met gezetten ernst na te lezen; hetwelk wij hartelijk wenschen.

Serena, of het Meisje bij hare intrede in de wereld. Door Dr. Gerh. Friedrich. Uit het Hoogduitsch. Te Leyden. bij de Wed. M. Cijfveer, Jz. In gr. 8vo. 159 Bl. f 1-16-:

Serena zal het meisje zijn, aan hetwelk de Eerw. Schrijver zich voorstelt vooral zijne toespraak te rigten, of wel het meisje, zoo als hij het vormen wil; in haar stelt hij zich het ideaal der reinheid voor. Hare geschiedenis wordt intusschen niet gegeven; en wie alzoo een' roman verlangt, zal dit boekje niet van zijne gading vinden. Het Christelijk onderrigt, dat deze waardige Leeraar der beschaafde jeugd geven moet, was hem altijd hoofdwerk, en bijzonder aangenaam;

{==500==} {>>pagina-aanduiding<<}
de confirmatie der aankomelingen uit zijn onderwijs was hem altijd een aandoenlijk feest; en ook blijven deze zijne kweekelingen steeds dan nog het voorwerp zijner liefde en zorge. Hij legde zich daarom toe, om zijne Christelijke leerredenen die rigting te geven, dat vooral bij de aangenomene en bevestigde ledematen, hetgeen hij begonnen had bij net onderwijs, werd voortgezet door de voordragt en de ontwikkeling van belangrijke grondstellingen, tot eene waardige vervulling van de bestemming der beide geslachten. Hetgeen hij nu ten druk gaf, zijn niet de leerredenen zelve, maar vertoogen en toespraken, zoo als die voor een leesboek voegen. Hier geldt het voornamelijk of eeniglijk het vrouwelijk geslacht; maar hij belooft eenen tegenhanger, die voor jongelingen zal zijn ingerigt. Alzoo is dit werkje voor jeugdige Christinnen geschreven; het bedoelt de voortgaande zedelijke opvoeding en beschaving van het, in den Godsdienst reeds welonder wezene, meisje tot huisselijk geluk, en komt nergens met eenige kerkelijke leerstelling in eenige botsing, waardoor het algemeen bruikbaar is. De Vertaler heeft het voor ons Holland gewijzigd. Het titelvignet stelt den Zaligmaker voor; terwijl Maria aan zijne voeten ligt, en Hij aan Martha het: ‘één ding is noodig!’ toeroept. De overdenkingen hebben ten onderwerp: 1) De bestemming van het meisje in het algemeen. 2) Het geluk van een rein hart te bezitten en te bewaren. 3) Het lijden van een onrein hart, en middelen om zich voor hetzelve te bewaren. 4 en 5) Godsvrucht de kroon van het meisje. 6 en 7) Het beroep van het meisje, en de uitgebreide kennis tot hetzelve. 8 en 9) Huisselijke zin en huisselijk leven. - De geest van het werkje is deze: ‘Het meisje moet eens eene waardige gade, eene edele, verstandige moeder harer kinderen, en eene bekwame verzorgster van haar huis en huisgezin worden. Tot deze drievuldige roeping is zij bestemd: de Godheid verlangt derzelver vervulling, de Natuur
vordert haar, de leer van Jezus Christus eischt haar.’ - Ieder welopgevoed, braaf en Christelijk meisje leest gewis dit schoone boekje met groot nut en genoegen. De stijl, zegt de Vertaler met regt, is duidelijk en bevattelijk, niet bloemrijk of verheven, maar daarom des te beter geschikt voor het jeugdig begrip. - Dat dan de waardige friedrich, ook onder ons, vele vriendinnen aanwinne onder zijne lezeressen, en onder onze Leeraren velen, die hem navolgen!





{==501==} {>>pagina-aanduiding<<}

Boekbeschouwing.

Bijbel. IIIde Stuk. Bevattende de Boeken van Job, de Psalmen, de Spreuken van Salomo, den Prediker, en het Hooglied. Uitgegeven door J.H. van der Palm. Te Leiden, bij D. du Mortier en Zoon. 1820. In gr. 4to. 257 Bl. f 6-12-:

De Hoogleeraar van der palm heeft allen, die naar de voortzetting van dit zijn gewigtig Bijbelwerk verlangden, door den spoed der uitgave van dit derde Stuk van hetzelve, op nieuw verpligt; en zij zullen ongetwijfeld allen, als zij, na voleindigd onderzoek, bevonden zullen hebben, dat de spoed aan de bearbeiding in geen opzigt nadeelig is geweest, zijn Hoogeerw., met Recensent, voor denzelven regt hartelijk dankzeggen. In allen deele toch kan deze, na zulk onderzoek, getuigen, dat dit Stuk, in keurige behandeling, aan de vorigen gelijk is. Ja, welligt zullen velen met dit deel van den arbeid nog beter tevreden zijn, dan met het vroegere. Wij bedoelen hier vooral die genen, die, van weinig hulpmiddelen, om den Bijbel te verstaan, gebruik kunnende maken, zich tot hiertoe alleen, of schier alleen, met de gewone vertaling behelpen moesten. Voor zulken toch is die vertaling, in het nu uitgegeven gedeelte des Bijbels, op zeer veel meer plaatsen onverstaanbaar, dan in het vorige; en dus moet hun genoegen, van schier al dit onverstaanbare nu verstaanbaar gemaakt en duidelijk opgehelderd te zien, in evenredigheid grooter zijn. Zij mogten voorheen de gezegde vertaling, ook in de geschiedkundige boeken, hier en daar moeijelijk en duister vinden; over het geheel lieten dezen zich toch lezen en verstaan. Maar wat was hun, voor een groot deel, het boek van job, in die vertaling, anders, dan een raadselboek? En hoeveel was er, in de spreuken van

{==502==} {>>pagina-aanduiding<<}
salomo en den prediker, over welks onverstaanbaarheid zij de schouders moesten ophalen! Dat zij thans den Bijbel van den Heer van der palm in de hand nemen, en zij zullen slechts zeer zelden op iets stooten, waarvan zij den zin, vooral met behulp der Aanteekeningen, niet terstond en gemakkelijk bevatten; terwijl zij tevens het geheele doel en redebeleid der Schrijveren, en den zamenhang hunner schriften, waar die bestaat, duidelijk zullen zien aangewezen. Dat, op sommige, hoewel weinige, plaatsen, vooral in de spreuken en den prediker, nog iets duisters overblijft, is niet den hooggeleerden Overzetter, maar den oorspronkelijken, waarschijnlijk bedorvenen en onverstaanbaren, tekst, die naauwelijks gissingen omtrent den waren zin toelaat, te wijten. Dit is, bij voorbeeld, het geval omtrent spr. XXVI:10 en XXVII:16, over wier onzekere en allermoeijelijkste vertaling zich voorheen de Hoogleeraar muntinghe, met anderen, zoowel als de Heer van der palm thans, bijzonderlijk hebben uitgelaten. Zoo ook pred. III:11, (Hij heeft ieder ding schoon gemaakt, enz.) waarvan de Heer van der palm zegt: ‘De ware zin van dit duister vers zal misschien wel onder de onopgeloste vraagstukken blijven.’ Deze en weinige andere plaatsen dan uitgenomen, is nu schier alles volkomen helder geworden, en kan nu elk, met dubbele vrucht en genoegen, dit gedeelte des Bijbels, nevens de psalmen voor hart en verstand het gewigtigste van het gansche O.V., lezen, omdat hij het verstaat. - Een zelfde licht is verspreid over de laatstgemelden, hoewel daarover mindere duisterheid zweefde. En wat het hooglied betreft: indien over de zamenstelling van den bundel der boeken des Ouden Verbonds alsnog te handelen viel, en wij daarover ons
gevoelen hadden te zeggen, zouden wij gewis niet raden, om het in denzelven op te nemen; doch wie zich aan dit Lied stoot, leze des Hoogleeraars opgaaf van deszelfs inhoud, en zijne doorloopende aanmerkingen daarover, en hij zal het (daaraan twijfelen wij niet) zich in een

{==503==} {>>pagina-aanduiding<<}
veel gunstiger licht voorgesteld zien, dan hij misschien immer vermoedde, dat het kon worden, en er zich dus mede bevredigen; schoon hij het daarom zijnen aankomenden kinderen nog niet bijzonder ter lezing zal aanbevelen. - Men heeft dus weder allezins reden, om van des Hoogleeraars arbeid voldaan te zijn. - Verlangt men nu ook thans, gelijk in ons verslag van de twee vorige Stukken, vermelding van een en ander bijzonders, waaruit men de verbetering der hier gegevene vertaling, boven de oude, eenigzins kan leeren schatten; wij moeten verklaren, dat wij verlegen zijn, om, uit talloos vele proeven, eenigen uit te kiezen. De volgenden mogen echter dienen. - Job IV:18 lezen wij, in de oude vertaling: hoewel hij in zijne engelen klaarheid gesteld heeft. Hier heet het: en in zijne engelen merkt hij feilen. - Hoofdst. V:2. wordt: den dwazen brengt de toornigheid om, en de ijver doodt den slechten, vervangen door: een dwaas is het, dien het verdriet verteert, en een onverstandige, dien het ongeduld doodt. - Het 7de vers zegt: de mensch wordt tot moeite geboren, gelijk de spranken der vurige kolen zich verheffen tot vliegen. Hier luidt het: verhardt de mensch zich zelf in 't kwade, straks vliegen de bliksemstralen hoog boven hem. - Hoofdst. VI:13, 14 staat: Is dan mijne hulpe niet in mij, en is de wijsheid uit mij verdreven? Aan hem, die versmolten is, zoude van zijnen vriend weldadigheid geschieden, ofte hij zoude de vreeze des Almagtigen verlaten. Hiervoor geeft ons van der palm: Moet dan, omdat ik hulpeloos ben, 't gezond verstand mij ook verlaten? Hij,
die bezwijkt, zoude bij zijn vriend toch mededoogen vinden, al had hij zelfs de vrees van God verlaten. - Wilt gij iets volstrekt onverstaanbaars, Lezers! uit de oude vertaling? Slaat, tot voorbeeld, job XXXVI:32, 33 op! Daar leest gij: Met handen bedekt hij het licht, en doet aan hetzelve werbod, door de gene, die tusschen door komt. Daarvan verkondigt zijn geklater, (ende) het vee; ook van den opgaanden (damp). Thans luidt dit: Beide handen

{==504==} {>>pagina-aanduiding<<}
bekleedt hij met den bliksem, en geeft hem bevel, wien hij treffen moet, en toont hem aan, wie zijn vriend is, wie de booswicht, tegen wien zijn toorn ontbrandt. - In psalm XL:8. wordt: is van mij geschreven, verwisseld met: is mijn pligt mij voorgeschreven. In spr. XVI:4. wordt: de Heer heeft alles gewrocht om zijns zelfs wil, verbeterd met: de Heer schiep alles, om aan zijnen aanleg te beantwoorden; en in Hoofdst. XXVII:22 wordt: al stiet gij den dwaas in een mortier met een stamper, in het midden van het gestoote graan, verstaanbaar gemaakt, door, voor mortier, vollerskom (wij zouden waschkuip zeggen) en, voor gestoot graan, zemelen (die zeep vervangen) te stellen. - Pred. VII:29. heeft van der palm, voor: God heeft den mensch regt gemaakt, maar zij hebben vele vonden gezocht, - God handelt regt met de menschen, maar zij zoeken vruchteloos de oplossing van vele dingen. - Hier en daar vinden wij de nieuwe vertaling, schoon verstaanbaarder dan de oude, toch niet regt duidelijk, zoo als, bij voorbeeld, job IV:2. wordt hunne zeel niet uit den grond gerukt? en psalm LVIII:10. eer men die doornen voelt, verschroei hij ze. Bij de eerste plaats helpt de aanteekening te regt; maar niet bij de laatste. Misschien is hier kwalijk gedrukt. De vertaling van den Heer muntinghe, van schroeder ontleend, is hier duidelijk: De
heete wind verschroei den struik, terwijl hij bloeit, voor dat men kan zijn doornen voelen, en de korte aanmerking heldert ze fraai op. - De beruchte plaats, job XIX:25-27, (Ik weet, mijn Verlosser leest enz.) luidt bij van der palm: Ik weet, mijn Goël leeft. Hij zal ten laatste voor het stof opstaan. En, nadat dees mijn huid geheel vermolmd zal zijn, dan zal ik, van mijn vleesch ontdaan, God aanschouwen. Dien ik aanschouwen zal mij ten goede, en mijne oogen zien zullen, niet meer (van mij) vervreemd. Hoe smacht het verlangen in mijnen boezem! De Hoogleeraar is van gevoelen, dat deze plaats niet op eene tijdelijke herstelling van job tot vorigen welstand en voorspoed kan worden

{==505==} {>>pagina-aanduiding<<}
t' huis gebragt; maar verklaart zich niet duidelijk, hoe men ze dan, naar zijn oordeel, hebbe op te vatten. Hij zegt alleen, dat het kan uitgelegd worden wegens job's uitzigten in de eeuwigheid, mits men hem daaromtrent geene te heldere kennis toeschrijve; of van zijn vertrouwen, dat God zijne onschuld, al is het na zijnen dood, in het licht stellen, en zijne lasteraars bestraffen zal. Wij voor ons zouden het liefst verstaan van het vertrouwen, dat God hem, nog bij zijn leven, regtvaardigen, en zijne veroordeelaars beschamen zou: want dat job, zoo als de Heer van der palm wil, in alle zijne redenen, de hoop op herstel zou hebben opgegeven, en dat, zoo hij die hoop slechts één oogenblik had kunnen koesteren, hij met zijne vrienden niet in twistgeding zou hebben behoeven te treden, - dit moeten mij verklaren niet te kunnen toestemmen. - Allezins belangrijk is de aanmerking van wijlen h.a. schultens over dezen tekst. Ook gevalt ons diens vertaling beter, en is dezelve minder stroef; schoon wij ze nog wat vloeijender zouden wenschen. Zij verschilt van die van van der palm, in het wezenlijke, daarin, dat hetgeen deze overzet, van mijn vleesch ontdaan, gene vertaald heeft, met dit mijn ligchaam, hetwelk juist het tegendeel uitdrukt. Bij deze gelegenheid moeten wij zeggen, dat, ja wel, als van vertaling de rede is, wij dezelve, zoo veel met ons taaleigen en met duidelijkheid en vloeibaarheid bestaanbaar is, letterlijk verlangen; maar dat wij het letterlijke zouden opofferen, als de zin daardoor duister en de uitdrukking oneigen wordt. Wij zouden dan eene omschrijving gebruiken, en ons naar den aard der taal, waarin wij overbragten, schikken. Wij zouden dan, bij voorbeeld, in plaats van voor het slof opstaan,
liever vertalen door mij in gezondheid herstellen, - voor, als mijn huid geheel vermolmd zal zijn, (hetgeen zeker de eigenaardigste uitdrukking niet is) liever zetten, als mijne ziekte haar hoogste toppunt bereikt zal hebben, - voor, dan zal ik uit mijn vleesch God aanschouwen, schrijven, dan zal ik, in mijne herstelling tot gezondheid, Gods liefde mijwaarts

{==506==} {>>pagina-aanduiding<<}
erkennen, - voor, mij ten goede, stellen, als mijn vriend, en voor, niet meer van mij vervreemd, als op nieuw mijn weldoener. - Dit (zal men zeggen) is geene vertaling. Wij vragen: wat is dan, psalm XVII:3, mijn heimelijke gangen nagaat, (zoo als van der palm vertaalt) voor, des nachts onderzoek doet?
Wat nu de Aanteekeningen op dit werk betreft: wij moeten daarvan zeggen, dat zij aan die van de vorige Stukken gelijk zijn, en aan het oorspronkelijk ontwerp van den Heer van der palm volkomen beantwoorden. De tekst wordt in dezelven doorgaans wederom zoo duidelijk als kort, en somtijds zeer fraai, uit Oostersche gewoonten en zeden, toegelicht. - Of hier en daar, vooral in het aangeteekende over het boek van job, aan deszelfs Schrijver niet wel eens uitgebreider kundigheden in sommige vakken (de bergwerk- en sterrekunde bij voorbeeld) worden toegedacht, dan men, met grond, aan zijnen leeftijd kan toeschrijven, laten wij in het midden. - De uitdrukking, (in de aant. op job XXXVIII:19.) dat de aarde, met eene altijd gelijke helling, om, in plaats van op, of van, hare as draait, zal wel eene schrijf- of drukfout zijn. - In de aant. op hoogl. I:17 schuilt onbetwistbaar een misslag in het zeggen: ‘het denkbeeld, dat het landmeisje haar groene zitbank, met loof overschaduwd, een zoldering van cederen, en tafelwerk van cipressen zou noemen, is te overdreven’ enz.: want het is niet het landmeisje, maar de minnaar, die in den tekst spreekt. - Bij misslag wordt ook, in de heerlijke beschrijving van het paard, (job XXXIX:23-28.) aanhoudend hij, in plaats van het, gebezigd. - Nu en dan, hoewel schaars, kwam ons weder een woord voor, dat wij dachten door een beter verwisseld te kunnen worden, zoo als job XI:2. woordenkraam, voor snoeverij of gezwets. Hoofdst. XXXIX:6. smarte-kinderen, enz. Ook stieten wij op exempel, rebellie,
rebelleren. Zoo ook, bij herhaling, op het verouderde tien (in het Latijn vimen) voor teen. - In de aant. op spr. XXIII:31. hadden wij de vraag, op wat grond

{==507==} {>>pagina-aanduiding<<}
toch schrijft men thans sonkelen? voorzeker niet gewacht. Ook hadden wij, hier en daar, de afkeuring van sommiger uitleggingen, zoo als in de aantt. op psalm XXIX:3 LXXVIII:9. CLXXVI:4., wel wat leniger gewenscht.
Wij vertrouwen, dat de Hoogleeraar ons deze aanmerkingen ten goede zal houden. En, oordeelen onze Lezers, naar waarheid, dat zij meestal van klein belang zijn, het overtuige hen van de voortreffelijkheid des werks, hetwelk geene stof tot gewigtiger opleverde, en doe hen tevens zien, dat wij hetzelve wederom niet ter loops, maar geheel, opmerkzaam, en al snuffelend, hebben doorgezien.









Geschiedenis van de opkomst der Kerkhervorming in de Provincie Groningen, tot aan het jaar 1594; gevolgd door de Geschiedenis van de vestiging der Kerkhervorming in dezelfde Provincie, tot aan de Nationale Synode van Dordrecht in 1618 en 1619; uit echte stukken zamengesteld door Heino Hermannus Brucherus, in leven Predikant bij de Hervormden, en Rector der Latijnsche Scholen te Appingadam. Te Groningen, bij J. Oomkens. 1821. In gr. 8vo. XXIV, 502 en XXXIV Bladz. f 3-18-:

Het hier aangekondigd werk is, door wijlen deszelfs Schrijver, al vóór dertig jaren, of daaromtrent, vervaardigd, om te worden uitgegeven. Wat hem, sedert, daarvan hebbe teruggehouden, is den tegenwoordigen Uitgever, die, door aankoop, eigenaar van zijn handschrift is geworden, onbekend; doch deze meende, dat deszelfs uitgaaf niet langer aan het algemeen moest worden onthouden, daar het onlangs gevierde Eeuwfeest der Kerkhervorming de zucht ter beoefening der geschiedenis van deze merkwaardige verandering algemeen heeft opgewekt. - Elk heeft zijn oordeel vrij; maar wij zouden gedacht hebben, dat, daar wij nu reeds het derde jaar, na de

{==508==} {>>pagina-aanduiding<<}
plegtige herdenking der Kerkhervorming, achter den rug hebben, en daar, bij die gelegenheid, zoo vele geschriften zijn publiek gemaakt, waarin die geschiedenis, en inzonderheid ook die der hervorming van Groningen, in zoo vele bijzonderheden, vooral in die van den Hoogleeraar ijpeij, is toegelicht, het publiek weinig lust zou hebben, om, alleen over de laatste, nog weder een geheel afzonderlijk werk te lezen. En ware dit nu nog beknopt, uitmuntend van stijl en zonderling belangrijk, zoo mogt eene loffelijke vermelding en aanprijzing deszelfs vertier bevorderen. Maar, Lezer! het is, gelijk wij hebben aangewezen, een boek van 560 bladzijden; en wij moeten er van zeggen, dat wij er niets van dat belang en van elders onbekend in hebben aangetroffen, hetwelk ons de vele uren, aan eene gezette lezing besteed, genoegzaam vergoeden kon. Alleen de Kerkeördeningen, die achteraan gevoegd zijn, hebben voor den liefhebber hare waarde, en is men daarvoor den Uitgever dank schuldig.




Het Geloof der Christenen, tot nut van waarheidlievende Vrienden van het Christendom duidelijk en vrijmoedig voorgesteld, door J.G. Muller, Professor te Schashauzen. Uit het Hoogduitsch vertaald, door J. Corstius, Predikant te Hoogezand. Iste Deel. Te Groningen, bij W. Zuidema. In gr. 8vo. 286 Bl. f 2-8-:

Het was finds lang gewoonte, om bijna ieder Hoogduitsch geschrift voor den Nederlander te vertolken; en met regt vindt dit, thans vooral, gedurige afkeuring, vooral wanneer het geschiedt door vaderlandsche geletterden, die men voor eigen belangrijk werk genoegzaam berekend houdt. Onder de zoodanigen tellen wij den Eerw. corstius, en echter betuigen wij hem voor deze vertaling onzen welgemeenden dank; wij gevoelen het, in meer dan één opzigt, moeijelijke van zijnen arbeid, maar verblijden ons, dat dit moeijelijke hem niet heeft afgeschrikt, en dat hij ons godsdienstig publiek een werk

{==509==} {>>pagina-aanduiding<<}
ter lezing verzorgde, hetwelk van de uitgebreidste nuttigheid wezen kan, vooral bij den beschaafden stand, en misschien meer dan ooit voor de behoefte van onzen tijd berekend is. Alleen dit eerste deel kwam ons nog ter hand, en wij willen niet denken, dat gebrek aan aftrek de verdere vertaling deed achterblijven; ware dit zoo, dan hopen wij, dat onze tegenwoordige aanmelding mede zal werken, dat dezelve met nieuwen ijver kan worden voortgezet.
In 4 boeken is het oorspronkelijk werk asgedeeld; wij hebben alleen het eerste voor ons, en niets wordt medegedeeld van het volgend bestek; maar dit begin doet ons van den geleerden, oordeelkundigen en echt-Christelijken schrijver een zeer uitmuntend geheel verwachten. De vertaler verdeelde de bijzondere hoofdstukken in paragraphen, althans hij voegde boven dezelve opschriften, hetgeen de duidelijkheid en het geheugen zeer bevordert; terwijl zijne, niet zeer talrijke, aanteekeningen, aan den voet der bladzijden, voor mingeoefende lezers nuttig zijn.
De schrijver, niet onbekend met de zoogenoemde Religions-philosophiën in den smaak onzer eeuw, en bedreven in de nieuwere ophelderingen en uitlegging der H. Schrift, waarvan wij hier telkens bewijs vinden, kiest voor zich, met volle overtuiging, uit het Evangelie zelve te putten, hoe het geloof der Christenen, naar het Evangelie, behoort te zijn; houdt de gebeurtenissen van onzen leeftijd bijzonder geschikt, om verstand en hart te openen voor de goede, heilige, Goddelijke zaak, het Christendom; en schrijft voor eene klasse van beschaafde en min of meer geletterde vrienden van den Godsdienst, uit onderscheidene standen, van verschillende jaren en belijdenis. In dit eerste boek geeft hij ons de geschiedenis van Jezus en den geest zijner leer. Na de inleiding teekent hij de gesteldheid der wereld vóór het Evangelie, den invloed en de heilzame werkingen van het Christendom; waarop een overzigt volgt der eigene geschiedenis van Jezus. Voorts beschouwt hij in het bijzonder de ware menschheid van Jezus; hij vermijdt hier de beide uiter-
{==510==} {>>pagina-aanduiding<<}
sten, bij welke men in Jezus of het menschelijke, of ook het Goddelijke te zeer uit het oog verliest, in het laatste geval hetgeen Jezus van zijne betrekking tot God en menschen, zijne zending enz. leert grootendeels opvattende als toegevende schikking naar volksdenkbeelden en verwachting. Onafhankelijk van de godgeleerdheid der schole, wordt hier de Evangelische geschiedenis zorgvuldig nagegaan, en geleidt ons de schrijver bij de beschouwing der kindschheid en jongelingsjaren van Jezus, - zijne vorming door het voorvaderlijk geloof, - zijn doop, roeping en inwijding tot zijn ambt. Voorts beschouwt hij Jezus verzoekingen, en verder geheel deszelfs openbaar leven; terwijl het negende hoofdstuk 's Heilands
karakter opgeeft, en, hoe uitvoerig dan ook, bescheidenlijk slechts proeve eener schets van Jezus karakter genoemd wordt.
Het tiende hoofddeel behandelt den geest of het eigendommelijk karakter van het Christendom; bij welk onderzoek zich de schrijver hier zeer oordeelkundig verklaart, niet zoo zeer tegen hetgeen men rationalisme noemt, maar tegen het a prioristische zoogenoemd wijsgeerig stelsel, hetwelk mode geworden is, en eenen historischen gang van onderzoek als verstandig en redelijk aanprijst; en uit het voor ieder verstaanbaar Evangelie aanwijst, dat Jezus zijn werk wilde beschouwd hebben als eene onder de menschen nieuw te stichtene gemeente Gods, - eene kweekschool van geestelijk- en Godebehagelijk-gezinde menschen voor de toekomende, en een zout der aarde voor deze wereld; en verder opspoort der Apostelen grondleer, en in het bijzonder hetgeen Paulus, Petrus en Joannes zeggen van het Christendom. Hierop volgt het antwoord op de vraag: ‘hoe de mensch omtrent het Christendom verkeeren moet;’ en wordt aangewezen, dat hetzelve alleen onze hoogere behoeften bevredigt, het grootste geschenk van God, en het merkwaardigste verschijnsel in de wereld is.
De hoofdoorzaken der miskenning van den geest des Christendoms worden eindelijk nadrukkelijk en overtui-
{==511==} {>>pagina-aanduiding<<}
gend aangewezen, en dit eerste deel besloten met een aanhangsel, hetwelk nog iets zegt van de vroeger reeds opgegevene onderscheidene voorstellingen van den geest en het doel van het Christendom, en aantoont, dat het Evangelie noch enkel herstelling van den vroegsten Natuurgodsdienst, noch enkel zedelijke wet is; dat hetzelve almede geen zeer geschikt voorwerp is van wijsgeerige bespiegeling, maar ook even weinig alleen geschikt voor gevoel en bevinding; en dat de geschiedenis van Jezus als een wezenlijk noodzakelijk voorwerp van het Christelijk geloof moet worden beschouwd en behandeld. ‘In die geschiedenis, en, ten opzigte van ons, nog daarenboven in de onpartijdige historische betrachting (beschouwing) van de geschiedenis des Christendoms, sedert deszelfs invoering, en van deszelfs in de gevolgen heilrijken zamenhang met de algemeene geschiedenis, ligt, naast hetgeen uit den aard zijner leer volgt, het sterkste bewijs, dat christus niet, gelijk een Zoroaster of Confucius, een nieuw, door Hemzelven uitgevonden Godsdienststelsel heeft willen invoeren, maar dat zijn werk een voor de menschheid oneindig weldadig werk Gods is.’
De beoordeelaar neemt opregt voor zich over de volgende betuiging van den Eerw. vertaler: ‘Ik heb voor mijzelven, uit het lezen en bestuderen van dit werk, veel voor mijn verstand en hart geleerd; menige teregtwijzing, opheldering van hetgeen mij niet helder was, bevestiging van eigene, algemeen aangenomene en bijzondere gevoelens, en nog meer dan dit, heb ik aan den achtingwaardigen schrijver te danken; en ik twijfel niet, of menig lezer zal, reeds na het lezen van dit eerste deel, met mij instemmen en naar het vervolg verlangen.’





{==512==} {>>pagina-aanduiding<<}

Kort Begrip der Waarheden en Pligten van den Christelijken Godsdienst, door G. van Kooten, Predikant te Dordrecht. Te Dordrecht, bij J. de Vos en Comp. 1820. In kl. 8vo. VIII en 66 Bl. f :-6-:

De Weleerw. van kooten heeft met dit leerboekje een drieledig oogmerk zoeken te bereiken: de kennis aan en belangstelling in den Bijbel bij zijne leerlingen te bevorderen; hun een fonds van de treffendste, leerzaamste en troostrijkste bijbelspreuken, over alle waarheden en pligten, en bruikbaar in alle standen en betrekkingen, door het geheugen in het hart te storten; en hun het echtste Christelijk onderwijs uit de zuivere bron der waarheid mede te deelen. En deze oogmerken heeft de helderdenkende en brave Leeraar volkomen bereikt.
Reeds lang gevoelde ieder verlicht Godsdienstleeraar behoefte aan zulk eene handleiding, om het bijbelsch, historisch, leerstellig en zedekundig onderwijs voor de jeugd bekwamelijk te vereenigen: maar het ontwerp en de uitvoering van dit boekje zijn den echt eenvoudigen en schranderen geest van van kooten waardig. Het geheele onderwijs wordt in acht Hoofdstukken medegedeeld, welke handelen, over den Godsdienst in het algemeen en den Bijbel, - God, - de Schepping en de Voorzienigheid, - de Engelen en de Menschen, - de Verlossing van den Mensch, - het Geloof aan den Heere Jezus Christus, - de bijzondere Pligten van den Christen, - den Dood en den toekomenden Staat der Menschen. In het vierde komt de leer voor, zoo wel van des menschen val en verbastering, als van zijnen hoogen rang en waarde. Het vijfde is in vier Afdeelingen gescheiden, waarin voorkomt: Hetgeen God gedaan heeft ter verlossing van den mensch vóór de komst van den Heere Jezus Christus, - Geschiedenis van den Heere Jezus Christus tot aan zijn laatste lijden, - Geschiedenis van Jezus laatste lijden en dood, - Geschiedenis van de begrafenis, de

{==513==} {>>pagina-aanduiding<<}
opstanding en de verheerlijking van Jezus, en - Het oogmerk en de gevolgen van Jezus komst op aarde. Het zevende Hoofdstuk bevat, in vier Afdeelingen, de Pligten omtrent God, - de Pligten jegens onze Medemenschen, - de Pligten jegens ons zelve, en de Pligten van den openbaren Godsdienst.
Rec. houdt dit onderwijs voor volledig: het is geschikt voor kinderen en eerstbeginnenden; en tevens is het genoegzaam, om meer gevorderden tot het afleggen der Christelijke geloofbelijdenis voor te bereiden. Immers, zoo de inhoud van dit boekje wèl verstaan en van harte erkend wordt, kunnen wij niet bevroeden, wat er in eene goede belijdenis meer zou mogen geëischt worden. En, opdat er daartoe niets in ontbreken mogt, heeft de Schrijver gezorgd, dat de Lijst der Bijbelboeken, de twaalf Artikelen des Geloofs, het Gebed des Heeren, de Vragen bij het bevestigen der Ledematen en voor het H. Avondmaal, in de Hervormde Gemeente gebruikelijk, ook hier gevonden worden.
Zoo veel over de stoffe van dit onderwijs: zij is regt bijbelsch, echt Christelijk, en voor klein en groot genoegzaam. Nu nog iets over den vorm.
De ervarene en doorzigtige van kooten wist wel, dat de vragen, in de gewone leerboekjes voorkomende, zelden van buiten geleerd worden, terwijl de leerlingen zich doorgaans slechts over de antwoorden bekommeren; en dat, zoo deze almede, door het veel hooren, in het geheugen worden geprent, zij meestal weinig overdacht, en dus niet wel begrepen worden. En hoe gebrekkelijk moet eene kundigheid zijn, verkregen door een antwoord, waarvan men de vraag niet weet of overdenkt! Wij zwijgen nog van zulke antwoorden, in sommige boekjes voorkomende, die zonder de vraag geen' volledigen zin uitmaken. Daarom heeft de Schrijver, in plaats van vragen en antwoorden, zijn onderwijs in stellingen, die doorgaans kort en zeer klaar zijn, medegedeeld, en onder dezelve meestal eenen, somwijlen meer teksten uit de H.S. uitgedrukt, en nog eenige daarbij aangeteekend. Deze

{==514==} {>>pagina-aanduiding<<}
vorm van stellingen verpligt den onderwijzer, om daaruit zelf vragen te vormen, en den leerling, om op deze vragen naauwkeuriger te letten, dan hij op de vragen in gewone vraagboekjes doet; terwijl de onderwijzer, bezwaarlijk zijne vragen over eene stelling altijd met dezelfde woorden kunnende voorstellen, door zijne afwisseling hierin het regt verstand der stelling reeds grootelijks bevordert. Voorts zijn, door het geheele boekje heen, eenige dezer stellingen, en de daarbij behoorende schriftplaatsen, gemerkt, als geschikt voor meer gevorderden, en die dus in een' eersten cursus kunnen overgeslagen worden. En de keus der teksten is overal zeer gepast, oordeelkundig, en den geoefenden uitlegger waardig.
Wij zijn breedvoeriger geweest, dan wij in het beoordeelen van leerboekjes, het meerendeel van welke zelfs doorheen onvermeld moet blijven, anders kunnen zijn: maar Rec. achtte zich daartoe verpligt, door de uitstekende waarde van dit boeksken, hetwelk hij niet zoo sterk aanbevelen zou, zoo hij deszelfs ongemeen nuttige bruikbaarheid niet bij eigene ondervinding had leeren kennen; en deze verklaring verstrekke eenigermate ter vergoeding voor het al te lang gerekte uitstel onzer aankondiging.
Dewijl de bescheidene Schrijver verklaart, dat het hem aangenaam zijn zal, aanmerkingen te ontvangen, en zich verbindt om van teregtwijzingen gebruik te maken, vinden wij ons geroepen, om twee of drie kleinigheden (gewigtigere misslagen vonden wij niet) aan te wijzen.
Voorzeker is het tegen des Schrijvers bedoeling, dat dezelfde tekst tweemaal uitgedrukt voorkomt: dat is het geval bij de derde Stelling van Hoofdst. I, en de achtste in de tweede Afdeeling van Hoofdst. V. - In de derde Afdeeling van Hoofdst. V, de vierde Stelling, meent Rec. eenen misslag tegen eene zuivere en juiste schrijfwijze te vinden, en zou, in plaats van: het berouwde hem terstond, gaarne lezen: deze had daar terstond berouw van. - De derde Stelling in de vijfde Afdeeling ald. is, naar Recs. oordeeel, te groot, om van buiten geleerd te wor-
{==515==} {>>pagina-aanduiding<<}
den; ook geeft de aanmerking, onder No. 3 bij deze Stelling voorkomende, aan den kundigen lezer wel veel lichts over van kooten's heldere en Evangelische denkwijze, maar gaat te diep voor de meeste jonge lieden, althans voor kinderen. - Bij de vierde Stelling derzelfde Afdeeling zou Rec. gaarne Matth. XXVIII:18, ten minste aangehaald, gevonden hebben.
En hiermede zij onze aanprijzing van dit schatbare boekje besloten, waarvan wij eenen tweeden druk voor ons hebben, maar, ten beste der Kerk, en tot heil van het opkomend geslacht, door reine, Bijbelsche Godsdienstkennis te bevorderen, nog vele, zeer vele uitgaven wenschen te beleven.

De voornaemste Waerheden der Christelijke Religie, getrokken uyt en voorgesteld met de eygen woorden der H. Schriftuere. St. Nicolaes, bij E. Dorey. 1821. In 12mo. 35 Bl.

Dit werkje, enkel uit bijbelteksten bestaande, naar aanleiding van 2 Tim. III:15, 16, volgens eene vertaling der Vulgata, te Antw. 1599 bij j. mourentorff gedrukt, geeft eerst die bijbelplaatsen op, welke ons de zaligheid leeren door het geloof in Jezus Christus; terwijl in het tweede aangetoond wordt, hoe de H.S. nuttig is om te leeren, te wederleggen, te bestraffen, en te onderwijzen in de regtvaardigheid.
Onder eenige rubrieken wordt aangewezen, wat de H.S. leert van hare waarde en gebruik, de overleveringen, het doel, de vereischten, en over den ongehuwden staat der geestelijken, vagevuur, laatste oliesel, enz. enz. door de bijbelteksten op te geven.
Aan het einde is eene aanteekening geplaatst, reden gevende, waarom sommige teksten slechts zijn opgegeven, en niet afgeschreven; namelijk om het werkje niet te duur te maken, en omdat, de lust bij den katholijken lezer opgewekt zijnde om de H.S. geheel te bezitten en te lezen, die

{==516==} {>>pagina-aanduiding<<}
plaatsen nagezien kunnen worden. Men verwacht, dat elk regtschapen pastoor of Curé zijn' parochiaan daarin behulpzaam zal zijn, zoo ze, zegt de aanteekenaar, niet gelijk willen zijn aan de Pharizeën, Matth. XXIII. Die aanteekening, vernemen wij, heeft veel ergernis gegeven aan hen, wien geheel de inhoud niet smaken kan, zoo min als het Sermoen van den Vicaris-generaal van Mechelen; zelfs zegt men, dat de Gouverneur van de provincie, waar dat stukje gedrukt is, deszelfs schrijver bij den Koning aangeklaagd zou hebben; hetgene wij echter moeijelijk gelooven kunnen, daar waarheid en dwaling in den Godsdienst niet van het gebied der Koningen is, en dit stukje geen woord of letter bevat, dat met de staatkunde in aanraking komt. Zoo wij wèl onderrigt zijn, vreest de auteur ook zoo weinig alles, wat men in het werk gesteld heeft om hem bang te maken en te ontmoedigen, dat het stukje eerlang in het Fransch, en vervolgens ook in het Spaansch, Italiaansch, Engelsch en Hoogduitsch zal uitgegeven worden.

De Venerische Ziekten in hare verschijnselen, uitwerkselen, aard en geneeswijze volledig behandeld, door F. Swediaur, M. Dr. Uit het Fransch vertaald en met Aanmerkingen vermeerderd door G. Verrijn Stuart, M. Dr. II Deelen. Te Amsterdam, bij C.G. Sulpke. 1820. In gr. 8vo. I. 546, II. 519 Bl. f 8-8-:

De Venerische Ziekten geven, buiten tegenspraak, een treffend bewijs van de vorderingen der hedendaagsche Geneeskunst. Deze heeft haar inderdaad geheel in bedwang, en de slagtoffers, welke zij velt, zijn zulks alleen door de domheid van sommige onwaardige kunstoefenaren, of door eigene achteloosheid, niet door het onvermogen der kunst. Tot deze verbetering van de kennis en behandeling dier afschuwelijke kwaal heeft het werk, waarvan wij thans eene Nederduitsche vertaling mogen aankondigen, zeer

{==517==} {>>pagina-aanduiding<<}
veel bijgedragen. Het is dan ook, in het oorspronkelijke, algemeen bekend; en wij zouden daarom eene meer opzettelijke beschouwing van hetzelve als overtollig aanmerken, indien dit Maandwerk ook niet in handen van zulke Geneeskundigen kwame, welke het voorregt eener wetenschappelijke en geletterde opvoeding hebben moeten missen. Voor dezulken inzonderheid wordt het volgend beknopt verslag geschreven, waarbij wij ons eene enkele aanmerking zullen veroorloven.
Dit werk is in twee deelen verdeeld. Het eerste loopt over de ziekten der genitalia en andere uitwendige gebreken, welke na of door den bijslaap ontstaan of voortgeplant worden, en welke te voren doorgaans allen als venerisch beschouwd werden. In het tweede spreekt de Schrijver over de eigenlijke venerische ziekte, of lues syphilitica, in alle derzelver zoowel in- als uitwendige verschijnselen en wijzigingen. Deze beschouwing is, in beide deelen, vooral praktisch, en met dadelijke aanwijzing, zoowel der teekenen, waaraan de bijzondere venerische kwalen en derzelver loop gekend worden, als der behandeling, welke den Schrijver, die zich in dit vak der Geneeskunst een' grooten roem verworven heeft, het doelmatigst en heilzaamst is voorgekomen. Deze praktische behandeling wordt echter hier en daar door meet wetenschappelijke beschouwingen afgebroken, en, in de twee eerste Hoofdstukken van het eerste deel, voorafgegaan door een kort geschiedkundig overzigt, zoowel over hetgene de Ouden van de ziekten der genitalia meer in 't algemeen, als van hetgene latere Schrijvers over de venerische ziekte in 't bijzonder hebben te boek gesteld. Het blijkt daaruit, dat, bij de Ouden, reeds vele ziekten derzelven bekend waren, ook zulken, die door den bijslaap worden voortgeplant; dat de oorsprong der syphilis zeer duister is; dat deze echter niet in verband staat met de ontdekking van Amerika, als vindende men, vóór deze, er reeds sporen van in Europa, althans geene duidelijke bewijzen, dat dezelve door de vlotelingen van columbus in Spanje gebragt, en vandaar aan het

{==518==} {>>pagina-aanduiding<<}
overige van Europa is medegedeeld. Veelmeer schijnt deze kwaal, als de meeste huidziekten, van Afrikaanschen oorsprong. Ook komt het ons, met swediaur, niet onwaarschijnlijk voor, dat zij reeds voorlang, en onder andere gedaanten en naam, in onderscheidene wereldstreken heeft gewoed, en dat de ziekten der genitalia, bij de Grieken en Romeinen bekend, overblijfselen waren van eene kwaadaardiger kwaal, even als onze tegenwoordige venerische ongemakken van de schrikkelijke ziekte, die, onder den naam van syphilis, in de vijftiende eeuw Europa verwoestte, en die, zoo als uit vele voorbeelden blijkt, niet alleen door den bijslaap en de genitalia, maar ook op andere manieren besmette.
Na deze geschiedkundige ophelderingen, volgt er, in het derde tot vijfde Hoofdstuk, eene beschouwing van de ziekten der genitalia, door het syphilitisch gift veroorzaakt. De Schrijver onderscheidt dezelve, in de eerste plaats, van andere uitvloeijingen uit die deelen, en onderscheidt vervolgens den ontstekingachtigen druiper, welken hij Blennorrhagie noemt, van die uit verslapping der deelen ontstaat, waaraan hij den naam van Blennorrhoe geeft. De eerste is het gevolg eener niet zelden zeer oppervlakkige besmetting, en bepaalt zich nu eens tot eene ontsteking van het slijmvlies der pisbuis, verspreidt zich dan eens verder, doet de genitalia en nabijgelegene organen aan, en veroorzaakt zelfs, door opstopping, onderscheidene plaatselijke gebreken, zoo als oogontsteking enz., en zelfs somtijds algemeene venusziekte; gaande de Schrijver, met zeer veel reden, het gevaarlijk gevoelen derzulken tegen, die meenen, dat de algemeene syphilis nooit zonder voorafgaande verzweringen plaats heeft. De behandeling, welke hij aanprijst, is zeer eenvoudig; dikwijls is er niets anders noodig, dan verzachtende en zuiverende inspuitingen, eene ontstekingwerende behandeling, en alleen dàn het gebruik van kwik, wanneer de toevallen hevig of langdurig zijn, of opgevolgd worden door ziekelijke aandoeningen in het geheele gestel. - Hoewel volkomen overtuigd, dat er, ter gene-
{==519==} {>>pagina-aanduiding<<}
zing van elke, zelfs syphilitische, Blennorrhagie op zichzelve, geen kwik noodig is, gelooven wij echter, dat de voorzigtigheid gebiedt, nooit zoodanig een' lijder zonder het gebruik van kwik voor genezen te houden, althans niet, zoo hij meer dan eens door de kwaal is aangetast geweest, of dezelve in eene Blennorrhoe ontaardt; welk laatste de Schrijver mede beweert, en niet genoeg ter harte genomen kan worden. Niet minder overtuigend zijn
de waarnemingen en redeneringen, welke swediaur aanvoert tegen het nadeel van scherpe en zamentrekkende inspuitingen, hoewel anders de inspuitingen meer genegen, dan wij dit, door herhaalde ondervinding, wezen mogen. In de tweede Afd. van dit Hoofdst. spreekt de Schrijver bijzonder over de Blennorrhagie bij vrouwen, en merkt daarbij aan, dat dezelve zelden zulke hevige verschijnselen te weeg brengt als bij mans, maar daarentegen, wegens de grootere uitgebreidheid der aangedane oppervlakte, eer aan verzweringen en algemeene venusziekte blootstelt. De verschillende gesteldheid der vrouwelijke deelen vereischt voorts eenige wijziging in de behandeling, welke de Schrijver aanwijst. Het vierde Hoofdst. gaat over de Blennorrhoe, of zoogenaamden nadruiper, welken de Schrijver mede niet altijd als van venerischen oorsprong beschouwt, en waarbij men inzonderheid op de verzweringen en vernaauwingen in den pisweg moet letten, welke daarmede kunnen gepaard gaan. In dit Hoofdst. deelt swediaur ook eenig nader onderrigt mede omtrent de inspuitingen, welke zoo nadeelig zijn, wanneer zij niet met genoegzame voorzorgen worden in 't werk gesteld. Tevens leert hij de doclmatigste inwendige behandeling kennen. In het vijfde Hoofdst. wordt inzonderheid over het zwellen der testiculi, funiculus sperm. en epididymis gehandeld. Hetzelve heest meestal na eenen opgestopten druiper plaats, maar moet echter niet aan eene dadelijke opslorping van het gift worden toegeschreven, veelmeer aan eene zamenstemming tusschen die deelen en de pisbuis. De testiculi zijn hier eigenlijk minder aangedaan, dan de epididymis en funiculus; het gebrek ontstaat meest door hevige prikkeling dier deelen,

{==520==} {>>pagina-aanduiding<<}
en wordt, behalve door weekmakende en verzachtende middelen, vooral door herstelling der uitvloeijing genezen, waartoe het blootstellen der genitalia aan den damp van kokend water, met een weinig azijn vermengd, en, dit middel falende, het gebruik van min of meer prikkelende bougies wordt aanbevolen. Bij alle ziekten der testiculi, en zelfs bij eenigzins hevige Blennorrhagiën en Blennorrhoën, dringt de Schrijver zeer op het dragen van een' schortband. Aan het einde van dit Hoofdstuk spreekt swediaur over de verharding der testiculi, waarbij hij ook de epididymis voornamelijk vond aangedaan. Dezelve heeft zeer dikwijls andere dan venerische oorzaken, b.v. zelfbesmetting. Is de syphilitische verharding hardnekkig, zoo raadt hij het verwekken van eene kunstige Blennorrhagie aan. Daartoe is het echter niet noodig, den lijder het venussmet in te enten; eene eenvoudige of meer prikkelende bougie kan tot het oogmerk volstaan. - Het zesde Hoofdst. bevat eenige waarnemingen en aanmerkingen over de oogontsteking en doofheid, ten gevolge eener opgestopte venerische Blennorrhagie. De Schrijver onderscheidt deze ziekten van dergelijke aandoeningen, welke uit algemeene syphilis ontstaan. Hij nam eene hevige heete (acute) oogontsteking waar, na opstopping van druipers door koude, en, zoo het ons voorkomt, bij te gelijk plaats hebbende grootere inspanning der oogen, b.v. waken in eenen kouden nacht. Wanneer men niet de sterkste plaatselijke ontstekingwerende geneeswijze, en eene tegenprikkeling aanwendt in de pisbuis, eindigt dit meest met vernietiging van het orgaan, althans van het gezigt. Eene meer slepende, drooge
ontsteking der oogleden wordt insgelijks best door herstelling der uitvloeijing door de pisbuis weggenomen. Bij deze gevallen werd geen kwik aangewend, zonder hetwelk de genezing zeker niet had plaats gehad, indien er waarlijk gift opgenomen en naar het oog verplaatst ware. Hetgene de Schrijver van het zevende tot negende Hoofdst. over de zwelling der knie (gononcus), de phimosis en paraphimosis, en daaruit soms ontstaande ontaar-
{==521==} {>>pagina-aanduiding<<}
dingen van het membrum virile, zegt, komt op het ook van elders bekende neêr. In het tiende Hoofdst. spreekt hij over de moeijelijke waterlozing en geheele pisopstopping. Swediaur bemoeit zich hier vooral, om het ontstaan van dat gebrek, als het gevolg van Blennorrhagiën, en daaruit ontstaande verzweringen en vernaauwingen van de pisbuis, aan te toonen, en het nut der bougies en der kunstmatig herstelde uitvloeijing. Hij merkt echter tevens aan, hoe dikwijls dit gebrek uit andere oorzaken ontstaat, waaromtrent hij het noodige zegt, dringende voorts, in alle gevallen, zeer op eene algemeene behandeling, geschikt naar het gestel van den lijder. Ook spreekt hij zeer uitvoerig over de kunstbewerkingen, waardoor men, in sommige gevallen, bij volslagene pisopstopping, ontlasting te weeg brengt. - In het elfde Hoofdst. wordt eene der oorzaken, welke de pisopstopping veroorzaken, de zwelling, namelijk, en verharding der voorstanderklier, beschouwd, waarin swediaur vooral den beroemden desault volgt, hier en daar evenwel zijne aanmerkingen tusschen voegende. Wanneer het gebrek ontstaat na eene venerische Blennorrhagie, is het aanwenden van bougies, benevens inwrijvingen van kwikmiddelen, niet zelden heilzaam. Het twaalfde Hoofdst., over de zweren der genitalia, het dertiende, over de opzwelling
der watervaats-, in 't bijzonder der lies-klieren, en het veertiende, over de plaatselijke uitwassen en kloven, zijn in denzelfden geest geschreven; de Schrijver beschouwt deze gebreken als plaatselijke aandoeningen, door de prikkeling van het venussmet veroorzaakt, of door sympathetische aandoeningen, maar zonder dat de smetstof opgenomen, door het ligchaam voortgeplant, of dit laatste er in de menging zijner bestanddeelen door veranderd wordt.

(Het vervolg en slot hierna.)





{==522==} {>>pagina-aanduiding<<}

Tafereelen uit het noordelijk gedeelte van Duitschland. Door Dr. Meijer, Domheer. Naar het Hoogduitsch. Met Platen. Te Dordrecht, bij Blussé en van Braam. In gr. 8vo. 386 Bl. f 3-12-:

Dit in schoonen stijl geschreven, en ook alzoo vertaald, werk behelst een aangenaam onderhoud. Het begint met eene, uit de ziel opwellende, klagte over Hamburgs verwoesting en tegenwoordigen gezonken staat. Op deze volgt eene beschrijving van de groote, door davoust over de beide armen der Elbe, van de Hamburger-poort af tot aan de slotpoort van Haarburg, geslagene brug, lang 1 1/12 Duitsche mijlen, de Duitsche mijl = 2 uren; dus veelligt de grootste brug in de bewoonde wereld, en door de Hamburgers de brug des Duivels genaamd; en inderdaad - zegt de schrijver - is zij ook in vele opzigten een werk des Duivels te noemen. Ook in en om Haarburg zijn nog de sporen van verwoesting en moedwil; maar de Franschen hebben goede wegen aangelegd. De Lunenburger-heide is niet zoo erg als vele reizigers haar maken, en nog al vrij winstgevend, door inzameling van wilde vruchten en bijen- en schapenteelt. Het geschetst contrast tusschen de noord-Duitsche heidorpen, door de Franschen zoo veracht, en de dorpen om Parijs, geeft van deze laatste een akelig denkbeeld. Aanvallig en uitnoodigend is de nadering van Zelle aan beide zijden. De schrijver verwijlt bij het monument in het voormalig verblijf (oud Hertoglijk slot) en bij de doodkist der verstootene carolina mathilda; doch de geschiedenis dezer Koningin wordt onduidelijk, in algemeene omtrekken, gegeven. Zoo wel ten aanzien van de omstreken als de inrigting der stad zelve, den edelen aard der voornaamste bewoneren, derzelver smaak, kunstliefde, omgang en liberale denkbeelden, verschijnt Hanover in een bekoorlijk licht. Uitweiding over Göttingen.
Het bekoorlijk dal van Bruggen is dit-
{==523==} {>>pagina-aanduiding<<}
maal de grens van des reizigers togt naar 't zuiden. Van dit dal, en des reizigers herinneringen uit zijnen akademietijd te Göttingen, ontvangen wij eene liefelijke beschrijving. Landgoed van bennigsen, en karakter van dezen verlosser van noord-Duitschland. De geneesbronnen van het Weser-gebergte uitvoerig beschreven. Buckeburg levert herinneringen op aan doorluchtige personen, en de kerk dier stad bevat een kostbaar praalgraf, maar hetwelk aan de verbastering der Nederlandsche school in de XVIIde eeuw herinnert, alsmede aan de Italiaansche kunst. De Westfaalsche poort en de klippen maken den ingang uit tot de klassieke velden, waar herrmann de Romeinsche legioenen overwon; van welke velden eene bijgevoegde plaat, verkleinde nabootsing van eene grootere, door tischbein op de plaats zelve ontworpen, een gezigt oplevert. De knorrige en inhalige hospes eener kleine herberg op den Mons Antonii - thans Jakobsberg - was moeijelijk te bewegen om eenige schoten te doen uit zijne kleine kanonnen, geplaatst ten einde den merkwaardigen weêrklank tegen den berg aan de poort, en tegen het, aan deszelfs voet liggend, steedje Hansbergen, te doen hooren. De gezigten op de rotshoogten van het Weser-gebergte verklaart de reiziger, door penseel noch pen te kunnen afgebeeld worden. Wat hij echter van deze omstreken zegt, deed ons het onvoldoende, en te vergeefs het verlangen naar eigene aanschouwing prikkelende, van schilderachtige (pittoreske) beschrijvingen gevoelen. De velden, rivieren en bosschen dragen hier allen eenen geschiedkundigen naam, aan varus nederlaag herinnerende. Geschiedenis en
gesteldheid van het gastvrij klooster Loccum, en de veelzijdige verdiensten van deszelfs Prior. Het biduur aldaar is zeer stichtelijk, de kloosterkerk eenvoudig, de bibliotheek van het klooster niet onbelangrijk, en het bosch van Loccum zeer schoon aangelegd, dragende, volgens oud gebruik, den naam van het Paradijs. De ‘terugblik op schriktooneelen’ is merkwaardig door de schets, die daarin gegeven wordt van de lage en angstvallige houding van

{==524==} {>>pagina-aanduiding<<}
davoust bij zijnen terugtogt, en belangrijke ontboezeming en aanmerkingen. - De reiziger is nu in zijne vaderstad Hamburg teruggekomen, en heeft den togt, die de eerste helft van dit werk beslaat, geëindigd.
De tweede helft bevat eene reis in Holstein, in den zomer van 1815. De intrede in dit land, waarvan de reiziger zich het schoonste denkbeeld had gevormd, beantwoordde aan dit denkbeeld in geenen deele; want tegen de heide, die hij over moest, was de Lunenburger een lusthof. Aan gene zijde van Segeberg verandert echter het tooneel. Deze landstreek bezit waarschijnlijk eenige volkaansche eigenschappen, en sommige natuuronderzoekers kennen aan den Ascheberg eenen zoodanigen oorsprong toe. De oude blinde jager horn, op het landgoed van Ascheberg, eene merkwaardigheid in velerlei opzigt. Uit Ascheberg doet de reiziger eenige vermakelijke uitstapjes naar naburige oorden; en met de verzekering, dat zij zuivere, onvervalschte waarheid is, ontvangen wij bij deze gelegenheid een verhaal van eene droomverschijning, welke den Hamburgschen bekwamen portretschilder gröger in staat stelde, de overledene echtgenoote van den Deenschen Majoor B*****, nooit door hem gezien, welgetroffen te schilderen. De reiziger nadert het ontzaggelijk schouwspel der Oostzee; maar het genot wordt verbitterd door de, hier en door bijkans geheel Holstein, met losse granictklompen bestrooide wegen. De schilderachtige beschrijvingen der landgoederen aan de Oostzee, door den reiziger gegeven, zijn voor geene uittreksels vatbaar; met belangstelling zullen zij gelezen worden. Te Kiel werd door de studenten, op eene, hun door een overoud akademisch regt vergunde, wijze, het krooningsfeest des Konings gevierd. Instituut tot onderwijs in de boomkweekerij Dusternbrook, waar niet ver af is de inrigting tot onderwijs in de vruchtboomkweekerij. In geheel Holstein, maar inzonderheid in deze streken, is het legioen groote
raven, die, indien de, tot hare afwering aangestelde, gewapenden slechts eenen enkelen avond hunnen pligt verzuimen, binnen weinige uren alle vruchten ver-
{==525==} {>>pagina-aanduiding<<}
slinden, eene vreesselijke verschijning en eene wezenlijke landplaag. Voor eene bijzondere verzameling van schilderstukken, platen en teekeningen, is die van den Heer schmidt, te Kiel, bevattende schilderstukken twaalfhonderd-en-vijstig, teekeningen duizend, en koperen platen niet minder dan tweeëntwintigduizend, al zeer merkwaardig. De Harmonie, een Instituut voor wetenschappen en voor gezelligheid, dient echter meest de laatste. De tolregten in het kanaal van Kiel zijn wel aanzienlijk, indien, vóór eenige jaren, een Oostindisch schip achtduizend thaler, berekend tegen eenen schelling van den thaler = circa twee gulden Holl., van de waarde der lading moest betalen. Wijders volgen weder beschrijvingen van onderscheidene landgoederen in de omstreken van Kiel.
Het eigenlijk tijdstip van de verbetering der landhuishouding in Holstein bereikt nog in lang geenen halven menschelijken ouderdom. De afschaffing der lijfeigenschap had er den krachtigsten invloed op; gelijk ook het klassiek werk van den kundigen agronomist thaer. Stijgende prijzen en verhoogde opbrengsten van het land dwongen den eigenaar, naar het meeste voordeel uit te zien. Bijzonder nuttig is de bemesting met mergel; doch is een verkeerd of overdreven gebruik van dit middel vergiftig en doodelijk. Na den landbouw is de veeteelt van belang in het Holsteinsche; beloopende het getal der melkkoeijen op groote landgoederen vaak van drie- tot vijfhonderd, welke de Hollanderijen, of melkhuizen, den geheelen dag in beweging houden. De zuivere jaarlijksche opbrengst van eene goede koe wordt op 24 thaler geschat. Gevaarlijk zijn de stieren voor den wandelaar; veelligt nog gevaarlijker de stootende rammen; voor plagende kinderen ook de getergde mannetjes van de ganzen. Eene soort van oproerigheid, genaamd het doorbreken, vindt ook soms onder de kudden plaats. Met schapensokkerij houdt men zich in Holstein weinig op. Kleine boeren en handwerkslieden in de dorpen beoefenen met ijver de bijenteelt. Van merkelijk aanbelang is de vijvervisscherij. Bij het zegenrijk gevolg des landbouws voegde zich een onheil, namelijk de zucht tot het koopen en zwendelen van landgoederen, benevens uitsporige bouwlust. Deze veroorzaakten uitsporige houtvellingen; en, in verband met deze misbruiken, veroorzaakten de uitzuigende Franschen het bederf van zeer vele grondeigenaars.

{==526==} {>>pagina-aanduiding<<}

Na deze uitweiding over den Holsteinschen landbouw ontvangen wij weder een aantal schilderachtige beschrijvingen van onderscheidene oorden. Holstein het vaderland inzonderheid der beuken, maar ook der eiken. De stand der Holsteinsche dorppredikanten is, ten aanzien van de inkomsten, wel zeer verschillend, maar toch toereikend om onbezorgd te kunnen leven. De middelplaatsen brengen duizend, de hoogste tot drieduizend thaler op. Ook voor de dorpscholen is gedeeltelijk goed gezorgd. Karakter der Holsteinsche boeren, gunstig geschetst; maar hun toestand is in latere tijden bezwaard geworden. Er worden op de dorpen weinig bedelaars gevonden, en ook geenen geduld. Holstein onderscheidt zich door zijne volksfeesten, en onderscheidene ligchaamsoefeningen zijn er in gebruik; maar in de laatste jaren zijn, met de opgeruimdheid der landlieden, ook de meeste dezer spelen verdwenen. Schierensee, en merkwaardige geschiedenis van deszelfs aanlegger. Oorlogsrampen, door Holstein geleden. Alleen Emkendorf en deszelfs district hebben de maanden Dec. 1813 en Jan. 1814 meer dan 36,000 thaler gekost. Algemeen heerschende geest van gastvrijheid in Holstein. Beschrijving van gedenkteekenen uit de tijden der oude Germanen. (Eene plaat vertoont eenige in de Hunnebedden gevondene overblijfsels.) De Proostdij van het Albert-Orlamundsche klooster wordt uitvoerig beschreven als een merkwaardig plekje gronds, doch waar vreemdelingen schier niet geduld worden, waar eene zotte oude kleederdragt de vrouwen misvormt, overdrevene praalzucht en ligtzinnigheid, benevens speelzucht, heerschen, en de zeden bedorven worden door het zoogenaamde vensteren, 's nachts door de vensters naar de dienstmeiden klimmen, der boerenknapen. Eutin, een schoon
Vorstendom, 9½ □ mijlen groot, door 19,000 zielen, in zes enzeventig dorpen, een vlek en eene stad, bewoond, en be staande alleen door akkerbouw en veeteelt, maar ook geteisterd door de laatste ongeluksjaren. Goede policie en armenwezen aldaar; dus geene bedelarij. Weduwen- en weezensonds, kerkelijke inrigtingen en landscholen, enz. - De reiziger keert over Lubeck naar Hamburg terug; sluitende zijne reisbeschrijving door het schoon gedeelte van Holstein met de, van tijd tot tijd herhaalde, klagten over de slechte wegen, welke de reis door hetzelve verbitteren.
De reiziger betuigt, bl. 363, zelf wel te gevoelen, dat hij, voor den lezer wat al te menigvuldig, schilderde; dan,

{==527==} {>>pagina-aanduiding<<}
hij verontschuldigt zich daarover; en wij laten die verontschuldiging te gereeder gelden, daar hij ons Tafereelen wilde leveren.




De Harmonie in het Heelal, en andere Gedichten, door H. van Loghem. Te Rotterdam, bij J. Immerzeel, Jun. 1821. In gr. 8vo. 141 Bladz. f 2-8-:

Wij noemen dit dichtwerk een geschenk. Van loghem bewijst, dat hij, hoe groote drom van ware Dichters rondom hem zong, niet alleen, schoon niet zoo openlijk, zijne zangen uitte, maar, zoo wij althans wel geluisterd hebben en onderscheiden kunnen, zonder nabootsing, op zijne hem eigene, hem kenmerkende wijze, zingen bleef. Dezen bundel doorlezende, welken van onze thans ons verrukkende Zangers gij tusschenbeiden ook hooren moogt, zult ge hiervan overtuigd kunnen worden. En dat de wijze, op welke van loghem de schoone kunst behandelt, hem aanspraak op den naam van Dichter geeft, heeft reeds het ons bekende genoegen beslist, hetwelk het grootste gedeelte van dit boekdeel verschaft heeft, ook aan hen, die, zoo goed als eenig Recensent, ooren hebben om te hooren.
Wij bedoelen het uitvoerige dichtstuk, De Harmonie in het Heelal, in vijf Zangen bearbeid, en eenige Nos. van ons Mengelwerk versierende; waarom wij ook van dit stuk geene breede melding zullen maken. In hetzelve leert men den man kennen, die meesterlijk treffend Natuurtooneelen van allerhande soort te schilderen weet; die zijne wetenschap van zaken in schoone, verhevene taal weet mede te deelen, en, het gevoel zijner verrukking uitstortende in bevallig maatgeluid, het hart verteedert en verheft, en tot het zedelijk doel zijner zangen leidt. Bij deze welverdiende lofspraak maken wij de aanmerking, dat sommige regels, ook herlezen, nog moeijelijk te verstaan zijn, wij denken door de ineengedrongenheid van denkbeelden, ook door opeenstapeling van woorden, en velen vreemde uitdrukkingen, die wel getuigen van des Dichters belezenheid, maar het nut zijner verzen somwijlen hinderen. Kan de Heer van loghem het kwalijk nemen, wanneer hij, sprekende van een' jongeling, die een' arm van den Pactool door zijne woning leidt, bl. 31, of van den sterrenhemel, bl. 6, 7, hoe verheven het zij, min-
{==528==} {>>pagina-aanduiding<<}
der behaagt, omdat men hem niet verstaat? Verre van ons, de taal der Dichtkunst te willen vernederen tot platten vertelseltoon, en van haar eene eenvoudigheid te eischen, die gemeen en laag kan worden; maar, al wat van pralerij met geleerdheid, al wat van zucht tot hoog- en harddraverij in de baan der letteren, al wat van schijn van hetgene men bombast heet kan verdacht worden (van al hetwelk wij onzen Dichter volkomen vrijkennen) en, hetgene we op dit dichtstuk toepassen, zelfs alle overladenheid vermijde toch de Dichter, wiens doel zijn moet, zoo algemeen-nuttig te zijn, als mogelijk is. Had de Heer van loghem kunnen goedvinden, eene en andere kleine ophelderende aanwijzing
achter dit dichtstuk te plaatsen, en vooral, voor elken zang, deszelfs inhoud kortelijk aangewezen, zoo als b. v.a. simons, omtrent zijn dichtstuk, De waarde van den Mensch, zeker had zijn werk in waarde nog gewonnen.
Op dit groote stuk volgen nu nog zeventien, alle waarlijk lieve, kleinere dichtstukjes, die zich door naïveteit aanbevelen. - 1. Het Ouderlijk Huis. Hier was van loghem regt t' huis. Aandoenlijk is de indruk, met welken men scheidt, en alweder overgaat tot de beschouwing, van dat ouderlijk huis. 2. Het Moederoog. Waarom is in het eerste couplet de tweede en vierde regel twee lettergrepen langer, dan in al de overige? Doch deze feil, den Dichter zeker ontsnapt, is ligt te verhelpen. Sprekend is dat moederoog. 3. De Nederlandsche Mannen, en 4, een pendant er van, De Nederlandsche Vrouwen. Echt Nederlandsch! Spiegelt u aan deze beeldtenissen, Vrouwen en Mannen, Jongelingen en Maagden! en, Ouders! dat uwe zonen en dochteren zulke verzen lezen en leeren, tot vorming en bewaring van ons oorspronkelijk volkskarakter zoo uitnemend berekend. Regels als deze, van den man, bl. 101, ‘als hij rekent, weegt en wikt, nutte koopvaardij zijn leven,’ en 102, ‘de inbreuk op het regt niet duldt,’ zonder dat hier een voornaamwoord is, kunnen niet goedgekeurd worden. Men zoude, den Nederlander genoemd vindende een vriend van kunst en wetenschap, nutte kennis, rijke bloemen, in verzoeking geraken kunnen, om aan den tulpenhandel te denken, of althans onze mannen voor bloemisten van professie of liefhebberij te houden; maar uit het volgende blijkt, dat bloemen hier het Epitheton is van kunst, wetenschap en kennis. Aan de Nederlandsche vrouwen geeft, in ons oog, de vermenging dooreen

{==529==} {>>pagina-aanduiding<<}
van het zelfstandige en bijvoegelijke iets wanstaltigs; b.v. ‘Der zwanen wit, der rozen blos, der oogen vuur - eenvoudig’ enz., en, in het geheel, de woordvoeging is te willekeurig afgebroken, want - nu volgt er: ‘geen vlekjen op het kleed’ enz., en dan, zonder een den zin sluitend werkwoord, ‘een kiesche maagd, een eerbre vrouw, een trouwe moeder, die’ enz. (nog vier coupletten) en eindelijk, ‘waar leest die vrouw’ enz. - Welke? Die, waarvan eene zoo goede getuigenis voorgaat; maar - wat is er van dat wit der zwanen enz. gemaakt, waarbij men al vroeg, waar moet hier de zin heen? De Lezer oordeele over deze constructie:

Der zwanen wit, der rozen blos, 
Der oogen vuur, maar zacht; waar leeft die vrouw? 

of:

Geen vlekjen op het nette kleed, 
Met niet een bloem te veel; waar woont die maagd? 

No. 5. heet Het weldoen, en deed ons harte wel. 6 en 7. Eenvoud en Vriendschap, door derzelver natuurlijke aantrekkelijkheid bevallig voor het onverbasterd gevoel, en hier in het welpassend kleed der kunst niet minder behagelijk te voorschijn tredende. 8. Honig; aangenaam zoet. 9. De Tweelingen. 10. De roem van den Dichter, die hier sprekende wordt ingevoerd. Waardig, dat elk Dichter zoo spreke! 11. Het bloemenplukken. Uitmuntend gaat dat. Ja, dat zijn bloemen! Wij noodigen elk op derzelver geuren en kleuren, en herhalen het, dat van loghem van de schoone Natuur meesterlijk, harer waardig, partij weet te trekken. 12. Kruidje roer mij niet. Dat is een zeer klein, in dezen hof het kleinste bloempje, zeer teeder. Voorzigtig, jonge lieden, met dat lieve bloempje! 13. Het IJs. Helder, glad, en vol van ernstige waarschuwing, te midden van 't vermaak, dat het ons geeft. 14. 1819. Schoon Recensent dit vers met genoegen las, tot hetwelk de Dichter aanleiding nam uit den heeten zomer, heerschende ziekte en menigvuldige sterfgevallen in dat jaar, speet het hem echter, dat de hem onbekende woonplaats van den Heer van loghem niet onder het jaartal stond: want, hoe heet het toen ook ware, dat de ze-
{==530==} {>>pagina-aanduiding<<}
nuwband ontbonden werd, en het ligchaamsgestel opgewonden tot ijling (?) was, waar Recensent woonde, zoo heel algemeen, en zoo erg niet, dat de zeis des doods oud en jong wegmaaide; minder waarlijk, dan in 1820. 15. De bloemen in de kamer, gedurende den winter. Ja wel, weder schoone bloemen; wat verschilt toch de natuur van het gemaakte; hoe ver het de kunst brenge, die geuren geeft zij niet! Bij deze bloemen, de koude ontweken, die wij bij de
intrede in de kamer nog zoo gevoelden, kan men zich verwarmen, - leeren, meenen wij. 16. Heet De beste Schaduw. 't Kan aan ons haperen, maar dit stukje behaagde ons minder; zeker, omdat wij hier den Dichter niet wel vatten. Doch de eenigen zijn wij niet. Te gekunsteld is hij hier gewis. Eerst roemt hij de schaduw onder het looverdak, als de kreeft zijn' schepter zwaait, en dan verheft hij boven dezelve de schaduw van het tegeldak, als nog meer hoedende, bij den gloed der driften, die alles verschroeit, maar op deze tegels (welke?) afstuit; want de moeder zorgt en bidt voor den schat, dien zij bezit; d'aadlaarsblik van 't vaderoog zendt de algoedheid van omhoog. (Wie zendt? wat? op wat wijze?) Beider liefde voor hun pand wordt de zoetste tooverband, en geen meisje of jongling breekt (?) door den knoop (?), die rozen kweekt. Het laatste stukje heet De Boert, maar is even ernstig en rein als de geheele poëzij van van loghem, die zich door hare zedelijke strekking bijzonder aanbeveelt.
De Recensent, thans aan eene lieve moeder van tweelingen, die hem hier herkennen moge, denkende, schrijft, haar ten genoegen, en ter zeker aangename proeve voor zijne lezers en lezeressen, opdat zij uitgelokt mogen worden, om deze verzen, alle, te lezen, gaarne af, dat getiteld is

	De tweelingen.
Geluk, o vader! 't is voorbij: 
Uw gade heeft den strijd volstreden, 
Ontzettend in dien kamp geleden; 
Maar dubblen zegen ook schonk zij. 
Twee wichtjes traden in het leven, 
Ontworsteld aan den engen schoot: 
Kniel, vader! God heeft ze u gegeven; 
Hij sterkte uw gade in barensnood. 

{==531==} {>>pagina-aanduiding<<}

Kus, kus den kouden zweetdrop af; 
Zink zalig in hare armen neder; 
Geef aan die koon een roosje weder, 
Daar zij u al haar rozen gaf. 
De liefde zal op nieuw haar wekken, 
En eerlang vindt gij al haar' gloed, 
Van de aangebeden vrouw de trekken 
In beiden, uit haar borst gevoed. 
 
Vereend van 't eerste wordingsuur, 
Te zamen onder 't hart gedragen, 
Is reeds van hunne vroegste dagen 
Hetzelfde beeld uw werk, Natuur! 
Maar sterker nog verbondt ge beiden: 
Gij weefdet, met uw moederhand, 
Twee harten, niet vaneen te scheiden, 
Een' onverbreekbren liefdeband. 
 
Volzaalge moeder! welk genot! 
Twee knopjes aan denzelfden stengel, 
Voor elke milde borst een engel, 
Een kweekling voor den tuin van God! 
Twee wichtjes, die in alles deelen, 
En één zijn bij de vreugd en sinart, 
Bij zuur en zoet, bij werk en spelen, 
En voelen met hetzelfde hart. 
 
ô! Als zij eens, de onscheidbre twee, 
De schoone kindschheid doorgevlogen, 
In volle kracht staan voor elks oogen, 
En, zeilend op de wereldzee, 
Denzelfden koers gestadig kiezen, 
Waarheen de stroom, de wind ook voer', 
Zich nimmer uit het oog verliezen, 
En letten op elkanders roer; 
 
Als eik en klijf, in bangen nood, 
Elkanders steun en vast vertrouwen, 
Een grondsteun, waarop beiden bouwen, 
Een die niet wegzinkt bij den dood; 

{==532==} {>>pagina-aanduiding<<}

Wie, ouders! kan dan 't heil bezingen, 
Dat u omlaag te beurte viel: 
Die liefde van uw lievelingen, 
Met u één hart, met u één ziel? 

De Heer van loghem heeft ons, door dezen bundel, geroerd, vermaakt en gesticht.





De Henriade van Voltaire, in tien Zangen, in gelijk getal van Nederduitsche Vaerzen (Verzen) overgebragt, door A.L. Barbaz. Te Amsteldam, bij J.C. van Kesteren. In gr. 8vo. XVI en 180 Bl. f 3-:-:

De Heer barbaz, thans (zoo hij zelf berigt) tusschen de 40 en 50 jaren oud, en dus noch te onbedreven in de kunst, na het maken van verscheidene duizende Fransche verzen, noch te hoog van jaren tot eene onderneming van belang, besloot de Henriade geheel te vertalen, daar hem de berijmde overzetting van feitama noch gespierd, noch getrouw genoeg voorkwam. Reeds in 1806 had hij den negenden Zang in het licht gegeven. Of echter toen die uitgave wel aan het doel heeft beantwoord, is ons twijfelachtig, daar de Drukker dit dunne boekje, de vertaling der geheele Henriade, niet dan bij inteekening heeft durven ondernemen.
Wij zullen hier de waarde der Henriade niet bepalen; dit is meermalen geschied, hoewel zekerlijk in Frankrijk te partijdig, waar men er zoo verguld mede was, een heldendicht te bezitten. De Vertaler wil dit gedicht voor eenen typus der schoonheid verklaren, zoodat men van iets, dat bijzonder schoon was, zou moeten zeggen: Dat is zoo fraai als de Henriade! En waar blijft dan tasso? en virgilius? en homerus? die toch elk onpartijdige (mits hij Italiaansch en Latijn en Grieksch kan lezen) voor oneindig in- en uitwendig schooner zal verklaren, dan het gedicht van voltaire, vol wijsgeerige zedespreuken, en beschrijvingen van gevechten, en vergelijkingen, uit zijne voorgangers bijeengebragt, maar arm aan dat bruisende vuur, aan dat gevoel, aan die verbeeldingskracht, welke den grooten Dichter moeten bezielen. (Wij zeggen daarom niet, dat voltaire geen groot Dichter was; maar hij was het in sommige Treur-
{==533==} {>>pagina-aanduiding<<}
spelen meer, dan in de Henriade.) Omtrent de zoo even ge noemde Dichters zal wel geen deskundige twijfelen, dat hij achterstaat; maar wij houden zooveel van Natuur en oorspronkelijkheid, dat ons het kunstelooze, onopgesmukte Lied der Niebelungen, met zijne hartelijkheid en inwendig gevoel, omtrent zoo veel boven de Henriade behaagt, als een eenvoudig landmeisje in een luchtig wit gewaad en met zwierende lokken ons meer bevalt, dan eene rijk opgeschikte Dame uit de achttiende Eeuw, met kapsel, keurslijf en hoepelrok.
Doch dit daargelaten. Gelijk voss homerus in hetzelfde getal regels als het oorspronkelijke heeft overgebragt, dus heeft de Heer barbaz dat zelfde kunststuk aan de Henriade beproefd, en het is hem gelukt. Wij erkennen gaarne, dat zijne vertaling over 't geheel getrouwer en somwijlen krachtiger is dan die van den goeden Verzenmaker, maar middelmatigen Dichter feitama, en wij zijn met eerstgenoemden Vertaler eens, dat men de denkbeelden en het kerkgeloof des Dichters, in eene vertaling, moet wedergeven. Iets anders is eene dichterlijke omwerking, zoo als die van bilderdijk, waarin men van een uitheemsch dichtstuk niet meer, dan men goedvindt, op den vaderlandschen grond verplant, en voor de weggelatene schoonheden dikwerf andere, en grootere, in de plaats geeft. Het eerste is de manier der Duitschers, en wordt door hen voor de eenige goede gehouden. Zij geven dus ook zorgvuldig de voetmaat van het oorspronkelijke weder, vertalen, naar gelang van hetzelve, in hexameters, jamben, ottaverime, enz. maar nooit in Aiexandrijnen; van welke maat (die bij hen ook zeer eentoonig is) zij thans een' gezworen' afkeer hebben. Bij ons, daarentegen, wordt die maat zoo veel te meer bemind; en daar nu juist der Franschen poëzij dezelve ook voornamelijk erkent, zoo is de overzetting uit de Fransche taal in de onze gemakkelijk, en het is geen wonder, dat wij er zoo vele hebben. Doch, wanneer men zich aan zulke banden legt als de Heer barbaz, wordt de taak weder moeijelijk, en de dichterlijke Vertaler, die deze zwarigheden overwint, maakt zich verdienstelijk.
Vergelijken wij, om deze vertaling eenigermate te doen kennen, eenige plaatsen uit dezelve met het oorspronkelijke.

{==534==} {>>pagina-aanduiding<<}

Eerste Zang. Aanspraak van Hendrik III aan Hendrik IV.

Vous voyez à quel point le destin m'humilie. 
Mon injure est la vôtre, et la ligue ennemie 
Levant contre son prince un sront séditieux 
Nous confond dans sa rage, et nous poursuit tous deux. 
Paris nous méconnaît; Paris ne veut pour maître 
Ni moi qui suis son roi, ni vous qui devez l'être. 


Ge aanschouwt tot in hoe verr' het lot mij maakt rampspoedig. 
Mijn smaad is uwe smaad, en 't Eedverbond, dat moedig 
Het muitend hoofd verheft, dreigt, in zijn razernij, 
Zijn' Koning niet alleen, maar u zoowel als mij. 
Parijs verzaakt ons stout; Parijs begeert nadezen 
Niet mij, die heerscher ben, noch u, die 't eens moet wezen. 

Tot in hoe verr', is plat proza. Jusqu' à quel point, is toch nog een weinig beter. De omzetting: mij maakt rampspoedig, is in onze poëzij zeer geoorloofd. Maar nadezen komt hier niet te pas, en zou alleen op hendrik IV kunnen slaan; ook staat het in 't Fransch niet. Voor 't overige is hier alles zeer goed en naauwkeurig gevolgd.
Onberispelijk zijn ook de volgende regels:

De ontzaggelijke God, die 't groot heelal behoed(t), 
Die op orkanen zweeft en zeeën stuiven doet, 
Die God, die, eeuwig wijs in onbeperkt regeren, 
Alle aardsche Rijken vormt en weêr in 't stof doet keeren, 
Sloeg uit den hemeltroon, omglansd van majesteit, 
Op Frankrijks held een oog van goedertierenheid; 
Hij-zelf geleidde hem. Zijn stem gebied(t) de winden 
Dat zij de ranke kiel een veilig strand doen vinden, 
Waar Jersey zijne kruin omhoog beurt uit de zee: 
Dáár voert de Hemel hem op een behouden reê. 

Er is geen denkbeeld hier, of het staat ook in 't Fransch, (behalve de ranke kiel, hetwelk echter met het voorafgaande zeer wel strookt) en geen denkbeeld is in 't Fransch, hetwelk hier niet is uitgedrukt.
Daarentegen heeft de volgende plaats veel verloren:

{==535==} {>>pagina-aanduiding<<}


En voyant l'Angleterre, en secret il admire 
Le changement heureux de ce puissant Empire, 
Où l'eternel abus de tant de sages lois 
Fit longtems le malheur et du peuple et des Rois. 
Sur ce sanglant théâtre où cent héros périrent, 
Sur ce trône glissant dont cent Rois descendirent 
Une femme à ses pieds enchaînant les destins 
De l'éclat de son règne étonnait les humains. 


Geland op Englands wal, treft zijn verwonderde oogen 
Het zegenrijk herstel van 't magtig Rijksvermogen, 
Waar eeuwig misbruik heerschte en wijze wetten schond, 
Dat vorst zoowel als volk te deerlijk ondervond. 
Op dat bebloed tooneel, dat helden om deed komen, 
Op dien onvasten troon, die vorsten wierd ontnomen, 
Vertoonde een fiere vrouw, die 't lot zelfs onderbragt, 
Den glans van haar bestier aan 't menschelijk geslacht. 

Hoeveel zwakker is hier alles dan in het Fransch! De vierde regel vooral is prozaïsch; - cent héos, cent rois, trône glissant zijn onbepaald door helden, vorsten, onvasten troon (het beeld is een gladde troon, waar men afglijdt) uitgedrukt; - die 't lot zelfs onderbragt, is vooreerst veel ondichterlijker dan à ses pieds enchaînant les destins, maar ook ten tweede dubbelzinnig, daar men niet weet, of zij het lot, dan het lot haar onderbragt. In het volgende wordt prudence door list vertaald; doch anders volgen hier weder zeer goede regels.
In den tweeden Zang vinden wij het karakter van coligny dus geschetst:

Coligny, de Condé le digne successeur, 
De moi, de mon parti, devint le défenseur. 
Je lui dois tout, Madame! il faut que je l'avoue, 
Et d'un peu de vertu si l'Europe me loue, 
Si Rome a souvent même estimé mes exploits, 
C'est à vous, ombre illustre, à vous que je le dois, 


De brave Coligny, in ziel Condé gelijk, 
Gaf van zijn trouwe hulp mij en mijn vrinden blijk. 
Hem moet ik, gul erkend, voor alles dankbaar wezen, 
En heeft Euroop' in mij een weinig deugd geprezen, 

{==536==} {>>pagina-aanduiding<<}

Heeft Rome zelfs geroemd hetgeen ik heb verrigt, 
Het is die achtbre man wien ik zulks ben verpligt. 

De andere regels zijn, in het Fransch zoowel als in het Hollandsch, proza; alleen de laatste, eene aanroeping der schim van den held, uit een dankbaar gevoel geboren, is in het Hollandsch deerlijk verminkt, en zelfs de klemtoon valt er verkerd:


{== afbeelding 	==} {>>afbeelding<<}
    
 

In een der volgende verzen is de regel:

Malheureux quelquefois, mais toujours redouté. 

aldus vertaald:

Rampspoedig nu en dan, maar altijd onvervaard. 

Redouté is niet onvervaard, maar geducht, gevreesd bij de tegenpartij. Daarentegen is de schildering van coligny's dood, een der beroemdste gedeelten der Henriade, bijna woordelijk getrouw, en vloeijend vertaald; ook de uitmuntende beschrijving van Rome, in den vierden Zang. Maar in de vermaarde beschrijving des Hemels (in het zevende Boek) zijn verscheidene onnaauwkeurigheden:

Dans le centre éclatant de ces orbes immenses, 
Qui n'ont pu nous cacher leur marche et leurs distances. 

Vertaling:

In 't schittrend middenpunt dier groote hemelbollen, 
Berekend door den mensch langs welke baan zij rollen. 

Vooreerst is hier distances weggelaten: maar voornamelijk deugt de constructie niet: langs welke baan zij rollen, moest weggebleven zijn. Daarop volgt de beschrijving der Zon en der Planeten:

Ces astres, asservis à la loi qui les presse, 
S'attirent dans leur course, et s'évitent sans cesse, 

{==537==} {>>pagina-aanduiding<<}

Et servant l'un à l'autre et de règle et d'appu 
Se prètent des clartés qu'ils reçoivent de lui. 


Dees vaste starren, die naar Gods alwijs bestellen 
In afgeperkten loop zich nadren en ontsnellen, 
Beschijnen, onderling tot gids en steun vereend, 
Elkander met het licht dat haar de zon verleent. 

De Vertaler heeft zich hier vergist of verschreven, want planeten zijn toch geene vaste starren, en deze vergissing maakt de geheele plaats onverstaanbaar, die anders zeer goed vertaald is.
Doch genoeg! Wij willen niet meer plaatsen ter vergelijking aanhalen: de bijgebragte zullen wel doen zien, dat deze vertaling, over 't algemeen, goed en getrouw is. Op de spelling merken wij aan, dat anomaliën, gelijk licht voor ligt, aan taalkenners als bilderdijk wel worden toegegeven, maar niet zoo ligt aan anderen. Ook de t 'achter de d, in den tegenwoordigen tijd der werkwoorden, laat de Heer barbaz eigendunkelijk weg. - Met al deze feilen is dit werk nogtans verdienstelijk, en een der beste, zoo niet de beste dichtvrucht van barbaz.

Over het Wezen en den Omvang van de Staats-politie, door Mr. S. Neumark, Advokaat te Groningen. Aldaar, bij W. van Boekeren. In gr. 8vo. 94 Bladz. f 1-:-:

De Staats-politie was tot hiertoe in Nederland eene weinig beoefende wetenschap. Het ging met haar, even als met vele kunsten. Men zag in de Nederlandsche Schilderschool de uitmuntendste meesterstukken, eer men deze voortreffelijke kunst onder zekere wijsgeerige regelen gebragt had, die door den beoefenaar behoorden gekend en in acht genomen te worden. Even zoo hadden vele Nederlandsche Steden de beste verordeningen omtrent de algemeene maatschappelijke zamenwoning reeds gemaakt, eer men nog dacht aan de oprigting van uitgebreidere Staten en derzelver behoorlijke wijzigingen. Naar gelange nu veranderde tijdsomstandigheden invloed gemaakt hebben op verouderde begrippen, gewoonten en zeden, laat het zich ligtelijk verklaren, dat, met de vorderingen der beschaving, ook in dit opzigt van tijd tot tijd eene meerdere kunstmatige behandeling is doorgedrongen, welke de meest

{==538==} {>>pagina-aanduiding<<}
gepaste regelen opzocht en daarstelde, om deze wetenschap binnen hare door den aard der zaken zelve bepaalde grenzen terug te brengen. Duitschlands Geleerden vooral hebben hunne aandacht meer bijzonderlijk aan dit onderwerp gewijd, omdat het meer algemeen in zwang zijnde Leenregt van vroegere tijden aldaar velerlei misbruiken had ingevoerd, wier verbetering en afschaffing door de behoeften en ervaringen van den dag meer kennelijk en noodzakelijk geworden was. Uit de vergelijking, intusschen, der verschillende oordeelvellingen wegens dit onderwerp blijkt ten klaarste, dat meermalen eene vermenging met het justitiéle vak heeft plaats gehad; en deze verwarring van begrip heeft dan den Schrijver aanleiding gegeven, om deze ingewikkelde stof met alle naauwkeurigheid te behandelen.
Te dien einde verdeelt hij zijn onderzoek in drie Hoofdstukken, als bevattendè 1.) het Overzigt van de geschiedenis en de bepaling van het begrip der Staats-politie, 2.) Overzigt over hetgeen, volgens het gegeven begrip, niet kan tot de Staats-politie behooren, en 3.) Overzigt en vaststelling van alle die voorwerpen, welke tot den werkkring der Staats-politie behooren.
Bij het eerste overzigt bepaalt hij zich bij den Griekschen oorsprong en de beteekenis van het woord πολιτεια voor Regeringskunde, waaruit naderhand ontstaan is het woord πολιτικη, algemeene Staats-huishouding, hetwelk daarna door de Romeinen onvoldoende geoordeele zijnde, omdat het alleen de openbare zaken scheen te bevatten, met Respublica (algemeene Staas-regering) verwisseld is. Nu doorloopt hij de beteekensissen volgens de staatsinrigtingen van Karel den Grooten voor zijn rijk en van Maximiliaan I voor Duitschland, van de Nederlanden, toen ten tijde nog tot het Duitsche rijk behoorende, van enkele Duitsche Staten, van Frankrijk, Engeland, de Nederlanden in latere tijden, en van Rusland. Hij besluit daaruit, dat het begrip zeer oneenparig was, als behelzende de gansche huishouding van staat buiten het burgerlijk en straffelijk regtsgebied, of zonderende daarvan af het beheer van finantie en oorlog, of sluitende hetzelve binnen veel engere grenzen, of breidende wederom hetzelve uit tot veel uitgestrekter bepalingen; tot welke nasporing hij zich dan bedient van den arbeid der voornaamste Duitsche Schrijvers in de laatste jaren, wier verklaringen hij opgeeft en hier en daar wederlegt.

{==539==} {>>pagina-aanduiding<<}

Om nu tot het zuivere be rip der Staats-politie te komen, volgt hij daarin die leiding, welke door de zoo even genoemde Schrijvers is aangenomen, door namelijk in het tweede Hoofdstuk te onderzoeken, wat moet geoordeeld worden tot de Staats-politie niet te behooren. Volgens hen zoude dezelve moeten verdeeld worden in twee onderscheidene deelen, als van Dwang- en van Hulp-politie; de eerste, voor zoo verre zij behoort te zorgen voor de zekerheid des regts van zelfbehoudenis, zoo voor den algemeenen Staat, als voor b zondere Burgers, en voor de verzekering der volmakingsregten, zoo ten opzigte van den Staat zelven, als van deszelfs bijzondere Burgers; en de tweede, bij de inrigtingen ter bevordering der volksmenigte, den algemeenen gezondheidstoestand, der algemeene verstandsbeschaving en den uiterlijken algemeenen welstand, en ten aanzien der bijzondere Burgers, bij het behoud hunner natuurlijke en zedelijke krachten en derzelver uiterlijken welstand. Ook bij deze gelegenheid zondert de Schrijver, in zijne beoordeeling der genoemde verschillende opzigten, al datgene af, wat door al te stellige bepaling inderdaad tot een volstrekt despotismus of tot eene volslagene regeringloosheid zoude leiden, of wel onmiddellijk tot het regtswezen, bijzonderlijk tot dat van het strafregt, of ook tot de staatsbeschaving moet geoordeeld worden te behooren.
Zoo doende, komt dan de Schrijver, in het derde Hoofdstuk, tot de vaststelling van datgene, wat eigenlijk tot den werkkring der Staats-politie behoort; en hier maakt hij een allezins toepasselijk gebruik van zijne voorgaande onderscheiding omtrent al datgene, waarin de Staats-politie met de Staatsbeschaving, Staats-oeconomie en het Burgerlijk- en Straf-regtswezen zamenloopt, waarin hij wel toeftemt, dat de Politie somtijds een toeziend oog kan houden, zonder daarom echter te grijpen in die voorname vakken, wier behandeling aan de zorg van geheel onderscheidene personen moet toevertrouwd worden. Volgens hem bestaat de aard der Politie in het verhoeden van alle nadeelen, welke uit het gezellige leven kunnen ontstaan, en in de bevordering van alle voordeelen, welke daaruit kunnen voortkomen, zonder echter in eenig geval de regten van den Staat of die van bijzondere Burgers te mogen schenden.
Alsnu overgaande tot de opgave der zelfstandige Staatspolitie, onderscheidt de Schrijver die in twee verdeelingen, als voorzien met Dwangregt, of handelende zonder Dwang-
{==540==} {>>pagina-aanduiding<<}
regt. In het eerste opzigt bepaalt hij dezelve, als verhinderende het kwaad, tot zekerheid en orde, als moetende zorgen, dat aan geenen burger door nalatigheid of onachtzaamheid schade worde toegebragt, zoo als in de gevaren van vuur en water, in het bouwen der huizen, in het omloopen van schadelijke dieren, in het snel rijden met paarden en wagens, in het reinigen der straten, in het gelijk- en vastleggen van bruggen en wegen, in het verlichten der straten bij den nacht, in het bewaren der openbare rust, in het bevorderen der algemeene gezondheid en het verhoeden van besmettelijke ziekten, in het toebereiden en verkoopen der levensmiddelen, tot voorkoming van verderf en vervalsching, in het verleiden en bedriegen der menigte door gewaande gezondheidsmiddelen, waarzeggen enz., in het beletten der hazardspelen, en vooral in het houden der noodige registers van het gedrag en de bekwaamheden der dienstbare klasse, in het waken tegen rondzwervende bedelaars, in de verzorging van armen, die niet meer kunnen arbeiden, en eindelijk, daar men hier niet bepaaldelijk alle gevallen van doelmatige zorg kan opgeven, in het naauwkeurig opzigt op de posterijen, voerlieden, schippers, logementen en vreemdelingen. Bij de handelingen der tweede verdeeling zonder Dwangregt, moet de Politie, door vermaning, herinnering en onderrigt, den burgeren alles onder het oog brengen, wat zij meent, dat hun nuttig zal kunnen zijn, zoo als door het aanleggen van openlijke wandelingen, het daarstellen van baden, en het aanbevelen van alles, wat der gezondheid, zedelijkheid en menschelijkheid voordeelig zijn kan, en de ongevoeligheid en wreedheid kan tegengaan.

(Het vervolg en slot hierna.)







De Ontkoming van Hugo de Groot, uit Loevestein, in 1621. Vaderlandsch Tooneelspel. Door W.H. Warnsinck, Bsz. Te Amsterdam, bij M. Westerman. 1820. In kl. 8vo. 52 Bl. f :-9-:

Pieter Dirkszoon Hasselaar, in 1573. Vaderlandsch Tooneelspel. Door W.H. Warnsinck, Bz. Te Amsterdam, bij A. Mars. 1821. In kl. 8vo. VI en 60 Bl. f :-12-:

Wij voegen deze beide stukken bijeen, als van denzelfden

{==541==} {>>pagina-aanduiding<<}
Dichter, kort na elkander uitgekomen, beide uit de Vaderlandsche Geschiedenis, en beide de zonderlinge redding van verdienstelijke mannen ten onderwerp hebbende. De Heer warnsinck, reeds met lof door andere dichtstukken bekend, koestert, gelijk meer andere onzer hedendaagsche Zangers, eene warme Vaderlandsliefde, die hem vooral met welgevallen bij onze, aan groote daden zoo rijke, Geschiedenis doet vertoeven. Het eerstuitgekomene dier beide stukken is het laatste in tijd des onderwerps: wij dienen het echter vooraf te beschouwen.
Algemeen bekend, tot kleine bijzonderheden toe, is de ontkoming van de groot uit Loevestein. Dit bevordert de belangstelling, en heeft den Dichter de moeite eener expositie des onderwerps bespaard; maar, aan den anderen kant, schijnt het ons toe, dat dit beroemde geval min geschikt is voor een Tooneelspel in den klassischen vorm, in den edelen, altijd deftigen, Treurstijl. Immers, het middel ter ontkoming is meer of min komisch; de omstandigheden der ontsnapping waren dit ook: daar echter de held des stuks te veel ons belang opwekt, daar de ontwijking zelve ook geene scherts is, kan het stuk onmogelijk een Blijspel worden. De Heer warnsinck heeft dit zelf gevoeld, en het een Vaderlandsch Tooneelspel genoemd. Het komt ons dus voor, dat het niet doorgaans in Alexandrijnen, noch als een statig Treurspel moest behandeld zijn, maar in den romantischen vorm van een Historiespel, waar ernst en boert elkander afwisselen, doch waar gene de heerschende toon is. Wij gevoelen zeer wel, dat deze onbewimpelde uitdrukking van ons gevoelen niet weinigen vreemd zal dunken; maar gestrenge handhavers van den Franschen vorm dulden toch ook geene Drama's, die zij eene bastaardsoort noemen; en de Dichter is reeds door zijn onderwerp genoodzaakt geweest, de grenzen van het boertige zeer nabij te komen: II Bedr. VII Toon.

Eerste Soldaat. 
Ja, Elsje! 't is alweêr die oude kist met boeken. 
Hoe, gaat ge ook meê van daag? ja, 'k heb het wel gevat! 
't Is hier op 't slot zoo stil, en kermis in de stad. 
De jeugd bemint de vreugd, plagt men, van ouds, te zingen. 
Nu, meidlief! veel vermaak; 'k wou wel eens met u springen. 
Tweede Soldaat. 
Kom voort; verrigt uw werk; gij zijt een babbelaar! 
Vat aan gelijk 't behoort. 

{==542==} {>>pagina-aanduiding<<}

Zij vatten den koffer aan. 
Eerste Soldaat. 
Wat is die koffer zwaar! 
Tweede Soldaat. 
Niet zwaarder dan voorheen. 
Eerste Soldaat. 
Wilt gij dit tegenspreken? 
Wie weet het, in die kist kon de Arminiaan wel steken! 
reigersbergen. 
't Zijn boeken, als voorheen. 
elsje. 
De schipper roept: aan boord! 
Tweede Soldaat. 
Staak toch uw zot geklap; kom, sleep den koffer voort. 

Dergelijke trekken komen ook in het verhaal van elsje voor (III Bedr. IV Toon.); maar zij zijn gering in getal, en breken de heerschende deftigheid te weinig af, om dit Tooneelspel een romantisch stuk te kunnen heeten. Het is ons niet onbekend, dat velen deze geheele klasse van poëtische voortbrengselen, als wansmaak, afkeuren. Wij willen zulks eens toegeven, (schoon het ons nog al spijten zou, den Koopman van Venetië, den Storm, en de Historiespelen van shakespeare te missen.) Maar, moet dan alles Treur- of Blijspel zijn, dan moet men ten minste geene gemengde onderwerpen tot een van beide kiezen, (waaraan toch het leven zoo rijk is!) maar altijd of statige, of enkel boertige stoffen. Wij zeggen dit geenszins als berisping van het voor ons liggende stuk, maar slechts als de reden, die ons meest waarschijnlijk is voorgekomen, waarom een zoo vaderlandsch onderwerp, door eenen Dichter als de Heer warnsinck behandeld, ons minder getroffen heeft, dan wij vóór de lezing gewacht hadden. Immers, de Lezer ziet niets van de gebeurtenis, dan 't geen ons minst tragisch voorkomt, en op het tooneel bijna onwillekeurig een lachje moet wekken, hoe de groot zich in de kist nedervlijt. Alles loopt voorts in gesprekken tusschen de groot, zijne Echtgenoote, en het getrouwe elsje af (de Kommandant en de Soldaten komen er slechts eene enkele maal in voor); men praat wat veel over de zaak, klaagt over de aanstaande scheiding, enz. De groot komt ons ook, voor zulk een' man, in 't eerst wat te besluiteloos voor. Juist de mindere verheffing van stijl, die het onderwerp medebrengt, heeft, naar ons dunkt, de poëzij van den Heer warnsinck beneden hare gewone hoogte gehouden; dezelve
rijst zelden boven de deftige taal des omgangs van beschaafde personen; en dit moet toch niet zijn: is het rijm noodzakelijk, dan moet dat rijm tevens echte poëzij wezen. Doch nog eens, dit is de schuld meer van het onderwerp, een huisselijk stuk, door de gestrenge tooneelwetten binnen de kamer eener gevangenis beperkt, waar de ontkoming zelve slechts in verhaal voorkomt) dan van den Dichter, die zelf dit gebrek wel

{==543==} {>>pagina-aanduiding<<}
schijnt gevoeld te hebben, en daarom eenige, veel betere, en wezenlijk lyrische stukken, als alleenspraken, in het Tooneelspel heeft ingelascht, zoo als het vijfde Tooneel des eersten, het eerste en laatste des derden Bedrijfs. Hier hebben wij den Dichter warnsinck volkomen herkend. Men hoore b.v. de taal van reigersbergen in hare eenzaamheid, na de groot's vlugt, doch in de onzekerheid zijner behoudene aankomst:

- Thans is al mijn vreugd verloren. 
Mijn boezem beeft en schokt zoo bang. 
Ik zie de dagtoorts niet meer gloren. 
De tijd spoedt voort in tragen gang. 
Zóó eenzaam was 't hier nooit te voren. 
Mij dunkt, ik kan het kloppen hooren 
Van 't fel bestreden hart, dat zoo onrustig slaat. 
Waar ik mijne oogen wend, 'k zie niets dan kerkermuren. 
O! hoe ontzettend zijn deze uren 
Voor mij, in mijn' bedrukten staat! 

In No. 2. is meer handeling. Het onderwerp is de redding van den Haarlemschen Vaandrig (ten tijde des belegs) pieter dz. hasselaar. Doch wij meenen daarin een gebrek gevonden te hebben, 't welk men wel meer in anders goede Tooneelstukken vindt: overdrijving der karakters. De held weigert aan zijne moeder, aan zijn' broeder, aan zijn' vriend, den Spaanschen bevelhebber vitellus (vitelli), op hunne dringende aanzoeken, zich met de vlugt te redden, hoewel zijn achterblijven aan de goede zaak niet het minste voordeel kan doen; hij wordt daarop gevat, en ontkomt een' onvermijdelijken dood (dien zelfs vitelli niet kan afweren) slechts door een toeval, buiten de handeling des stuks, namelijk de vervroegde gelijktijdige overwinning op de Zuiderzee, waardoor hasselaar benevens anderen tegen bossu en de zijnen worden uitgewisseld. Wij voor ons beschouwen dit meer als hardnekkigheid, dan als waarachtige grootheid van ziel; en zoo de onmogelijkheid om te ontsnappen den held tot verschooning moet dienen, (die toch zelfs vitelli niet inziet) zoo verdwijnt het groote zijner daad. Doch één trek daarin is waarlijk heldhaftig, en, tot eer onzer Natie, overeenkomstig met de Geschiedenis: het antwoord van pie ter aan de Spanjaarden, die zijn' broeder nicolaas bij vergissing gevat hadden:

Zoo gij den Vaandrig zoekt, laat dezen los: ik ben 't. 

Maar bij eene poging tot de vlugt met de zijnen kon dit even goed, en zelfs nog beter, geschied zijn. Nu toch ware het tegendeel schandelijk geweest, wanneer de oudere broeder den jongeren in zijne tegenwoordigheid had zien ketenen

{==544==} {>>pagina-aanduiding<<}
en wegbrengen. Maar zoo hij eens, genoegzaam in veiligheid, vernomen had, dat dit ongeluk zijnen broeder was overgekomen, en dan teruggekeerd ware, zou zulks in ons oog de grootheid der daad nog aanmerkelijk verhoogen. De tegenoverstelling tusschen de zachtheid van vitelli en romero's wreedheid is wèl volgehouden; doch gaarne hadden wij gezien, dat de edelmoedige tusschenkomst van den eersten, ten behoeve van hasselaar's huis, eene gelukkiger uitwerking had gedaan, en de redding van den Vaandrig (al ware 't door eene dichterlijke vinding) liever daaraan, dan aan een toeval, ware toegeschreven geworden. Alva's zoon komt hier voor, als meer besluiteloos en zwak, dan slecht; maar de vrees doet hem meer tot romero's strafheid overhellen. In de moeder van den held zien wij, ja wel, het zorgende en liefderijke moederhart, maar geenszins de kloeke Matrone, en schoonzuster van kenau, die, volgens hooft, haren zoon, toen hij de stad nog verdedigde, voedsel en kruid en lood zelve naar den wal bragt. De andere personen zijn van weinig beteekenis.
Wij juichen, ondanks deze aanmerkingen, de bedoeling des Dichters van ganscher harte toe, om de hoogachting voor onze dierbare en groote Vaderen te wekken en te verlevendigen, en wij zien met genoegen, dat dit stuk onder anderen op het Repertorium van den Amsterdamschen Schouwburg geplaatst is. Mogten, zoo doende, even als door van merken's Jacob Simonszoon de Rijk en de Maria van Lalain van nomsz, niet alleen de groote trekken, maar ook de kleinere bijzonderheden onzer Geschiedenis, welke onzer Natie tot eer strekken, voor dezelve ten toon gesteld worden, en haar gevoel van eigene volkswaarde, vaderlandsliefde, en zucht voor ware grootheid steeds verlevendigen!
Nog eene kleine vergissing merken wij op, die echter zeer ligt te veranderen is. In het tweede Tooneel des tweeden Bedrijfs zegt hasselaar's moeder tot haren jongsten zoon, terwijl zij van haren oudsten spreekt:

Ach! mogt het u gelukken! 
Mogt dirkszoon, op uw' raad, zich aan 't gevaar ontrukken! 

Nicolaas was ook Dirkszoon. De regel kan dus luiden:

Ach! mogt het u gelukken, 
Uw' broeder, door uw' raad, aan 't wis verderf te ontrukken! 

Ook in dit stuk, gelijk in De Groot, heeft de Dichter eene enkele lyrische alleenspraak ingevlochten, (tiende Tooneel des tweeden Bedrijfs) welker hartstogtelijke uitboezeming de op den duur wel eens eentoonige Alexandrijnen afwisselt, gelijk in onze oudere stukken zoo uitmuntend door den Rei geschiedde.










{==545==} {>>pagina-aanduiding<<}

Boekbeschouwing.

Dissertatio critico-theologica inauguralis, de fontibus Actuum Apostolicorum, quam - publico examini submittit J.C. Riehm, die 23 Martii 1821. Traj. ad Rhen. ex offic. J. Altheer. 8vo. XVI et 200 pagg.

Dissertatio inauguralis, de Cap. 6. Epistoloe ad Romanos, quam - publico examini submittit P.H. Hugenholtz, die 29 Martii 1821. Traj. ad Rhen. ex offic. O.J. van Paddenburg. 8vo. XII et 104 pagg.

Disputatio theologica de Religione Christiana, ad conjunctionis et societatis studia alenda et promovenda, cum aptissima tum efficacissima, quam - publico examini submittit J.F. van Oordt, die 3 Aprilis 1821. Trajad Rhen. ex offic. O.J. van Paddenburg. 8vo. XII et 174 pagg.

Wij voegen deze drie Akademische Verhandelingen bij elkander, omdat zij alle drie op ééne en dezelfde Akademie zeer kort achtereen verdedigd zijn, ter verkrijging van de Doctorale waardigheid in de Godgeleerdheid. Alle drie getuigen van de vlijt en het gezond oordeel der jeugdige Schrijvers, en doen ons uitnemend veel van hen beloven.
De eerste Verhandeling, van den Heer riehm, heeft tot onderwerp de bronnen, waaruit Lukas geput heeft, ter zamenstelling van de Handelingen der Apostelen: een onderwerp van bijzonder belang in onze dagen, in welke men, door de groote vorderingen in de kritiek der Gewijde Schriften, zich zeer bemoeit met de bronnen te onderzoeken en op te sporen der geschiedkundige boeken des Bijbels. Aan zoodanig onderzoek dacht men voorheen

{==546==} {>>pagina-aanduiding<<}
bijna niet, dewijl men geheel berustte in de Goddelijke ingeving dier schriften, waarvan men meestal zich grovere denkbeelden vormde, dan die thans meer en meer aangenomen worden. Althans zulk een onderzoek is, op zich zelf, in geenen deele strijdig met het geloof aan eene Goddelijke ingeving, welke toch de gewijde Geschiedschrijvers niet zal hebben veranderd in blinde werktuigen, maar, wèl begrepen, een gepast en natuurlijk gebruik van de geschiktste hulpmiddelen vooronderstelt; en wanneer dat onderzoek geschiedt met het bepaalde oogmerk, om de geloofwaardigheid der Geschiedschrijvers te handhaven, dan verdient hetzelve allen lof. Met zulk een loffelijk oogmerk is het onderzoek van den Heer riehm, betreffende de Handelingen der Apostelen, ondernomen. Wij zouden veel te uitvoerig worden, wilden wij den geheelen leiddraad der Verhandeling opgeven, en den Schrijver op den voet volgen. In 't algemeen hebben wij met genoegen gezien, dat hij zijn onderwerp van alle kanten met oordeel en scherpzinnigheid beschouwd heeft. Tot volkomene zekerheid heeft hij in het opsporen van alle de begeerde bronnen niet kunnen komen: dit is ook, uit den aard der zake, volstrekt onmogelijk. Vele gissingen heeft hij derhalve voorgedragen: een ander moge hier en daar anders gissen; maar ieder, die het stuk leest, zal moeten bekennen, dat riehm vernuftig gissen kan, en dat alle zijne gissingen tot oogmerk hebben, om den Geschiedschrijver Lukas als allezins geloofwaardig te doen voorkomen. Bijzonder heeft ons behaagd het door hem opgemerkte en aangedrongene karakteristieke in de redevoeringen, door Lukas geboekt, hetwelk, indien dezelve niet inderdaad zóó gehouden zijn, als hij ze beschreven heeft, door hem in geenen deele zoo opmerkelijk zou hebben kunnen zijn in acht genomen.
Het tweede stuk, van den Heer hugenholtz, zullen wij maar met weinige woorden vermelden. Niet, alsof hetzelve minder waarde in ons oog zou hebben dan het voorgaande; maar omdat het enkel uitlegkundig is, en de meeste lezers ons verslag, indien het eenigzins uitvoe-
{==547==} {>>pagina-aanduiding<<}
rig ware, zouden overslaan. Wij vergenoegen ons, dus, met te zeggen, dat deze Verhandeling, over het gewigtige zesde Hoofddeel van den Brief aan de Romeinen, zeer naauwkeurig en oordeelkundig bewerkt is. Dezelve is tweeledig: het eerste gedeelte bevat de uitlegging van den Griekschen tekst, en het tweede de ontwikkeling der leer, door den Apostel in dit Hoofdstuk voorgedragen. Zij is een schoon blijk van de voortreffelijke wijze, waarop de gewijde uitlegkunde aan onze Hoogescholen wordt behandeld, zoo wel als van de geestvermogens en de kundigheden des Schrijvers.
De derde Verhandeling heeft een onderwerp, hetwelk voor ieder' Christen van het grootste belang moet zijn, dewijl dezelve den Christelijken Godsdienst beschouwt, als zeer geschikt en bekwaam, om de gezindheid tot maatschappelijke vereeniging aan te kweeken en te bevorderen. De wijze van behandeling is niet minder belangrijk, dan het onderwerp zelf. In het eerste gedeelte onderzoekt de geleerde en vernuftige Schrijver den toestand en den voortgang der maatschappelijke vereeniging vóór het Christendom, en beschouwt bijzonder, te dien einde, de Oosterlingen, de Grieken en de Romeinen. Dit gedeelte is uitvoerig, en zóó behandeld, dat het een schoon stuk op zich zelf is, en zeer vele nieuwe oogpunten bevat, die aan ieder' wijsgeerig' liefhebber en beoefenaar der oude geschiedenissen de aangenaamste stof van denken geven. Het tweede hoofddeel beschouwt den Christelijken Godsdienst, als uitmuntend geschikt ter bevordering der maatschappelijke vereeniging onder de menschen, zoo wel door leer en voorschriften, als door eerdienst en plegtigheden: het toont deszelfs voortreffelijkheid, in de strekking, om alle menschen door één' en denzelfden godsdienstigen band te vereenigen: iets, waarvan te voren, in de oudheid, bij niemand het denkbeeld zelfs was opgekomen. Jammer is het, dat het derde stuk, behelzende geschiedkundige bewijzen van den weldadigen invloed des Christendoms op de maatschappelijke vereeniging der menschen, niet ontwikkeld is, maar de hoofddenkbeelden slechts zijn aan-
{==548==} {>>pagina-aanduiding<<}
gestipt. Dan, wij hopen dat de Schrijver eenmaal dit allergewigtigst stuk nader zal behandelen en uitgeven; waartoe hij zich in zijne voorrede niet ongenegen betoont.

Vier Leerredenen over den Krijg. Door J.H.B. Draeseke, Leeraar te Bremen. Gehouden in het jaar 1815. Te Groningen, bij W. Wouters. 1820. In gr. 8vo. 121 Bl. f 1-:-:

Onder de gruwelen, die het verblijf op deze aarde rampzalig kunnen maken, bekleedt voorzeker de Krijg den eersten rang. En, dewijl zijn aanwezen derhalve menige zwarigheid omtrent het geloof aan een goedertieren wereldbestuur zou kunnen veroorzaken, is de godsdienstige beschouwing van denzelven allezins behoefte. Zoodanige vinden wij in bovengenoemde Leerredenen, waarvan de eerste handelt over het wezen van den Krijg; de tweede, over den Krijg in deszelfs gruwelen; de derde, over de waardigheid des Krijgs; en de vierde, over de vernietiging van den Krijg. Onder deze vier opschriften stelt de Prediker den Krijg in het licht van Christelijke waarheid voor; en dezelve doen ons terstond gevoelen, dat wij hier vinden zullen, wat, schoon het onderwerp, bij den eersten opslag, voor den Christelijken leerstoel vreemd voorkome, (hetgeen de Heer draeseke ook aanmerkt) echter zeer wel op denzelven past. Bij deze gelegenheid kunnen wij ons niet onthouden van eene aanmerking, welke ons reeds lang op het hart gelegen heeft, en die wij telkens op nieuw maakten, wanneer wij hoorden: ‘die voordragt was goed als verhandeling, maar niet als preek!’ Onze aanmerking is deze: heeft men geen ongelijk, wanneer men sommige kerkelijke redevoeringen, uit hoofde van haren inhoud, voor verhandelingen verklaart, en haar het regt betwist, op den kansel gehouden te worden? Bepalen zij, die in dezen smaak oordeelen, zich alleen bij de wijze van uitvoering; bij den meerderen of minderen zamenhang met Bijbelleer,

{==549==} {>>pagina-aanduiding<<}
en bijzonder met Christendom; eischen zij bij het klaar betoog ook godsdienstige zalving; en wijzen zij de voordragt, die deze vereischten mist, van den kerkelijken leerstoel terug: dan zijn wij het met hen volkomen eens. Maar, of er wel eenig onderwerp zij, dat in aanraking staat met menschelijke deugd en met de rust van het menschelijk hart, en hetgeen, dewijl het door het algemeen minder opzettelijk doordacht wordt, dan, wanneer het wordt behandeld, ook wel eene naauwkeuriger uiteenzetting voor het verstand (gelijk in verhandelingen volstrekt vereischte is) vordert, voor den predikstoel min geschikt mag geoordeeld worden - dit is het, wat wij in nadere overweging geven. En toch wordt dit laatstgenoemde oordeel dikwerf geveld. Mist men den toon, die door lange gewoonte eenmaal den naam van prediktoon verkregen heeft, en die bij de behandeling van algemeene godsdienstige waarheden of aangenomene leerstellingen van zelf komt, maar bij onderwerpen van meer bijzonderen aard, waar niet zoo dagelijks op wordt doorgedacht, niet vallen kan; dan zegt men weldra: eene goede verhandeling, maar niet goed als preek! - In dezen geest zou men dus ook, ten aanzien der onderhavige Leerredenen, kunnen vragen: ‘over den Krijg? - vier Leerredenen over den Krijg? - passen die ter heilige stede, en zijn die daar noodig?’ - De Eerw. draeseke doet deze vragen zelf, omdat hij ze bij zijne hoorders moest vooronderstellen; maar beantwoordt ze tevens ook voldoende in de Inleiding der eerste Leerrede, belovende meteen, dat zijn woord over den Krijg niet onverschillig, niet partijdig zijn, en met deze ontkennende eigenschappen de gemoedelijkheid zal vereenigen. Deze belofte is ook getrouw volbragt, en wij vinden hier alles bij elkander, wat er over den Krijg degelijks kan gezegd worden.
Bij de eerste Leerrede wordt de tekst, 1 Jo. IV:16-18, meest gebezigd om eene tegenstelling op te leveren, die ook zeer goed werkt. Uit hetgeen de Krijg is: eene vechtpartij der volken, (de Leeraar vraagt verschooning voor dit lage woord, omdat het de zaak goed uitdrukt)

{==550==} {>>pagina-aanduiding<<}
volgt, dat oorlogen bij onbeschaafde volken natuurlijk, onvermijdelijk en te huis zijn; maar even zeker ook, dat de Krijg strijdig is met de Rede en hare bedoelingen, dus ook met den geest en de bedoelingen des Christendoms. Met dat al begeert de Leeraar, dat men onderscheide tusschen het oordeel over den Krijg in 't algemeen, en over den Krijg, als een voorbijgaand verschijnsel in de geschiedenis van een volk. In deze laatste betrekking wordt hij vaak noodzakelijk, bij gebrek aan redelijker hulpmiddelen ter verdediging. Dus: kan het zijn, geen Krijg! Maar, tot dat het zoo ver komt, dat overal de liefde heerscht, dure de Krijg voort tegen alles, wat op ons verderf uit is.
Bij de tweede Leerrede is 1 Jo. IV:20, 21 ten grond gelegd; en in dezelve wordt de Krijg beschouwd, als door zonde geteeld, door schrik voorafgegaan, door verwoesting vergezeld, en door ellende gevolgd.
Uit den tekst voor de derde Leerrede, 1 Jo. III:14, ontleent de Heer draeseke dit denkbeeld: wie lief heeft, die weet ook voor de broederen te sterven; namelijk, ook te hunner verdediging, wanneer hunne welvaart bedreigd wordt; en zoo komt hij tot de behandeling van de waardigheid des Krijgs, welke berust gedeeltelijk op de goederen, voor welke - gedeeltelijk op de gezindheden, met welke - gedeeltelijk op de omstandigheden, onder welke - de Krijg gevoerd wordt.
De vierde Leerrede, eindelijk, heeft ten tekst Rom. VIII:19-23. Onder vernietiging des Krijgs verstaat draeseke niet het ophouden van den Krijg; maar de volslagene wegruiming van al datgene, waaruit ooit weder Krijg zou kunnen ontstaan, vrijheid van den dienst des vergankelijken wezens - en onderzoekt, of zulk eene vernietiging van den Krijg mogelijk zij. - In het geringe, in de beperktere betrekkingen, zien wij vaak, dat liefde, rede en goede zeden de tweedragt verwijderd houden. Goede wetten in de staten stuitten het vuistregt der enkele burgeren onderling. Waarom zou er niet eenmaal een tijd komen, wanneer in het groote gebeurde, wat

{==551==} {>>pagina-aanduiding<<}
wij in het kleine reeds zien, en de Vorsten aan de Rede de eer gaven, welke haar toekomt? - Hiertoe wordt zoo min eene onnatuurlijke afzondering der staten, als eene onnatuurlijke ineensmelting van dezelve vereischt, noch zijn deze te duchten. De tijd, wanneer een eeuwige Vrede de wereld zal verheugen, is ook niet te bepalen; maar noodwendig is de volslagene vernietiging van den Krijg, en heerlijk zal zij zijn.
Aan wenken ter regeling van gedrag en denkwijze zijn deze Leerredenen rijk; en, daar de geheele behandeling van bijbelsch-godsdienstigen aard is, zijn zij op den kerkelijken leerstoel zeer wel op hare plaats geweest. Zij zijn daarenboven in eenen zuiveren, vloeijenden, duidelijken, eenvoudigen, deftigen, mannelijken stijl, en vol orde en klaarheid. Het zijn dus schoone preken ook, welker lezing en herlezing wij durven aanprijzen. - De Heer draeseke was, tijdens de uitspraak dezer Leerredenen, vervuld van de indrukken, door den pas verkregenen Vrede veroorzaakt.

Verhandeling over Mahomed, of Tafereel van den invloed van zijne Godsdienstleer op de Volken der Middeleeuwen. Eene Prijsverhandeling, bekroond door het Instituut van Kunsten en Wetenschappen in Frankrijk, door K.E. Oelsner. Vertaald uit de vermeerderde en door den Schrijver verbeterde Hoogduitsche uitgave. Te Franeker, bij G. IJpma. 1820. In gr. 8vo. VIII en 358 Bl. f 2-16-:

Het is voor een' welgeaard' Recensent, die meer behagen vindt in het prijzen van het goede, dan in het gispen van het gebrekkige in werken, van welke hij verslag moet geven, zeer aangenaam, wanneer hij een werk voor zich heeft, hetwelk zich als van zelve, zoo wel door deszelfs belangrijk onderwerp, als door de behandeling, aanprijst. Zoodanig is het onderhavige werk, hetwelk zich nog bovendien voorshands reeds ten sterkste

{==552==} {>>pagina-aanduiding<<}
schijnt aan te bevelen door de bekrooning van een Genootschap, als dat van het Instituut van Frankrijk, en ook door de vermeerderingen en verbeteringen, welke de Schrijver er in de Hoogduitsche uitgave bijgevoegd heeft. De kundige Vertaler heeft ook hier en daar zeer goede aanmerkingen er bijgevoegd: waardoor de vertaling nog meer waarde heeft dan het oorspronkelijke.
Dat het onderwerp allerbelangrijkst is, behoeft, voorzeker, geen betoog: en wat de behandeling van hetzelve betreft, deze is zoodanig, dat ieder eenigzins bevoegd regter dezelve de behaalde eerkroon volkomen waardig zal keuren.
Na in eene inleiding een kort overzigt over zijne Verhandeling, en over de geschiedenis der Arabieren vóór de komst van Mahomed, gegeven te hebben, begint de Schrijver met den zedelijken toestand der inwoners van Arabië en de aangrenzende landen te beschouwen. Perzië was aan eene volkomene regeringloosheid overgegeven. Het Oostersche of Grieksche rijk was wel rustiger, maar niet gelukkiger. Door de onverdraagzaamheid der geestelijkheid, door de losbandigheid eener op krijgsmagt steunende regering, door de zedeloosheid der burgerlijke overheid, zonken de Grieken meer en meer tot een lager peil. Zoodanig was de toestand der beide magtige rijken, wier grenzen zich tot aan het schiereiland van Arabië uitstrekten, toen dit land de kiem droeg eener gebeurtenis, welker invloed de eeuw, waarin zij voorviel, eene geheel nieuwe gedaante, en in het lot van vele volken eene plotselinge hervorming aanbragt. Arabië had een aantal verschillende stammen tot bewoners, waarvan de meeste een zwervend leven leidden. Oude gebruiken hadden bij hen het gezag van wetten. Zij genoten eenen aartsvaderlijken regeringsvorm, en stelden hunne eer in de beoefening der gastvrijheid, der welsprekendheid en dichtkunst, en vooral in het vooren van het zwaard. Bij sommige Arabieren was de leer der Magiërs, bij anderen het Sabeïsche Veelgodendom in zwang. Ook waren er vele Joden en vele Christenen in Arabië, toen Mahomed te voorschijn trad

{==553==} {>>pagina-aanduiding<<}
als profeet, omstreeks het 612de jaar na Christus geboorte. Van dezen zonderlingen man, van de hinderpalen, die hij ontmoette in zijne leer tot stand te brengen, en van zijne leer zelve, wordt voorts zeer onpartijdig gehandeld, en de man, met regt, meer als een enthusiast, of dweper, dan als een bedrieger voorgesteld; terwijl zijne leer van derzelver gunstigen zoo wel als min gunstigen kant wordt voorgedragen. Vervolgens wordt de uitbreiding dier leer geschiedkundig afgemaald, en aangetoond, hoe de geestdriftige en veroveringszuchtige Mahomedanen, na geheel Arabië te hebben ondergebragt, hunne magt uitbreidden over Azië, Afrika en een gedeelte van Europa; zoodat, ruim eene eeuw na de optreding van Mahomed als profeet, Spanje, Portugal, en een gedeelte van het zuidelijk Frankrijk, voor hen hadden moeten zwichten.
Wat nu den invloed betreft van Mahomed's leer op de volken der middeleeuwen: wij kunnen ook hier slechts de voornaamste hoofdpunten dezer rijkgestoffeerde Verhandeling aanstippen. Over het geheel genomen, dan, werd de akkerbouw door de Mahomedanen met vlijt beoefend. Hunne regeringswijze had veel, dat vertrouwen en liefde moest inboezemen. Zij hebben den bloei van kunsten en wetenschappen bevorderd. Ofschoon zij in het eerst met verachting op de kundigheden der overwonnen volken nederzagen, werd echter al vroeg de zucht voor de Grieksche letterkunde bij hen aangekweekt. Meer en meer wakkerde de liefde tot de kunsten en wetenschappen bij hen aan, en er ontstonden Vorsten, die in de bevordering derzelve hunnen grootsten roem zochten. Letterkundige inrigtingen van verschillenden aard werden tot stand gebragt, en vooral muntte Spanje in beschaving en geleerdheid uit. In de bouwkunst maakten de Mahomedanen bijzonder ook groote vorderingen, en de dichtkunst werd bij hen steeds op hoogen prijs gesteld. Hunne taal werd zeer beoefend. Hunne welsprekendheid, echter, en wijze van geschiedschrijven zijn zeer middelmatig, en hunne regtsgeleerdheid zeer gebrekkig, zoo wel als hunne wijsbegeerte en godgeleerdheid. In de geneeskunde zijn zij zeer beroemd

{==554==} {>>pagina-aanduiding<<}
geworden. Veel is aan hen de natuurkunde verschuldigd, en in de wiskundige wetenschappen hadden zij groote verdiensten. - De slotsom is dus, in het algemeen, meer ten voordeele, dan ten nadeele van den invloed van de leer der Mahomedanen; ofschoon de wetenschappen niet al die aanwinst uit hunne pogingen bekomen hebben, die dezelve zouden kunnen bekomen.
Wij zouden, hier en daar, wel aanmerkingen te maken hebben, zoo wel op de inrigting van eenige deelen der Verhandeling, als op sommige bijzondere denkbeelden en voorstellingen des Schrijvers. Dan, ieder heeft zijne wijze van behandelen en van denken, en, over het geheel, hebben wij in dit stuk zeer veel genoegen genomen, en bevelen deszelfs aandachtige lezing iederen beoefenaar der geschiedkunde met volle ruimte aan.

De Venerische Ziekten in hare verschijnselen, uitwerkselen, aard en geneeswijze volledig behandeld, door F. Swediaur, M. Dr. II Deelen.

(Vervolg en slot van bl. 521.)

In het eerste deel heeft de Schrijver over zoodanige ziekten gehandeld, welke uit een' onzuiveren bijslaap ontstaan, de genitalia, of, door zamenstemming, andere deelen van ons ligchaam, aandoen, en aanleiding kunnen geven tot het ontstaan der eigenlijke Venusziekte. Het is over deze, over de algemeene lues syphilitica, en derzelver uitwerkselen op bijzondere gedeelten van het menschelijk ligchaam, dat hij, in de eerste plaats, in het tweede deel handelt. Hetzelve bevat buitendien nog verhandelingen over eenige verwante onderwerpen, namelijk de kwikziekte, eenige ziekten, welke met de syphilis overeenkomst hebben, en de kwikmiddelen, in derzelver verschillende bereidingen, gebruik, enz.
In het eerste Hoofdst. spreekt swediaur over de kenteekenen, de wijze van ontstaan, den aard en de uit-
{==555==} {>>pagina-aanduiding<<}
werkselen der algemeene Venusziekte. Hij vereenigt zich met de meeste kunstgenooten, in te erkennen, dat de bijzondere kenteekenen zeer duister zijn. Hij vond echter, dat de ziekte zich meest het eerst in de keel openbaart, vooral bij vrouwen. Onder de wijzen, waarop dezelve wordt medegedeeld, telt hij, door vele waarnemingen daartoe gebragt, de overerving, zelfs door verscheidene geslachten. Hij schijnt het voorts daarvoor te houden, dat er bij deze kwaal eene eigenlijke ontaarding der sappen plaats heeft, door een eigenaardig gif, of smetstof, te weeg gebragt, en dat dit gif zijne schadelijke werking op alle deelen van het gestel kan uitoefenen, hebbende men zelfs syphilitische longtering waargenomen. Eene nadere bepaling van de eigenlijke zitplaats der ziekte, zoo als die door sommigen in het watervaatgestel, door anderen in dat der slijmvliezen wordt aangenomen, vinden wij hier niet. Wij zouden evenwel zeggen, dat het syphilitisch gif vooral de slijmvliezen, en de deelen, daarmede naast in verband staande, (het beengestel) aandoet. - Het tweede Hoofdst. beschouwt de behandeling der ziekte, en wel bepaaldelijk door het kwik; waarbij swediaur zich vooral beijvert, om de voorzorgen aan te wijzen, welke men bij eene kwik-cuur te nemen hebbe, en waaronder hij, met reden, telt de bevordering van de werking der huid, en eene zachte vermeerdering van de temperatuur des ligchaams. Hij dringt ook zeer aan, om de nadeelige werkingen van het kwik, bij tijds, tegen te gaan; maar beweert oordeelkundig, dat men het daarom nooit geheel moet laten varen, noch denken, dat de Venusziekte overwonnen is, als zich de teekenen der kwikziekte vertoonen. - Het derde Hoofdst. spreekt over de plaatselijke behandeling van de uitwendige gevolgen der ziekte. - In het vierde en vijfde Hoofdst. wordt de
wijziging van de kwik-cuur bij zwangeren en kinderen opgegeven. Swediaur is van oordeel, dat die behandeling bij de eersten, zonder vrees voor miskramen, moet worden voortgezet. Zeer kleine kinderen moet men het kwik door het zog, of door de melk eener geit of ezelin,

{==556==} {>>pagina-aanduiding<<}
welke kwik gebruikt, bijbrengen. Naderhand kunnen zij zachte kwikmiddelen bijzonder goed verdragen. - Na dus over het gebruik van het kwik gesproken te hebben, levert swediaur, in het zesde Hoofdst., eene beschouwing van de manier, waarop het kwik op het menschelijk ligchaam werkt. Na onderscheidene gevoelens opgegeven en overwogen te hebben, komt hij tot het besluit, dat de kwikbereidingen eene scheikundige verandering te weeg brengen, en het gif, als 't ware, dooden. De proef van Dr. harrison, welke hij aanhaalt, schijnt dit althans te leeren; waarbij wij kunnen voegen, dat menschen, die veel met kwik moeten omgaan, zelden door syphilitische ziekte worden aangetast. - Hoofdst. zeven loopt over de verschillende manieren, om het kwik uitwendig in het ligchaam te brengen; hier vinden wij veel voortreffelijks over de kwikïnwrijvingen. - In het achtste Hoofdst. spreekt de Schrijver over de kwijling, als een uitwerksel van het kwik; hij toont aan, dat dezelve geheel niet noodig is voor de genezing, maar veeleer schadelijk, en de middelen, om dit toeval tegen te gaan, waaronder wij, met verwondering, het sulfuret. calc. niet vonden. - Hoofdst. negen en tien handelen over de gecompliceerde en vermomde syphilitische ziekte. De vereeniging met de scheurbuik is het moeijelijkst te genezen; die met arthritische en rheumatische ongesteldheid komt, ook volgens onze ervaring, het meest voor. - In het elfde Hoofdst., over de syphilitische ziekten, welke niet voor het kwik wijken, schrijft swediaur dit zeer te regt aan bijkomende omstandigheden toe, inzonderheid aan eene min gelukkige keuze der kwikmiddelen, derzelver onregelmatige aanwending, het gestel van den lijder, en andere bijkomende ziekten. Intusschen geeft hij toch enkele voorbeelden op, dat het kwik niets baatte, zelfs schadelijk was,
althans onder eene warmere luchtstreek, zoo als in Mauritanië, Abysinië. - Als van zelf wordt nu de Schrijver geleid, om, in het twaalfde Hoofdst., de geneesmiddelen tegen onze ziekte te beschouwen, waarin geen kwik is. Hij verdeelt dit in drie

{==557==} {>>pagina-aanduiding<<}
Afdeelingen. De eerste handelt over de zuurstofhoudende geneesmiddelen, inzonderheid sommige zuren, en bevat eene reeks van waarnemingen, waaruit blijkt, dat die middelen somtijds helpen, meest echter weinig of niets baten. Men is, bij het beproeven van die middelen, van eene verkeerde onderstelling uitgegaan; dat, namelijk, de kwikbereidingen door derzelver zuurstof werken; terwijl vele zeer werkzame bereidingen of geen of weinig zuurstof bevatten. Intusschen blijven die waarnemingen zeer belangrijk, zoowel wegens de uitwerking der zuren op de ziekte, als wegens de verschijnselen, die zij op het geheele gestel der lijders te weeg bragten. In de tweede Afd. spreekt hij over eenige andere middelen, onder welke hij de salsaparilla bovenaan stelt, die inderdaad haren roem handhaaft. Van het opium heeft hij ook goede diensten gehad, maar nooit zonder kwik, of zonder dat er ten minste te voren kwik gebruikt was. Als het laatste lang vruchteloos gebruikt was, werkte het opium uitmuntend. Ook hier schijnt het ons toe, dat de genezing aan het kwik is toe te schrijven, en dat het opium, welligt door eene te groote prikkelbaarheid te verstompen, de hindernissen wegnam, waardoor het kwik te voren niet kon werken. De derde Afd. loopt over eenige minbekende middelen en arcana, vooral over de beroemde rob antisyphilitique van laffecteur, waarvan de Schrijver niet veel goeds zegt, en beweert, dat zij wel degelijk sublimaat bevat. De Vertaler ontkent het laatste, op grond van een onderzoek, door het Genootschap Arti Salutiferae in 't werk gesteld, en beweert tevens, dat wij in die rob een uitmuntend geneesmiddel hebben, evenwel meer, zoo wij de noot op bl. 121 in aanmerking nemen, tegen de kwikziekte. Maar dan verdiende zij eer den naam van rob antimercuriel, dan dien van antisyphilitique.
Ook rijmt dit niet zeer met hetgene de Schrijver zegt omtrent de uitwerkselen, welke hij van dat geneesmiddel heeft waargenomen, zwellingen van den mond b.v., kwijling enz., waaruit men toch zoude opmaken, dat er wel kwik in was. Wij dienen dus ons

{==558==} {>>pagina-aanduiding<<}
oordeel nog op te schorten, te meer, daar uit den toon van swediaur genoegzaam blijkt, dat hij hier niet geheel onpartijdig is. - Over de droppels van besnard, welke in Duitschland veel geruchts gemaakt hebben, zegt swediaur weinig, en de Vertaler wijst hier, met reden, zijn' lezer naar hufeland's Journal.
Hiermede stapt de Schrijver van de beschouwing der syphilitische ziekte af, en gaat nu over tot die der nadeelige gevolgen van het daar tegen meest gebruikt wordend geneesmiddel. Het dertiende Hoofdst., namelijk, handelt over de kwikziekten. De Schrijver maakt hier eene onderscheiding tusschen de uitwerkselen, welke de kwikmiddelen, als zuurstofhoudende middelen, hebben; die, welke een gevolg zijn van eene eigenaardige kwaadsappigheid; en, eindelijk, die door het kwik, als metaal, veroorzaakt worden. Het is buiten twijfel, dat het kwik, op verschillende wijzen aangewend, verschillende uitwerkselen te weeg brengt, en dat b.v. de ziekten, waaraan de vergulders zijn blootgesteld, dikwijls een geheel ander voorkomen hebben, dan die van zulke lijders, welke inof uitwendig met het kwik behandeld zijn. Doch het is zeer twijfelachtig, of dit daaraan is toe te schrijven, dat de kwikbereidingen nu eens door hare zuurstof, dan weder door het metaal werken. In een' hevigen graad en langdurig werkende, schijnt eene kwikvergiftiging altijd het zenuw- en spiergestel aan te doen, en dit moest dan vooral bij vergulders plaats hebben, die deszelfs dampen gestadig inademen. Bij het overwegen van de geneeswijze voor deze ziekte heeft de Schrijver niet genoeg gedrongen op het gebruik van de kalkzwavel, en schijnt zelfs (bl. 338) de werking van dat en dergelijke middelen aan de alkaliën toe te schrijven, daar de zwavel veeleer het hier werkend bestanddeel is. Opmerkelijk is hetgene hij elders in dit Hoofdst. aantoont; dat, namelijk, de scherpere kwikbereidingen bijna gelijksoortige uitwerkselen te weeg brengen als de scherpe zuren, en dat sommige dier verschijnselen gelijkheid hebben met hetgene bij den honigpisvloed wordt waargenomen. De Schrijver prijst hier zelfs, met ande-
{==559==} {>>pagina-aanduiding<<}
ren, het gebruik der zwavelwaterstofzure ammonia aan, in de laatstgemelde ziekte mede van zoo veel vrucht. Het komt ons
waarschijnlijk voor, dat de zwavelkalk op dergelijke wijze werkt. Onder de tegengiften tegen het kwik, althans tegen deszelfs gevaarlijkste bereiding, maakt noch Schrijver noch Vertaler (van den laatsten hadden wij dit verwacht) melding van het eiwit, hetwelk toch oneindig meer vermogend is dan de kina of dergelijke middelen.
Het veertiende Hoofdst. dient ter bestrijding van eenige vooroordeelen, vooral omtrent de ongeneeslijkheid der syphilitische ziekte. - Van het vijftiende tot het achttiende spreekt swediaur over eenige met de syphilitische verwante kwalen, en toont de overeenkomst aan, welke de eerstgemelde, zoo als zij in de 15de eeuw is waargenomen en beschreven, met de van 1770-80 in Kanada ontdekte, met de Sibbens in Schotland en de Yaws in Afrika heeft, alsmede haren vermoedelijken oorsprong uit de Elephantiasis, of knobbelachtige melaatschheid. Van de eerstgemelde dezer ziekten maakt de anders zoo naauwkeurige sprengel, zoo ver wij hebben kunnen nagaan, geene melding.
Van het negentiende Hoofdst. volgt nu eene nadere beschouwing der kwikmiddelen, welke de Schrijver in den loop dezes werks, als de werkzaamste tegen de syphilis, heeft doen kennen, en eindelijk, als een aanhangsel, onder den titel van Pharmacopoea Syphilitica, eene zeer volledige reeks van voorschriften, in de Latijnsche taal opgesteld. Wij vinden dit voor minkundige en eerstbeginnende Geneeskunstenaren ten uiterste nuttig, mits men er zich niet te slaafs aan binde. Ook de aanmerkingen in het eenëntwintigste Hoofdst., over het gebruik en de keuze der kwikmiddelen, verdienen alle behartiging, inzonderheid wat er gezegd wordt over de voorkeuze, aan de zachtere bereidingen te geven. Ook wij hebben het bijtend sublimaat vooral dienstig gevonden ter spoedige beteugeling van zeer hevige syphilitische toevallen, minder om eene duurzame genezing te weeg te brengen. -
{==560==} {>>pagina-aanduiding<<}
De scheikundige aanmerkingen, in het twintigste Hoofdst. medegedeeld, zijn ons, over het algemeen, minder bebelangrijk, en vele zelfs zeer verkeerd, voorgekomen. Dit Hoofdstuk ware beter weggelaten, of naar den tegenwoordigen staat der wetenschap en de tegenwoordige behoefte omgewerkt. Wie onderscheidt thans zoo vele kwikoxyden? wie kent er zoutzuur kwiköxydule? vindt in deszelfs bereiding, en die van het bijtend sublimaat, door sublimatie, gevaar? enz.
De Vertaling is, over het geheel genomen, getrouw, duidelijk, vloeijend. Hier en daar stieten wij op misstellingen; b.v.I. 474. voorloop der rozemarijn, voor geest van; 520. kali carbonicum - potassa fusa; het eerste is niet gegoten potasch. II. 21. galachtig gedeelte des bloeds in de beenderen; wat is dit? 29. In de noot heeft de Vertaler den Schrijver niet begrepen, die niet spreekt over het heerschend karakter der ziekte, maar over het heerschend symptoma; 35. knoopen voor puisten (boutons); 52. hommes de l'art is niet: menschen der kunst, maar: kunstoefenaren, geneeskundigen. 73. citroenzalf voor ungcitrinum, l. citroengele zalf: want het is naar de kleur, dat die zalf dien naam draagt. Ook vonden wij vele zinstorende drukfouten.






Verkorte Geschiedenis der Nederlanden, of der XVII Nederlandsche Gewesten, van de vroegste tijden, tot op den Vrede te Parijs in 1815. Door N.G. van Kampen. Met Platen. IIde en laatste Deel. Van den Munsterschen tot op laatstgemelden Vrede. Te Haarlem, bij de Erven F. Bohn. 1821. In gr. 8vo. 545 Bl. f 4-18-:

Zoo belangrijk, fiksch en onpartijdig de Heer van kampen is begonnen dit korte tafereel van Neêrlands geschiedenis te schetsen, gaat hij ook in dit deel voort, en brengt het ten einde. Of het altijd waarheid behelze, en

{==561==} {>>pagina-aanduiding<<}
elke gebeurtenis, iederen persoon in het regte licht plaatse? Zekerlijk neen! want dit gaat het menschelijke te boven. Veel blijft uit den aard der zake, bij een louter overzigt en vlugtigen blik, in het donker; veel is in het wargaren der partijschappen te zeer ingewikkeld, om met juistheid beoordeeld te kunnen worden; veel, eindelijk, is nog te versch, te onrijp, te weinig toegelicht en toebereid door afzonderlijke berigten en opgaven, om door den schrijver van dusdanig werk met volkomene juistheid te kunnen behandeld worden. Geen wonder dus, dat er stof voor aanmerkingen overblijft. Doch wil de auteur ten minste tot geene partij behooren, zoekt hij den waren middelweg, en vindt hij inderdaad aan beide kanten schuld, gebrekkigheid, eenzijdigheid, in één woord, menschelijk zwak; zoo boezemt dit ons althans een goed vertrouwen in, en wij kunnen ons doorgaans met zijne wijze van zien en voorstellen der gebeurde zaken wel vereenigen.
Ziedaar ééne, en wel de eerste deugd van elke geschiedenis! waarheid, onpartijdigheid. Onmiddellijk achter op dezelve volgt die, dat ze gewigt van zaken, eenen belangrijken inhoud, en nutte leering aanbiedt. Dit hangt van de keus des algemeenen onderwerps, maar nog meer van de behandeling af; en dit is inzonderheid ook eene belangrijke vraag bij den verkorter, den blooten schetser van het beloop der dingen. Wat heeft men aan een dor geraamte? wat wordt het, als, zonder keus, overal dezelfde uitvoerigheid of bekrompenheid heerscht? of zoo, daarentegen, enkele geliefkoosde partijen, ten koste van het overige, ja dikwijls van den zamenhang, al de aandacht des schrijvers trekken? Wij kunnen den Heere van kampen de getuigenis geven, dat hij de genoemde vereischten wèl heeft in acht genomen; dat hij ons alleraangenaamst heeft bezig gehouden, en dat hij wezenlijk een overzigt geeft van het geheel. Zekerlijk is een veel grooter aantal bladzijden gewijd aan de Noordelijke, dan aan de Zuidelijke gewesten. Doch, kon dit anders, bij de werkzame, belangrijke, dikwijls eerste rol, door genen, en de geheel ondergeschikte, door dezen op het tooneel

{==562==} {>>pagina-aanduiding<<}
van Europa gespeeld; bij de ruimte van schrijvers, die zich met de eersten, de weinige, die zich, afzonderlijk, met de laatsten hebben bezig gehouden? Zekerlijk is er ook een groot verschil van gelijken aard, ten aanzien der tijdperken. Het jongste is mede vrij uitvoerig. Doch al was dit ook tot eenige onevenredigheid toe waar, dan zou dit, echter, noch de beoordeelaar strengelijk mogen gispen, noch de lezer zelfs willen misprijzen.
En wat, eindelijk, de inkleeding, den toon en stijl betreft, men kent van kampen. Er moge al eenig verschil over den rang bestaan, die hem als schrijver toekomt, al naar ieders verkiezing en smaak, aanleg, vorming of vooroordeel dit beslist; eene groote mate van bekwaamheid, van warmte en stoutheid mag hem niemand ontzeggen. Is het, daarentegen, ook niet zoo afgemeten, zoo juist tusschen een evenredig getal van heele en halve scheidteekenen ingekast, en met de statige deftigheid van eene naar de oudheid riekende saus als overgoten; een man, die slechts om zaken denkt, en naauwelijks den tijd vindt, om den rijkdom van zijn gevoel en gedachten door de engte der penne uit te gieten, kan dit zelden of nooit in acht nemen. Het non omnia possumus omnes, maar elk slechts het een of ander, is eene waarheid, die bij de beoordeeling te dikwijls uit het oog wordt verloren, en tot jammerlijke eenzijdigheid, dikwijls gevaarlijke heerschappij eener zekere mode in de letteren vervoert. Men streve allezins naar de volmaaktheid; maar achte die niet het meest te naderen, wanneer men stellige gebreken, zelfs groote, vermijdt, voor welke vaak even zoo vele ontkennende, ja een algemeen gebrek aan wezenlijke, althans groote deugden in de plaats komen! Ondertusschen hebben sommigen den Heer van kampen niet geheel vrijgesproken van alle overhaasting, die den stroom wel eens al te zeer aanzet, en gevaar van eene wilde onregelmatigheid doet loopen. Enkele drukfouten schijnen inderdaad van eenige haast te getuigen, zoo als b.v. op bl. 243. de Regenten hield (voor hielden), en op bl. 433 verstaan wij het volgende niet volkomen: ‘Echter beschreef hij

{==563==} {>>pagina-aanduiding<<}
(lodewijk napoleon) een' grooten Raad van Ministers, om de vraag te behandelen, enz. Het Leger was voor het eerste: de Grootofficieren en Maarschalken wilden nogmaals bukken.’ Bestonden dan de de Ministers uit Leger en Maarschalken?
Als een algemeen staal uit dit belangrijk en veelomvattend werk geven wij: ‘Digt bij het einde der zeventiende Eeuw genaderd, wordt het tijd op de vorderingen of verachteringen der Maatschappij en beschaving in de laatste helft dier Eeuw in Nederland een' enkelen blik te werpen. Wij zagen de vrijheid en onafhankelijkheid in het midden dier Eeuwe in 't Noorden van Nederland gevestigd, doch te midden der stormen; in het Zuiden moesten rust en stille onderwerping de plaats vervangen dier onschatbare goederen. Wij merkten op, dat de groote geest van de witt de Zeemagt van den Staat ten hoogsten top verhief en met ijver zijn' handel beschermde, doch de landmagt, en zelfs het welzijn des Staats gedeeltelijk aan de belangen eener Familieregering liet opofferen; - dat willem III. het Gemeenebest, door hem van den rand des afgronds verlost, als landmagt weder deed eerbiedigen, maar daarentegen door de groote kosten, die deze vereischte, de Zeemagt allengs liet vervallen. Geen onheil, als te Bévésier, zou den Staat, met Engeland verbonden, onder eenen de witt getroffen hebben! Ook de handel moest, door strenge verbodswetten, zich naar de belangen en begrippen van Engeland plooijen (*). Schonk de witt onbepaalde Godsdienstvrijheid, mogt brandt onder hem zijne Historie der Reformatie schrijven, - een Gedenkstuk voor taal en Kerkgeschiedenis - mogt zelfs (een geheel ander man!) spinoza in zijne dorre bespiegelingen de persoonlijkheid der Godheid te na treden, werd de gematigde coccejus tegen den ijveraar
voetius in bescherming genomen: onder willem III, die in

{==564==} {>>pagina-aanduiding<<}
het wezen der zake weinig minder magt bezat dan thans de koninklijke is, herleefde de invloed der Predikanten. Met opene armen ontving men de Hervormde broeders, door lodewijk XIV vervolgd; de Fabrieksteden wonnen een nieuw leven, door de inwoning dier eerlijke en vlijtige menschen, welke te Leyden eenen nooit gekenden bloei veroorzaakten, te Haarlem eene nieuwe (thans bijna afgebrokene!) stad ten Noorden der oude stichtten, en hunnen arm met vermaak ter verdediging des nieuwen Vaderlands, tot afbreuk aan den dwingeland leenden. Deze aanwas der fabrieken was eene vergoeding voor 't verlies, dat Frankrijk - even als Engeland en meer Europesche Staten - ons berokkenden door het mercantile stelsel, hetwelk, door Hollands onmetelijken voorspoed tot jaloerschheid gewekt, overal dien zelfden rijkdom trachtte voort te brengen, het geld in 't land te houden en te vermeerderen, en eigene fabrieken en koophandel, meest door verbodswetten te stijven, hetzij die een onbepaald verbod, of hooge belastingen voortbragten. Lodewijk XIV was eerst tien jaren oud, toen men - in het eigen jaar van den Munsterschen Vrede - alle Hollandsche zijden en wollen fabriekgoederen in Frankrijk verbood; in dien zelfden tijd leed Neêrlands handel te midden des Vredes, een verlies van achtehalf Millioen door Fransche kaperijen. Cromwell's Acte van Zeevaart leide, drie jaren later, den grond tot Engelands alleenhandel. Daarom was, bij alle verdragen en verbonden van den Staat met buitenlandsche Mogendheden, de koophandel altijd het eerste en gewigtigste punt; daarom ontzag men zich niet, ten behoeve des
handels (gelijk als met Zweden) oorlog te voeren, en slechts eenzijdige beschouwing van grootere Staten, die meest van den landbouw bestaan, kan Nederland zulks tot misdaad aanrekenen (*). Door zulk een' onvermoeiden ijver bleef de koophandel nog tamelijk op dezelfde hoogte, maar aan verdere uitbreiding was niet meer te denken.’

{==565==} {>>pagina-aanduiding<<}


Gedenkschriften van Benjamin Franklin, bestaande in uitgelezene Brieven. Naar het Engelsch. Te Haarlem, bij A. Loosjes, Pz. In gr. 8vo. VIII en 338 Bl. f 2-8-:

Reeds voorlang moesten wij van dit voortreffelijk boek verslag gedaan hebben; het is slechts door een toeval blijven liggen. Deze brieven van den als Mensch, Staatsman en Natuurkenner even verdienstelijken franklin hebben zoo veel goeds, nieuws en schoons, dat wij dezelve gerustelijk aan onze lezers kunnen aanbevelen, als een aangenaam Mengelwerk over allerlei onderwerpen uit de Zedekunde, Staatkunde, het Gemeene Leven, en hier en daar ook over den Godsdienst. Men herkent daarin den Amerikaanschen oldenbarneveldt, den Stichter der onafhankelijkheid van zijn Vaderland door onderhandelingen en beleid, terwijl anderen het met het zwaard dienden. Deze briefwisseling, loopende van 1753 tot 1790, wordt nog belangrijker, wanneer wij de lijst der personen inzien, aan welke zij gerigt waren, onder anderen aan whitefield, met wesley den Stichter van de thans zoo talrijke Sekte der Methodisten; beccaria, den Hervormer van het Strafregt; den als Natuurkundige en Godgeleerde bekenden priestley; den Generaal washington; Dr. price; court de gébélin, Schrijver van de Monde primitif; den beroemden Engelschen Redenaar edmund burke; Dr. ingenhousz, te Breda, beroemd Scheikundige; den grooten Sir joseph banks; den Amerikaanschen Staatsman henry laurens; den Marquis de chastellux; la fayette; den geleerden Abt morellet; den Graaf de buffon, en andere kundige Mannen en beschaafde Vrouwen. De dagteekening is gedeeltelijk uit Amerika, gedeeltelijk (tusschen 1777 en 1785) uit Frankrijk, en wel meest uit Passy, waar
franklin zich ophield om zaken, het nieuwe Ge-
{==566==} {>>pagina-aanduiding<<}
meenebest betreffende, aan hetwelk hij door de hulp van Frankrijk zulk een' krachtigen, misschien onmisbaren steun bijzette.
De onderwerpen dezer brieven zijn zoo menigvuldig, dat wij niet weten, wat daaruit best mede te deelen, om den stijl van franklin te doen kennen. Kiezen wij de volgende gelijkenis, die franklin's afkeer van den Oorlog in het helderste licht stelt. ‘Een jonge voorname Engel voor het eerst naar beneden gezonden zijnde, gaf men hem eenen ouden Beschermengel tot gids mede. Zij kwamen over de zee van Martinique aanzweven, juist op den dag, toen er een hardnekkige slag tusschen de vloten van rodney en grasse geleverd werd, terwijl hij, midden door de wolken van rook, het kanonvuur zag, benevens de verdekken opgevuld met verminkte leden, met doode of stervende ligchamen, de schepen te gronde gaan, elkander in den brand steken of in de lucht springen, en, in het midden van dit tooneel van ellende en verwarring, de schepelingen elkander met woede ombrengen. Zinnelooze! zeide hij in toorn tot zijnen leidsman, gij weet niet, wat gij doet. Gij neemt op u, mij naar de Aarde te brengen, en gij leidt mij naar de Hel! - Neen! hernam de gids, ik heb mij zelven niet bedrogen; wij zijn wezenlijk op aarde, en het zijn menschen, die gij ziet! - De Duivels behandelen elkander zoo barbaarsch niet; zij hebben meer oordeel en meer menschelijkheid, die de menschen slechts bij name kennen.’ In den volgenden brief gaat hij zelfs zoo ver van te zeggen, dat men nooit eenen goeden Oorlog of eenen slechten Vrede heeft gehad en hebben zal. Met den Adel had franklin ook niet veel op. Hij verzet zich tegen de begeerte der Amerikaansche Officieren, die na den Vrede van 1783, ter herinnering aan hunne wapenfeiten, eene erfelijke Orde, onder den naam van Orde van Cincinnatus, wilden instellen, die echter van zelve is te niet gegaan. Aardig is franklin's denkbeeld, om,
gelijk de Chinezen, den Adel niet in eene afdalende, maar opklimmende linie

{==567==} {>>pagina-aanduiding<<}
voort te planten, zoodat iemand, welke denzelven tot onderscheiding ontvangt, die eer ook aan zijne Ouders zou mededeelen, als welke gerekend worden hem eene goede opvoeding te hebben gegeven. Ook maakt franklin aanmerkingen op den Arend, als zinnebeeld eener Mogendheid, (voorheen van Rome en napoleon, thans van Oostenrijk, Rusland en Pruissen.) ‘Dit is een niet zeer achtingwaardige vogel, die zich zijn bestaan op eene zedelooze wijze verschaft. Hij zet zich, namelijk, op eenen dooden boom neder, en dáár, te lui om zelf te visschen, past hij op den valk, terwijl die vischt; en, wanneer deze ijverige vogel eindelijk geslaagd is in het vangen van eenen visch, dien hij naar zijn nest brengt tot het voedsel voor zijne gezellin en jongen, schiet de arend op hem neêr, en ontneemt hem denzelven. Zijne onregtvaardigheden, echter, maken hem niet gelukkiger, en, gelijk aan die menschen, welke slechts van roof en diefstal leven, is hij gewoonlijk arm, ja dikwijls zelfs met luizen bedekt.’ Elders beveelt hij aan zijnen Vriend vaughan den jongen (naderhand zoo bekenden) mirabeau aan, als Schrijver van een werk tegen den erfelijken Adel (in 1784.) In een' anderen brief spreekt franklin over het gemoedsbezwaar van zekere leden der Anglicaansche Kerk, die de Aartsbisschop van Canterbury niet wilde ordenen, ten zij dezelve den eed van getrouwheid (aan den Koning van Engeland, als hoofd der Engelsche Kerk) afleiden. Hierop waren zij op het zonderlinge denkbeeld gekomen, om zich door den Aartsbisschop van Parijs, of den Pauselijken Nuntius, de priesterwijding te doen geven, zonder echter Roomsch te worden. Dit ging echter niet; en
daarop vraagt franklin, of zij dan, wanneer de Britsche Eilanden door den Oceaan verzwolgen werden, nog geen' Bisschop uit hun eigen midden zouden durven verkiezen? Omtrent Staatshuishoudkunde komen hier en daar ook gewigtige wenken voor. Een staatkundig berekenaar (bl. 155) heeft uitgerekend, dat, ‘indien elk man en elke vrouw slechts vier uren op éénen dag aan nuttige zaken arbeidden,

{==568==} {>>pagina-aanduiding<<}
de opbrengst van dit werk genoegzaam zou zijn, om in alle behoeften, ja in alle geneugten des levens te voorzien; terwijl de nood en ellende alsdan van de Aarde zouden verbannen worden, en het overige der 24 uren aan de rust en het vermaak kon toegewijd worden.’ Schoon deze opgave wat vergroot schijnt, ontneemt dit niets aan de waarheid van het beginsel, dat arbeid, niet baar geld, de bron van de welvaart der Staten is; een beginsel, waarop ook de Colonisatie van Frederiksoord rust.
Eindelijk moeten wij nog een woord van franklin's geloofsbelijdenis in de twee laatste brieven zeggen. Wij vreezen, of liever hopen, dat de Vertaler (die anders zijne taak zeer wel heeft volbragt) daarin een' zeer wezenlijken misslag begaan heeft, met het woord Divinity, (dit toch meenen wij, dat er moet gestaan hebben) ten opzigte van onzen Zaligmaker, door Goddelijkheid te vertalen, terwijl het blijkbaar Godheid moet zijn. Dit maakt hier een zeer groot verschil; en de laatste beteekenis komt ons voor, de éénige juiste te zijn, wanneer wij lezen: ‘Ik ben overtuigd, dat het zedelijke en godsdienstige stelsel, dat Hij ons nagelaten heeft, het beste is, wat de wereld ooit gezien heeft of zien kan. Maar ik vrees, dat dit stelsel, door de veranderingen, die het ondergaan heeft, verbasterd is geworden: en ik koester, met het grootste gedeelte onzer tegenwoordige Dissenters in Engeland, eenigen twijfel aan de Goddelijkheid van deszelfs Stichter.’ Nu zal niemand beweren, dat in 1790 de meeste Dissenters in Engeland Deïsten waren, of aan de Goddelijke zending (Goddelijkheid) des Zaligmakers twijfelden; maar wel Unitarissen, die niet aan de Drieëenheid en stellige Godheid van christus geloofden. Van de vertaling van één woord dus hangt het af, of franklin al of niet een Christen was; en wij voor ons zijn voor de gunstigste uitlegging, wanneer het eenen man geldt, die zoo stellig aan de bijzondere Voorzienigheid gelooft, als ons de laatste brief doet zien, en iemand, die iets tegen den Godsdienst geschreven had, aanraadt, hetzelve te verbranden.
Papier en druk van dit boek zijn zeer goed.


{==569==} {>>pagina-aanduiding<<}

Over het Wezen en den Omvang van de Staats-politie, door Mr. S. Neumark, Advokaat te Groningen.

(Vervolg en slot van bl. 540.)

Uit de voorgaande korte opgave kunnen onze Lezers ligtelijk opmaken, met welk eene naauwkeurigheid het onderwerp der Staats-politie door den kundigen Schrijver behandeld wordt. Hij onderscheidt zeer zorgvuldig al wat tot het begrip van eigendom moet gebragt worden van dat der Politie, en wel daarom, omdat het eerste onmiddellijk tot het Regtswezen behoort, als hetwelk voor deszelfs bewaring zorgen moet. Even zoo brengt hij al, wat tegen onzedelijkheid, ongodsdienstigheid, bijgeloof, aanranding van verschillende erkende eerdiensten enz. waken moet, tot het begrip der Staatsbeschaving, als welke het hoofddoel is der maatschappelijke vereeniging, gelijk hij dan ook alle zijne bepalingen uit dit grondbegrip der Regeringskunst of Staatshuishoudkunde afleidt, als zijnde de wetenschap of aantooning van den weg, om de burgerlijke maatschappij tot het bereiken van haar doel te leiden. Voortreffelijk zijn de wenken, welke hier en daar door hem gegeven worden, om de moeijelijkste onderwerpen gepastelijk te wijzigen. Dus, bij voorbeeld, erkent hij, dat de mededeeling van gedachten door middel der drukpers een even onvervreemdbaar regt is als het denken zelf; hij wil, dat de schennis der regten van den Staat of van bijzondere Burgers, door de drukpers veroorzaakt, dadelijk in regten vervolgd en gestraft worde, en alzoo niet valle onder eenigen term van Politie; hij wil dus, dat aan het gebruik der drukpers geene andere bepalingen of grenzen gegeven worden, dan die aan de overige daden der menschen bij de strafwetten gezet zijn. Vandaar dus vervalt het gewaande regt der Politie, om eenig gedrukt werk op te halen, of schrijver, die bekend is, en drukker en uitgever in hechtenis te nemen en eenigen tijd vast te zetten, tot dat men goedvindt om daarvan regterlijke kennis te nemen, vermits dit eene onmiddellijke aanranding is van persoonlijken eigendom, en de wetenschappen benadeelt. Met dat alles kunnen wij geenszins instemmen met zijn begrip, om alle gedrukte werken ‘niet
aan eenen eenhoofdigen Censor (die menigmaal in Criticus verandert) over te laten, maar aan bijzondere daar-
{==570==} {>>pagina-aanduiding<<}
toe aangestelde regters en regtbanken, die een werk naar deszelfs schadelijkheid beoordeelden, en hetzelve en den omloop daarvan in de maatschappij verboden, wanneer blijken mogt, dat de lezing van hetzelve schadelijk zoude zijn voor het doel van den Staat, het zij regtstreeks, het zij meer van ter zijde of indirekt.’ Naar onze wijze van zien, is dit begrip inderdaad overdreven. Immers, hoezeer wij het met hem eens zijn, dat het toezigt op het gansche gebruik der drukpers niet aan de Politie, maar aan het Regtswezen toebehoort, en hoe voorzigtig dan ook zijn eisch zij, om, tot verhoeding van willekeur, een hooger beroep in te stellen, is echter zulk een ligchaam van regters, bepaaldelijk tot het toezigt over de drukpers bestemd, in tegenoverstelling van het onvervreemdbaar regt van schrijven en drukken, zoo zeer gewaagd, dat men met de nadrukkelijkste bepalingen, zoo lang nog de Platonische Republiek niet meer dan ideaal blijft, gevaar loopt, door eenzijdige, welligt door gewoonte aangenomene, voorstellingen, zoo wel de regten van den Staat in het handhaven der algemeene rust en het bevorderen der verlichting en beschaving, als die van afzonderlijke Burgers te schenden; terwijl er toch, blijkens de ondervinding, duizenderlei vraagstukken zijn, waarover in unam et alteram partem kan gedacht en getwist worden, zonder dat de hoogste menschelijke schranderheid en doorzigt in staat zijn dezelve te beslissen, en de invoering eener regterlijke uitspraak over waarheid of onwaarheid, schadelijkheid of onschadelijkheid enz. in vele gevallen een uiterste zoude zijn, dat, uit hoofde der heiligheid van het grondbeginsel, zorgvuldig dient vermeden te worden.
Met de gestrenge nasporingen des Schrijvers vervallen dan ook van zelve alle die onderscheidene soorten en benamingen van Lands-, Stads-, Dorp- of Polder-, burgerlijke, regterlijke of beschavings-, geneeskundige of Strafregts-Politiën, welke de verschillende kring der menschelijke betrekkingen en werkzaamheden heeft uitgevonden; en kan en moet iedere derzelve, met afscheiding van alles, wat het grondbegrip der bedoelingen van de menschelijke maatschappij noodwendig voor beschaving, regt en veiligheid vordert, teruggebragt worden tot die eenige en voorname zorg, om den burgeren de meeste voordeelen der zamenleving en het verhoeden der meeste nadeelen te verzekeren.
De kundige Schrijver van dit werkje, zijne onverdeelde aan-
{==571==} {>>pagina-aanduiding<<}
dacht aan dit bijzonder en belangrijk onderwerp wijdende, heeft zich de aanspraak op eene algemeene goedkeuring verworven. Wij mogen hetzelve allerwegen, als zeer doelmatig geschreven, met den meesten nadruk aanprijzen, en durven den Lezer verzekeren, dat hij daarin, bijkans op elke bladzijde, oneindig meer gewigtige voorstellingen en aanmerkingen vinden zal, dan wij, met de zeer verkorte opgave van den inhoud, in staat geweest zijn alhier met een enkel woord aan te roeren.




Twee Verhandelingen. De eene over de ontginning der onbebouwde Gronden in de Noordelijke Nederlandsche Provinciën, door Kolonisatie der Behoeftigen, die zonder werk zich bevinden. En de andere over het staatkundig Stelsel der Phoeniciërs, Grieken en Romeinen, in het uitzenden van Volkplantingen - en hoeverre men nog hedendaags van die voorbeelden gebruik zou kunnen maken? Beide naar aanleiding van twee Vragen, door de Hollandsche Maatschappij der Wetenschappen te Haarlem in 1818 en 1819 opgegeven. Door Jacob van Manen, Adz. Te Utrecht, bij J. Altheer. 1820. In gr. 8vo. 130 Bl. f 1-4-:

Wij ontvangen hier twee mislukte Prijsverhandelingen, gelijk reeds uit den titel blijkt, waarvan echter de uitgave, en opdragt aan zijne Majesteit den Koning, grootelijks lof verdient, bijaldien maar het door den Schrijver uitgedachte in werking komt, en beantwoordt aan 's mans verwachting. Hij kan alsdan de kroon der Hollandsche Maatschappij gemakkelijk ontberen; want de Natie zal hem dan gewis een standbeeld stichten. Hetgeen de Maatschappij van Weldadigheid uitrigt, is, bij hetgene hij aan de hand geeft, waarlijk eene beuzeling. En ‘welligt, zoo er thans geen gebruik gemaakt wordt’ van 's mans weldoordacht plan, ‘dat de gelegenheid voor altijd voorbijga’!! Fronte capillata post est occasio calva.
Men moet het plan van den Heer van manen maar hooren, om het toe te juichen: ‘Twaalf millioenen, die wij anders naar buitenslands hebben moeten verzenden, om onze tekortkomende granen in te koopen, kunnen wij niet alleen in kas houden, maar ook jaarlijks daarbij nog

{==572==} {>>pagina-aanduiding<<}
andere twaalf millioenen, tot stijving van 's Rijks kas, overhouden, nadat wij eene hypotheek van zeventig millioenen hebben daargesteld, om tweemaal honderdduizend menschen, die tot last der overige bevolking waren, hun eigen brood te doen eten.’ En dit alles komt in zeer weinige jaren, misschien wel in één enkel jaar, tot stand; en er wordt niets meer toe vereischt, dan eene negotiatie van twintig millioenen guldens, tegen de gewone intrest, en gevestigd op 's Rijks domeinen, of anderzins; maar allerbest, dunkt ons, op de door den Schrijver aangewezene hypotheek van zeventig millioenen guldens!
De Heer van manen neemt ‘ruim tweemaal honderdduizend morgens woest land, (alle onze heigronden, immers verre de meeste, betoogt hij geschikt te zijn) en verdeelt dezelve in tachtig koloniën, ieder van omtrent 2500 morgens voor bouwland, gedeeld ieder in honderd plantagiën, elk van omtrent vijfentwintig morgens, behalve de grond, die er bij behoort voor wegen, alleën, en noodige houtdammen en bosschen, naar de gelegenheid der plaatsen.’ In iedere kolonie plaatst hij driehonderd huisgezinnen, elk van zes of meer of minder zielen, dus omtrent achttienhonderd kolonisten voor iedere kolonie, of 144,000 voor alle koloniën te zamen. Nu schieten er van de 200,000, die niet in staat zijn om met hunne handen den kost te winnen, ruim 50,000 over tot andere werkzaamheden ten dienste der volkplanting, b.v. vervoering van mest, en vooral van de straatvuilnis uit alle onze steden, enz. enz.
Hoe het er in die koloniën moet uitzien (dit zal alleraardigst zijn); hoe de huizen moeten zijn ingerigt, waar smid, bakker, winkelier, enz. enz. wonen moeten - van alles geeft de Verhandeling volkomen bescheid, en als door een' tooverstaf heeft de Verhandelaar in den kortsten tijd alles gereed, gemakkelijker dan wij in onze kindschheid onze steden en legers van kaarteblad gereed hadden. De tachtig koloniën worden tachtig heerlijkheden, ieder voor 10,000 als zoodanig aan den man geholpenen, waarvoor de kooper dan ook zes morgens onbebouwden grond heeft, waarop hij zijn kasteel kan zetten; zoodat wij niet twijfelen, of elk, die eenen heerlijken titel verlangt, zal nu met beide handen toetasten en zijn profijt doen. Men leze vooral het boekje; en men zal den Schrijver het regt doen, dat hij aan alles heeft gedacht, wat de kolonie versieren en verfraaijen kan: een schoolhuis, -
{==573==} {>>pagina-aanduiding<<}
eene herberg, - een voorraadsmagazijn, en - eene schoutswoning; ook midden in het centrum een hoogopschietende lindeboom, of wilde kastanje, met een bankje er rondom, om in de schaduw te kunnen rusten. Eene kerk komt er met den tijd. - Wij kunnen alle de bijzonderheden niet opgeven; maar, in één woord, er is voor alles gezorgd; en eeniglijk schijnt ons een koren- of wind-molen vergeten, dien wij voorstellen te vereenigen met het luchtkasteel van den Heer van iedere heerlijkheid, waar hij tevens voor een' toren dienen kan, en welke plaats wij, in de eerste en voornaamste dezer koloniën, tevens als de geschiktste voor het standbeeld van den Heer jacob van manen, den uitvinder van alle deze heerlijke koloniën, zouden aanwijzen.
Wanneer nu op deze wijze en door dit heerlijk middel ons oud Vaderland nog niet van den last der overbevolking mogt ontheven zijn, dan wijst de geleerde Verhandelaar (ter beantwoording der tweede Prijsvraag) nog een even uitvoerlijk middel aan: Java en de Moluksche Eilanden geven genoeg gelegenheid tot het plaatsen van landbouwende koloniën; maar vooral prijst de Schrijver daartoe aan de Kust van Guinea en del Mina. De kosten daartoe vindt hij uit onze Armenkassen, voor zoo ver zij hierdoor van de alimentatie der behoeftigen ontheven worden; voorts uit de begrooting voor het Departement van Oorlog, hetwelk de binnenlandsche troepen verminderen kan, naar gelange van zoo vele koloniale vrijwilligers; en uit de begrooting voor het Departement der Marine, en die voor het Ministerie der Koloniën. Zoodat onze Schrijver ook dit plan, even zeer als het vorige, doordacht heeft.
Wij lazen in lang geen boek, dat ons zoo veel vermaaks gaf.







Lotgevallen van een Zwitsersch Landverhuizer, op zijne Reize naar Noord-Amerika en de West-Indiën, en vandaar terug, in 1816, 1817 en 1818. Te Haarlem, bij de Wed. A. Loosjes, Pz. In gr. 8vo. 221 Bl. f 2-8-:

Niet allen, die zulk eene reis met 7 Louis d'or ondernemen, hebben hetzelfde geluk, van wel niet rijk en gezond, echter behouden te huis te komen; en dit werkje mag een' ieder,

{==574==} {>>pagina-aanduiding<<}
die het motto: Oost, West, t'huis best, betwijfelt, ter waarschuwing en ter leering worden aanbevolen, waartoe hij dan ook besluite. Ik heb den lezer niets medegedeeld, dan 't geen ik zelf gezien, gehoord en ondervonden heb. Ik heb er niets af-, niets bijgedaan, zegt de schrijver, die zich joh. ulrich buechler teekent. Als onderhoudend, welgeschreven leesboek, dat in deze dagen van landverhuizing allezins aandacht trekt, en waarbij vrij wat op te merken, na te denken en te leeren valt, durven wij dit werkje onzen Leesgezelschappen veilig aanbevelen.




Elize, voor Meisjes. Door N. Swart. Te Amsterdam, bij G.J.A. Beijerinck. 1821. In gr. 8vo. 228 Bl. f 2-10-:

Wij haasten ons, dezen vaderlandschen kost vooral dezulken aan te prijzen, die, gewoon te snuffelen in uitheemsche gaarkeuken, meermalen ontevreden vandaar terugkeeren, omdat wel een zwierige en vergezochte titel den honger opwekt, maar schraalheid van bereiding geene ledige maag bevredigen kan. Hier, daaremegen, heeft het eenvoudige opschrift: ‘Elize, voor Meisjes, door n. swart,’ niets winderigs, belooft daarenboven de welberoemde naam van den Remonstrantschen Leeraar in deze Stad zeer veel, en verzadigt de oplettende Lezer zich wel het meest aan dit geregt, zoo hij smaak vindt in kieschen, beschaafden stijl, en keur van lessen te waarderen weet, die geschikt zijn, om, bij verstandige toepassing en opregte Godsdienstigheid, eene Christenvrouw te vormen tot een sieraad harer sekse; gelijk het beminnelijk beeld van onschuld en verhevene deugd hier, in Elize, voor ons geteekend staat in meer dan éénen voortreffelijken stand.
Het kan zijn, dat het meesterstuk van lossius, diens Gumal en Lina, den Eerw. Schrijver de gedachte, om in dit werk Geschiedenis en Leerredenen tot een nuttig oogmerk dienstbaar te maken, ingeboezemd hebbe; wij zelve vermogten, onder het lezen niet, dit vermoeden geheel van ons af te weren: maar, schoon het alzoo ware, blijven wij echter voor onzen Landgenoot den lof van oorspronkelijkheid volhouden, als die een onderwerp, zeer veel van dat des vermaarden lossius verschillende, op eigene leest geschoeid en naar zijnen eisch bearbeid heeft.

{==575==} {>>pagina-aanduiding<<}

Gaarne deelden wij onzen Lezeren den korten inhoud mede van het werk, dat voor ons ligt: maar deze is gewis bij velen reeds bekend geworden; en bij anderen, wier nieuwsgierigheid nog onvoldaan bleef, willen wij dien prikkel tot eigen onderzoek niet geheel wegnemen of doen verstompen. Door geheel het boek straalt de vroomheid, de hartelijke, en helaas! te zeldzame, Godsvrucht van den opregten Guldemond, Vader van Elize, met zachten luister uit. Zijn ijver ten goede blijft onvermoeid en verwarmend, wanneer hij met Gade en kroost, in de dagen des kommers, der onderdrukking, en des vervals in Godsdienst en zedelijkheid, het zwaargeteisterd Vaderland verlaat, om zich aan het werk van Zendeling in Nieuw-Zeeland toe te heiligen; of wel, wanneer hij, na den jongsten ommekeer en het herstel van orde teruggekomen, en als Leeraar gevestigd, behalve het zorgvuldigst toezigt op zijne Dochter, tevens in zijnen nieuwen stand voor anderen nuttig wordt. Om haar, om de jeugd zijner Gemeente voor Deugd en Godsvrucht te vormen, verzuimt Guldemond geene gelegenheid, die zich aanbiedt. Hij is de eerwaardige Man en Vader, die, grijs geworden onder menige wederwaardigheid, ten laatste den zegen van zijn vijfentwintigjarig huwelijk, opgeruimd, en dankbaar jegens den Algoeden, op eene Hem vereerende wijze viert. Maar verzuimen wij niet te gewagen van Elize, voornamelijk, zoo niet geheel, opgevoed van zoo waardige Ouders, als Guldemond en zijne Gade. In hare kindschheid zien wij in haar eene beminnelijke onschuld, geschikt om zich te ontwikkelen, en te verheffen tot eene ongekunstelde vroomheid, bij hare intrede in de wereld onder het toeziend oog des Vaders. Onwankelbaar gehecht aan Rede en Deugd, zegt zij, uit welberadene oudermin, eenen geliefden en braven jongeling vaarwel; zichzelve dus verloochenende, opdat zij niet hare Moeder in het harte grieven zoude, wier teederheid buiten staat was om voor
altoos zich te scheiden van het geliefde kind, anders gereed den minnaar te volgen in een afgelegen werelddeel. Evenzeer is zij later het beeld van vrouwelijke waarde, in de getrouwe zorge, welke zij betoont aan het beangstigend ziekbed van haren Echtgenoot. Ook onderscheidt zij zich, op het einde, als eene achtbare en beminnelijke Weduwe, daar zij, teruggekomen in het ouderlijk gezin, de moederliefde voor de kleene Emilia, het huwelijkspand, haar overgebleven, met zusterlijke zorg voor jongere

{==576==} {>>pagina-aanduiding<<}
Broeders, en alle teederheid jegens bejaarde Ouders, op eene treffende wijze vereenigt, en elk dezer pligten betracht in deszelfs geheelen omvang.
Gaarne deelden wij hier een der tafereelen mede, zoo meesterlijk door onzen Landgenoot geschetst; en hadden wij daartoe bijkans bestemd het mondgesprek, waarin kinderlijke liefde, in den tweestrijd met die voor den beminden jongeling, bij de Dochter zegepraalt; maar ons bestek verbiedt, deze aangelegene plaats in haar geheel over te nemen, en haar verminken willen wij niet: daarom, gelijk het weluitgevoerd Titelvignet derwaarts wijst, zullen wij ons ook hiermede vergenoegen.
Maar, vermits Kerkelijke Redevoeringen in de beschaafde wereld van onzen tijd schaars Lezers aantreffen, zal het misschien in den eersten opslag hier en ginds bevreemding baren, dat de Heer swart, die op den titel niet als Geestelijke optreedt, maar zich veeleer ontmantelt, nogtans in dit Leesboek voor Meisjes het geschiedverhaal meer dan eens heeft afgebroken door korte en deftige Redevoeringen, die wel alleen tot de bevallige Sekse gerigt zijn, maar toch eenen Bijbeltekst aan het hoofd hebben en geheel in ernstigen toon geschreven zijn. Wij beklagen de slavin der mode en ijdelheid, welke, doortrokken van eenen Franschen smaak en ongeloof, zich vaderlandsche Godsvrucht schaamt, en den neus meesmuilend opschort, als zij slechts iets verneemt van Kerk of Bijbel; wij billijken ten volle in den Eerw. swart, dat hij, blijkens het Voorberigt, waar hij zulks voegzaam keurde, zich van den vorm van Leerredenen en het gezag der H.S. bediend heeft, opdat hij te beter lessen inscherpen mogt, die, langs eenen anderen weg of meer regtstreeks voorgedragen, onbeleefd schijnen konden, althans dien indruk missen zouden, welken zij nu van de Openbaring ontleenen; en wij bevroeden en billijken tevens de reden, waarom de menschkundige Schrijver deze Leerredenen, hoezeer zij, schoon kort, den draad der Geschiedenis afbreken, in het verhaal zelf ingelascht, en niet, gelijk sommigen wenschten, achteraan geplaatst hebbe. Trouwens, het viertal onderwerpen, waarover de bekwame Prediker den Eerw. Guldemond doet spreken, alle betrekkelijk tot de vrouwelijke bestemming, hooge waarde en pligten, verdiende met den meesten ernst behandeld te worden voor Vrouwen, zijne hoorderessen. De teksten, Exod. II:1-9, Luk. X:38-42. Matt.

{==577==} {>>pagina-aanduiding<<}
XXVII:29 en Luk. XI:27, zijn welgekozen, en ontvangen zelfs, door de wijze, waarop zij hier beschouwd worden; geene geringe toelichting. Alleen de derde, die Pilatus Huisvrouwe, in het waarschuwen van haren Man, om zich aan den onschuldigen Jezus niet te vergrijpen, ten voorbeelde aanprijst, behaagde ons daarom minder, dewijl, naar ons oordeel, de Echtgenoote van den Landvoogd niet zoo zeer uit een edelaardig beginsel, als wel uit bijgeloovige vreeze, haar door den droom ingeboezemd, hem vermaande, en wij omtrent hare deugd te weinig narigt hebben; en dunkt het ons eenigzins vreemd, dat Do. Guldemond op den trouwdag van zijne Dochter eene Leerrede uitsprak voor haar en hare speelgenooten, bij welke de Bruidegom en zijne gezellen niet tegenwoordig waren. De Schrijver houde ons deze aanmerking ten goede, welke wij gaarne toestaan, dat de waarde van zijnen leerzamen arbeid niet het minste vermindert. Trouwens, wij herinneren ons in den Bijbel ook geenen meer geschikten tekst, dan dien de Heer swart voor deze, op zichzelve zoo belangrijke, Rede geplaatst heeft, en gevoelen ten volle, hoezeer dit stuk, betrekkelijk tot de Vrouw in den gehuwden staat, vereischt werd om het geheel te bewaren in dit werk; terwijl de overige Redevoeringen, welke wij naast die van den beroemden fordyce rangschikken, bij uitstek welgepast, en zonder eenigen dwang in het verhaal zijn ingevlochten.
Besluiten wij ons verslag, met, ter aanmoediging om dit stichtend en voor Meisjes bijzonder nuttig deel der Elize vooral niet ongelezen te laten, een staal haar te toonen van het bevallige, dat ook hier in ruime mate voorkomt. Wij ontleenen hetzelve uit de eerste Leerrede, alwaar wij het voorbeeldig geduld van Mirjam, Mozes zuster, door de menschkundige pen des Schrijvers aldus geschetst vinden: ‘Het is waar, wij kunnen niet bepalen, hoe lang het goede meisje op de wacht stond, en het kistje of schuitje, waarin haar broeder dreef tusschen het oevergras, al gestadig in het oog hield. Maar het spreekt toch wel van zelve, dat de kostbare vracht reeds zoo vroeg op den dag daarheen was gevoerd, dat er geen gevaar van bespieding kon plaats hebben: en het duurde daarna gewisselijk nog al een' geruimen tijd, eer de Koningsdochter zich begaf om in de rivier te baden. Ondertusschen dwaalde het meisje, zekerlijk, even zoo lang in de nabijheid rond; en hoe lang valt

{==578==} {>>pagina-aanduiding<<}
zelfs het minste tijdsverloop den wachtenden altijd, vooral den angstig wachtenden! dengenen, die vreezen moet, dat nog eenige oogenblikken het uitzigt hopeloos zullen maken! Niet waar, mijne besten! gij kunt u den toestand van Mirjam verbeelden? Indien zij geen geduld bezit, dan slijt zij hier verschrikkelijke uren. Maar gewis, zij was geduldig: want anders had haar gedrag reeds menigmaal verraden, dat zij hier met een bijzonder oogmerk tegenwoordig was; dan had zij, onwillig, reeds den schat aan dezulken aangewezen, die daarvan, tot aller verderf, ligtelijk misbruik hadden gemaakt; dan was zij althans niet in staat geweest, toen eindelijk het gewenschte oogenblik aanwezig was, met zoo vele ongezochte en natuurlijke bevalligheid te vragen: “Wilt gij, dat ik u iemand der Hebreïnnen roepe, die u dit kindje zoge?’
Noode wederhouden wij ons van meerdere proeven aan te voeren, met name uit de tweede Leerrede, waar de Schrijver de bezigheid van Martha, Lazarus zuster, wij zeggen niet verdedigd, dan toch tegen hare te scherpe beschuldigers treffend en treffelijk bepleit heeft. Dan, waartoe zou dit dienen, terwijl alreeds dit Huisboek, niet alleen bij Meisjes, maar ook bij Mannen van geleerdheid en smaak, goedkeuring gevonden heeft, en de Elize van swart met toejuiching ontvangen is in menig vaderlandsch gezin? Wij nemen dus van hem afscheid, in hope, dat hij ons spoedig het beloofde werk voor Jongelingen schenken moge, waarnaar wij met verlangen uitzien.





Brieven aan Jongelingen, geschreven door J.C. Lavater. Uit het Hoogduitsch. Tweede verbeterde Uitgave. Door J. Heringa, Eliza's Zoon. Te Amsterdam, bij J. Aarinksen. 1820. In gr. 8vo. 144 Bl. f 1-5-:

Het ging Recensent bij het ontvangen van dit boekje, als bij het onverwacht ontmoeten van eenen ouden, waardigen vriend; hij, had volle vreugde, en moest regt genieten. Indien er eenig geschrift zij uit zijnen vroegeren leeftijd, waarvan hij de lezing telkens herhaalde, en waarvan hij de lessen zich diep heeft ingeprent, is het dit; het was in zijne studiejaren juist voor hem berekend; het sloeg hem vonken uit

{==579==} {>>pagina-aanduiding<<}
de ziel, gaf de treffendste wenken, en drong diep in het hart. Vele der spreuken en lessen - gouden appelen in zilveren schalen - kent hij nog van buiten, en vallen hem gedurig in, bij het schrijven of spreken tot het godsdienstig publiek. Hoe, weet hij niet; maar hij miste het boekje sinds lang in zijne verzameling, en zocht het lang te vergeefs terug. Hij bedankt den Hoogeerw. Uitgever voor het groote genoegen, dat hij hem nu heeft verzorgd; bijna aan iedere bladzijde zijn voor hem dierbare herinneringen aangeknoopt, en hij herkende den ouden vriend volkomen en in ieder opzigt, al is hij dan nu, wat taal, stijl en spelling betreft, in een meer modern gewaad.
Het boekje bevat brieven van godsdienstigen inhoud, en wel grootendeels oorspronkelijke brieven, in den lavater eigenen toon, vol van den Christelijken geest, en vol lessen van levenswijsheid. Dikwijls zijn het nagenoeg spreuken, die zich daarom juist te vaster inwortelen; geheel het werkje is kern, meer zaken dan woorden. De bijlagen bestaan in twee Gebeden en twee Bedezangen.
Voor een uittreksel zijn deze hartelijke woorden niet geschikt; aan eene bloemlezing dachten wij, maar alles was en is voor ons verkwikkende en heerlijk versterkende bloem. Prof. heringa liet alleen uit een' der brieven weg, hetgeen wenk was tot physiognomische waarnemingen en oordeelvellingen. (Lavater's stokpaardje misschien.) Wij hadden dit eigendommelijke van onzen ouden vriend ook nog wel gaarne terug gehad; maar moeten echter laten gelden, dat zoo iets ten algemeenen gebruike misschien minder geschikt, en voor dezen of genen welligt gevaarlijk kon zijn. Daarentegen heeft hij de bijlagen vermeerderd met gellert's lied tegen den wellust, van hetwelk hem geene goede Nederduitsche vertaling bekend was; Mr. j. junius van hemert heeft hem deze vervaardigd. Het kan zijn, dat deze van de uitgegevene de beste is; wij herinnerden ons een en ander couplet uit eene andere, die ons misschien alleen in geschrift ter hand kwam, en die wij meenen, dat krachtiger nog het oorspronkelijke uitdrukte. Dan, dit zij zoo! wij betuigen niets dan dank.
In de aanteekening bij bl. 5 moest, meenen wij, ten aanzien der beproevingsvragen, op het Naschrift gewezen zijn, als zijnde kennelijk aldaar door lavater bedoeld.






{==580==} {>>pagina-aanduiding<<}

Cornelii Nepotis Vitae Excell. Imperat. ad optimas Edit. collatae. Gron. 1821. f :-10-:

Phaedri Fabulae AEsopiae. Gron. 1821. f :-8-:

Gerardi Vossii Rhetorica contracta. Gron. 1821. f :-12-:

Wij prijzen het plan van den Groningschen boekhandelaar j. römelingh, om van tijd tot tijd eenige Auctores Classici uit te geven, welke op de Latijnsche scholen in gebruik zijn. Onze jonge lieden kunnen dan in hun eigen vaderland bekomen, hetgeen ze nu uit Duitschland of Frankrijk moeten ontvangen. Het geld, hoe veel of weinig dan ook, blijft in het land, en eigene industrie wordt aangemoedigd. De meest aanbevelende eigenschappen van dergelijke boeken zijn, een zuivere tekst, goede druk, en dat ze niet veel gelds kosten. En die eigenschappen bezitten de aangekondigde boekjes in ruime mate. De herdruk van de Rhetorica Vossii was ons alleraangenaamst, daar wij hooren, dat er een volslagen gebrek aan was. De Heer schippers, Litt. Doctor en Rector der Lat. Scholen te Bolsward, heeft de drie uitgaven bezorgd, en met voorredenen voorzien. Die voor Phaedrus en Vossius zijn zeer kort; die voor Nepos eenigzins langer. De voorredenaar klaagt daar, op een' jammerlijken toon, over het diep verval van den roem der oude letterkunde in ons vaderland; dat hij alleen niet in staat is, het zinkende gebouw met zijne schouders te onderschragen; en roept de vereenigde krachten van onze geleerden in, om dien slag voor te komen. Wij zijn het met den Heer schippers in dit geval niet eens; maar gelooven, dat de staat der oude letterkunde in ons vaderland, zoo niet beter dan, ten minste gelijk is aan die in eenig land van Europa. Het is gevaarlijk, om van levende voorbeelden te spreken; maar de Rector denke eens aan dezelve, en aan zoo vele uitmuntende Akademische verhandelingen, welke van tijd tot tijd in het licht komen. Neen! daar is vooreerst nog geen gevaar, ne gloria in praeceps ruat. Wij moeten nog iets zeggen ter geruststelling van sommige zwakke zielen, welke de volgende zinsnede niet konden verduwen:
At, quam imbecilles adhucdum meae vives sunt, sentio; tempus, occasionem deesse video; me deniaue unum, quantumvis ca mihi omnia adessent, senescenti

{==581==} {>>pagina-aanduiding<<}
in his literis patriae laudi fulciendo parem non esse intelligo. Zij betoogden met een' vloed van woorden en met groote drift, dat er staan moest sint en fulciendae. Wij gelooven dit ook; maar tevens, dat het drukfouten zijn. Want het kan er niet door, zoo iets op rekening van den schrijver te zetten, even min als quoad cultum en mei interest, voor quodad en mea, welke dan ook de drukfouten zijn zullen in de voorrede van p. bosscha voor de gedichten zijns vaders.




Pasquin, Landheer van Villa-rosa, Blijspel, door A.L. Barbaz. Te Amsteldam, bij A. Mars. 1821. In kl. 8vo. 149 Bl. f :-12-:

Wij zullen den inhoud van dit Blijspel niet mededeelen: de vinding is onbeduidend; en wij twijfelen, of de maker zelfs deze niet ontleende van het Fransche prulletje: Le nouveau Seigneur du Village. Eten en drinken (ware het niet te plomp, wij zouden zeggen: vreten en zuipen) en stokslagen - ziedaar voorts de schering en inslag van dit gansche stuk! En wie nu behagen schept in een stuk van vijf Bedrijven en van nagenoeg anderhalf honderd bladzijden te lezen, of, misschien, gedurende drie volle uren, onophoudelijk te hooren babbelen, over deze verhevene en aangelegene onderwerpen, die kan zich hier volop verzadigen!
‘Wat is,’ vraagt de Heer barbaz zelf, ‘de geestigste boerterij, die ons verstand zonder eenig nadenken laat?’ [Even of eenige boerterij, zonder zulks, ooit geestig zijn kon.] ‘Zij is gelijk aan een schitterend vuurwerk, dat één oogenblik het gezigt bekoort, en voorts in de lucht vervliegt.’ Deze woorden zouden welligt de beste Recensie zijn; maar, helaas! dan nog zouden wij het woord geestig moeten doorhalen, en het schitterend vuurwerk in een bestendig geknap van voetzoekers en klappertjes veranderen, waarbij eene enkele maal zich een aardig vuurpijltje eenigzins hooger verheft.
‘Na, in mijne vorige drie groote karakterblijspellen,’ zoo getuigt de Autheur van zichzelven, ‘eene wandeling door Frankrijk, Holland en Duitschland te hebben gedaan,(!) heb ik thans ook een uitstapje naar de schoone streken van Italië willen maken; of, met andere woorden gezegd, na,

{==582==} {>>pagina-aanduiding<<}
in de lichtzinnige, den vleijer, en den logenaar, de Fransche, Hollandsche en Hoogduitsche zeden te hebben voorgesteld, heb ik, in dezen pasquin, ook eens beproefd het karakter en de zeden der Italianen te schilderen en ten tooneele te voeren, en tevens mijnen stijl een weinig door dat puntig vernuft, dat hun eigen is, te vervrolijken en op te scherpen.’ - Het puntig vernuft, hier voorkomende, is dus zuiver Italiaansch, Lezer! En het is misschien alleen aan onze Nederlandsche stompheid te wijten, dat wij in de edele bezigheid van lekker eten en drinken en afrossen, of in het gesnap van een paar manzieke meisjes, geene voldoening voor ons verstand kunnen vinden, en in één' Krispijn Filozoof oneindig meer behagen scheppen, dan in tien zulke Pasquins.
De Heer barbaz heeft dit geestig Blijspel opzettelijk vervaardigd voor den Acteur rombach, ‘ten einde diens schitterende talenten in derzelver volle licht te doen uitkomen, en hem gelegenheid te geven, door een oorsprongkelijk Nederduitsch voortbrengsel, zichzelven eene loopbaan te kiezen, waarin hij, door waarlijk origineel spel, de schepper zijner rol dient te zijn.’ Poeha! dat klinkt! De Heer rombach make den Heere barbaz eene diepe reverentie!
Hij berigt ons verder, (en het is waarlijk goed, dat hij dit zegt) dat hij met deze ellendige rijmelarij (want, inderdaad, meer is het niet) ‘eene hoogere bedoeling’ dan enkel te schertsen heeft gehad, en tevens ‘eene wijsgeerige gevolgtrekking, die vervat is in de vier slotvaerzen van het stuk,’ er uit wilde doen opmaken; en, na een' zet op moliere, besluit hij zijn Voorberigt met ‘den hartlijken wensch, dat begaafder dichters, door dit stuk, ter bewerking van het hooge karakterblijspel, in vaerzen, zullen worden aangespoord!’ En welke is nu de wijsgeerige gevolgtrekking, die in dit hooge Karakterblijspel, door middel van stokslagen, telkens wordt geleerd; zoodat zelfs een vader zijne éénige dochter daarmede, op deze zeer wellevende manier, bedreigt:


Grimaldo. 
Zeg, Florentina! ziet gij wel deez' fraaijen stok?
Beschouw hem maar ter deeg.


{==583==} {>>pagina-aanduiding<<}



Florentina. 
Wat wilt gij hiermeê zeggen?



Grimaldo. 
Dat ik hem over dwars zal op je' ribben leggen.


Ziedaar het karakter van eenen Grimaldo! Even zoo kenmerkt zich al aanstonds schier elk der overige doorluchtige personaadjen. En hieruit proeft men den Meester. Ex ungue leonem! Een enkele regel slechts, en men weet reeds, wien en wat men voorheeft. B.v.


Florentina. 
‘Ziet gij, dat Ik billijk aanspraak heb om reeds te mogen paren?’



Bonaventura. 
‘Zeg, graafje! lust gij graag een goed stuk kalfsgebraad,
Wél sappig, vet en bruin? ...
Gevalt u Kaapsche, Rhijnsche, of wel Bordeausche wijn?’



Mevr. Bonaventura. 
‘Zeg me eens: kan Danto, of wel Tasso, u behagen?’



Lauretta. 
[‘Waart gij niet graag getrouwd?’]
‘Gij vraagt dit, en ik ben reeds agttien jaren oud!’

De Heer barbaz is [zulk een liefhebber van Italiaansche rotting-olie, dat hij, bl. 133, knuppelslagen op ontslagen rijmen laat, en zoo zeer doordrongen van de vereischten van het hooge Blijspel, dat hij het verheven woord: verdoemd! en andere soortgelijke stopwoordekens daarmede geenszins onbestaanbaar vindt.
Maar nu de moraal?

‘Hoe kluchtig draait fortuin de menschen door elkander! Van daag is de één omhoog, en morgen rijst weêr de ander; Doch 's waerelds speeltooneel, (dit zag men aan Pasquin,) Vertoont veel' groote liên, die 't inderdaad niet zijn.’

{==584==} {>>pagina-aanduiding<<}

Nu, dat is wel! De Heer barbaz verstaat de kunst, om wijsgeerige gevolgtrekkingen, op eene zeer wijsgeerige manier, in te prenten: den rijken lekkerbek, namelijk, al smullende; den armen drommel, door stokslagen. Lang leve barbaz en het hooge Karakterblijspel!




De Geschiedenis van Samuël, een Leesboek voor Kinderen, door J.A. Oostkamp. Te Groningen, bij J. Oomkens. In kl. 8vo. 94 Bl. f :-5-:

Geheel in denzelfden trant als de Geschiedenis van Noäch en Simson, door denzelfden Schrijver, is deze zijne Geschiedenis van Samuël ingerigt; en wij twijfelen geenszins, of voor kinderen, wien die vroegere boekjes welkom en leerzaam waren, is ook dit leesboek een aangenaam onderhoud, en zal zich deze Kindervriend aangemoedigd vinden, door een genoegzaam gebruik van zijne geschriftjes, om ook op dezelfde wijze nog andere gedeelten der Bijbelsche Geschiedenis voor de jeugd te bewerken, waartoe hij dan, gelijk bij deze, gepast gebruik zal maken van de beste hulpmiddelen, in onze taal voorhanden; gelijk hij aan het slot ook niet onduidelijk te kennen geeft, dat het leveren van nog meer soortgelijke stukjes zijn voornemen is.




Het Onze Vader, of het Gebed des Heeren, in vier Zamenspraken voor Kinderen. Vrij gevolgd naar het Hoogduitsch, door J.A. Oostkamp. Te Zwolle, bij J.L. Zeehuizen. In kl. 8vo. 22 Bl. f :-2-:

Een werkje van seiler, te Erlangen, ligt hier ten grondslag, waarvan wij de afwijkingen, uitbreiding en bekorting niet kunnen nagaan; maar wij gelooven, dat het den onderwijzer in den Godsdienst niet dan aangenaam zal zijn, bijaldien de leerlingen al vroeg van dit boekje gebruik maken, en alzoo gewoon zijn, minder gedachteloos het Onze Vader te bidden, wanneer zij, mede tot verder begrip van dit zoo algemeen in gebruik zijnde gebedsvoorschrift, bij hem komen om onderwijs.





{==585==} {>>pagina-aanduiding<<}

Boekbeschouwing.

Nieuwe Verhandelingen van het Genootschap tot verdediging van den Christelijken Godsdienst tegen deszelfs hedendaagsche Bestrijders, voor het Jaar 1819. In 's Gravenhage, bij de Erve(n) J. Thierry en C. Mensing en Zoon. 1820. In gr. 8vo. Te zamen 300 Bl. f 2-8-:

Met groot genoegen kondigen wij dit Deel van het Haagsche Genootschap aan, ongetwijfeld het meest van allen in ons Vaderland werkzaam tot opbouw van Godsdienstkennis en Christendom. Want beide, de Aanspraak, en een tweetal Verhandelingen over verschillende Vragen, hebben, naar ons gevoelen, zeer hooge waarde. De Vergadering werd geopend door den Leidschen Hoogleeraar j. van voorst; en ademt zijne taal, van het begin tot het einde, dien echten Christelijken geest, welke wij wenschen, dat, door dienst van zulke Voorgangers, zich meer en meer vestigen en uitbreiden moge in Jezus Kerk. De steeds voortdurende behoefte van regte Bijbelkunde, is het onderwerp van 's Mans rede, die toch de aanprijzing van Bijbellezing en Bijbeloefening noodig keurt bij alle andere, in dezen tijd voor het Christendom gunslig geoordeelde, verschijnselen. Men kent deze verschijnselen, en zal nogtans den Hoogleeraar, die daarover uitvoerig, met warmte en juistheid spreekt, ook min bekende proeven aanvoert (*), met volle goedkeu-
{==586==} {>>pagina-aanduiding<<}
ring hooren; vooral echter verdient hij aandacht, als hij ter staving van zijne stelling toetreedt. Wat goeds er toch zij daargesteld, nog is het Christendom en de Bijbel onbekend bij ver het grootste deel der Aardbewoners. Niet minder wederspreken onder de Christenen, bij al den
schijnbaren ijver voor Bijbel, Kerk en Eerdienst, hunne zeden het Geloof, dat men voorwendt, doch hetgene inderdaad zeer wankel zijn moet en los onder vele belijders van Jezus naam, geen' afstand doende van ongeregtigheid. Zendelingen ontbreekt het ook maar al te veel aan regte Bijbelkennis, en de vereischte bekwaamheid voor hunne hoogst aangelegene taak; weshalve de Hoogleeraar nuttig keurt, dat Scholen te hunner vorming gesticht worden (*). Bijbelverspreiding, zal dezelve nuttig zijn onder weinig beschaafde Volken, vereischt mede en onderwijs en verklaring der Schrift. De arbeid alzoo van Bijbelgenootschappen en Zendelinggenootschappen dient wel vereenigd te zijn, of hand aan hand te gaan. Ook het Heilige Verbond tusschen de Vorsten van Europa, waaromtrent van voorst bij zijne gunstige hope en gevoelens blijft, vordert, om waarlijk heilzaam te worden, dat aan de Hoven regte Bijbelkunde meer bevorderd en behartigd worde. Ja, schoon de vereeniging van het verdeelde Christendom een streelend denkbeeld zij, onverschilligheid over Godsdienstige waarheid kan wel de menigte doen zamensmelten; echter behoort die vereeniging

{==587==} {>>pagina-aanduiding<<}
de vrucht te zijn van Christelijke beginselen, en van dien waren geest, tot één Geloof en ééne Hope teruggekeerd (*). Eindelijk, het voortdurend bestaan van het Genootschap tot verdediging van den Christelijken Godsdienst, vooral tegen Neologen, is een doorslaand bewijs, dat er behoefte is aan regte Bijbelkunde, opdat de Waarheid, in weerwil der pogingen van hare vijanden beide en van Mystieken, duidelijker, algemeener ingezien en gehandhaafd worde, of in den boezem van 's Heeren Gemeente, en bij hare Leeraren, geene wijsgeerige dwaalbegrippen of gevoelens wortelen mogen, die, volgens gezonde uitlegkunde en rede, strijden met de leer der Heilige Schrift, of het Christelijk Geloof, dat hare welgetoetste uitspraken vereert. - In zulk eenen geest van verdraagzaamheid omtrent de verschillende Kerkgevoelens, en met zulk een' bescheiden ijver voor de Waarheid, die naar de Godzaligheid is, voerde deze grijze en hooggeschatte vaderlandsche Hoogleeraar het woord, en stichtte hij ongetwijfeld de Vergadering van het Genootschap, door hem geopend, bij welke (blijkens het Programma) op Vrage II een antwoord met zilver, en op Vrage III de Verhandeling van den Eerw. stephanus muntendam, Predikant te Enkhuizen, met goud bekroond werd. Beide deze stukken vinden wij in dit Deel, waarover wij nu ons bescheiden gevoelen zullen opgeven, beginnende met laatstgedachte. Dezelve heeft ‘de vergelijking’ ten onderwerp ‘der Wonderwerken van elias en eliza met die, welke de Heer jezus verrigt heeft; ter bevestiging van de waarheid der eerste, en der meerdere voortreffelijkheid van de
laatste.’
Eigenaardig, en zeer geleidelijk naar den inhoud des voorstels, splitste de Eerw. muntendam zijnen welbewerkten arbeid. I. Hij begint met een Overzigt te ge-
{==588==} {>>pagina-aanduiding<<}
ven van de Geschiedenis der beide bedoelde Godsgezanten, gelijk over die van den Heere Jezus. Dit leidt hem, II, tot de Vergelijking van hunne Wonderwerken met die van den Zaligmaker. In het IIIde deel wijst hij voorts aan, hoe deze ter bevestiging dienen van de opgeteekende daden der eerstgenoemde Profeten. Eindelijk poogt de Schrijver, IV, de meerdere voortreffelijkheid in het licht te stellen van des Heilands wonderdaden.
I. Bij het kort maar bondig doorloopen van de Gewijde Geschiedenis, welker herinnering, het is zeker, noodig was tot 's mans doel, achten wij ons niet verpligt den Christen-Bijbelvriend te doen vertoeven.
II. Van meerdere aangelegenheid is het voor ons, iets te zeggen van des Schrijvers vergelijking der wonderwerken, door elk der Profeten, en in lateren tijd door Christus, aan anderen verrigt; want op de zoodanige vermeent de Eerw. muntendam, dat meer gedoeld wordt in de Vrage des Genootschaps, dan wel op die vereerende en onmiddellijke tusschenkomst der Voorzienigheid Gods, waarvan ook herhaalde melding is in de Schriftuur. Onder gezegde wonderen, nu, waren blijkbaar eenige gelijksoortig, als het spijzigen van velen met geringen voorraad, de genezing van melaatschen, en het opwekken van dooden; andere doen zich verschillende voor, doch waarin eenigermate overeenkomst valt op te merken, en zijn van dezen aard het vermenigvuldigen van het meel en olie der weduwe te Sarphat, de vermeerdering van de olie in de kruik der arme weduwe van eenen leerling uit de school van Eliza, en het doen boven komen van het ijzer der in het water gezonkene bijl van eenen boomhouwer, waarmede des Heeren wonder te Cana, en deszelfs beschikking van een stuk gelds in den mond van eenen visch, dien Petrus vangen zoude, zekere overeenkomst draagt; andere, wederom, door de Profeten gewrocht, staan geheel op zich zelve, zoodat daarbij geen punt van vergelijking zich aanbiede met de velerlei teekenen van Christus, tot een verschillend doel door Hem gedaan. Nog vindt onze Schrijver te regt

{==589==} {>>pagina-aanduiding<<}
overeenkomst daarin, dat, zoo de Profeten, gelijk de Heiland, wel eens van uitwendige middelen, dan toch van de zoodanige zich bediend hebben, die blijkbaar, zonder hoogere magt, ongeschikt waren, om het bedoelde wonder daar te stellen; als ook, dat in hun afwezen, maar volgens hun woord, teekenen, met name genezingen, geschied zijn. Verder blijkt op eenerlei wijze de waarheid en Goddelijkheid van het wonderdadige, door de oude Godsgezanten en Jezus, bij herhaling en in het openbaar, verrigt aan menschen, wier genezing door geenerlei bedrog valt op te lossen. Ook had dit hun werk kennelijk hetzelfde doel, de staving van hunne hooge zending, en bevordering of herstel van waren Godsdienst. Eindelijk, Elias voer ten Hemel; ook Eliza's beenderen, van eenen doode aangeraakt, deden hem van uit des Profeten graf verrijzen; en bovenal werd het uiteinde van Christus vergezeld door bovengemeene verschijnselen.
III. Uit deze wenken laat zich opmaken, dat de Eerw. muntendam eenen goeden grond gelegd had tot zijn verder betoog, waarin hij een en ander van het reeds gezegde nader ontwikkelt, en aandringt, dat de wonderen van Christus tot bevestiging dienen van die der beide Profeten. Deze hunne daden toch dragen bewijs van dezelfde buitengemeene en ook Goddelijke kracht; want, zonder de werkelijke tusschenkomst der Voorzienigheid in te roepen, laat zich, wat ook het Ongeloof daartegen aanvoere, geen wonder door ons verklaren; ja, zoo ook goede Geesten, of Engelen, (als 1 Kon. XIX) daartoe medewerkten, het doel wederspreekt te eenemaal het vermoeden, dat zulks door booze Geesten verrigt werd. (Matt. XII:26.) Waren verder eenige wonderen van Elias en Eliza gelijksoortig met die des Heeren, of hadden zij daarmede meer of min overeenkomst, zoo bevestigden deze van den Zaligmaker duidelijk, wat eeuwen te voren door hen gedaan werd. Voorts werd het gezag der aloude Godsgezanten een- en andermaal gehandhaafd door straffen, waarmede hunne beleediging van den Almagtigen gewroken is; en verschilde Jezus hierin van dezen, dat

{==590==} {>>pagina-aanduiding<<}
zijne zachtmoedigheid Hem verbood, ‘vuur van den Hemel af te bidden.’ Dit uitblijven van het Regterlijk oordeel Gods over des Heeren landgenooten tot aan Jeruzalems verwoesting belet nogtans geenszins, uit de aangewezene gelijksoortigheid der teekenen gedachte besluit te halen. Vooral dient niet voorbijgezien, dat Elias en Eliza, gelijk Jezus daarna, tot hetzelfde oogmerk en bedoelingen de wonderen werkten, geenszins hunne eigene eer of voordeel daarmede zochten, maar integendeel het staven van hunne leer en zending. Want wederom het diep verval van den Godsdienst in elk dezer tijdvakken, waarin de Profeten en de Christus leefden, vorderde evenzeer eene tusschenkomst der Almagt. Eindelijk, de grootheid der teekenen wekte in beiderlei geval verbazing bij de getuigen, en of geloof bij onzijdigen, of verharding en verstoktheid bij hunne wederstrevers en bevooroordeelde medemenschen. Moeijelijk, ja onmogelijk zou het dus vallen, de wonderen van den Heiland te erkennen, maar die der Profeten te verwerpen; althans deze worden aannemelijker, of wel bekrachtigd, door de Zijne, om al de aangevoerde overeenkomst en redenen.
IV. Intusschen met volle duidelijkheid komt alreede het voortreffelijke der teekenen, door den Messias verrigt, boven die der oudere Godsgezanten, Elias en Eliza, uit. De Christus, immers, trad op als de Zoon van God, ‘die één was met den Vader,’ en ‘magt heeft om de zonden op aarde te vergeven;’ die alzoo, ‘een Profeet, of Wetgever, gelijk Mozes,’ uitnemend te achten was boven de oudere Godsgezanten; ja die vorderen mogt, als de langbeloofde Heilvorst en Middelaar, vereerd te worden. - Dit, en wat in dezen zin meer gezegd kan worden, ook door den Schrijver gezegd is, stemmen wij volmondig toe: dan, of de Eerw. muntendam daarom te regt den Heiland ‘den waarachtigen God, of waarachtig God, die eenswezens was met den Vader, - der Goddelijke Nature deelachtig,’ noemen mogt, ‘die magt had om over het gansch heelal te kunnen gebieden; die op de stem zijner Almagt den jongeling te

{==591==} {>>pagina-aanduiding<<}
Naïn opwekte;’ hiervan, en van dusdanige uitdrukkingen als ons meer zijn voorgekomen, zouden wij twijfelen, of dezelve niet beter vermijd waren in een stuk, tot verdediging van den Christelijken Godsdienst in onze dagen bestemd. Want, 1o. schriftuurlijk is deze taal niet; en, 2o. zien wij niet door, hoe dezelve te rijmen is met de erkende waarheid van Jezus Verhooging, die na zijne Opstanding zelf gezegd heeft: ‘Mij is gegeven alle magt in Hemel en op aarde;’ ja mogen wij, 3o. vragen: als Christus waarachtig God was, in het vleesch geopenbaard (*), waartoe diende dan bij zijnen Doop de mededeeling van den H. Geest? en welk eenen zin heeft het, dat Hebr. II:3, 4 in éénen adem God gezegd wordt, ‘met den heere en die Hem gehoord hadden, te hebben medegetuigd?’ - Maar keeren wij terug van onzen uitstap tot andere bewijzen, waaruit de voortreffelijkheid van Christus, volgens muntendam, is op te maken.
De gelijksoortige wonderen van Jezus waren alle grooter, heerlijker: van den Heere lezen wij ook geene, die, als sommige van Elias en Eliza, aan anderen nadeelig en verderfelijk geweest zijn: want de vervloeking van den vijgeboom, of het doen overgaan der bezetenheid in eene kudde zwijnen, verdienen weinig dien naam, ja kunnen, wèl opgevat zijnde, niet verhinderen, dat men de teekenen, door Christus verrigt, alle weldadig noeme. Daarenboven Hij alleen, geenszins de aloude Profeten, vermogt de kracht, om wonderen te doen, aan anderen mede te deelen: terwijl, eindelijk, het doel en de verhevener zending van Christus vorderde, dat Hij, boven de Profeten van ouds, krachtig bewezen werd de langbeloofde Messias te zijn; waardoor dan ook de teekenen,

{==592==} {>>pagina-aanduiding<<}
door den Heer, en tot dat einde door God aan Hem gewrocht, met name deszelfs zegepraal over den dood, al het voorgaande overtroffen en verduisterden.
Zeer onvolledig, dit erkennen wij gaarne, is ons verslag aangaande dezen uitnemenden en met volle regt bekroonden arbeid van den Eerw. muntendam, die, hij moge ons weinig nieuws mededeelen, als doorgaans instemmende met de algemeen aangenomene gevoelens en verklaringen over deze en gene wonderen, (zoo als omtrent het spijzigen van Elias door raven, deszelfs Hemelvaart, enz.) zijne zaak nogtans met ernst, kracht en klaarheid, over 't geheel zeker ook volledig, bepleit heeft. Met één woord, onder de Verdedigers van den Godsdienst kennen wij gaarne den Schrijver de eervolle plaats toe, waarop hem het Genootschap gesteld heeft; en met dezen welverdienden lof nemen wij afscheid van den geachten Leeraar, om over het vervolg van dit boekdeel, van geheel verschillenden inhoud, weldra ons gevoelen den Lezeren mede te deelen.




Proeve eener Verklaring van den Algemeenen Zendbrief van Jacobus, door G. van Kooten, Predikant te Dordrecht. Te Amsterdam, bij W. Brave. 1821. In gr. 8vo. VIII en 314 Bl. f 2-6-:

De waardige van kooten, sedert bijna zeven jaren zoo verzwakt van gezigt, dat hem het lezen onmogelijk is, en, hoeveel ook, echter niet alles, voor zijnen werkzamen geest, hebbende aan de voorlezing, waartoe hem, op gezette tijden, huisgenooten, ambtsbroeders en vrienden ten dienste waren, verkoos daarom steeds eenig bepaald onderwerp, waarmede hij op den duur konde werkzaam zijn, en behandelde voor zijne gemeente vervolgstossen. Ik laat mij, zegt de hoogachtingwaardige man, eerst het geheel herhaalde malen voorlezen; prent mij dan den tekst in het geheugen; maak mij bekend met den grondtekst; spreek daarover met mijne vrien-
{==593==} {>>pagina-aanduiding<<}
den; laat nu en dan eenen der voornaamste uitleggers opslaan; verplaats mij, zoo veel mogelijk, in de omstandigheden van tijden en personen, en denk dan aanhoudend over mijn onderwerp, zoo lang (tot dat) het mij gelukt, naar mijn beste weten, den waren zin te verstaan. Zoo ontstonden meer dan veertig leerredenen over den brief van Jacobus, hier tot een geheel verarbeid.
Bij wien, die dit leest, wordt nu het medelijden met 's mans lot niet geheel overgewogen door hooge achting voor het voorbeeld van werkzaamheid en getrouwheid, dat hij, helaas! ook ter beschaming, geeft, vooral aan zijne medebroederen in de heilige bediening, en van die echte wijsheid, die, met de ramp voordeel doende, de goedheid Gods, ook in de bezoeking, lootmoedig vereeren kan?
Van eenen man, die, door zijne nutte arbeidzaamheid, gemoedelijke getrouwheid, heldere denkwijze, nederige vrijmoedigheid, en hartelijke ingenomenheid met de waarheid, die naar de godzaligheid is, maar ook door zijne geoefende zinnen in het woord der waarheid, in de achting deelt van allen, die hem kennen; wiens verdiensten 's mans ambtgenooten, in dezelfde gemeente, ook toen die het voorregt, haar in dezen leeraar geschonken, niet kende, gaarne zullen roemen, en die - dat veel beteekent - de bijzondere achting en vriendschap genoot van den zoo grooten bosveld: van zulk een' man, over zulk een onderwerp, te ontvangen, wat hij, altijd zijnen eigen' weg gaande, en nu niet zoo kunnende zien door den bril van anderen, overdacht en geschreven heeft, kan niet anders dan de vrienden des Bijbels en des zuiveren Godsdiensts zeer verblijden. De steller dezer beoordeeling is althans Gode dankbaar voor dit nuttig werk, en meer dan des schrijvers nederig oordeel prijze zijne lofspraak hetzelve den Christenen, tot welk kerkgenootschap zij behooren, ten gebruike aan. Van het Huisboek, dat ons clarisse, en van de Leerredenen, die ons stuart over dezen brief gaf, onderscheidt het zich te zeer, door oorspronkelijkheid, om het zelss eenigzins

{==594==} {>>pagina-aanduiding<<}
overtollig te achten; en, hoewel van alle praal van geleerdheid uiterlijk ontbloot, den Godsdienstleeraar, die over den brief van Jacobus gelukkig prediken, en den huisvader, die kennis en stichting aan zijn huisgezin mededeelen wil, kan het even dienstig zijn.
Vooraf gaat eene inleiding, bl. 1-30, over Jacobus, en den toestand der gemeenten in zijnen tijd. Hier moge het ons spijten, dat de schrijver, uit hoofde van zijn gezigt, niet heeft kunnen beproeven, in hoe verre zoude kunnen voldaan worden aan het (onvoldaan blijvend?) verlangen dier bijbelvrienden, die eene prijsvraag, ter verdediging van het kanoniek gezag dezes briefs, hebben uitgeschreven. Wij verschillen van van kooten nog omtrent den persoon van Jacobus, dien hij niet voor den zoon van Alpheus, een' Apostel, maar voor den oudsten halven broeder van Jezus houdt, denzelfden, van wien Gal. II:9, Handel. XII:17, XV:13-21, XXI:17, 18 de rede is, en hechten voor ons nog zeer veel gewigts aan het beredeneerde door greve, in deszelfs Onderzoek, bl. 63-72; een werk, dat, hoe vol van, in ons oog, paradoxe stellingen, daarom toch niet achter de bank moet geworpen worden. Van meer belang is de hier medegedeelde kennis van den toestand der gemeenten, aan welke deze brief gerigt is, dien van kooten in het jaar 62 stelt. Na met een woord van den invloed der leere aangaande de Christelijke vrijheid, en der Oostersche wijsbegeerte, gewaagd te hebben, wordt men uit de Apostolische schriften, hier naar derzelver tijdsorde opgegeven, tot een overzigt over de zedelijke gesteldheid der eerste Christelijke gemeenten geheel in staat gesteld, hetwelk niet weinig belangrijk is, ter bepaling van den tijd, wanneer, en de personen, aan welke Jacobus geschreven heeft.
Hierop volgt de verklaring des briefs zelven; kort, bondig, eenvoudig, en allerwegen den schranderen, liberalen en getrouwen Schriftgeleerde kenmerkende: hier en daar verrast ons een nieuw licht, dat over de zaken verspreid wordt, en ons den zelfdenkenden man doet

{==595==} {>>pagina-aanduiding<<}
zien. Wil men eene proeve? Zie hier, wat hij geeft over H. I:6. ‘Jacobus zal hier geleerd hebben, dat men, wijsheid begeerende, om in de verzoekingen en beproevingen des geloofs zich betamelijk te gedragen, niet mogt twijfelen, of tusschen beide staan, of men bij het geloof zoude blijven, dan of men - het Christendom zoude verzaken. - Zoodanige opvatting voegt, dunkt mij, juist in het verband, in hetwelk gesproken wordt van het gedrag der Christenen onder de beproeving van hun geloof. En de noodzakelijkheid van zulk een besluit, om bij het geloof te blijven, valt nu ook duidelijk in het oog, bij het lezen der reden - want die twijfelt, is eene bare der zee gelijk, die van den wind gedreven en op en neder geworpen wordt.’ Aangetoond hebbende, dat dit niet toepasselijk, althans te sterk toegepast is op het niet regt kinderlijk bidden met vertrouwen, wordt het volgende in dezen zin verklaard, (het ingevoegde woordje is achterblijvende:) maar die mensch, zulk een dubbelhartig man, ongestadig in alles, wat hij verrigt, meene niet, dat hij iets van den Heer ontvangen zal.
Achter de verklaring vindt men eene omschrijvende of aanvullende verklaring van den ganschen brief, in welke de verdeeling van hoofdstukken en verzen aangeteekend is; bl. 289-314. Dezelve is zeer waardig nevens die achter de Leerredenen van stuart gelezen te worden. Men zal dan zien, dat van kooten ook eenen zamenhang in dezen brief op het spoor gekomen is, zonder dien opzettelijk te zoeken, en zonder stuart daarom te gebruiken. Zie hier een ander staaltje; opzettelijk nemen wij weder H. I:6 ezv., dus omschreven: ‘Maar dat men dezelve (wijsheid in de beproeving) begeere, niet wankelende in zijn geloof; - want die in hetzelve wankelt, is gelijk aan eene bare der zee,’ ezv. Gaarne haalden wij nog aan des schrijvers verklaring van het IIde hoofdstuk, bij welke men zich zeker zal moeten verwonderen, hoe een schijnbaar verschil tus-
{==596==} {>>pagina-aanduiding<<}
schen Jacobus en Paulus zoo veel heeft kunnen wegen; maar - het zij genoeg!
De waardige leeraar vinde in de vele vruchten van zijnen arbeid voor waarheid en godzaligheid de aangenaamste vertroostingen, die hem de moeiten dezes levens verligten!




Christelijke Droefheid en Troost. Herinneringen bij den dood van geliefde Panden. Door Bernardus Verwey, Predikant in 's Gravenhage. Te Amsterdam, bij G. Portielje. 1821. In gr. 8vo. VIII, 248 Bl. f 2-8-:

Recensent is voor zich geen vriend van deze soort van lectuur, welligt omdat zij, zoo als de schrijver bekent, niets nieuws levert. Het is waar, in leerredenen en meer andere voor het volk geschrevene boeken vindt men veelal ook geene nieuwe zaken; maar de wijze, waarop zij daar ontwikkeld of, integendeel, ingewikkeld worden, is toch dikwijls onderhoudende en treffende. Doch.... men versta ons niet verkeerd; het is slechts van eigen smaak en gevoel, dat wij hier spreken - de meerderheid van het publiek denkt daarover dikwijls geheel anders. En wij gunnen haar gaarne de vervulling harer behoefte; het is ons zelfs aangenaam, dat men gaarne stichtelijke, zelfs wat sombere boeken leest; Salomo's woord vindt ook hier ligt eenige toepassing: het is beter te gaan in het klaaghuis, dan in het huis der maaltijden. Hetgeen de Heer verwey hier levert, moge dan ook zijne veelvuldige lezers en vrienden vinden, die het als een huisboek bewaren, en bij gelegenheid het artikel opzoeken, dat hun in bepaalde, droevige omstandigheden juist voegt. Het is ons te aangenamer, omdat het uit 's mans eigen hoofd en hart gevloeid is, en niet, bij overstorting, aangebragt uit de ziel van een' of anderen Duitscher. Die vreemde waar toch is maar zelden beter, meestal slechter, oppervlakkiger en onbepaalder, dan wij ze zelve ligt kunnen geven; en zij is daarenboven ....

{==597==} {>>pagina-aanduiding<<}
vreemd, voor onze omstandigheden dikwijls ongeschikt, ja laf en onnatuurlijk, omdat de beste geuren door de vertaling nog verloren gingen. Verwey schrijft geen' onaangenamen stijl, voor dit genre; hij is een verstandig en gevoelig man, en heeft zelf veel droefheids door allerlei verlies ondergaan. Hij heeft, bovendien, natuurlijk gebruik gemaakt van het veelvuldige goede, dat onze eigene letterkunde, in leerredenen, zelfs verzen en zoo al meer, sedert kort heeft opgeleverd. Men zou misschien kunnen aanmerken, dat alles een weinig bloemzoet is voorgesteld; dat er bijna niet dan van regt Christelijke afgestorvenen gesproken wordt. Doch dit hangt van verkiezing en stemming af; en men loopt dan alvast geen gevaar, door eene verkeerde behandeling van het tegengestelde, wonden te openen en te doen bloeden, in plaats van ze te doen heelen. De schrijver verzuimt daarom toch ook niet, nu en dan ten minste mede een stichtelijk en waarschuwend woord te spreken. En na nu nog aangemerkt te hebben, dat ons hier en daar een Hoogduitsch woord of spreekwijze hinderde, zoo als aanstrengen en zich aangrijpen, besluiten wij met de opgave des inhouds en een klein staaltje. - Onbestendigheid. Droefheid. Troost. Christelijk gevoel. Jezus de beste trooster. Teedere betrekkingen. Gelukkige vereeniging. Descheiding. Het raadsel voor de eeuwigheid. Onverwachte dood. Het sterven in den Heer. De dood des zuigelings. De veelbelovende. De dood van een' éénigen zoon. De dood van een bevallig meisje. De bedroefde echtgenoot. De weduw. Ouderlooze kinderen. Treurende vrienden. Het rouwbeklag. De begrafenis. Het kerkhof. De dood onder verzachtende beelden. Het vertroostend geloof. Slaap, tijd en hoop. Het denken aan afgestorvenen. Opstandingsmorgen. Wederzien in de eeuwigheid. Hereeniging in de eeuwigheid. De onsterfelijkheid.
‘Helaas! eene pligtpleging, en niets meer, is veelal het rouwbeklag van de meesten. Hoe hindert het den Christelijken menschenvriend, wanneer hij, in het huis van rouw, de koude mondbetuiging aan diepbedroefde

{==598==} {>>pagina-aanduiding<<}
echtgenooten, kinders, weduwen, weezen opmerkt! Men haast zich, om zijn compliment af te leggen, dat naar mate de rouwbeklager woordenrijk is, ook des te langdradiger en hierdoor walgelijker wordt. Het is dikwerf een raadsel, of men den treurigen meer over zijn verlies, dan over de koude woorden van vele bezoekers, beklagen moet. Niet ongelijk zijn dezulken aan de gehuurde huilsters en rouwzangers, tegen welke jezus, in het huis van jaïrus, zeide: wat maakt gij misbaar? terwijl Hij dien vervelenden stoet uitdreef, het daarvoor houdende, dat men den waren rouw niet in bezoldigd misbaar of werktuigelijk beklag vinden moet. Zou hij, nog op aarde zijnde, ook niet, in onze klaaghuizen, tot vele rouwbeklagers zeggen: wat maakt gij misbaar? en hen daarop van de diep bedroefde, hartelijk weenende vrienden der overledenen verwijderen? - Zoet is de deelneming der echte Christelijke vriendschap; zalig voor het hart is de opmerking van een opregt woord der liefde en vertroosting. Het is eene behoefte voor lijdenden, het gemoed te kunnen ontlasten, en onbedwongen te mogen spreken over een geleden verlies. Gevaarlijk zelfs wordt het voor de wreed gewonde ziel, om alleen te zijn in de eerste oogenblikken, wanneer zij in zich zelve verzonken ligt, tot vertwijfeling helt en de treurigheid overdrijft. In die oogenblikken het wezen te ontmoeten, dat ons verstaat, de zwaarte van ons verlies geheel gevoelt, met ons lijdt en weent, o! dit is balsem in de wonde: zulk een is een engel Gods!’




A. Richerand's nieuwe Grondbeginselen der Natuurkunde van den Mensch, naar de achtste uitgave uit het Fransch vertaald door A. van Erpecum, Heelmeester te Amsterdam. IIde Deel. Te Amsterdam, bij C.G. Sulpke. 1821. In gr. 8vo. 625 en IX Bl. f 4-10-:

Op het punt de lezers der Letteroefeningen verslag te

{==599==} {>>pagina-aanduiding<<}
geven van het tweede deel der nieuwe Grondbeginselen der Natuurkunde, door den verdienstelijken richerand, krijgen wij den Recensent ook der Recensenten, deel XIV, No. 6, in handen, waar wij onze gemaakte onderscheiding tusschen Leer- en Leesboek als spitsvindig en belagchelijk vinden opgeteekend. Op die onderscheiding ondertusschen is ons oordeel grootendeels gegrond, en daaruit zijn de meeste onzer aanmerkingen gevloeid. Wij achten het daarom noodig te herinneren, dat wij, met elk, die Neêrduitsch verstaat, leerboek noemen een werk, dat geschikt is, om onkundigen, of althans minkundigen, de gronden eener wetenschap of kunst te leeren; terwijl een leesboek alleen geschikt is, om door meergevorderden, of deskundigen, tot hunne verdere oefening, of zelfs alleenlijk tot een nuttig tijdverdrijf, (om b.v. stof tot nadenken en verder onderzoek te leveren) ter hand genomen te worden. Het eerste vooronderstelt in den lezer niets dan opmerkzaamheid, en de noodige vatbaarheid, om, hetgene hij daar leest, of liever leert, behoorlijk te verstaan en zich eigen te maken; het laatste vordert een' lezer, in staat, om het voorgedragene te kunnen beoordeelen. Tot het eerste oogmerk vinden wij deze nieuwe Grondbeginselen ongeschikt, en zulks te meer, dewijl de levendige en schoone stijl den jongen lezer wegsleept. Wij gevoelen echter, dat wij, in onze beschouwing van het eerste deel, dit niet duidelijk genoeg aan den dag hebben gelegd, en zullen daarom de volgende bladzijden gebruiken, om, na eene korte opgave van den inhoud dezes deels, ons oordeel nader te staven.
Dit deel dan handelt, in de eerste plaats, over de tweede orde der eerste klasse van de ligchaamsverrigtingen; dezulke, welke tot instandhouding van het individu strekken, door deszelfs betrekkingen met de omringende voorwerpen te onderhouden. Hier wordt eerst over de gewaarwordingen (sensations) gesproken, en wel over de zintuigen, beginnende van het gezigt en eindigende met het gevoel; daarna over de zenuwen, derzelver zamenstel en werking, en eindelijk over de hersenen, hetwelk

{==600==} {>>pagina-aanduiding<<}
dan aanleiding geeft tot eene meer opzettelijke beschouwing der geestvermogens. Na de gewaarwordingen spreekt richerand over de bewegingen, de willekeurige namelijk, welker organen, beenderen en spieren afzonderlijk onderzocht, en vervolgens de voornaamste werkingen, welke zij verrigten, uit werktuigkundige grondbeginselen verklaard worden. Hierop volgt, zeer oordeelkundig, de beschouwing van stem en spraak, welke, als 't ware, den overgang maken tot de tweede klasse van ligchaamsverrigtingen, waartoe man en vrouw elkander behoeven, en waar insgelijks eerst de werktuigen beschreven, vervolgens derzelver verrigtingen worden overwogen. Het gansche werk wordt met eene soort van aanhangsel besloten, bevattende de beschrijving van de verschillende tijdperken des levens, die der Temperamenten, en de verscheidenheden der menschensoort, des doods en der verrotting.
Ziet daar den korten inhoud van dit deel. Wij laten 't den Recensent ook der Recensenten bevolen, de voortreffelijke manier, waarop dit alles ontvouwd wordt, meer in bijzonderheden aan te toonen. Wij vonden, ook in dit deel, 1. gebrek aan orde, 2. oneindige uitweidingen, 3. eenzijdigheid, 4. vele onnaauwkeurigheden, 5. gewaagde vooronderstellingen, en zelfs, 6. gevaarlijke dwalingen.
1. In het 7de hoofdstuk, het 1ste van dit deel, over de gewaarwordingen, volgt richerand deze orde, dat hij, na een enkel woord ter inleiding, eerst de zintuigen, vervolgens de zenuwen, als geleiders van den indruk, dien de zintuigen ontvangen, en eindelijk de hersenen, als het middelpunt, waarheen dezelve door die geleiders gebragt worden, beschouwt. Bij de beschouwing der zintuigen spreekt hij eerst over de ligchamen, welke wij er door kennen, vervolgens over het werktuig zelf, en over deszelfs werking. Eindelijk, hij begint de verhandeling over de zintuigen met het gezigt. Voor een' leerling is deze orde zeer ongeschikt. De zintuigen zijn slechts een deel van het zenuwgestel; zij hebben, in hunne werking, vele dingen gemeen. Men dient dus te

{==601==} {>>pagina-aanduiding<<}
weten, wat zenuwen, wat zintuigen zijn, hoe zij in 't algemeen werken, voordat men over het gezigt gaat spreken. En dan te beginnen met het meest zamengestelde en moeijelijkste zintuig! en elk onderzoek aan te vangen met de beschouwing der ligchamen, welke wij door de zintuigen leeren kennen, daar wij er niets van weten, dan door onze zintuigen, en eerst door de kennis van het zamenstel en de werking dier zintuigen juist kunnen oordeelen over de eigenschappen van het licht, het geluid enz.! Geen blinde kan zich een denkbeeld van licht, geen doove van geluid vormen. Men dient het werktuig te kennen, alvorens men het fabrikaat onderzoeke. Het licht, hetwelk wij zien, is een voortbrengsel van ons oog; de eigenschappen van dat licht, de wetten van deszelfs beweging enz. moeten uit het zamenstel en de wijze van werking van ons oog voortvloeijen.
Zoo verraadt het ook gebrek aan orde, wanneer, bij de algemeene beschouwing van het beengestel, wel over de beenversterving, maar niet over de beenvorming gesproken wordt; wanneer, bij de voortteling, de maandstonden worden voorbijgezien, en, terwijl men derzelver invloed bij die werking erkent, men ze alleen als het kenmerk van zekeren leeftijd aanmerkt; wanneer men over leeftijd, temperament, verscheidenheid van het menschelijk geslacht enz. handelt als een toegift, terwijl de behandeling van die stukken tot onderscheidene hoofdstukken van dit werk behoort, de geschiedenis der leeftijden b.v. grootendeels tot dat over de voeding en ook tot dat over de gewaarwordingen, die der temperamenten tot de prolegomenes, dewijl toch dáár over de gewoonten gesproken wordt.
2. Het gebrek aan orde wordt nog duidelijker en hinderlijker door de gedurige afdwalingen en uitweidingen, waarvan eene enkele op zichzelve zeer lezenswaardig is, maar bij welke alle men toch moet zeggen: nunc non erat his locus. Waartoe, b.v., bl. 73, bij de behandeling van het zintuig des gevoels, te spreken over goede en slechte geleiders der warmte? waartoe, bij de beschrij-
{==602==} {>>pagina-aanduiding<<}
ving van het bekkeneel, als de beenige kas der hersenen, de, verscheidene bladzijden lange, verhandeling over eene bijzondere eigenschap en betrekking van het wiggebeen? wat doet, bl. 144, de leer der bezwijming; bl. 181, die van het onderscheid tusschen verstand en instinct, zoo vol onzin; bl. 201-217, die van de veranderingen en afwijkingen van het denkvermogen, in een physiologisch leerboek? Het is waar, de gezonde staat wordt dikwijls uit dien van ziekte opgehelderd. Doch dit is hier het geval niet; veeleer tracht richerand uit zijne physiologische stellingen dit pathologisch leerstuk op te helderen. En dan, bl. 266, dat breede tusschenstuk over het Galvanismus, zoo fraai besloten met eenige ledige volzinnen over de anima mundi en de ongenoegzaamheid der wiskunde! Dit alles moge in een physiologisch Discours passen, het past niet in een leerboek, waar men meer voet bij stuk moet zetten.
3. Een grooter gebrek nog, en voor den leerling van nadeeliger gevolgen, is de eenzijdigheid, waarmede richerand het dierlijk ligchaam, en de verschijnselen, welke het oplevert, beschouwt. Overal ziet hij leven en levenskracht, en weert hij, met zekeren wrevel, het licht af, hetwelk natuur- en scheikunde over de verschijnselen der bewerktuigde ligchamen verspreiden. Waartoe toch, b.v., bl. 16, te ontkennen, dat de fijnheid der traanbuisjes iets tot derzelver werking afdoet? Zouden dan de haarbuisjes in het levend ligchaam ophouden haarbuisjes te zijn? En wat beteekent die bijzondere levenswerking, waarmede zij begaafd zullen zijn, bl. 17? Het staat richerand althans zeer kwalijk, wanneer hij, vooral, na eene menigte onzin over de galvanische werking der spieren, en na pythagoras, de Stoicijnen, plato en de Natuursilozofen van onzen tijd op eene wonderlijke wijze bij elkander gebragt te hebben, bl. 287, den beroemden laplace van ter zijde aanvalt, omdat deze het herleiden der natuurverschijnselen tot eenige weinige wetten, op wiskundige gronden, heeft aangeprezen. Wat heeft men er mede gezegd, wanneer men verklaart,

{==603==} {>>pagina-aanduiding<<}
dat een of ander verschijnsel een gevolg is van de levenskracht? Men moest, zoo als berthollet zulks ten aanzien van de scheikundige werking en de verwantschap gedaan heeft, zoo ook de levenswerking nader ontleden, naauwkeurig trachten te bepalen, in hoeverre men hare verschijnselen uit de gewone Natuurkrachten verklaren kan, en dan eerst zien, wat er overblijft, tot welks verklaring men eene bijzondere kracht behoeft aan te nemen. Het is waar, als men naar geene steviger gronden omziet, dan waarop richerand, bl. 245, de leer van de zamentrekking der spieren bouwt, en uit de sterke ontwikkeling der ademhalingswerktuigen, met girtanner, de zuurstof als het hierbij werkend beginsel beschouwt, zal men den strengen natuuronderzoeker niet voldoen. Doch men moet bij onzen Schrijver die bondigheid niet verwachten; daar hij het, bl. 363, aannemelijk voorstelt, dat de kinderen beter het hoofd naar beneden kunnen houden, omdat bij hen de levenskracht meer vermogend is, zich tegen de natuurkundige krachten en de zwaarte te verzetten; daar hij, bl. 620, beweert, dat alle geneesmiddelen op de levenskracht werken, (dus ook de magnesia, wanner zij het zuur tempert?) en een weinig te voren, bl. 616, 617, de natuur- en scheikundige krachten als in strijd voorstelt met de levenskracht, en, bl. 287, de slof, met altijd werkende krachten begaafd, de genoegzame reden zegt te bevatten van hare verschijnselen. Zoodat wij de traagheid (inertia) voortaan mogen uitschrappen, en stof en geest voor dingen van eenerlei aard houden. Op deze en dergelijke wijze redenerende, komt men zeker beter uit met eenige schoone perioden over levenskracht enz., dan voet bij stuk zettende, als magendie.
4. Men moet zich dan ook niet verwonderen, dat richerand meermalen zeer onnaauwkeurig is. Zijne eenzijdigheid doet hem alles, wat niet onmiddellijk met leven en levenskracht in verband staat, slechts met een half oog onderzoeken. Zie hier eenige voorbeelden. De overkruising der gezigtzenuwen wordt, bl. 25, als zeker

{==604==} {>>pagina-aanduiding<<}
gesteld; scheelzien, bl. 33, niet onderscheiden van dubbelzien; bl. 37 wordt van de bijzondere ontwikkeling der oogen in de kinderen ook deze reden gegeven, dat de veranderingen, welke de oogen de lichtstralen doen ondergaan, van eene zuiver physische noodzakelijkheid afhangen. Wat verstaat richerand hier door physische noodzakelijkheid? Is dan de werking der overige zintuigen toevallig? of hangt zij van morele wetten af? Verder. Door gemis van oefening ontstaat, volgens brown, eene directe zwakheid, en niet eene indirecte, zoo als bl. 38 geleerd wordt. Ook kan men niet, met grond, zeggen, dat het volstrekt noodzakelijke deel van het gehoor datgene is, hetwelk bij alle dieren, die hooren, gevonden wordt. Eigenlijk is deze noodzakelijkheid nooit volstrekt, maar altijd betrekkelijk; wat bij het eene dier zeer noodzakelijk is, is zulks bij een ander minder. En wat zullen wij zeggen, wanneer richerand, bl. 98, eene bijzondere juistheid aan het gevoel toekent, en beweert, dat men, door dit zintuig alleen, hoogere begrippen zoude kunnen verkrijgen. Hoogere begrippen zijn onmogelijk zonder taal, door zigtbare of hoorbare teekenen; onmogelijk dus, waar gezigt beide en gehoor ontbreken. Het is, verder, eene zeer ongepaste vergelijking, bl. 177, tusschen de hersenen en de maag. Zelf heeft de Schrijver gezegd, dat eigenlijk de hersenen zien, hooren, enz. Zij kunnen dus niet gezegd worden op indrukken te werken, en dezelve te veranderen, welke zij zelve eerst te wege brengen. Die indrukken blijven daarenboven; de spijzen, daarentegen, veranderen; - die indrukken blijven bestaan, afgescheiden van ons zelven; de spijzen gaan ten minste gedeeltelijk in onze zelfstandigheid over. Erger is het nog, wanneer, bl. 179, het verstand als een voortbrengsel der uiterlijke gewaarwordingen wordt
voorgesteld, en, bl. 180, rede en instinct als twee deelen van het verstand (entendement). Zoo iets is meer dan onnaauwkeurig; het is ongerijmd. Is het ook juist, te zeggen, dat het instinct van den Wilde volkomener is, en deszelfs betrekkelijke volmaaktheid

{==605==} {>>pagina-aanduiding<<}
hem de voordeelen vergoedt, welke eene hoogere rede den beschaafden mensch geeft? bl. 181. Het instinct komt, bl. 180, voort uit inwendige indrukken; hoe kunnen nu deze bij den Wilde zoo sterk zijn, daar juist de uitwendige zinnen zoo zeer bij hem uitmunten, en dus noodzakelijk de inwendige verdooven? Een van beiden moet dus vervallen. Bl. 194 spreekt de Schrijver van met een juist oordeel geboren te worden; is dat juist? Is het juist, te stellen, bl. 218, dat in alle heete ziekten de verheffing des avonds komt? of, bl. 242, dat de spieren gespannen en gezwollen blijven al den tijd, welken de invloed der hersenen of de werking van den wil blijft aanhouden? Eindelijk toch verslapt de spier, en weigert haren dienst, hoezeer de wil wordt ingespannen.
Doch wij zouden, dus voortgaande, geen einde vinden, en zeggen derhalve, ten aanzien van de onnaauwkeurigheden: ex ungue leonem.

(Het vervolg hierna.)




Magazijn voor de nieuwste ontdekkingen uit de Voorwereld, een onbepaald Tijdschrift, in gezelschap van onderscheidene Geleerden uitgegeven door J.G.J. Ballenstedt. Iste Stuk. Met eene Afbeelding van den Mammut. Vrij vertaald en vermeerderd door Dr. A. Moll.

Magazijn der Voorwereld, of Tijdschrift voor de nieuwsle voorvallen met betrekking tot de Geogenie en Geologie, voor allerhande Lezers, stukswijze uitkomende; naar e uitgezochtste stukken uit Ballenstedt's Archiv der Urwelt en andere nieuwe uit- of inlandsche schriften en bijdragen vertaald, verzameld en vermeerderd, door Dr. A. Moll. IIde Stuk. Met eene Afbeelding van het Megatherium. Te Amsterdam, bij de

{==606==} {>>pagina-aanduiding<<}
Wed. G.A. Diederichs en Zoon. 1820, 1821. In gr. 8vo. De beide Stukken f 4-8-:

Wij hebben dezen langen titel (hoewel vrij wat bekort) afgeschreven, om te doen zien, wat men al in het eerste, en wat in het tweede Deel te wachten hebbe. Het eerste toch is meer het werk van ballenstedt; het tweede is althans zijne rangschikking aan Dr. moll verschuldigd. Voor 't overige strookt de geest, ten minste in het eerste Deel, volkomen met de, vroeger door ons beoordeelde, zoogenoemde Voorwereld (vroegere wereld). Niet alleen de Aarde is veel ouder, dan men weleer doorgaans stelde, en heeft eene menigte omwentelingen en catastrophen van allerlei aard ondervonden; maar ook de mensch is reeds een schepsel dier vroegere wereld, vóór de laatste groote omkeering: hij is niet éńe soort (species), maar bestaat uit verscheidene soorten of rassen, gelijk de honden en apen, (Iste D. bl. 188, reg. 16) die op verschillende tijden, althans in onderscheidene landen, door de Natuurkracht zijn te voorschijn gebragt. De Neger, de Mongool, de Laplander, de Amerikaan en Maleijer zijn dus met de Europeërs niet uit éénen bloede geschapen. (Trouwens, men moest dat woord scheppen, als onwijsgeerig, maar uit de taal verbannen; alles toch komt voort uit onveranderlijke, stoffelijke Natuurwetten!) Wie kan denken, dat de menschen zulk eenen ontzettenden weg, als van Indië b.v. naar Lapland, zouden hebben afgelegd? Het is immers veel natuurlijker, te gelooven, dat in iedere landstreek eene bijzondere soort van menschen, even als bijzondere soorten van vruchten, zijn voortgekomen? Zijn toch niet de menschen, zoo wel als de planten, kinderen der Natuur? (d.i. wèl te verstaan, van de
blinde stof.) En daarop wordt dan alles te huis gebragt, en alle mogelijke gronden, van versteende menschenbeenderen, reusachtige menschenhoofden, en wat dies meer zij, te berde gebragt, om dat gevoelen van de oudheid des menschelijken geslachts, zelfs in weerwil van eenen cuvier en blu-
{==607==} {>>pagina-aanduiding<<}
menbach, ingang te doen verkrijgen. Nogtans zijn wij der waarheid de getuigenis verschuldigd, dat in beide Deelen van dit Tijdschrift, maar vooral in het tweede, veel minder de meesterachtige, beslissende toon tegen de Openbaring en den Bijbel heerscht, dan in de zoogenoemde Voorwereld; dat men in eerstgemelde werk meer het doel van dergelijke verzamelingen, namelijk het bijeenbrengen van onbetwistbare verschijnselen, en het onderzoek van de nog betwiste en de daarop gebouwde stelsels, heeft in het oog gehouden, dan in het vroegere. Zelfs heeft Dr. moll eene vrij scherpe satire geplaatst tegen de aardscheppers, of aardkneders, of aardbakkers (Geoplasten) dezer dagen, (die allen zeer goed eene Wereld weten voort te brengen, zonder eenen Schepper noodig te hebben) en tegen de voorstanders van menschen uit de Voorwereld uit haat tegen de Openbaring. Met deze beide stukken, met het laatste vooral, heeft hij onze Recensie der Voorwereld volmaakt geregtvaardigd; en wij zouden het Publiek bijkans geluk wenschen van voortaan betere stukken van dien kant te ontvangen, zoo niet de aankondiging en gedeeltelijke verschijning van een geheel aantal onbekookte en tegen elkander strijdige geschriften van ballenstedt, link, gelpke en werner (waarvan vooral het laatste der Openbaringe stellig den oorlog aankondigt) ons noodzaakte, veel minder gunstige gedachten van zijne bedoelingen en werkzaamheden op te vatten.
Wij zullen kortelijk den inhoud van dit Magazijn doorloopen, en daarbij enkele aanmerkingen voegen.
No. 1 in het eerste Deel bevat een' togt naar de Gipsgroeven te Thiede bij Wolfenbuttel, waar zich, als 't ware, een geheele heuvel met beenderen van Mammuts en andere bewoners der ondergegane wereld opdoet. In een aanhangsel (No. 2.) wordt de overstrooming, die deze landen bedekte, op 20,000 jaren, en de oorsprong der granietbergen op 20 millioenen jaren vóór onzen tijd gerekend. Men kan echter die tusschenvakken niet naar onzen, op kleine tijdperken aangelegden, maatstaf bereke-
{==608==} {>>pagina-aanduiding<<}
nen. No. 3. Ontdekkingen der overblijfselen bij Cannstadt. Zeer merkwaardig, en doorgaans slechts waarneming, geene hersenschimmige theoriën. 4. Bewijs voor het bestaan van Reuzen in de Voorwereld. 5. Nabetrachting. Uit een reusachtig menschenhoofd stelt Dr. ballenstedt, die omtrent zulke soort van dingen een zeer sterk en levendig geloof heeft, het bestaan zijner voorwereldlijke reuzen (om een barbaarsch woord te gebruiken) als ontwijfelbaar vast. De Vertaler gaat hieromtrent met meer omzigtigheids te werk, onderzoekt den schedel in geschil, en durft het bestaan van menschen, en wel reuzen, in die Voorwereld zoo gaaf niet aannemen, hoewel hij toch menschen van 8 en meer voeten in vroegere tijden stelt. (Wij moeten echter aanmerken, dat de Patagoniërs, waarop hij zich beroept, volgens de jongste waarnemingen, geene 7 of 8, maar 5 voet 10 duim lang zijn, naar de metingen van bougainville en wallis. Zie zimmermann, de Aarde, VIIde D. bl. 159.) No. 6 is een kort opstel over de jongste ontdekkingen uit de Voorwereld in Oppersaksen, enz. (Forst- en Wildmeester, op bl. 77, heet in 't Hollandsch
houtvester.) No. 7, over de betrekking van den Aardbol tot het Heelal, alsmede over de voornaamste veranderingen van de oppervlakte der Aarde, door krüger. Hier vernemen wij wonderlijke, nooit gehoorde dingen: over het leven der planeten, of der groote wereldligchamen, waarvan wij echter weinig kennen (dat 's te begrijpen!); dat alle Zonnen en Planeten met elkander het hoofddoel der groote schepping niet zijn kunnen, maar wel het groote wereldruim, omdat deszelfs ligchamelijke inhoud grooter is, waarin misschien de fijnste krachten werkzaam zijn, en waarin zich de ware bron bevindt van alle leven, de grondoorzaak van alle veranderingen. (In die zelfde ruimte stelde ook milton zijn - Paradijs der Dwazen.) Nu ontvangen wij weder eene nieuwe Theorie der aardvorming, waarin het in den beginne kwarz, glimmer en veldspath regende!! Hier en elders is het stuitend, uitdrukkingen uit den Bijbel of andere boeken, welke eene

{==609==} {>>pagina-aanduiding<<}
geestige, meer dan stoffelijke Natuur onderstellen, toegepast te zien op het grove Materialismus des Schrijvers, zoo als bl. 110: In den strijd der duisternis (aarde) met het licht (krachten van het wereldruim), zegepraalt het licht. Bl. 14. Ook ons staat eenen nieuwen hemel (sic!) en eene nieuwe aarde te wachten. Bl. 155. Alsdan verschijnen de nieuwe hemel en de nieuwe aarde, waarop Geregtigheid wonen zal; d.i. er zal wel weder eens eene overstrooming of uitbarsting komen, die ons geslacht doet vergaan, op welks puin dan nieuwe schepselen door de Natuurkrachten uitgebroeid worden. Omtrent de hoofdtijdperken is het anders krüger met werner eens, en neemt er vier aan, voor de oorspronkelijke gebergten, de overgangsbergen, de vloedbergen, (in drie tijdvakken, twee van woeling en een van rust) en de aanspoelingen, waarin hij het tijdvak der Voorwereld, der watervloeden, en de tegenwoordige oppervlakte der Aarde onderscheidt. Dit laatste gedeelte des opstels is belangrijk. Maar die vroegere luchtkasteelen benemen aan het gebouw allen vasten grond. 8. Is de Mammut nog tegenwoordig levend voorhanden? met eenige andere vragen nopens dit dier. De eerste wordt althans niet ontkennend beantwoord. Wij twijfelen, na de vele Reizen in Noordamerika in bijkans alle rigtingen, zeer aan het tegenwoordig bestaan van dit dier. 9. Beantwoording van tegenwerpingen, vooral tegen de schepping der menschen uit éénen bloede, die voor eene volstrekt onmogelijke zaak verklaard wordt, zoo als men
gemakkelijk bevroeden kan, wanneer men maar niet van vooroordeelen zwanger ga.(!) 10. Over menschelijke versteeningen, tegen ludwig, en ter staving van die versteeningen. 11. Overblijfsels van steden en gedenkstukken uit den voortijd. (De voortijd is de lente: dus uit oude dagen.) De Schrijver, die misschien meer van de Geschiedenis der menschen uit de Voorwereld, dan van die des tegenwoordigen tijdperks weet, rangschikt Palmyra onder de aloude steden gelijk Babylon, Persepolis en Thebe, terwijl elk ander weet, dat deszelfs bouwvallen uit den Romeinschen tijd zijn; hij houdt zelfs de houten brug in Drenthe, die, volgens het Rapport van het Instituut, een weg is, door onze boeren gelegd, voor een overblijfsel zijner Voorwereld.
In het tweede Deel heeft de Heer moll zich minder aan ballenstedt gebonden, maar zelf stukken, tot het vroegere tijdperk der Aarde betrekkelijk, bijeengezameld.

{==610==} {>>pagina-aanduiding<<}
Met genoegen hebben wij reeds boven den daarin heerschenden, meer bedaarden, onderzoeklievenden en minder verwaanden, toon opgemerkt. De onderwerpen zijn: 1. De Megalonix van jefferson, of het Megatherium van cuvier. (Uit Paraguay.) 2. en 3. De Spelonkbeer. Meestal te midden van Duitschland en in Polen op de Hongaarsche grenzen in holen gevonden. Een weinig uitvoerig, doch belangrijk. 4. Regelen, bij de opsporing van bewerktuigde schepselen uit de Voorwereld in acht te nemen. 5. Opgave der tot dusverre bekend gewordene voorwereldlijke dieren (dieren uit eene vroegere Aarde), volgens von wildungen. Op bl. 77 wordt met de stichtelijke Theleologie der pas ontdekte Eskimaux den draak gestoken, die de geheele Aarde voor onbewoonbaar, en hun bevrozen hoekje gronds voor het éénige bewoonde piekje houden. Wanneer men met eene zaak spot, dient men die toch wel te kunnen spellen; maar de Schrijver heeft bij dit woord (Teleologie), d.i. aanwijzing van verstandige doeleinden in het geschapene, slechts aan de gehate Theologie gedacht. Voor 't overige zien wij hier in een kort bestek de vele buitensporige, lijnregt tegen elkander strijdende, stellingen onzer aardkneders (Geoplasten) zeer goed ten toon gesteld, (bl. 73-75, 79-80.) De steller van dit stukje, die zich een Dilettant in de Voorwereldkunde noemt en sntr. teekent, toont zoo veel gezond verstand en luim, dat hij verdiende, geheel uit de wolkenbaan der Geoplasten, wier dwaasheden hij zeer goed begint in te zien, te regt gebragt te worden, en zijnen voet weder op den hechten bodem der
proefondervindelijke Natuurkunde te zetten. Hij merkt zeer goed aan, dat de menschen zich in hunne droomen de Aarde formeren, naar hetgeen hun meest in de zinnen valt; vuur, of water, of bergen. Daarop volgt een meer opzettelijk, over 't algemeen zeer wel bewerkt, overzigt van de stelsels der Geologen sedert descartes, van wien hier echter met onbeschrijfelijk veel onkunde gezegd wordt, dat hij zich zekeren roem verworven heeft. Die dwergen, op de schouderen van een' groot man geklommen! Weten zij niet, dat zij zonder descartes nog aan de droomen van aristoteles en de Scholastieken zouden gelooven, die misschien even dwaas, doch minder gevaarlijk waren, dan de hunne? De bekende draaikringen (tourbillons) van descartes worden hier dwaalstroomen (Wirbel) genaamd. Iemand, die eenzijdig Duitsch gevormd is, kan hier alleen het Hoogduitsche woord,

{==611==} {>>pagina-aanduiding<<}
in plaats van het algemeen bekende Fransche, mededeelen. No. 6 en 7 bevatten twee tegen elkander strijdige beschouwingen van het Plantenrijk der Voorwereld; de eerste dier Schrijvers wil de steenkolen niet uit het plantenrijk asleiden, de tweede wel. 8. Was ook de mensch eenschepsel der Voorwereld? ‘Of onder de ontbondene bewerktuigde schepselen der laatstvoorgaande aarde ook menschen waren? is eene vraag, welke natuurlijkerwijze, zelfs over het algemeen voor een' ieder, die tot dit raadselachtige geslacht behoort, steeds eene der belangrijkste blijft, en die daarenboven voor denkende en onderzoeklievende mannen zoo wel, als voor eene zekere soort van met pen en tong krijtende schreeuwers, van tiendubbel gewigt moet zijn. Vandaar dan ook, dat zij van den beginne af aan onophoudelijk door geleerden en halfgeleerden, wijzen en vernuftkramers, met derzelver vóór en tegen, steeds op nieuw onderzocht en bepraat werd. Onder deze halfgeleerden, schoonsprekers en vernuftkramers nu wordt eene sekte gevonden, welke het daarbij veel meer om zekere, haar bijzonder eigene, oogmerken, dan wel om de lieve broeders der Voorwereld zelve te doen is. Zoo trachten zij b.v. daaruit een onoverwinnelijk heer te formeren, ten einde daarmede tegen het heilige grondgebied van den ouden eerwaardigen mozes op te rukken, hetzelve te verwoesten, en vervolgens van uit dit standpunt het daarmede verbondene aangrenzende Rijk van christus zelve aan te vallen, dit het onderstboven te keeren, en in Regeringloosheid ten gronde te doen gaan.’ Dit opstel is van den boven reeds met lof vermelden Dilettant sntr, die ons daarbij het gewigtig berigt mededeelt, dat de Heer ballenstedt zelf door het vertoog van Dr. moll tegen het reuzenhoofd (Iste Stuk
van dit Magazijn, bl. 56-72) van zijn gevoelen nopens den mensch der Voorwereld is afgebragt. Hierop volgen nog uittreksels uit schlotheim, die meent, versteende menschenbeenderen gevonden te hebben; uit link, die het bestaan van zoodanige versteeningen ontkent, althans in zoo verre zij tot bewijzen voor de inwoning in eene vergane wereld zouden moeten dienen; en uit gelpke, die het bestaan van menschen in die wereld gelooft, en wel bepaaldelijk aan een oorspronkelijk Volk in Tibet denkt. Beide laatsten zullen eerlang ook in onze taal het licht zien, en alsdan zal de gansch niet aangename taak op ons liggen, die Romans, waarvan het voorloo-
{==612==} {>>pagina-aanduiding<<}
pig verslag ons reeds tegenzin heeft ingeboezemd, door te worstelen, en onzen Lezeren daarvan verslag te geven.
Wij wenschen van harte, dat de Heer moll, indien hij in deze loopbaan wil voortgaan, toch ook altijd de andere partij hoore, gelijk hij hier nu en dan gedaan heeft. Hij vermijde voorts in zijne vertaling Germanismen, als Bergmannsche uitdrukking, bl. 18, waardoor men al ligt op het denkbeeld zou komen, dat zekere Geleerde, bergmann geheeten, zoo iets gezegd had, terwijl het niets anders is, dan: spreekwijs van mijnwerkers; de woorden gelagerd, en wat dies meer zij.




Handleiding tot den Nederlandschen Stijl, of volledige aanwijzing ter vervaardiging van schriftelijke opstellen voor Nederlanders, zoo in het algemeen, als in beroepsbetrekkingen, en gegrond op de redeneerkunde; door J.C. Beijer, Onderwijzer aan de Artillerie- en Genieschool te Delft. Te Rotterdam, bij Mensing en van Westreenen. 1820. In gr. 8vo. XX en 560 Bl. f 4-10-:

Een handboek, tot het aanleeren van eenen goeden stijl, bij onderscheidene opstellen, in onze taal, was tot hiertoe eene behoefte. In dezelve voorziet de Heer beijer zeer mild en zeer goed. Van de volledigheid dezes werks overtuigt men zich gemakkelijk, door het nazien van den voorafgeplaatsten inhoud, wanneer men tevens zal ontdekken, met welke beknoptheid alles moet behandeld zijn. En dat die beknoptheid, der duidelijkheid niet schadelijk, de aanspraak, die deze Handleiding op volledigheid heeft, niet aan haar ontzeggen kan, is ons, bij onpartijdig onderzoek der voorgedragene zaken, gebleken. Gaarne gaven wij dien inhoud op, ten einde onzen lezeren te doen zien, wat ze al in dit boek vinden kunnen; maar het is ons niet te vergen, veertien bladzijden af te schrijven. Wij zijn echter verpligt, op dit werk opmerkzaam te maken, en willen dus van deszelfs aanleg en hoofdzakelijken inhoud eenig nader verslag geven, en, daar we althans geene belangrijke aanmerkingen op hetzelve hebben, met een paar proeven uit hetzelve onze aanprijzing besluiten.
De Heer beijer vervaardigde dit handboek ten leiddraad

{==613==} {>>pagina-aanduiding<<}
bij de voorlezingen, die hij hield voor de Kadetten in de Delftsche school, te hunner oefening in het vervaardigen van schriftelijke Nederlandsche opstellen. Naderhand kreeg dit zijn werk, door in hetzelve den beroepsstijl op te nemen, eene meer algemeen nuttige strekking, dan voor bijzonder schoolgebruik. De regels voor taal en stijl zijn door eene korte redeneerkunde voorafgegaan, die het eerste der vier hoofddeelen, welke dit boek bevat, na eene gepaste inleiding, uitmaakt. Dit hoofddeel bestaat uit vijf afdeelingen, waarvan sommige zich nog in hoofdstukken splitsen; en men zal zeker niet kunnen nalaten te erkennen, dat de schrijver op naauwkeurigheid en orde zich meesterlijk verstaat. De eerste afdeeling handelt over de denkbeelden, bl. 8-13; de tweede, in twee hoofdstukken, over derzelver verbinding, door oordeel en sluitrede, bl. 14-29; de derde, over de middelen ter opheldering en uitbreiding onzer kennis, in vier hoofdstukken, behandelende het verklaren en verdeelen, het bewijzen, het wederleggen en overtuigen, en de drogredenen, bl. 29-63. In de vierde afdeeling wordt, in twee hoofdstukken, over de vereischten en hulpmiddelen tot denken, en behoedmiddelen tegen dwaling, gehandeld, bl. 64-74, en, in de vijfde, over de kunst van uitleggen, bl. 74-76. - In het tweede hoofddeel worden de vereischten van den stijl, nadat kortelijk en zeer juist het verband tusschen redeneerkunde en taal is opgegeven, overwogen. Dit hoofddeel bestaat uit vier afdeelingen. Van de eerste is het onderwerp grondige taalkennis, bl. 79-299. Men heeft hier drie hoofdstukken: het eene behelst onderrigt aangaande de woordgronding, het andere aangaande de woordvoeging, het derde aangaande de spelling. Wat daartoe behoort, zal men alles op zijne
plaats hier vinden. Van de tweede afdeeling, bl. 299-315, in drie hoofdstukken, is het onderwerp de duidelijkheid. De derde behaudelt de sterkte of nadruk van den stijl, mede in drie hoofdstukken, bl. 315-329. De vierde afdeeling, insgelijks drie hoofdstukken behelzende, handelt over de sierlijkheid van den stijl, tot bl. 363. - Het derde hoofddeel van dit werk onderwijst over de hulpmiddelen tot eenen goeden stijl. In eene eerste afdeeling, bl. 364-372, handelt beijer over het lezen; dan, bl. 373, 374, over de navolging; uitvoeriger, bl. 375-414, over de eigene oefening. Hiertoe besteedt hij drie hoofdstukken, een over de kunst van uitvinden, het tweede over de kunst van schikking en verdeeling der ge-
{==614==} {>>pagina-aanduiding<<}
vondene bouwsloffen, het derde over de orde, of schikking der voordragt in het algemeen. - Het vierde hoofddeel, over de karakters van den stijl en soorten van ongebonden opstel, bestaat uit twee afdeelingen, de eerste bl. 415-422, de andere tot het einde. In deze worden de soorten van ongebonden opstel, bijzonder met betrekking tot den beroepsstijl, behandeld, zoo openbaren als bijzonderen, bij welken laatsten de briefstijl en onderhandsche acten in aanmerking genomen worden.
De waarde van dit werk wordt door de welgekozene voorbeelden, die ter opheldering zijn bijgebragt, niet weinig vermeerderd; en, schoon er hier en daar nog iets moge gemist worden, dat men gemeend had te mogen wenschen, b.v. een woord over het lezen van dichters, over adversariën, over kanselstijl ezv., mag men van dit boek getuigen, dat het een genoegzaam onderrigt bevat, over den stijl, voor een beschaafd man, maar die geen onderwijs aan eenige hoogeschool genoten heeft. Wij prijzen het daarom met ruimte aan alle onderwijzers en aan alle jonge lieden aan, die waarlijk fatsoenlijk voor den dag willen komen, en echte beschaving op prijs stellen. De Redekunst van lulofs, hoezeer van dit werk in bedoeling genoeg onderscheiden, zal echter door hen, die zich van dit werk bedienen, niet zonder vrucht bij hetzelve gebruikt worden.
Om den lezer eene proeve te geven, schrijven wij hem af § 760-762, waar ons het boek openvalt, en twijfelen niet, of dezelve zal hem naar het werk zelve begeerig maken:
‘Bij het onderzoek eener waarheid moet men hetzelfde in acht nemen, als bij het ontwikkelen, bewijzen en wederleggen van een begrip.
Ware b.v. het onderwerp van ons onderzoek de liefdeloosheid, zoo zouden de enkele denkbeelden deze of dergelijke zijn:

1.De mensch heeft eene natuurlijke neiging, om zich als het middelpunt van alle bemoeijingen aan te zien.

2.Liefdeloosheid maakt gevoelloos ten opzigte van vreemd lijden en vreugde.

3.Liefdeloosheid verwijdert de harten der menschen van ons.

4.Niet hij is liefdeloos, die aan lediggang en dronkenschap ondersteuning weigert.

5.Men vindt in zijn eigen lijden zoo zelden deelneming bij anderen.


{==615==} {>>pagina-aanduiding<<}

6.Liefdeloosheid ontaardt gemakkelijk in hardheid en wreedheid.

7.De liefdelooze oordeelt ligtelijk slecht over zijne medemenschen.

8.Hij ziet er niet naar, of zijn oordeel anderen ook schaden kan.

9.Liefdeloosheid ontaardt ligt in wangunst.

10.De bron van liefdeloosheid is ook gebrek aan welwillendheid.

11.De liefdelooze oordeelt dikwijls naar blooten schijn.

12.Wie zijnen naasten niet bemint, mist de meeste menschelijke genoegens.

13.De liefdelooze is voor geene ware deugd vatbaar.

14.Men kan alle menschen niet helpen.

15.Liefdeloosheid ontstaat uit eigenliefde.

16.Men moet zijn hart steeds voor het gevoel openhouden.

17.Wie anderen tracht goed te doen, vat ook genegenheid voor hen op.

18.Niets smart zoo zeer, dan (als) zich liefdeloos beoordeeld te zien.

19.Schoon men niet allen kan helpen, kan men hun toch deelneming betoonen.

20.Wie zijnen naasten bemint, vindt dikwijls hulpmiddelen, waar hij die zelf niet vermoedde.

21.De liefdelooze weigert zijne hulp ook daar, waar zij goed aangewend en bewezen kan worden.

22.Liefdeloosheid ontstaat dikwijls uit traagheid.

23.Zonder wederkeerige liefde en toegevendheid kan de wereld niet bestaan.

24.Men is dikwijls liefdeloos uit ligtzinnigheid.

25.Ons gevoel wordt in de wereld al te dikwijls bedrogen.

26.Liefdeloosheid is ongevoeligheid omtrent het lijden en de vreugde zijns naasten.

27.Diegene is niet liefdeloos, welke misdaden aan den dag brengt.

28.Liefdeloos is hij, die onschadelijke zwakheden en gebreken zijns naasten voor oogen stelt.

Vergelijkt men nu deze 28 gedachten, zoo bevindt men, dat de volgende te zamen behooren, en onder één gezigtpunt kunnen gebragt worden:

1.Bronnen der liefdeloosheid. 1, 10, 15, 22, 24.

2.Bewijs. 2, 7, 8, 11, 21, 28.

3.Gevolgen en andere gebreken. 3, 6, 9, 13.

4.Aard. 4, 26, 27.


{==616==} {>>pagina-aanduiding<<}

5.Uitvlugten, verontschuldigingen, en wederlegging derzelve. 5, 14, 19, 20, 25.

6.Middelen en beweegredenen ter vermijding. 12, 16, 17, 18, 23.

Worden deze 6 geslachtsdenkbeelden met elkander vergeleken, zoo zal men bevinden, dat te zamen behooren 1, 3, 4, en wederom 5 en 6.
De stelling zoude dus zijn:
Onderrigt omtrent de liefdeloosheid.

1.Wat is liefdeloosheid?

a.Wat zij niet is. 4, 27.

b.Aanwijzing. 2, 7, 8, 11, 21, 28.

c.Bronnen. 1, 10, 15, 22, 24.


2.Hoe kan men zich voor liefdeloosheid hoeden?

a.Uitvlugten en verontschuldigingen zijn ongegrond. 5, 14, 19, 20, 25.

b.Middelen en beweegredenen. 12, 16, 17, 18, 23.

c.Bijzondere regelen, uit het voorgaande afgeleid.’






Gedichten van A.C.W. Staring. II Stukken. Te Zutphen, bij H.C.A. Thieme. 1820. In gr. 8vo. Te zamen 356, Voorwerk 28 Bl. f 7-4-:

Wij hebben dezen bundel tweemaal gelezen, (of het moest met uitzondering van een enkel stuk zijn, dat slechts ééne beurt heeft gehad) de eerste maal zonder eenig oogmerk van beoordeeling, en de laatste met zulk een opzet. Dit is, gelooven wij, niet ongunstig voor de zaak der waarheid, en vooral voor die van het beoordeelde. Men is dan toch - zoo als de Duitschers zeggen - geheel onbevangen, slechts gestemd om zich te vermaken, om het gevoel te laten werken, en meer op de rozen, dan op de doornen te letten, die misschien wel onafscheidelijk van dezelve zijn. Wij moeten daarenboven belijden, dat de Dichter ons te eenemaal onbekend was; (wie kan trouwens dit geestig volk thans tellen, of elk bij zijnen name noemen? dezelve is immers legio!) doch niet zijn werk: want wij ontmoetten, onder anderen, een klein sluipertje, dat, voorheen in zeker werk van eenen beroemden Bard en kunstkenner, niet geslopen, maar openlijk, als een gekozen staal van zekere dichtwijze, voorgetre-
{==617==} {>>pagina-aanduiding<<}
den, ons al vóór twintig jaren zeer behaagde. Zoodat ik maar zeggen wil..... dat wij deze gedichten met groot genoegen hebben gelezen - genoegen echter van onderscheiden aard, als nu eens meer aan bewondering of verwondering grenzende, dan weêr zuiver en eenvoudig, soms ook flaauwer, en door eene zachte beweging met het hoofd, nu eens herwaarts en dan eens gindswaarts, onwillekeurig vergezeld.
Dit, en welligt nog iets meer, was het gevolg onzer eerste lecture. Maar nu moesten wij de stukken weêr onder handen nemen, op alles letten, bij ieder woord ter verklaring of verantwoording stilstaan, ten einde deze verzen van den Heer staring, of wel den man zelven, in ons levend Pan Poëticum, zijne plaats, ten opzigte van soort en rang..... of laat het liever zijn soort of rang, aan te wijzen. Is het er een uit de school van bilderdijk? neen! - van tollens? neen! - van helmers? ook al niet! - van feith eindelijk? want meer weten wij er niet: de wildzang van loots laat zich zoo niet navolgen; en dat wij den grijzen Zanger aan den IJssel laatst noemden, is, omdat dit er wel het naaste nog mag bijkomen. Doch staring is staring - een kunstenaar in de poëzij - een geheel ander man dan onze meeste aangeblazenen van den tegenwoordigen tijd, die met eenen ernst en eene deftigheid van de poëzij spreken en dezelve behandelen, alsof ze van onze Duitsche naburen gehoord hadden, dat Poëzij en Filozofie en Religie eigenlijk maar één ding, en dus in het oog des Hollanders al een zeer ernstig en zwaarwigtig ding was. Bij hem is de dichtkunst meer spel, spel met vormen, schoone, wonderlijke, naïve vormen, in welke hij echter niet verzuimt belangrijke gedachten te steken, en die hij met veel, zeer veel gevoel weet te behandelen, schoon hij dit volkomen meester blijft en nooit in het wilde laat bruisen.
Misschien zou men ons beter verstaan, zoo wij enkel de inhoudstafel opgaven; doch, deze wat uitvoerig zijnde, zullen wij maar zeggen, dat Romances en oude Verhalen, een paar Cantates en geestelijke Feestzangen, Gelegenheidsversjes voor vaderland, familie of vriendschap, losse Schetsen en dergelijke de voorname rubrieken zijn, zonder dat wij eene enkele dichterlijke verhandeling of leerdicht in twee, drie zangen hebben aangetroffen. Dikwijls zien wij hem boerten, en inzonderheid in het provinciaal patois van zijne woonstede, met groote bekwaamheid, een of ander behandelen, of

{==618==} {>>pagina-aanduiding<<}
laten behandelen; gelijk de geest dezes mans, over het geheel, meer uitsluitend provinciaal (Geldersch) is, dan wij ons dit van eenen onzer tegenwoordige Dichters van naam kunnen herinneren. Of komt zulks misschien daarvan, dat de meesten Hollanders zijn, en spandaw, als Groninger, den echten Vrieschen nationaaltrots niet zoo levendig zelfs, als deze Gelderschman den zijnen, gevoelt?
Doch laten wij toch een weinig meer in bijzonderheden gaan: ten aanzien van het eerste deel vooral, waarin weinige zeer kleine stukjes gevonden worden, is dit niet ondoenlijk. Vooreerst dan: Verhalen.
Wichard van Pont: in twee zangen, zeer wel bewerkt.
De Vorstin in het Dorp: van elders bekend; meest zamenspraak tusschen een' boer en zijne vrouw, in ons oog een meesterstukje, vol natuur en gevoel.
Lenora, en: De zwarte Vrouw: bij elkander behoorende, en uit den ouden tijd.
De Verjaardag. Sermoni propiora staat er boven, en inderdaad is de stijl zeer gemeenzaam; doch daarom had dezelve, dunkt ons, het rijm noodig gehad. Menig lezer zal het nu aan de gelijkmatigheid der regels moeten zien, dat hij een vers leest. Doch over het rijmelooze straks nader.
Adolf en Emma, en: Folpert van Arkel: weêr uit vroeger eeuw, doch nu eens in Holland te huis behoorende. De Duivel, schoon juist niet genoemd, (men meent trouwens, dat hij veel van het incognito houdt) komt in het laatste voor; waarover de Dichter ergens een woord spreekt. Wij, voor ons, zien hem (met kleuren) wel zoo lief in eene romanee als in eene preek. Vóór ettelijke jaren, onder anderen bij gelegenheid van Leydens ramp, begon men veel te praten van een' Geest des Kwaads, en wij hebben ons toen daartegen uitgelaten, aan den ouden kwaden Geest, boven dit nieuwe aftreksel (abstractum), dat zoo veel van een' spiritus uit de Apotheek heeft, verre de voorkeur gevende. Doch over een costuum, voor den tegenwoordigen smaak een weinig passende, mag men misschien nog wel eens denken; en kunnen wij niet zeggen, dat dle ketting, even als van St. Niklaas, ons, onder meer, bijzonder behaagde.
De hoofdige Boer: eene Zutfensche vertelling; regt aardig.
Het Verschijnsel: fraai gedacht, en niet min fraai uitgevoerd. En ziet, het was een droom!

{==619==} {>>pagina-aanduiding<<}

Ada en Rijnoud: een der kinderen van goldsmith's Edwin and Angelina.
Hoop verloren; Trouw bewaard: cats nagevolgd. Dit verstaat onze Dichter inderdaad voortreffelijk. Het is waarlijk, of gij den Ouden van Zorgvliet zelven hoort; en wij hooren hem nog zoo gaarne eens. De aanhef zou tevens voor een puntdicht kunnen oorgaan. Luistert!

Daar rijst, uit Veluws zand, omtrent de Zuiderbaren, 
Een stad, vol rappe maats, die 't zilte diep bevaren; 
All' Peters Gildebroêrs, de schrik van 't stom gediert', 
Dat, sinds den vijfden dag, in 't ruim der golven tiert. 
Hier was nog 't vensterglas, ook zonder luiken, veilig; 
De huishaan, op zijn rek, voor linksche grijpers heilig; 
Geen ander nachtrumoer dan 't buldren van Eool', 
En waarom meer gezeid? hier was geen Hooge School. 

Doch wanneer de volgende regel nu heeft: En nogtans evenwel.... kunnen wij zulk een overnemen van eigenlijke fouten geenszins goedkeuren.
Het Vogelschieten: lief, schoon treurig.
De Schat: luimig; in zeer vrije versmaat. Ziet hier een staaltje!

Verheven boven mindre stervelingen - 
Vijf trappen hoog - hield eens de Bankroetier, 
Met onvoldane rekeningen, 
Het vuur te gang, waarvoor een sprot, drie, vier, 
Gespit aan zijn rapier, 
Te braden hingen. 

Vulcanus Wraak: de bekende historie met het ijzeren net; zeer aardig bewerkt.
De Tuchtiging der Algerijnen, in Boeren-Zutfensch, is, naar ons oordeel, een waar kunststuk, schoon menige lezer er veel moeite mede zal hebben.
Zangstukken. - Ariadne. Voor een Natuurkundig Gezelschap. De Zee. Alle Cantates, van welke ons de eerste niet het minst behaagd heeft. De ruimte, trouwens, verbiedt ons breed te zijn, en gebrek aan genoegzame kennis der muzijk houdt ons hiervan tevens terug.
Het tweede deel vervolgt met Kerkgezangen, doelmatig en schoon. Daarna met Mengeldicht; waarvan wij geheel willen afschrijven: De Joodsche Looverhut.

{==620==} {>>pagina-aanduiding<<}


Wie smadend tot uw Hutje kwam - 
Niet ik, gij Kind van Abraham! 
Ik schenk, uit een opregt gemoed, 
Den drempel mijnen vredegroet! 
 
Gij viert uw Feest, en zit getroost, 
Te midden van uw talrijk kroost, 
In schaduw van uw loovertent, 
Als Mozes u heeft ingeprent. 
Judea's wijnstok groent hier niet; 
Olijf, noch vijg teelt ons gebied; 
Gij gaardet hier, in raauwer lucht, 
Min weeldrig blad, min zoete vrucht; 
En toch, gij zit, uw lot getroost, 
Te midden van uw talrijk kroost; 
Uw Feesthut staat bij ons geplant, 
Als eens in 't Palestijnsche Land. 
 
Drieduizend malen kwam de zon 
Terug, waar zij uw jaar begon, 
En nog bouwt gij uw loovertent, 
Als Mozes u heeft ingeprent. 
 
Jeruzalem ligt diep verneêrd; 
Des Tempels grondslag omgekeerd; 
Verduisterd blijft die gloriedag, 
Toen Isrel beider grootheid zag; 
Maar eeuwig jong herrijst uw Tent, 
Bij aller volken tal gekend; 
Zoo vaak de schaal, aan 's hemels boog, 
Der dagen maat weêr effen woog. 
 
Wij - tasten rond, in 't ongewiss; 
Op onze wieg ligt duisternis; 
De stond, dat ons Gods wil hier bragt, 
Bleef ongevierd; werd niet gedacht! 
 
Maar u heugt, dertig eeuwen door, 
Dat u Jehova uitverkoor; 
Dat, als 't geweld u vlugten deed, 
Een reddend spoor het diep doorsneed; 
Dat, zonder huisdak, levenslang, 

{==621==} {>>pagina-aanduiding<<}

Uw schaar zwierf, op haar kronkelgang; 
Waar Vuur- en Rook-zuil voor haar toog, 
En 't Man haar spijsde van omhoog. 
Gij viert het, tot op dezen tijd, 
Dat zoo Gods arm u heeft bevrijd. 
 
Dies breng ik, met opregt gemoed, 
Uw Hutje mijnen vredegroet. 
Wie smadend tot den drempel kwam; 
Niet ik, gij Kind van Abraham! 

Voor het overige is dit Mengeldicht een waar mengelmoes; sit venia verbo! dat veel, zeer veel schoons van verschillenden stempel, vooral luimigs en gevoeligs, bevat, bij geene mogelijkheid alles te noemen. De Catsianen doen weêr mede; en behaagden ons, zoo als het gansche stuk, ook inzonderheid het slot van De Ooijevaars, die - moet de lezer weten - ter hulpe ingeroepen of uitgelokt zijnde, eerst wel de mollen en toen de kikvorschen ophapten, maar vervolgens ook aan de bijen en de kuikens gingen.

‘Gaat, Fielten!’ riep ik, gansch verstoord; 
En joeg de maagre schrokkers voort. 
‘Gaat, Fielten! Doet, in Afrika, 
De Fransche Staatshervormers na!’ 

Doch, zou het niet verstaanbaarder zijn, zoo de twee laatste comma's weggelaten waren? ‘Niet hier, maar in Afrika, zoo gij het dan ergens moet doen.’
Jamben. Dit is de naam van eene afdeeling, van een enkel stuk, en, zoo als men weet, van zekere rijmelooze versmaat, die hier gebezigd wordt. Het stuk is stichtelijk en fraai. De deftige gang, die in hetzelve heerscht, doet het vers ook meer opmerken. Doch, hoe komt het, dat onze landaard vooral zoo zeer op het rijmen gesteld is? Van de gewoonte (eigenlijk ongewoonte aan het tegendeel) schijnt staring te meenen. Maar, zoo men somtijds aan het goede wennen moet, men kan ook aan het kwade wennen. Wij, voor ons, willen de rijmelooze - jamben, hexameters, of hoe ze heeten mogen, wel niet verbannen, maar toch gaarne spaarzaam aangewend hebben. Wij herinneren ons uit vroeger' tijd, dat schiller ons

{==622==} {>>pagina-aanduiding<<}
bijzonder trof, wanneer hij, in zijne Maria Stuart, daar, waar de geestdrift hoog klom, het rijmelooze door het berijmde liet vervangen. Pleit dit nu voor het onrijm, vooral in dramatische stukken, ter afwisseling enz., of voor het rijm, als het meeste effect doende? Wij beslissen niet, maar zouden toch altijd liever eenig rijm, al is het dan ook maar om den derden regel, in het Hollandsch gebruikt zien, zoo als wij meenen hier een klein stukje gevonden te hebben.
Puntdichten. Waaronder sommige zeer aardig; b.v.

	Woordspel.
Flip heeft er, voor grof geld, den regter Vleugel staan; 
Nu moet er links een dito aan: 
Thans Vleugels aan zijn Huis - laatst Vleugels aan zijn Stal! 
Hoe schoon dat alles vliegen zal. 


	Homerische Vermaning. (Ilias; Zang I; vers 197.)
Dwaalt mijns gelijk, ik zie 't lankmoedig aan: 
Geene oogen, die op ons, als op een voorbeeld, staren! 
Maar zwiert een kloek Vernuft moedwillig van de baan, 
En lokt zijn Volgers uit, om blindlings meê te gaan, 
Ik trok het graag terug - al was 't ook bij de haren! 

Brieven. Dit is proza, met dichtwerk aardig doorvlochten, zeer los gesteld, en voor welks mededeeling de Schrijver onzen dank verdient.
Ten slotte: Staring is een man, in vele talen en zaken bedreven; een onafhankelijke en vrije landbewoner, zoo het schijnt; een Schrijver van den besten, ouden trant, die zijne aszondering door edele studiën verfraait, en om geen roem of voordeel, maar uit zekere, niet min edele, behoefte zingt. Wij vleijen ons, hem nu genoegzaam te hebben doen kennen. Zijn vuur slaat zelden in ligterlaaije vlamme ten dake uit, maar speelt veeleer, op de meest afwisselende wijze, als door spleten en glazen, met allerlei schakeersel van kleuren. En, zoo als het met alle kunst gaat, zij is eene enkele keer wel wat gewrongen; gelijk wij den veelwetenden en diepdenkenden man ook wel eens wat duister vonden. ‘Waar?’ zal zijn Ed. misschien, vooral ten opzigte van het laatste, zeggen. Maar wij zwijgen dit liefst. Het zal toch zeker dom van ons zijn, misschien veel te dom

{==623==} {>>pagina-aanduiding<<}
voor een' Recensent! Alle lezers zijn intusschen geene Recensenten, en er zijn er vast nog dommer dan wij. De Heer staring breeuwe het dus, bij gelegenheid, nog maar eens na! en, komt het bij eene tweede uitgaaf, of anders bij volgend werk, te pas, dat wij hartelijk wenschen, dan doe hij zijn voordeel! Wij scheiden er hier uit, om welhaast aan drie, vier andere bundels te gaan, die al weêr verschenen zijn.
Ten vaarwel aan den lezer schenken wij hem nog den Winter, dien wij toch naderen:

De Winter heeft, hoe grijs van kin, 
Een kleur als melk en bloed! 
Hij tafelt lang; schenkt naarstig in; 
En 't maal bekomt hem goed. 
Hij plant, hij delft, hij ploegt bij daag, 
Vermand door sneeuw noch buldervlaag; 
En trekt wel eens, in jagersdragt, 
Naar 't glinstrend bosch, ter avendwacht. 
 
Als 't ijs den radden vloed houdt staan, 
Voelt hij zijn kracht gesterkt: 
Zijn schaatsen gonzen langs de baan, 
Zijn hielen zijn gevlerkt! 
Bevracht een aardig kind zijn sleê, 
Hij zwaait er als een veder meê, 
En 't meisje tart, tot sneller vaart, 
Haar speelnoot achter 't rinklend paard. 
 
Zijn haardsteê lokt de jeugd bijeen; 
Zij wemelt om zijn stoel. 
Hij pleegt terwijl zijne oude leên, 
En schatert in 't gejoel. 
Een sprong in 't ronde mag hij wel, 
Doch voegt zich liefst bij zang en spel; 
Of kort den nacht met gul gejok, 
En heeft geene ooren voor de klok. 
 
Omsingle 't West, met slibbe en plas, 
Zijne ongenaakbre stulp, 
De Tijd gaat met geen trager pas; 
Dank zij der Muzen hulp! 

{==624==} {>>pagina-aanduiding<<}

Gemis wordt in genot verkeerd, 
Als 't Oosten op zijn beurt regeert; 
De vorst het grondloos pad bestraat, 
En vriendschap weêr uit buren gaat. 
 
Wie dan den Winter lastren meugt, 
Kraait gij ons, na en voor, 
Van Lenteblijheid, Zomervreugd, 
En Herfstvermaak aan 't oor? 
Den Grijsaard zij, als eerbetoon, 
Een krans van palm bij ons geboôn; 
En klank van gouden snaren zweev' 
Door 't feestgeroep: ‘De Winter leev'!’ 








Anastasia, of Griekenland in den staat van slavernij ouder de Osmanen, sedert den veldslag bij Kossowa, 1389, en in den strijd voor deszelfs onafhankelijkheid, sedert 1821. Een Tijdschrift. Naar het Hoogduitsch van Dr. F.K.L. Sickler. Iste Stukje. Te Amsterdam, bij D. Visser. 1821. In gr. 8vo. f :-16-:

Het tegenwoordig oogenblik, waarin geheel Europa zijne blikken op het ongelukkig Griekenland gevestigd houdt, en met angstige belangstelling den uitslag der worsteling tusschen dwingelandij en vrijheidsliesde te gemoet ziet, gaf natuurlijke aanleiding tot - en is eene genoegzame aanbeveling van - het geschrift, dat wij hier aankondigen. Sedert dat het Grieksch Keizerrijk deszelfs staatkundig bestaan, en de Turken hunne veroveringszucht en veerkracht verloren hadden, dacht het gros der beschaafde wereld weinig aan een van beide, en hunne geschiedenis, taal, zeden en letterkunde waren en bleven alleen belangrijk voor hem, wien beroep of neiging tot het onderzoek en de beschouwing dier voorwerpen aanspoorde. Maar nu, eerst vóór weinige maanden, is alles veranderd. De opstand der Grieken heeft aan beide de natiën een nieuw en onverwacht gewigt bijgezet, en aan geheel Europa een' elektrieken schok medegedeeld. De gemoederen zijn in gisting. Ieder, ook hij, die voorheen den naam der Grieken en Turken naauwelijks kende, verlangt er iets van te weten, en den tegenwoordigen en vroegeren toestand dier na-
{==625==} {>>pagina-aanduiding<<}
tiën en derzelver wederzijdsche betrekkingen te leeren kennen. Een geschrift, dat de nieuwsgierigheid des publieks te dezen opzigte te gemoet komt en bevredigt, kan niet anders dan welkom wezen, vooral wanneer, gelijk hier, bij Schrijver of Vertaler, het menschlievend oogmerk doorstraalt, om de zaak der onderdrukte en vèrguisde Grieken te verdedigen, de dwingelandij der Turken in het regte daglicht te plaatsen en met voorbeelden te staven, en elk, die niet geheel en al door eene verkeerde staatkunde misleid is, te doen zien, dat het langer verblijf der Turken in Europa geen zegen voor dat werelddeel en deszelfs koophandel en welvaart, maar veeleer een vloek mag gerekend worden. Wenschelijk zou het zijn, dat de opstand der Grieken niet zoo vroeg ware uitgebroken, en dat de beschaving, die sedert eenige jaren zulke snelle
vorderingen onder hen gemaakt heeft, zich nog verder had kunnen uitbreiden en nog meer bevestigen, voordat men aan de herstelling der Grieksche natie gedacht had. Maar, nu het er eens toe ligt, is het, onzes inziens, geen tijd van twijfelen meer. De zaak is onherstelbaar. Men moet hen óf aan de slavernij ontrukken, of eene gelegenheid laten voorbijgaan, die misschien nooit terugkeert. Want het is natuurlijk te verwachten, dat de Turken, zoo zij ooit weder meesters werden, de mogelijkheid van eenen tweeden opstand, door de bij hen gebruikelijke middelen, wel zullen uit den weg ruimen! - Maar wij zouden, door onzen ijver voor de goede zaak, de recensie zelve wel bijna geheel uit het oog verliezen. Wij wilden dus zeggen, dat Schrijver en Vertaler wèl gedaan hebben, om de zaak uit dit oogpunt te beschouwen, en dat zij, door de verspreiding van zulke denkbeelden, op de dankbaarheid van elken waren menschenvriend kunnen rekenen. De eerste proeve, welke ons hier wordt geleverd, behelst: 1o. Een Voorberigt des Vertalers. 2o. Een woord tot Inleiding van den Heer sickler. 3o. Overzigt van de vroegere Geschiedenis der Osmanen of Turken. 4o. Algemeene Karaktertrekken van de Grieken, onze tijdgenooten. 5o. Mengelingen. 6o. Kronijk der Gebeurtenissen in Griekenland, Staatschriften ezv. Over het algemeen zijn de zaken zoowel, als de voordragt, belangrijk, onderhoudend en aangenaam. Wij hadden echter gaarne gezien, dat de Heer sickler een weinig naauwkeuriger geweest ware. Wij bedoelen hier minder de geringere misslagen, hem als in het voorbijgaan ontvallen; zoo als, b.v., dat hij, op

{==626==} {>>pagina-aanduiding<<}
bl. 9, de Grieken bij den inval van Xerxes hunne vrouwen en kinderen op de Iönische eilanden in veiligheid laat brengen; of dat hij, bl. 28, Nicea's verovering in 1330, en die van Gallipoli in 1335 plaatst; terwijl de eerste in 1332, en de laatste in 1359 is voorgevallen. Van meer belang is het, dat de Schrijver hier en daar de Turken al te zwart afschildert, waardoor ligtelijk wantrouwen op zijne onpartijdigheid geboren, en de goede zaak zou kunnen benadeeld worden. Wij zullen onze beoordeeling en aanbeveling met een voorbeeld tot staving van dit gezegde besluiten. Men leest op bl. 71 en volgg., dat de Turksche Divan, in den Russischen oorlog van 1769 en 1770, de mogelijkheid niet wilde aannemen, dat de vijandelijke vloot, in de Oostzee uitgerust, door de straat van Gibraltar in de Middellandsche zee en zoo in den Archipel komen konde. Maar wie zal dit niet voor een bloot verzinsel, een conte fait à plaisir houden, die weet, dat de Turksche kapers van Algiers en Tunis dikwijls in den Atlantischen Oceaan kruisen, en die zich herinnert, dat, onder zoo vele goede Oostersche geschriften over de Aardrijkskunde, juist de Turksche van hadji khalfa, Djihan Numa getiteld, verreweg de beste is?

Willem Tell, Tooneelspel in vijf Bedrijven, uit het Hoogduitsch van F. van Schiller, in de voetmaat van het oorspronkelijke overgebragt door A. Doijer, T.z. Te Haarlem, bij de Erven F. Bohn. 1821. In gr. 8vo. XII en 170 Bl. f 2-18-:

Het verheugt ons niet weinig, hier van eene bekwame hand de vertaling te ontvangen van een der meesterstukken des grooten Dichters, waarop zich Duitschland beroemt, terwijl in ons Vaderland het vooroordeel en de bedilzucht hem menigmaal smaden. Van de twee overige meesterstukken zijner rijpere jaren, de Maagd van Orleans en de Maria Stuart, hadden wij door kinker, reeds in 1808, dichterlijke overzettingen in de voetmaat van het oorspronkelijke ontvangen; met den Willem Tell is het klaverblad dier stukken, welke in dezen vorm voor ons ter overbrenging geschikt zijn, voleindigd: want de trilogie van Wallenstein heeft eenige partijen, die onzen sinaak misschien minder vleijen, (vooral in

{==627==} {>>pagina-aanduiding<<}
Wallenstein's Lager; waarom ook de Heer benjamin constant dezelve in één Fransch Treurspel heeft versmolten;) en de Bruid van Messina is minder om den inhoud en de bewerking, dan om de heerlijke versificatie belangrijk, waarvan natuurlijk in eene vertaling te veel moet verloren gaan. Van al die stukken betwisten Maria Stuart en Willem Tell elkander, onzes inziens, den prijs der hoogste voortreffelijkheid; de eerste door nadering tot klassieke eenheid, en door de heerlijke karakterschildering; de tweede door treffende waarheid der voorstelling, overeenstemming met de volkszeden van dien tijd, en schildering van edele gevoelens en hartstogten, in tegenoverstelling met de lage bedoelingen en ontwerpen der dwingelandij. Doch elk, die dit stuk in 't oorspronkelijke leest, zal de moeijelijkheid der vertaling erkennen, welke door een aantal Helvetismen, of Zwitsersche volksuitdrukkingen, niet weinig vermeerderd wordt. Daarbij had de Vertaler te worstelen met het vooroordeel onzer Natie tegen de onberijmde jambische verzen, de voetmaat der Grieken, Latijnen, en der oude Engelsche Dichters; daar men nu eenmaal op louter gezag heeft aangenomen, dat het berijmde Alexandrijnsche vers het éénige is, waarin men Treurspelen mag schrijven. Nogtans leert de aard der zake, dat men in deze altijd deftige voetmaat de zachtere, naïve trekken, die in het huisselijke leven voorkomen, veel minder gelukkig kan schetsen, dan in den jambus, die meer overeenkomst heeft met de taal des gewonen omgangs, terwijl hij zich nogtans ook tot de grootste dichterlijke hoogte kan verheffen, waarvan shakespeare en
schiller getuigen mogen. Dit voordeel - buigzaamheid naar den aard des onderwerps - geldt vooral in een zoogenaamd romantisch of his. toriestuk, waarin men zich niet zoo stipt aan de regelen van aristoteles bindt, en meer voor het oog ten toon stelt, dan in de Fransche stukken, waar de gewigtigste gebeurtenissen in verhalen worden medegedeeld, en die dus ruim zoo geschikt zijn om gelezen, dan om vertoond te worden. Echter bemint men hier te lande, althans voor de vertooning, die stukken bij voorkeur in het deftige Treurspel. De Heer doijer heeft zich door al deze bedenkingen niet laten weêrhouden, ons eene getrouwe overzetting van den Willem Tell mede te deelen. Deze getrouwheid is niet alleen betrekkelijk, in vergelijking met die besnoeide en geknotte navolgingen van shakespeare en schiller, zoo als ducis en le-
{==628==} {>>pagina-aanduiding<<}
brun die voor het Fransche Publiek hebben geleverd, en die dan ook getrouwelijk bij ons vertaald, en terstond zonder bedenking met toejuiching gespeeld worden, (alsof wij alles liefst uit de tweede hand ontvingen!) Neen! zij heeft plaats in den volsten zin; want wij hebben deze vertaling op meer dan ééne plaats met het oorspronkelijke vergeleken, en veelal treffend juist gevonden; juister, dan (zoo 't ons toeschijnt) eene berijmde vertaling had kunnen doen. Een bewijs te meer voor de nuttigheid, om elken Dichter zijne maat en toon te laten behouden, en hem niet, gelijk op het bed van prokrustes, in Alexandrijnen uit te rekken of te knotten. Bij de lezing gevoelden wij ons beurtelings aan het Waldstädter meer, op het plein van Altorf, op den hoogen
Rutli, of op den hollen weg van Küsnacht verplaatst; wij blaken van de heiligste aandoeningen, bij den eed der vrije Zwitsers, om het Vaderland te redden, en sidderen met tell, wanneer de grimmige Landvoogd hem op het hoofd zijns lieven kinds doet mikken; kortom, wij bewonderen misschien minder, al lezende, het fraaije Dichtstuk, en de schoone wendingen des Dichters; maar wij lijden, en treuren, en juichen met de personen, welke die Dichter ons voorstelt. En deze werking is, dunkt ons, de ware, die het Tooneelspel, als zoodanig, bedoelt. Het schijnt wel, alsof zich in Tell het stuk met al te eenvoudige bijzonderheden opende; gesprekken van herders over hun vee schijnen met den deftigen gang van melpomené al te weinig te strooken; doch men bedenke, eensdeels, dat stukken van dezen aard ook eigenlijk geene aanspraak maken op gewrochten der Grieksche Muze, op den naam van Treurspelen in den engeren zin des woords, maar zich met dien van Tooneelspelen, voorstellingen van het menschelijk leven, (meestal in deszelfs hoogere oogenblikken, maar toch van het leven) tevreden houden; ten andere, dat juist deze herdertooneelen de verschijning van den held in deszelfs volle grootheid voorbereiden, als onbaatzuchtig redder van het leven eens ongelukkigen, dien niemand anders wil redden.
Aan den door schiller gekozen' vorm hebben wij nu ook te danken, dat het heerlijke tooneel van den appel ons wordt voor oogen gesteld: hetzelve zou meer dan de helft zijner waarde verloren hebben, wanneer het ons in eene bodesrol verhaald ware, zelfs met de verzen van eenen racine. Over 't algemeen zou het belagchelijk geweest zijn, in

{==629==} {>>pagina-aanduiding<<}
een stuk als dit, waar de vrije, rondzwervende herders van Zwitserland naar de Natuur worden afgebeeld, te verlangen, dat alles b.v. in de kamer van den Landvoogd, of op een plein voor het huis van tell, kortom op ééne bepaalde plaats, asspeelde. Zulk een stuk zou een monster van onnatuurlijke regelmatigheid zijn.
Doch genoeg van het Tooneelstuk zelf. Zeggen wij nog iets van de vertaling. Wij kiezen, ter vergelijking, het derde Tooneel des derden Bedrijfs, waar twee bezoldigden van den Landvoogd den staak met den hoed bewaren. De ongedwongene taal dezer beide wachten, straks die van tell met zijn' zoon, is juist door de naïve trekken, daarin vervat, niet de gemakkelijkste ter overbrenging. En toch is elke regel getrouw en zoo veel mogelijk letterlijk vertaald; echter niet zóó letterlijk, gelijk het thans vele Duitschers verlangen, die altijd regel op regel vertalen, en daarmede wel eens hunne eigene taal geweld aandoen. De Heer doijer schroomt niet, waar het pas geeft, twee regels ineen te smelten; b.v.

Höre, Gesell! es fängt mir an zu däuchten, 
Wir stehen hier am Pranger vor dem Hut. 
 
Hoor, kameraad! wij staan hier aan de kaak. 

Iedereen zal erkennen, dat deze ééne regel volkomen den zin der beide oorspronkelijke uitdrukt. Daarentegen is het half kluchtige:

Die Reverenz zu machen einem Hut! 
Es ist doch, traun! ein närrischer Befehl. 

al te deftig vertaald door:

Eerbiedig voor een' hoed zich neêr te buigen, 
Dat is toch inderdaad bespottelijk! 

Misschien zou het beter, althans getrouwer zijn:

Een compliment te maken voor een' hoed! 
Dat is waarachtig toch een dwaas bevel. 


{==630==} {>>pagina-aanduiding<<}

Immers, men moet in eike vertaling ook vooral op den aswisselenden toon van het vertaalde letten. Ook zou deze half boertige toon beter op de volgende zeer goed vertaalde woorden van friesshart (de andere schildwacht) slaan:

Waarom niet voor een' leêgen hollen hoed? 
Men buigt zich immers wel voor leêge hoofden. 

Nog zouden wij, in de anders uitmuntend overgebragte zamenspraak tusschen tell en zijn zoontje, de vraag:

Giebt's Länder, Vater, wo nicht Berge sind? 

liever niet vertalen:

Kent gij ook landen, waar geen bergen zijn? 

Want dit: Kent gij, neemt veel van de naïveteit der vrage weg:

Vindt m' ook wel landen, Vader, zonder bergen? 

Voor 't overige hebben wij in dit geheele levendige Tooneel geen' regel gevonden, die ons hard of stroef voorkwam. Nog slechts eene enkele aanmerking vergunne ons de geachte Vertaler: zij is, waar tell, geheel in ontroering over het bevel van gessler, in het oorspronkelijke dat vreesselijke gebod niet eens noemen durft, en geheel in gebrokene volzinnen spreekt:

Herr - Welches Ungeheure sinnet Ihr 
Mir an? - Ich soll vom Haupte meines Kindes - 
Nein, nein doch, lieber Herr, das kommt Euch nicht 
Zu Sinn. - Verhüt's der gnäd'ge Gott - das könnt Ihr 
In Ernst von emem Vater nicht begehren! 

De vertaling is meer aaneengeschakeld, doch heeft daardoor ook misschien minder blijken der verwarring, waarin de geheel onverwachte last des Landvoogds tell dompelt:

Heer - wat verschriklijk werk beveolt gij mij - 
Ik zou van 't hoofd mijns kinds een' appel schieten - 
Neen, neen, Mijnheer! dat kan uw wil niet zijn - 

{==631==} {>>pagina-aanduiding<<}

De goede God verhoede, dat ge een' Vader 
Op zulk een proef in ernst zoudt willen stellen! 

Doch genoeg, en misschien reeds te veel. De geringe vlekjes worden door grootere schoonheden ver overschenen. Eene der eerste plaatsen, waar wij de vertaling met het oorspronkelijke vergeleken, was de beroemde alleenspraak van tell, vóór zijn schot op gessler; een stuk, zoo vol gevoel en poëzij, maar waarvan enkele beelden ons althans voor eene vertaling minder geschikt voorkwamen; vooral kort na den aanhef:

Ich lebte still und harmlos. - Das Geschoss 
War auf des Waldes Thiere nur gerichtet, 
Meine Gedanken waren rein von Mord - 
Du hast aus meinem Frieden mich heraus 
Geschreckt; in gährend Drachengift hast du 
Die Milch der frommen Denkart mir verwandelt; 
Zum Ungeheuren hast du mich gewöhnt - 
Wer sich des Kindes Hanpt zum Ziele setzte, 
Der kann auch treffen in das Herz des Feinds. 


Ik leefde stil en vreedzaam - mijne pijlen 
Had slechts 't gediert' van 't woeste woud te duchten, 
Mijn ziel was rein en zuiver steeds van moord - 
Gij tergdet mij; gij hebt mij opgejaagd 
Van uit mijn schuilplaats, en mijn vroom gemoed 
Met vreeslijk gistend slangengif vervuld: 
Gij hebt mij smaak voor wreedheid ingeboezemd - 
En hij, die mikken kon op 't hoofd zijns kinds, 
Kan ook het hart van zijnen vijand treffen. 

Men ziet, bij eenige kennis der beide talen, hoe meesterlijk deze vertaling is. Zeer oordeelkundig heeft de Overzerter de Transsubstantiatie der melk in gif weggelaten, en daarvoor gezet: mijn gemoed met gif vervuld, en het onbepaalde denkbeeld van das Ungeheure veranderd in het meer stellige: smaak voor wreedheid.
Wij kunnen dus niet anders, dan deze vertaling aan onze Landgenooten, die der Hoogduitsche tale of geheel niet, of niet genoegzaam kundig zijn, om eenen schiller te lezen, ten sterkste aanbevelen.





{==632==} {>>pagina-aanduiding<<}

Antigone, Treurspel, door Mr. A. van Halmael, Jr. Te Leeuwarden, bij J.W. Brouwer. 1820. In gr. 8vo. IV en 80 Bl. f 1-8-:

Mr. van halmael beveelt zijn werk aan de bescherming van hen aan, die het met de kunst wèl meenen, en die van geene maandelijksche gispingen van al wat zij in ons land voortbrengt, het werk hunner uitverkorenen uitgezonderd, behoeven te eten, en veeleer letterhatenden dan letterlievenden behoorden genoemd te worden.
Het spreekt van zelve, dat een man, die zóó zich aanbeveelt, niet tot onze uitverkorenen behoort. Daartoe zorgt hij te weinig voor de eer van zijn verstand en hart. Want, wat moet men denken van iemand, die, buiten ons bekende aanleiding, zulke uitvallen doet? Dat hij bang is, antwoordt men ligtelijk, dat zijn werk gegispt zal worden; of dat de Meester zeer afgerigt is op magtspreuken en scheldwoorden, waarin elk fatsoenlijk man hem gaarne het meesterschap laat en hem het laatste woord gunt, hetwelk de groote hoop van gelijk hebben verstaat; of dat hij, anderen veroordeelende om hetgene, waaraan zij niet denken, zichzelven beschuldigt en van ergere feilen verdacht maakt.
Onder uw welnemen, Heer en Meester! de Redacteur geest aan den steller dezer aanspraak geen' penning voor dezelve, niet omdat hij de verzochte beoordeeling niet ontvangen zal, maar opdat gij u - zoo mogelijk - schamen zoudt. Ook heeft de man, die uw werk verzocht is te beoordeelen, nimmer nog van eenigen arbeid aan eenig Maandschrift, en alzoo ook niet van onbillijke gispingen, eenig voordeel getrokken, en hij vordert, zoo goed als gij, aanspraak te mogen maken op liefde tot de letteren, in welker gebied hij eene taal, als de uwe, daarom strengelijk gispt, als meer dan haat tegen de vrije beoefening der wetenschap verradende: het brood, dat hij intusschen eet, is tot niemands nadeel gewonnen; en hiermede blijke u, dat ge zulke praemissen voor uw Treurspel wel hadt mogen achterlaten.
Hoe wèl het nu door hem, die u zoo verkiest te beantwoorden, met de kunst gemeend zij, kan hij uw werk niet in bescherming nemen, waartoe gij het aan zoodanigen aanbeveelt; het hem gezondene exemplaar zal hij beveiligen,

{==633==} {>>pagina-aanduiding<<}
en heeft het daarom eene plaats naast anderen aangewezen, die niet ligt weder in handen genomen worden.
Wie weet, hoe boos ge nu wordt! Nu - hoor eens bedaard! Wij prijzen het zeer, dat ge, anders zoo ootmoedig van uzelven zeker als liefderijk van anderen denkende, naar den prijs gedongen hebt, die, in 1816, de tweede klasse van het Koninklijk Nederlandsch Instituut van Wetenschappen uitloofde voor het best oorspronkelijk Nederduitsch Treurspel; en nog meer, dat er, onder de op nieuws ingezondene stukken, geen van u zich bevindt, dewijl anders die klasse van, immers, letterlievenden, die het met de kunst wèl meenen, alweder uwe taal en versificatie berispende, gevaar had kunnen loopen van in uwe ongenade te vervallen, en dan hadt ge u toch bezondigd.
Laat u de vereerende melding, die er van uw Treurspel door genoemde klasse gemaakt, en ons zeer wel bekend is, genoeg en tot aanmoediging zijn. Er wordt hier op dezelve niets afgedongen. En begrijpt ge nu niet, hoe echter uw zoo vereerd werk tot onbruik wordt veroordeeld? Zacht! elk heeft zijn' smaak. Recensent, de hooge waarde van het Treurspel, vooral van de zijde der zedelijke strekking, meenende te beseffen, vindt en zoodanig onderwerp, en zoodanige uitvoering voor zich ontoereikend, om die waarde te handhaven en dat doel te bereiken, en verlangt andere stoffe, van belangrijker inhoud, en tot bevordering van edeler gemoedsaandoening karakterkundiger uitgevoerd, zal hem een stuk, als oorspronkelijk Nederduitsch Treurspel, behagen. Hiermede ontzegt hij aan uw werk deszelfs verdienste niet, en gij moogt hem goeden smaak ontzeggen. Hieraan moet gij dan ook toeschrijven, dat hem die Rei van Priesters zoo erg verveeld heeft, met derzelver langwijlig gezang; niet alleen die langwerpige eerste regel: Vader der menschen en Goon, sterke ons uw invloed deez' dag! - want daar bleef het toen ook bij; maar die redeneertrant bl. 7, 8, en elke zang aan het einde der vier bedrijven. De redenen van dit mishagen kunt gij vinden in de Lessen van blair, III, vooral bl. 278-280, en de Taal- en Dichtkundige Verscheidenheden van bilderdijk, I, bl. 165, zonder dat gij den invloed van hun oordeel uw gevoel zoo behoeft te laten stemmen als deze aanwijzing bedoelt, want - er is altijd, zegt men, Meester boven Meester.
De feilen, in taal en versisicatie begaan, en daarom be-
{==634==} {>>pagina-aanduiding<<}
rispt, hebt gij zorgvuldig verbeterd? Gij kondet die niet helpen; ze waren gedeeltelijk aan, van u onafhankelijke, omstandigheden te wijten. Dat gelooven wij op uw woord, zonder dat uwe vrienden als getuigen voor u behoeven op te treden. En daarom hing het zeker ook niet van u af, dat wij reeds op bl. 1 stuiten moesten op den regel, maar een inwendige angst: maar één? benaauwt(d); bl. 7. elk zenuw trillen, Vorst! woest rollen 't heldenoog; bl. 9. zweert en hoort, voor zweer en hoor; dezelfde fout, bl. 10; op bl. 14. hen voor hun. Wat zegt daar: eed'le schaamte treft het hart aarzlend op hun spoor te streven? ezv. ezv. Dan, zulke feilen zijn niet aan den Dichter te wijten; maar, bl. 4, hem wederhoudt een iets, dat ik u niet beschrijf, van derzelver verhelping. Prosit!

Kleinigheden in de gezellige Verkeering. Naar het Hoogduitsch van C.F. Pockels. Te Leeuwarden, bij Steenbergen van Goor. 1820. In gr. 8vo. 187 Bl. f 2-:-:

Het is waar, dat de onachtzaamheid omtrent hetgene tot de uiterlijke wellevendheid behoort, vanwaar ook oorspronkelijk en door wien ook betoond, zoo wel te veroordeelen is, als hetgene men eene stijve huichelarij van alle elgenbelang verzakende beleefdheid in de zamenleving zoude kunnen noemen, (voor complimenten heeft de taal van den Nederlander, natuurlijk, geen woord). Het is ook waar, dat de welvoegelijkheid, hoe zeer verschillend gewijzigd door tijdelijke en plaatselijke omstandigheden en gewoonten, van velerhande kleinigheden afhankelijk is, die als zoovele wetten kunnen aangemerkt worden, aan welke men heeft te gehoorzamen, zal men, in de gezelllge verkeering, genot hebben en geven. Die gehoorzaamheid, echter, moet met een' vrijen geest betoond worden, indien men geen beuzelaar of gemaakte zonderlinge wil schijnen.
Aangenaam en welkom was daarom den Recensent het geschrift over het bovengenoemde onderwerp van den menschkundigen Schrijver der Karakterschets van de Mannen, vóór 16, en van de Vrouwen, reeds vóór 20 jaren uitgegeven. Aan beide werken gedachtig, vreesden wij echter voor te groote uitvoerigheid, welke misschien eene oorzaak mag geacht worden van derzelver minder nuttig gebruik: deze vrees

{==635==} {>>pagina-aanduiding<<}
echter is, gelukkig, te voorbarig geweest, gelijk de lezer zal merken uit de opgave der artikelen, die hier in nog geene 200 bladzijden behandeld worden. Doch wij zien in het Voorberigt van den Nederduitschen Uitgever, dat wij dit geschrift hebben te beschouwen als een aanhangsel van grooter werk over Gezelschap, Gezelligheid en Omgang, waarvan ons eene vertaling beloofd wordt, onder voorwaarde, dat deze Kleinigheden een goed onthaal genieten. Dit hopen wij, die verlangen naar de lezing van des Schrijvers werkje over de Verkeering met Kinderen; en, kan onze aanbeveling eenig meerder vertier aan deze Kleinigheden geven, gaarne betuigen wij dan hier onzen wensch, dat men dezelve niet gering achte, en verzekeren wij den lezer een aangenaam en nuttig onderhoud van dit boek.
Zie hier, wat, na eene korte inleiding, in hetzelve voorkomt. Het spreken en zwijgen; fluisteren; luidruchtig spreken; schaterend lagchen; het zoogenoemd brijen; lispen; eentoonig spreken; nabootsen eener gebrekkige uitspraak; te haastig spreken en antwoorden; wanvoegelijke uitroepingen en overdrevene uitdrukkingen; te dikwerf herhaalde uitdrukkingen. Dit alles over het spreken en zwijgen in de gezellige verkeering: maar voorts welvoegelijkheid in de houding; al te groote levendigheid; stijfheid; complimenten; het groeten; de handkus en handdruk; het aanspreken; hoe vaart ge? het is mooi of slecht weer, ezv.; het afnemen van den hoed. Verder over het gedrag in gezelschappen; gedienstigheid, zucht om te believen; inschikkelijkheid omtrent liefhebberijen, meeningen, ligchaamsgestel, ongelukken en gemoedsbestaan van anderen; verdraagzaamheid jegens den geest der tijden en de heerschende meeningen; te groote gemeenzaamheid jegens anderen; slordigheid in de kleeding; wanvoegelijke gedragingen bij het spel; spotzucht en kwaadsprekendheid.
Wij kunnen niet anders, dan over de wijze, op welke pockels over deze onderwerpen schrijft, onze geheele voldaanheid te betuigen. Veel wetenswaardigs en belangrijks zal men hier lezen, in een' den leeslust gaande houdendenstijl; doormengd is het onderrigt des Schrijvers met karakterkundige opmerkingen, die door dusgenoemde anecdoten veelal zeer gepast afgewisseld en opgehelderd worden; en, waarlijk, het is zeer veel, dat men hier bijeen vindt, en dat zeer vele is goed, op zijne plaats, gesteld. Men leert, terwijl men zich vermaakt, en het hart, door menschenkennis, en alzoo

{==636==} {>>pagina-aanduiding<<}
door zelfkennis, verrijkt, onthaalt zich op verscheidene muttige zedelijke besturingen. Den Vertaler, die ook zijn werk goed gedaan heeft, danken wij derhalve; en te hartelijker, naar mate onze spijt, onlangs nog opgewekt door de overbrenging van nietigheden omtrent dergelijk onderwerp, door deze kleinigheden zoo geheel is vergoed. Wij hadden wel gewenscht, over het een en ander, dat wij te vergeefs zochten, nog iets aangemerkt te zien, b.v. over godsdienstige gesprekken, over het vloeken, als onwellevend en zot, bij hetgene we over de stopwoorden bl. 33 vinden, over het afscheidnemen, bij hetgene over het groeten gezegd wordt bl. 61. In sommige kringen is het mode, ton geworden, zonder waarschuwing heen te gaan uit een gezelschap. o! Die invloed der Mode op het denkbeeld van - lompheid! Wanneer het werk over Gezelschap ezv., hetgene wij hopen, zal worden uitgegeven, ontmoeten wij misschien, wat wij hier wenschen; en zoo niet, dat kleine gebrek kan de Vertaler dan wel aanvullen. Recensent schrijft, ter aanprijzing, niets over, vooreerst omdat hij niet veel van dat uittrekselgeven houdt voor zijn eigen gemak, ten andere omdat hij van den lezer der Letteroefeningen - men vergeve hem zijne eigenliefde! - zoo veel crediet voor zijne aanbeveling verwacht, dat die, in het werk zelve, zich zal schadeloos stellen, en, vooral, omdat hij zijne keusze tusschen zoo veel lezenswaardigs niet gemakkelijk kan bepalen. Het titelvignet is fraai, ook omdat het waar en gepast is.

Naberigt.

In mijn uitstapje naar Frederiksoord (zie Meng. No. XI.) maakte ik gewag van twee Amsterdamsche heeren, daar aangetroffen. Naderhand ben ik onderrigt, dat zij niet van daar, maar uit Zaltbommel waren; en ik wil dit (ook volgens verzoek) te minder verzwijgen, omdat het de gemaakte aanmerking versterkt, en, als 't ware, de beschaming dier stedelingen, door deze bewoners uit een afgelegen landstadje, daarbij voegt.

N.S.

In het Meng. van dit No., bl. 667, reg. 20, staat: zien wij het eiland in; eenigzins regts, de enz. Lees: zien wij het eiland, en eenigzins regts de enz.


{==637==} {>>pagina-aanduiding<<}

Boekbeschouwing.

Annales Academiae Groninganae CIƆIƆCCCXVIII-CIƆIƆCCCXIX Jacobo Daart de la Faille Rectore Magnisico, Joanne Rudolpho van Eerden Actuario. Groningae, apud J. Oomkens. 1820. In 4to. f. maj. XX et 212 pag. f 4-:-:

Het allereerst in dezen bundel (na de Series lectionum en het overige gewone voorwerk) ontvangen wij de Redevoering van Prof. b. de la faille, ter gelegenheid dat hij in 1819 als Rector Magnificus aftrad, ten onderwerp hebbende het nut, 't welk de mededeeling van kunsten en wetenschappen der jeugd aanbrengt, tot bevordering van het algemeene welzijn. Een onderwerp, geenszins ongepast, over hetwelk echter wel niets nieuws, noch ook in zulk een kort bestek veel bijzonders gezegd worden kon, of ook gezegd is. Ten aanzien van welsprekendheid en sieraden der taal had zich de Hoogleeraar al aanstonds in dezer voege verontschuldigd: Non exspectetis velim, A. A! me in hanc cathedram altera vice evectum, aliquid dicturum esse, quod verborum lenociniis, Latinaeque linguae suada sit imbutum: hoc enim magis ad Oratorem, quam Mathematicum Physicumque pertinct; verba enim latina civitate donata eloqui, nec mei, neque aliorum, qui easdem disciplinas tractant, est muneris. Na de korte Redevoering volgt het gewoon verhaal der Akademische lotgevallen, de uitdeeling der eereprijzen, en de overdragt van het Rectoraat.
Eene tweede Redevoering is die van Prof. p. hendrikz, met welke hij het Hoogleeraarsambt in de Heelkunde op den 13 Oct. 1819 aanvaardde. Zij handelt: De Chirurgicorum nostratium laudibus, optimis excolendae artis Chirurgicae incitamentis. Een aantal aanteekeningen zijn bij de Redevoering gevoegd; dezelve zijn deels ontleend uit haller, portal en anderen. Wij

{==638==} {>>pagina-aanduiding<<}
betuigen ons opregt aan den Hoogleeraar verpligt, en lazen zijne Redevoering met wezenlijk genoegen. Hij houde ons echter ten goede, dat wij met leedwezen, zoo wel in de aanteekeningen als in de Redevoering, onder de te regt met lof in het vak genoemde mannen, onder anderen, een paar namen gemist hebben: 1) Volkert koyter, een Ontleed- en Heelkundige der 16de eeuw, in 1534, NB. te Groningen, geboren, en een der eersten, zoo al niet de eerste, onder de Noord-Nederlanders, die de Ontleedkunde op de Heelkunde toepaste. Hij heeft zich door zijne schriften roem en toejuiching in Europa verworven. 2) Nu wijlen de Heer reich, Directeur van het Militaire Hospitaal te Leiden, wiens verdiensten, die hij zich door zijn bekroond prijsschrift, over de afzetting der ledematen, heeft verworven, (zonder van andere te gewagen) hem allezins regt geven op eene dankbare hulde aan zijne asch. - Daar voor het overige ieder naar zijn gevoelen en individuéle begrippen kiest, merken wij niets aan op de keuze der Ontleed- en Heelkundigen, waarvan de Redenaar in zijne Redevoering spreekt, of die slechts in de aanteekeningen genoemd worden.
Het bekroonde prijsschrift van den Heer w. van swinderen, op de vraag: Quae fuit Senatus Areopagitici auctoritas variis Reipublicae Atticae temporibus? geeft overvloedig bewijs van welbesteden tijd en vlijt door dezen Heer Candidaat in de Letteren. Het beschouwt het gezag van dien beroemden Senaat, eerst vóór solon's tijd; dan van dien tijd tot pericles, (waarbij dan ook aangewezen wordt, wat door solon den Areopagus was aanbevolen, maar door pericles denzelven weder ontnomen werd;) ten derde, eindelijk, na de tijden van pericles, tot dat dit gezag geheelenal verviel, met aanwijzing der regten, die deze Senaat onder de Romeinen nog uitoefende. Hicce Senatus, zoo sluit de Verhandeling, fere cum Atheniensium Republica institutus, non nisi cum eadem, sub primis Imperatoribus Orientis Christianis, periisse vidctur. Aan-
{==639==} {>>pagina-aanduiding<<}
wijzing der bronnen, waaruit geput is, duidelijkheid, beknoptheid en volledigheid geven groote waarde aan dit prijsschrift, en doen ons van den jeugdigen Schrijver in het vervolg veel voor de wetenschappen hopen.
De vraag, door den Heer Med. Cand. j.l.c. schroeder van der kolk beantwoord, (welk antwoord te regt bekroond werd) moeten wij, om het belangrijke te doen gevoelen, geheel afschrijven. De opgave was: De Sanguinis vase efjluentis coagulatione quaestio, cui ut satisfaciat respondens, I. Ipsum phoenomenon succincte describet, statumque atmospherae ei necessarium aut faventem. II. Exponet conditiones internas, quibus in coalescendo sanguinem a sanguine admodum differre conslat. III. Dubia solvere tentabit, atque contraria, quae hewsoni, heyi, ac davyi experimenta adhucdum premunt. IV. Denique ex hisce omnibus explicabit coaguli causam viresque, quae, quo minus in ipsis vasis constipetur sanguis, impediunt. Het antwoord geest eene naanwkeurige zamentelling van de onderscheidene ontdekkingen, waarnemingen en theoretische stellingen, welke betrekkelijk het behandeld wordende onderwerp, van hewson af tot op onzen tijd toe, gedaan en in het licht gegeven zijn. De bekwame Schrijver heeft twijselachtige stellingen door eigene proeven nagespoord, en, met meer of minder gevolg, tot hare ophelderingen en verklaringen bijgedragen. Deze Verhandeling is dus niet alleen eene goede compilatie, maar vereert ook, als een oorspronkelijk werk, haren Opsteller. De bescheidene wijze, op welke hier de stellingen van andere Geleerden worden aangehaald, en beoordeeld, wanneer dezelve met de proeven en waarnemingen van den Schrijver niet overeenstemmen, verdient aan alle jeugdige Schrijvers ter navolging te worden aangeprezen. Bij eenige stellingen en gevolgtrekkingen, uit het verhandelde afgeleid, en achter ieder hoofdstuk geplaatst, vereenigen wij ons liefst met des Schrijvers
onderschrift van deze Verhandeling: multa latent.
De Redevoeringen van de Hoogleeraren s. ens en

{==640==} {>>pagina-aanduiding<<}
j. verburg, bij het nederleggen van hun Rectoraat aan de Athenaea, de eerste te Franeker, de laatste te Deventer, sluiten dezen jaargang. Het tres medici duo athei wordt door de eerste op nieuws en overtuigend gelogenstraft, daar dezelve ons de weldadige en verwonderenswaardige wijsheid van den Schepper, in de instandhouding van het menschelijk ligchaam zigtbaar, overtuigend voorstelt en als met de handen tasten doet. De Redevoering is in eene zuivere, voor elk verstaanbare, taal gesteld, en maakt eenen treffenden indruk. Die van den Hoogleeraar verburg: De fructibus, quos huc usque protulit literarum Orientalium cultura, heeft dit bijzondere, dat zij veel uitvoeriger is dan zij uitgosproken werd. Daar anders na drie jaren de Rector Magnificus telkens afgaat, moest deze Hoogleeraar, door de tijdsomstandigheden, dien last-, alhoewel ook eer-post, negen jaren aaneen bekleeden. Maar, daar nu van negen meer dan van drie jaren te verhalen valt, moest hij zijne vroeger gestelde belangrijke Redevoering aanmerkelijk inkorten. Hier echter vinden wij het opstel geheel, en nog eenige aanteekeningen daarbij gevoegd. Deze uitvoerigheid zal echter geenen lezer hinderen, en over de waarde dezer Redevoering is voorzeker maar ééne stem: dezelve is voortreffelijk, en voor het letterlievend geleerd publiek in het algemeen evenzeer, als voor den Godgeleerde bijzonder belangrijk. Bij de vermelding der lotgevallen van het Deventersche Athenaeum begint de Redenaar, niet zonder in het oog loopende gewigtige redenen, ditmaal reeds van den vroegsten tijd; met zekeren angst leest men dan ook, hoe veeg de toestand der Deventersche Doorluchtige School was ten tijde van de allesverwoestende Fransche overheersching, - en
de lezer wordt van zelve opgevoerd, om den juichtoon, waarmede de Redenaar dit verhaal begon, met geheel zijn hart te herhalen: Io triumphe! - vigent adhuc Musae Daventrienses tantopere nuper afflictae ac fere prostratae. - Vigeant, dici! voegen wij er gaarne bij. Faxit hoc omnium bonorum Auctor Supremus! Deze Redevoering draagt mede het hare bij, om ons dit hartelijk te doen wenschen.





{==641==} {>>pagina-aanduiding<<}

Christus alles en in allen, het middelpunt van vereeniging voor alle welgezinde Christenen: voorgesteld in eene daartoe geschikte Verhandeling, door J.J. le Roy, Predikant te Oude Tonge. Te Dordrecht, bij Blussé en van Braam. 1820. In gr. 8vo. XVI en 136 Bl. f 1-10-:

Zou men het niet altijd eenigzins gevaarlijk kunnen heeten, bij het menigvuldig, en wezenlijk in vele gevallen niet uit een kwaad hart voortkomend, verschil over geloofswaarheden, zekere punten te willen vaststellen en opgeven als zoodanige, waaromtrent nu ieder, zal hij den naam van welgezind Christen verdienen, onze manier van zien behoort te hebben? Doet men het echter, dan behoort men toe te zien, dat deze punten zoo volstrekt algemeen zijn, dat elk redelijk verschil niet anders kan, dan in dezelve zamenloopen. Aan dezen eisch vinden wij voldaan in het eerste deel dezer Verhandelinge, waarin wordt aangewezen, dat de persoon van Christus den geloovigen alles moet zijn; maar minder in het tweede, hetgeen bijzondere hoofdleeringen aanwijst, omtrent welke geen verschil behoort te zijn onder Christenen; terwijl 't ons toch voorkomt, dat er wel degelijk altijd eenig verschil in bijzondere opvattingen blijven zal.
Deze Verhandeling beschouwd in zamenhang met de twee, waarvan wij verslag vinden in No. IX van de Letteroess. van 1820, komt des Schrijvers stelling hierop neêr: De openbaring des Bijbels is vervat in zoodanige voorstellingen, als voor onzen bekrompen' staat passen; maar wij zijn verpligt, het kleed, waarin ons de waarheid wordt voorgesteld, mede aan te nemen; dus dit is voor ons mede waarheid. En op dezen grondslag nu voortbouwende, geeft de Schrijver ons in het tweede deel der onderhavige Verhandeling drie voorname hoofdwaarheden op, die met de verpligting, Christus persoon ons alles te laten zijn, naar zijn oordeel, zoo naauw zamenhan-
{==642==} {>>pagina-aanduiding<<}
gen, dat zij, zoo als ze in den Bijbel letterlijk staan, moeten worden aangenomen, zonder dat die wijziging kunne worden toegestaan, welke ten aanzien van meer onverschillige punten ruimte vinden kan. En deze drie voorname hoofdwaarheden zijn: Vooreerst, de leer der eeuwige en waarachtige Godheid des Verlossers. Ten tweede, dat Hij door gehoorzaamheid en lijden de volmaakt verdienende oorzaak is van onze zaligheid. Ten derde, dat Hij ook nu nog, door zijnen wezenlijken invloed, en de dagelijksche en onmiddellijke uitoefening van zijn persoonlijk vermogen, bijzonder door de werking van zijnen geest, de uitwerkende oorzaak is van al ons heil.
Des Schrijvers twee aangehaalde Verhandelingen hebben wij, dit verslag zullende geven, oplettend nagelezen, om zijn standpunt te verkrijgen. En verbeeldden wij ons die te lezen vóór deze laatste, dan moesten wij er ons bij verbeelden, dat wij reeds van voren vrees zouden gevoeld hebben voor botsing, indien het eens aan een toepassen gaan mogt van zijne stellingen, in gene geuit, op bijzondere waarheden. En dit is ons dan ook niet in de hand gevallen.
De Schrijver stemt toe, (Twee Verhh. bl. 53.) dat de waarheid, in onzen tegenwoordigen toestand reeds, ons in hare oorsponkelijke zuiverheid, van bekleedselen ontdaan, meer of min kan kenbaar worden. Maar, indien nu deze stelling doorgaat, hoe kan de Schrijver dan eene grens aanwijzen, welke niet mag overschreden worden? hoe zijn standpunt opgeven voor het uiterste, waartoe men komen mag? Immers zelfs aan de Apostelen kent hij (t.a. p. bl. 80) onderlinge verscheidenheid van inzigten toe, en zegt, (bl. 81) dat het volmaakte inzigt in de waarheid ook aan hen nog niet was vergund geworden. ‘Ja, maar in de hoofdzaak waren zij eenstemmig!’ Kostelijk! maar waar begint nu deze hoofdzaak, en waar houdt zij op? - Het moet in den verderen loop van ons verslag blijken, dat de Schrijver, wiens verstand en hart wij uit volle overtuiging (voor zoo verre wij bei-
{==643==} {>>pagina-aanduiding<<}
den uit zijne schriften leeren kennen) eerwaardig noemen, toch bij de opgaaf daarvan niet van alle menschelijkheid geheel is vrij gebleven. Al aanstonds in de onderhavige Verhandeling, bl. 2, haalt de Schrijver aan, wat hij in zijne allereerste, (Twee Verhh. bl. 73-77) aangaande het zuiveren des Bijbels van zoogenoemde Joodsche denkbeelden, heeft gezegd. En dit nu nagelezen, vonden wij aldaar de uitspraak, dat de Joodsche denkwijze in de zinnelijke natuur van den mensch gegrond is, en dus nagenoeg dezelfde bij allen, die door Goddelijk licht, door alle trappen van het Bijbelonderwijs nog niet verder zijn voortgeleid. Dit zij zoo! maar is het nu niet toch wat te sterk, om b.v. de offerïdéën in het N.V. voor allen, schoon sommigen het bijbelsch onderwijs lang gekend en waarheidlievend doordacht mogten hebben, noodzakelijk te keuren, en zijdelings dus te berispen hen, die met een groot (reeds overleden) Leeraar der Hervormde Kerk van oordeel zijn, dat de Apostelen, indien zij nu geschreven hadden, anders
zouden geschreven hebben? Steller van dit verslag durft ten minste vrij bekennen, dat, hoezeer hij alle kracht, waardigheid en zaligheid, ootmoedig alléén aan Jezus leven, lijden en sterven wil te danken hebben, (dus in eene zaak, die waarlijk wel hoofdzaak is, met de onmiskenbare meening des Bijbels en van al wat Christen heet overeenstemt) ook van harte gelooft, dat Jezus een, ons met God verzoenend, offer voor onze zonden is geworden, hij echter het denkbeeld eens offers in Joodschen zin, in welken toch niet geloochend kan worden dat de Apostelen nog schreven, voor zijne rust geenszins van noode heeft.
Wat nu aangaat de algemeene hoofdwaarheid, dat de persoon van Christus ons alles moet zijn (welke in het eerste deel dezer Verhandelinge wordt uiteengezet); dat zijne verheerlijking het groote oogmerk van God is geweest - wij stemmen dezelve volkomen toe, want zij staat in den Bijbel zoo geheel onafhankelijk van Joodsche os eenige tijdelijke en plaatselijke begrippen als ooit iets

{==644==} {>>pagina-aanduiding<<}
staan kan. Maar waartoe nu het betoog, dat niet de zedelijke verbetering van den mensch, maar de verheerlijking van Christus alléén Gods doel geweest zij? te meer, daar naderhand, de zin van het woord: zedelijke verbetering verklaard zijnde door: inwendige verbetering des harten, toegegeven moet worden, dat deze wèl Gods oogmerk was, en de verheerlijking van Jezus dáárom op den voorgrond staat, omdat door deze alléén die inwendige verbetering kan verkregen worden. Dat in het burgerlijke veel deugd schijnen kan, en het uitwendige alleen de deugd niet uitmaakt, dus deze veeltijds slechts schijnbare deugd het hoofd-doel van het Evangelie niet zijn kon, is dan in allen gevalle eene zaak, te zeer van zelve sprekende, dan dat er tot haar betoog zoo veel omhaals noodig ware, alsof met de stelling: ‘zedelijke verbetering is het hoofddoel des Christendoms,’ de eer dezer heilrijke inrigting wierde aangetast. En indien, gelijk het bl. 60 heet, wanneer onze zedelijke volmaking lang zal voltooid zijn in een toekomend leven, het nog in eeuwigheid onze hoofdbezigheid zal uitmaken, den persoon van Jezus Christus en den Vader in Hem te verheerlijken, hoe moeten wij dan 1 Cor. XV:24 verstaan, alwaar gezegd wordt, dat de Zoon het Koningrijk God en den Vader zal overgeven, en vs. 28, waar het heet, dat ook de Zoon zelf zal onderworpen worden dien, die hem alle dingen onderworpen heeft, opdat god zij alles in allen?
Overgaande tot de beschouwing van het tweede deel dezer Verhandelinge, waarvan de inhoud boven is opgegeven, moeten wij al aanstonds, ten aanzien der eerste, door den Schrijver als zoodanig voorgestelde, hoofdwaarheid, van hem verschillen. Waarom, vragen wij, zou Christus ons niet alles in allen kunnen zijn, indien wij Hem voor den Zoon Gods houden, alleen in zoo verre als Hij het van zichzelven verklaart, en zijne Apostelen, in ondubbelzinnige of onbestredene uitspraken, dit van Hem doen? - Welaan! wij willen niet eens met den Schrijver in geschil treden over de ommogelijkheid eener

{==645==} {>>pagina-aanduiding<<}
volstrekte overeenstemming in eene zaak, zoo ver boven onzen gezigteinder gelegen; maar juist omdat dit het geval is, willen wij ons aan het eenvoudig bijbelsch onderwijs houden; en hieronder versta ik nu dat onderwijs, wat geene uitlegging van noode heeft, om ook door den eenvoudigsten waarheidzoeker begrepen te worden. Schriftuurplaatsen, door onderscheidene bijbelsch regtzinnige Uitleggers onderscheiden opgevat, of ten aanzien van woordplaatsing verschillend genomen, kunnen van regtswege niet in aanmerking komen; en daarom gaan, met des Eerw. Schrijvers welnemen, Rom. IX:5. en 1 Jo. V:20 aan eene zijde. En wat den uitroep van Thomas, Jo. XX:28, aangaat, volgt daaruit nog niet meer, dan dat deze Apostel Jezus zijnen God hebbe genoemd in dien zin, waarin deze naam in het O.V. aan den Messias werd toegekend, en in welken Jezus, Jo. X:35, 36, zich den naam van ‘Gods Zoon’ toeëigent. En hiermede hebben dan nu ook de uitspraken, in welke Jezus regtstreeks ‘God’ zoude genoemd worden, een einde. - De eer der aanbidding aan Jezus toegekend zijnde, namelijk zoo als dezelve aan God geschiedt, ja, dit zou ons Jezus voor het Opperwezen zelf doen erkennen. Maar deze hebben wij in den Bijbel nog niet voorgeschreven of uitgeoefend gevonden, en vonden daaromtrent bij ware Bijbelvrienden te veel verschil, en te veel overhelling tot eene huldiging van Jezus, tot eene aanroeping van Hem alleen in geestelijke aangelegenheden, tot eene aanbidding van God in Hem, dan dat wij gelooven konden, dat de eisch dier aanbidding, welke alleen aan het Opperwezen toekomt, ten aanzien van Jezus wezenlijk in den Bijbel gedaan wierde. - In 't algemeen merken wij bij deze gelegenheid aan, dat de Eerw. Schrijver de Schriftuurplaatsen wel neêrzet, maar zich met derzelver uitlegging niet bemoeit, hetgene toch in geval van onderscheidene
opvatting wel degelijk pligt was. En niettegenstaande de Schrijver buiten bereik der beschuldiging meent te zijn, van iets uit een, te voren gemaakt, leerstelsel in den Bijbel te brengen, (bl. 77.) doet hij dit, naar onze wijze

{==646==} {>>pagina-aanduiding<<}
van zien, evenwel. Want behalve dat de plaatsen alleen door den klank der woorden moeten bewijzen, zoo is het ons in het oog geloopen, dat sommige, maar die des Schrijvers stelling minder dienen zouden, niet zijn aangehaald: b.v. 1. Cor. XV:24, boven vermeld. Merkwaardig is het, dat Jezus, juist bij gelegenheid, dat de Joden Hem beschuldigen, dat Hij zichzelven Gode gelijk maakt, (Jo. V:18) antwoordt: ‘de Zoon kan niets van zichzelven doen,’ en H. X:34, 35 alleen zich God noemt, in zoo verre Hem de Vader geheiligd en in de wereld gezonden had, enz. Met deze antwoorden laat echter de Schrijver zich niet in, zoo min als wij melding vinden van eenige dier vele uitspraken, waardoor Jezus zich volstrekt in de onderdanige en afhankelijke betrekking van Zoon jegens God plaatst, en welke zaamgenomen ons onderwijzen, dat Jezus zijn geheele zijn, met al deszelfs heerlijkheid, van den Vader ontvangen heeft, welken Hij uitdrukkelijk zegt te zijn meerder dan Hij zelf, (Jo. XIV:28.) en niets buiten Hem te kunnen doen. Waar zou ons verslag eindigen, indien wij alle foortgelijke plaatsen wilden aanhalen? Maar bl. 89 wordt de Eerw. Schrijver zelfs eenigzins warm; dan, zonder dat die welgemeende ijver ons van ons stuk mag brengen, merken wij aan, dat des Schrijvers leer dan toch zoo eenvoudig en ongezocht niet uit de H.S. kan worden afgeleid, als naar deszelfs meening, ‘om het ten zachtste uit te drukken, schijnt te kunnen geschieden.’ Dit moest de Schrijver niet gezegd hebben; want eene hoofdwaarheid moet niet schijnen te kunnen worden afgeleid uit den Bijbel, maar moet, verheven boven allen twist en enafhankelijk van eenigerlei uitlegging, voor den eenvoudigsten bij de eerste lezing kennelijk daarstaan. Maar nu durven wij aan elken onvooringenomenen in bedenking geven, of niet de leer der ondergeschiktheid van Jezus aan den Vader veel
kennelijker in den Bijbel staat dan die, welke de Schrijver handhaaft, en welke tegen de eerste altijd moet verdedigd worden door uitvlugten, genomen uit de schoolsche voorstelling van twee naturen

{==647==} {>>pagina-aanduiding<<}
in Jezus, waar de Bijbel niets van weet. Dat derhalve ‘het zwijgen het eerst aan den bestrijder zou betamen,’ dit zij den Schrijver ‘zoo klaar, dat hij er zich niet verder over behoeve uit te laten;’ maar het is ons, en wij denken velen met ons, nog tamelijk duister, die Jezus naar den Bijbel meenen te eeren, wanneer wij Hem, daarlatende, wat voor onze bevatting niet is, maar Hem geene volkomenheid, die de Bijbel Hem toekent, ontzeggende, beschouwen in den afhankelijken staat van eenen Zoon jegens God als zijnen Vader, wien Hij op aarde zigtbaar moest vertegenwoordigen.
Veel, wat wij aangaande des Schrijvers wijze van voorstellen tot dus verre aanmerkten, geldt ook van zijne voordragt der tweede hoofdwaarheid, tegen welke wij echter minder bedenking hebben. Boven hebben wij reeds iets aangemerkt over het te sterk drukken van Jezus dood als offer in den Joodschen zin. Naar ons gevoel, bohoort zijn dood in verband met zijn leven en zijne verheerlijking te worden beschouwd; en dan is dezelve waarlijk, redelijkerwijze, het middel om ons te verzoenen met God = ons weder tot God te doen naderen. Men moest nooit vergeten, dat de Bijbel overal zegt, dat de menschen met God zijn verzoend; maar niet omgekeerd. - Wijders is het ons wederom minder duidelijk dan den Schrijver, hoe de hoogste vereering van Jezus persoon juist dáárin zou liggen, dat men zijnen dood voor een offer in den Joodschen zin houde, en bij eene minder steile voorstelling zou lijden.
Ons verslag moetende eindigen, merken wij aan, dat wij ten aanzien der derde hoofdwaarheid den Schrijver al wederom meer kunnen toegeven; toch wenschten wij alleen, dat hij minder met woorden trachtte te bepalen eene wijze hoe, waaromtrent een ieder toch altijd zal gelooven wat hij kan, maar niet volgens voorschrift van menschen. Het schijnt bij den Schrijver zoo gelegen te zijn dat hij vrijheid geeft tot op eene zekere hoogte door hemzelven beklommen, maar van die hoogte moet men zien gelijk hij; en had hij zich ook nog met andere waar-
{==648==} {>>pagina-aanduiding<<}
heden ingelaten, gelijk hij zegt dat hij had kunnen doen, wij zouden dan een volledig kerkelijk stelsel ontvangen hebben.
Ten slotte berigt ons de Eerw. Schrijver, dat zijne voorstelling die aller Protestanten te allen tijde is geweest. Indien dit zoo ware, wat zou het bewijzen? Maar de geschiedenis van de Schriftuitlegging en Dogmatiek sedert de Hervorming leert ons genoeg onderscheid en verandering van inzigten kennen. En op de geloofsbelijdenis van episcopius beroept de Schrijver zich geheel ten onregte; want deze bewijst niets, dan dat die Geleerde voor zich zoo dacht als hij in die belijdenis schreef; terwijl hij in deze zelve, zich tegen het bindend gezag van geloofsbelijdenissen verklarende, integendeel, gelijk de Remonstranten te allen tijde deden, (behoudens verwerping van het praktikaal schadelijke) eenen iegelijk vrijheid toekent, te gelooven naar zijn geweten.




De Ouderdom. Eene Leerrede, door J. Scharp, Ridder, Lid van het Koninklijk Instituut van Wetenschappen, Doctor der Godgeleerdheid, en Predikant te Rotterdam. Tweede Druk. Te Rotterdam, bij J. van Baalen. 1821. In gr. 8vo. Behalve het voorwerk, 67 bl. f :-12-:

‘Welk eene preek! zeven-en-zestig bladzijden groot! Rekent men nu nog den tijd, met het gezang en gebed verloopen, hoe lang moet dan de Godsdienstoefening wel geduurd hebben?’ Zacht, lezers! ge ontvangt hier - niet alles, wat Do. scharp heeft uitgesproken; hij betuigt, dat hij zeer veel heeft moeten achterlaten, vooral in het eerste gedeelte; maar - alles, wat hij, NB. tegen zijne gewoonte, had geschreven, zonder deze afwijking aan iets anders dan aan eene luim, misschien veroorzaakt door het hem mingewone, om, voor een gedeelte, te willen spreken in een' betoogtrant uit menschkundige waarnemingen van het dagelijksche leven, te kunnen toeschrij-
{==649==} {>>pagina-aanduiding<<}
ven, vooral niet aan het oogmerk om deze preek te doen drukken. o Neen! alleen omdat zoo velen hem verzochten, dat hij zijn geschrift hun leenen wilde, geeft hij, de gevolgen van dat uitleenen willende voorkomen en allen op eenmaal voldoen, deze leerrede uit, alleen voor zijne gemeente; en daar nu dezelve in meerder handen, dan in die dezelve afschrijven wilden, komen zal, verzoekt hij, dat men deze betuiging wel in het oog houde. Dat begrijpen nu alle voorproevers van het publiek, zoo als de Ridder de Recensenten, op het voorbeeld van Mr. weiland, noemt, wier kritiek hij schijnt te willen ontgaan; maar - wat er nu verder volgt, dat er aan dit opstel niet meer tijd, dan om eene gewone leerrede (van 67 bladz.?) te schrijven, heeft kunnen besteed worden, en dat iemand, die hoe langer hoe meer tot doordenken en ernst gestemd wordt, niet iets bevalligs zoude kunnen schrijven, dat begrijpt althans de steller dezer beoordeeling niet, die evenwel veel minder bevalligs dan deze leerrede gelezen heeft, dat de vrucht van minder doordenken en ernst was. Hij is blijde over de luim des nu zoo ernstigen mans, bij wien (maar dit zijn de woorden van
Do. scharp) het vlagge en puntige zoo aflijt, en is hem dankbaar voor zijne voldoening aan het verzoek zijner hoorders.
Zonder nu juist deze leerrede als zoodanig te willen beoordeelen, of aanmerkingen te maken op de uitvoerigheid derzelve, welke wij van scharp wel gewoon zijn, betuigen we onzen wensch, dat dit stukje velen ouden en jongeren van jaren bekend worde en ten zegen verstrekke! Waarlijk, men zal er veel uit leeren, zeer veel zich herinneren, en het hart heilzaam bewogen gevoelen door gewaarwordingen, die niet kunnen nalaten dat heil te doen beijveren, dat zich, in verschillende jaren en standen des levens, aan eene verlichte godsvrucht aansluit, en bij den grafkuil nog doet juichen.
Onze lezers mogen eenigermate hier eene schets vinden van scharp's leerrede, opdat die hen uitlokke, om zich dezelve aan te schaffen.

{==650==} {>>pagina-aanduiding<<}

Na eene voorrede of voorafspraak, die, onder twee voorwaarden, toestemmend de vraag beantwoord, of een leeraar doelmatig handelt, wanneer hij over de bijzondere levensstanden opzettelijk en uitvoerig tot zijne gemeente spreekt, en dit op de verschillende jaren des levens te hebben toegepast, (staat hier, bl. 3, niet standen te veel bij?) geeft hij zijn onderwerp op, voor welks behandeling hem tot tekst dient, Prediker XII:1b. Men vindt echter veel meer, dan eene behandeling van die woorden alleen. Eene zoogenoemde inleiding is eene uitweiding over Salomo's lofspraak op den ouderdom, Spreuken XVI:31, in welke ons echter het vernuft, dat den moedwil zijn' rietstok geeft, om op de dorenkroon te staan, niet bevallen wilde. Hierop wordt, I. het verband der woorden bezien, en de trekken der schilderij opgemerkt, met welke Salomo zijne uitspraak versterkt. De uitvoerigheid hier zij nu op den predikstoel te onpas geweest, en daarom denkelijk vermeden, met genoegen zal men toch lezen, hoe scharp redent over hetgene men heeft Pred. XI:7 (waar H. XII had moeten aanvangen) tot H. XII:8. Het verwonderde ons, dat de oude overzetting, die, vs. 5, vrij eenparig, voor lust, den Oosterschen heester, Capparis, den Kapper heeft, over welken men onder anderen shaw's Reizen door Barbarijen ezv. II. 77 in de uittreksels en bijlagen kan naslaan, door scharp niet is overgenomen. In het tweede stuk wordt eerst, uit gronden van menschkunde en ondervinding, de uitspraak over den ouderdom, als kwade dagen, en jaren, in welke men geen' lust heeft, gestaafd. Vijf zoodanige gronden worden hier aangevoerd; regt
menschkundig: laat ons niet te uitvoerig worden, en derzelver vermelding vermijden, bij welke het te moeijelijk zijn zoude, stalen van scharp's kunde en vernuft aan onze lezers te onthouden; met die kunde en dat vernuft bepaalt hij ook, ten tweede, de genoemde uitspraak, in vier bijzonderheden voldingende, dat dezelve den ouderdom niet vernedert tot een' vloek. Het derde stuk moet aanwijzen het nut van Salomo's teekening voor alle

{==651==} {>>pagina-aanduiding<<}
levensstanden en jaren, zelfs voor de vrolijke jeugd, waartoe strekt de ontwikkeling der volgende stellingen: 1o. Godsdienst en deugd is eene zaak van heldere kennis en gezet onderzoek, 2o. van het levendigste gevoel, 3o. van aanhoudenden en manmoedigen strijd en altijd moeijelijke overwinning. Zoo overtuigend dit gansche stuk is, zoo hartelijk zijn, in het vierde stuk, de lessen, met welke deze leerrede wordt besloten. Ze zijn de volgende: 1o. Een verstandig mensch zal niet altijd driftig naar een' hoogen ouderdom verlangen, 2o. Noch onmatig naar den dood, noch den ouderdom vreesachtig tegenbeven, bij het naderen der kwade dagen; 3o. de derde les betreft den ouderdom zelven, en 4o., de laatste, de jeugd.
Niemand zal de slijting van scharp's vermogens hier bemerken. Hij heeft eere van zijne luim. Het uitlegkundige werk, waarvan hij in de voorrede spreekt, ondernomen op verzoek der Rotterdamsche gemeente, volbrenge hij gelukkiglijk! Wie is niet nieuwsgierig naar hetzelve? Ons is van ergens verzekerd, dat, indien een uitvoerig werk van den Doctor eens het licht zien zal, men mogelijk ook anders over het Hooge Lied van Salomo denken zal. Wordt dit bedoeld? Hoe het zij, God spare den man, ten nutte der Christelijke kerk, nog lange, en zijn ouderdom drage versche en groene vruchten, velen tot verkwikking, voeding, sterking, vreugde! Deze leerrede wenschen wij schier nog meer in handen onzer jonge lieden dan der grijzen, en dat zij dan zoo veel voordeel met dezelve doen, dat ze eenmaal, oud geworden, mogen betuigen, zoo als het in van alphen's Lied van een' Grijsaard luidt:

Ik zong, als jongling, God is goed! 
Als man leerde ik Hem danken; 
Maar. nu mijn waggelende voet 
De laatste treden grafwaarts doet, 
Verdubbel ik die klanken. 






{==652==} {>>pagina-aanduiding<<}

A. Richerand's nieuwe Grondbeginselen der Natuurkunde van den Mensch. IIde Deel.

(Vervolg en slot van bl. 605.)

5, 6. Indien men in een leerboek eene groote juistheid en naauwkeurigheid vordert, niet minder is het noodig, dat het, zoo veel mogelijk, eenvoudige en welbewezene waarheid behelze, en dat de Schrijver zich van alle gewaagde onderstellingen en onbewezene magtspreuken onthoude. Tot beiden is de jeugd uit haren aard zeer geneigd; beiden is even nadeelig voor grondige wetenschap, Doch richerand schijnt dit anders te begrijpen. Bl. 11 wil hij, dat men de zieken, die aan slapeloosheid lijden, in eene dikke duisternis zal leggen. Dikwijls bevordert de duisternis de slapeloosheid, wanneer inwendige prikkels de zintuigen aandoen, en deze aandoeningen allerlei benaauwende en schrikbarende voorstellingen veroorzaken. Zoo is het ook eene gewaagde en zelfs ongerijmde stelling, bl. 42, dat de verwarring der lichtstralen, op het zoogenaamd tapijtvlak teruggekaatst, den dieren valsche en overdrevene denkbeelden omtrent de kracht des menschen moet geven. Want, vooreerst: hoe is het mogelijk, dat eene verwarring der voorwerpen overdrevene voorstellingen vormt? en, ten tweede, zien de dieren alle voorwerpen, en zelfs hun eigen ligchaam, met dezelfde oogen; en waarom zouden wij hun dan juist zoo vervaarlijk voorkomen? - Dat de kleine afstand, welke den oorsprong der reukzenuwen in de hersenen van hare uiteinden afscheidt, de overbrenging van den indruk sneller maakt, bl. 64, is mogelijk; maar dat dit van eenig aanbelang zoude zijn bij het aanwenden van prikkels, kan men zich, bij de onbegrijpelijke snelheid van alle zenuwwerking, naauwelijks voorstellen. Nog moeijelijker vatten wij, hoe de smaak van de zamenstelling en den bijzonderen aard der ligchamen, en echter niet van de gedaante hunner kleinste decltjes, zal afhangen. Het

{==653==} {>>pagina-aanduiding<<}
spreekt toch van zelf, dat die ligchamen, bij hunne zamenstelling, en wel elk naar zijnen bijzonderen aard, eene bepaalde gedaante moeten aannemen, en dat die gedaante anders moet zijn, als de zamenstelling en de aard van het ligchaam anders is. Dat zouten van gelijken kristalvorm een' verschillenden smaak kunnen hebben, doet hier weinig ter zaak. Immers op den smaak kunnen alleen de sijnste stofdeeltjes, de molécules integrantes, werken. Dat de grazende dieren de vergiftige van andere kruiden door den smaak kennen, bl. 69, komt ons meer dan onwaarschijnlijk voor. Zij zouden dezelve dan moeten kaauwen, en dat doen zij toch niet. Ons is het voorgekomen, dat zij, in die gevallen, hunnen reuk gebruiken. - Bij de beschouwing van het gevoel (tactus) onderscheidt de Schrijver dit bijzonder zintuig niet genoeg van het algemeen gevoel. De tastzin, waarvan niet de algemeene bekleedselen, maar onze hand en onze lippen het oorspronkelijk zintuig zijn, en waartoe wij andere ligchaamsdeelen slechts door reflexie aanwenden, leert ons de vastheid, gedaante en afstand der voorwerpen kennen, waartoe een zintuig noodig is, hetwelk dezelve tusschen twee of meer punten bevatten kan. De warmte werkt op ons algemeen gevoel, even als de pijn, enz. Wat dus de Schrijver over de bedriegelijkheid des gevoels ten aanzien van de warmte zegt, komt hier niet te pas. Nog minder doet tegen de naauwkeurigheid van dit zintuig de bekende proef af, wanneer men twee vingeren van dezelfde hand kruiseiings over een balletje legt. Dat er dan twee balletjes, op het gevoel, schijnen te zijn, is alleen toe te schrijven aan de ongelijke rigting der zenuwen, iets dergelijks als bij het dubbelzien plaats heeft. - Dat de Poolsche Vlecht slechts eene verwarring der haren zoude zijn, bl. 89, is lang niet bewezen. De Fransche Heelkundigen, en daaronder de beroemde larrey, hebben dezelve slechts zeer ter
loops waargenomen, en naar die vlugtige beschouwing geoordeeld. De Duitsche en Poolsche Geneesheeren denken er geheel anders over. De zuren hebben voorts op de haren niet dezelsde werking als de alkaliën,

{==654==} {>>pagina-aanduiding<<}
zoo als richerand, bl. 92, zegt; ook dienen de haren niet tot ontlasting van den phosphorzuren kalk, waarvan zij naauwelijks iets bevatten. Doch ten aanzien van de Scheikunde moet men het met hem zoo naauw niet nemen. Evenmin ten aanzien van de Zielkunde, in welker gebied hij echter met een zeker zelfbehagen schijnt te verwijlen; met hoeveel vruchts, moge uit de volgende staaltjes blijken: Onze gewaarwordingen zijn alleen wijzigingen van ons bestaan; wij passen de denkbeelden, die in ons ontstaan, op de uitwendige voorwerpen toe, en evenwel wij ontvangen alleen door de zinnen onze denkbeelden (bl. 178.) Hoe rijmt dit? Het verstand is het voortbrengsel der uiterlijke gewaarwordingen (bl. 179.)! De verschijnselen des verstands hangen van de ligchamelijke gevoeligheid af (bl. 181.)! Door de oefening der zinnen wordt de rede versterkt (bl. 185.) Een schepsel met slechts één zin zou nog geen verstand hebben, omdat de indrukken, op dien éénen zin verwekt, niet zouden kunnen vergeleken worden (bl. 188.) De aandoening wordt gewaarwording, wanneer zij door de hersenen gevoeld wordt (bl. 189.) Redeneren is slechts eene herhaling van de daad van het oordeel (bl. 200.) Ja, wat meer is, denken is niets anders dan gevoelen, waarop eigenlijk alle geestvermogens bij richerand neêrkomen, die, zoo doende, ongemerkt de ziel van de bank schuift, en ons met het ligchaam laat zitten. Bij de beschouwing der bijzonderheden van den slaap zegt hij, bl. 219, dat de uitwaseming trager is; ik weet niet waarom? Bij kinderen namen wij meermalen eene sterke werking der huid waar; in sommige ziekten is deze werking gedurende den
slaap oogenschijnlijk vermeerderd. Ook levert het nachtverblijf in de Pontijnsche moerassen een zwak bewijs voor de sterkere opslorping in den slaap. Dat dit zoo schadelijk is, moet meer daaraan worden toegeschreven, dat hij, die daar blijft, zich meer aan die nadeelige dampen blootstelt, dan de reiziger, die er alleen doortrekt; waarbij nog komt, dat, in den slaap, de reactie minder en het ligchaam meer lijdelijk is. Het zij ons voorts vergund te

{==655==} {>>pagina-aanduiding<<}
twijfelen, of bij het droomen de uitwendige zintuigen geheel werkeloos zijn, en alle bewegingen alleen geschieden door vroegere indrukken. Het voorbeeld der hardöp droomenden, waarmede men geheele zamenspraken kan houden, toont bepaald het tegendeel. Deze toch hooren. Kunnen nu de zintuigen, in den slaap, door uitwendige voorwerpen worden aangedaan, hoeveel meer door inwendige indrukken, welke, door de zamenstemming der zenuwen en zoo naauwe vereeniging van dezelven, bij den mensch, in een middelpunt, toch ook de zintuigen, als deelen van het zenuwgestel, moeten aandoen. Zoo zal dan ook, door eene verhoogde en ziekelijke werking van dit verwonderlijk weefsel, de aandoening op een bepaald punt, door de hersenen, op een ander punt worden overgebragt; en even zoo goed, als men misselijk kan worden door prikkeling der nieren, zal men kunnen zien, of hooren, door eene aandoening van de zenuwen der maag, of der zonnevlecht. Richerand spotte vrij met de waarneming van petetin, en noeme dergelijke verschijnselen wonderen. Een domme bovenlander (de boeren beginnen bij ons geleerd te worden) noemt de verschijnselen der Electriciteit ook wonderen, en lacht, als men zegt, dat de schipper op het kompas den weg vindt. Waarom niet liever, door grondige tegenwerpingen, die er zoo vele zijn, eene leer aangetast, waarvan men, in onzen tijd, naauwelijks meer zwijgen kan? Dit had althans wel gevoegd aan iemand, die zelf niet vrij is van zeer paradoxe stellingen voor te dragen, zoo als onder anderen bl. 278, waar hij de bewerktuigde wezens als een zamenstel van electrieke toestellen beschouwt; en dit, omdat sommige visschen (bij welke dit vermogen in bijzondere werktuigen zit) electriek zijn! Het is waar, in 't vervolg, bl. 284, stelt hij dit weêr als twijfelachtig, of althans slechts mogelijk, voor; en verwijt hij de Duitsche Geneesheeren, dat zij de
identiteit van het Galvanismus en levensbeginsel meer dan als eene gissing voorstellen. Wonderlijk haspelt hij daar ter plaatse allerlei gevoelens dooreen, en doet het voorkomen, alsof

{==656==} {>>pagina-aanduiding<<}
zij, die het levensbeginsel met het Galvanismus gelijkstellen, die het van vorm en menging der stof, of van de twee grondkrachten van kant afleiden, allen ééne lijn trekken. Maar dit moet niet verwonderen bij een' Schrijver, die, om de overeenkomst tusschen de magnetische, electrische, galvanische verschijnselen en het leven aan te toonen, zich dus uitlaat: De gedachte, dat treffelijk gevolg der bewerktuiging, bezit niets, dat sneller, niets, dat zamengestelder, niets, dat onbegrijpelijker in de verschijnselen is, dan de verwonderlijke werkingen van het magnetismus, van de electriciteit en van het galvanismus. Heeft men ooit grover materialisme gepredikt? Trouwens, wat te voren over de geestvermogens gezegd is, gaat mede dien weg. En de Vertaler helpt hem hierin getrouw, daar hij, bl. 623, métempsycase stofverswisseling vertaalt.
Maar, om tot meer gewone verschijnselen terug te komen; het is wat veel, het slapen van sommige menschen op de linkerzijde aan misvorming toe te schrijven, bl. 358; de stand van het bed, met betrekking tot het licht, kan daar reeds veel toe doen. De meerdere geschiktheid der vrouwen, om bevrucht te worden, kort na de stonden, hangt voorzeker niet meest of alleen af van de opening der baarmoeder, maar van het meerdere leven dier deelen: want die zelfde geschiktheid bestaat ook kort vóór de stonden. De verklaring der gelijkenis tusschen vader en zoon, bl. 461 gegeven, is mede zeer onvoldoende. De vader zet zijn doordringend cachet op de kiem. Goed; maar dan moest elk kind naar den vader gelijken; en hoe komt het dan, dat uit een huwelijk van een' grijsaard met eene jonge vrouw doorgaans jongens voortkomen (bl. 468)? Hoe rijmt voorts het plantbestaan der vrucht, bl. 492, met het gevoel, als oorzaak van hare bewegingen, bl. 494? Hoe: de oppervlakte des ligchaams (van de vrucht) is zeer geschikt tot de opslorping, bl. 497, met: de opslorping is zeer gering bij de vrucht? Moeten dergelijke tegenstrijdigheden den onkundigen leerling niet verwarren? En welk denkbeeld zal hij

{==657==} {>>pagina-aanduiding<<}
zich maken van het aandeel, hetwelk de watervaten bij de afscheiding der melk hebben, nadat hij richerand, bl. 531, 534, volkomen op twee beenen ziet hinken?
Wij zouden nu nog kunnen aamerken, dat de scheikundige beschouwing van de melk zeer gebrekkig is; dat tijd en wijze van de ontwikkeling der tanden allezins onnaauwkeurig wordt opgegeven; de beenderen bloot als lijdelijke organen aangemerkt, enz. enz. Doch wij meenen genoeg gezegd te hebben, om onze stelling te bewijzen, dat wij, met eenig regt, dit werk als eene slechte handleiding voor onkundigen hebben getracht te doen kennen. Dit neemt niet weg, dat het veel voortreffelijks bevat; in dit deel, onder anderen, de beschouwing van het spiergestel, van de verschillende ligchaamsbewegingen, van de spraak, van de leeftijden, van de temperamenten; hoewel hier op de keuze van de voorbeelden vrij wat zoude zijn aan te merken. Wie toch zal atticus en montaigne, wie vooral voltaire en frederik den grooten naast elkander plaatsen? en de laatsten als voorbeelden van het zenuwachtig temperament? Wij laten het, zoo als gezegd is, den Recensent, ook der Recensenten, over, de schoone zijde van dit werk te doen uitkomen.
De vertaling is, over het geheel genomen, vrij wel geslaagd; en wij twijfelen niet, of, bij eene nadere herziening, zal de Vertaler de ontsnapte feilen zelf wel opmerken.




Beknopte Geschiedenis der Letteren en Wetenschappen in de Nederlanden, van de vroegste tijden af, tot op het begin der XIXde Eeuw. In twee Deelen. Door N.G. van Kampen. Iste Deel. In 's Gravenhage, bij de Wed. J. Allart en Comp. 1821. In gr. 8vo. XII, 434 Bl. f 3-18-:

De werkzame en smaakvolle van kampen heeft zijne verdienste bij ons publiek, door de aanvankelijke uit-
{==658==} {>>pagina-aanduiding<<}
gave dezer Geschiedenis, wederom vermeerderd. Wij bekennen het, in den eersten opslag bevreemdde ons deze onderneming eenigermate. Het kwam ons voor, dat de man al te veel op zijne horens nam, en dat hij met name ook tot deze taak min geregtigd was, dan verscheidene onzer landgenooten. Doch, nadat wij 's mans voorrede en vervolgens het boekdeel zelve gelezen hebben, zijn wij van deze vooringenomenheid geheel teruggekomen. In de eerste toch legt hij de aanleiding tot deze zaak met zoo vele bescheidenheid bloot, en in het laatste bespeuren wij met zoo veel genoegen het naauw verband der staatkundige en algeheele geschiedenis van het vaderland (door van kampen steeds en nog onlangs met opzet vlijtig beoefend) met deze der wetenschappen en letteren, dat wij niet anders dan dankbaar voor het geleverde mogen zijn. Mogelijk verwacht, mogelijk vordert men zelfs van ons, dat wij echter de gebreken, verkeerde stellingen of onevenredigheden zullen opzoeken en aanwijzen, die er, en omdat het menschenwerk is, en omdat het grootendeels eene eerste poging is, en .... omdat het boek maar twee deelen zal beslaan, natuurlijk in gevonden worden. En wij moeten bekennen, dat de opzettelijke beoordeeling eens deskundigen dikwijls zeer nuttig zijn kan en geweest is, om zoo wel den lezer voor dwaling te behoeden, als inzonderheid den schrijver beter te onderrigten, en, in het algemeen, de wetenschap uit te breiden en te verhelderen. Het komt ons echter voor, dat dit ruim zoo goed afzonderlijk geschiedt, door zoodanige liefhebbers of gelukkige beoefenaars dezes vaks der geschiedkunde, welken het aan geen tijd of alles behoudend geheugen ontbreekt, om zich eens tot zulk eene nalezing en monstering van het werk, in alle zijne deelen, neêr te zetten. De Heer van kampen zegt te regt, dat zijne taak vrij wat
gemakkelijker was ten aanzien der letterkunde, in welke hem een soheltema, een de vries, een willems en anderen uitmuntend hadden voorgearbeid; gelijk dit nog gedurig plaats heeft en zal plaats hebben in voorlezingen als anderzins, die daarna worden

{==659==} {>>pagina-aanduiding<<}
uitgegeven, omdat menigeen nog al lust vindt om een beroemd dichter of zelfs redenaar van vroeger eeuw uit het meer of min dikke stof der vergetelheid weêr voor den dag to halen, en eenen aandachtigen kring, zoo dan niet op zijn eigen voortbrengsel, althans op de lumina te onthalen, uit den geprezen schat ligtelijk te ontleenen. Doch met de wetenschappen is het anders gelegen. Iets algemeens bezitten wij daarover geheel niet, en ook afzonderlijke stukken, van eenige bekendheid, gewis in veel mindere mate. Doch, zoo wij niet dwalen, dan komt het hier ook meer op den algemeenen gang, en dus op hoofdpunten en hoosdpersonen aan, dan wel bij de Poëten. En geschiedt ook niet iederen uitvinder en verbeteraar regt, de lezer verliest daar minder bij. Wijders moge het hier ook al meer aan een' algemeenen maatstaf ontbreken, dan in stukken van smaak, en moge zelfs de geleerdste man, bij vele vakken, genoodzaakt zijn op het oordeel van anderen af te gaan, - het klimmen on dalen, het ophelderen en verdonkeren des algemeenen lichts, met name in het vaderland en door vaderlandsche geleerden, valt echter ligtelijk op te merken.
Wat in dezen dan te doen zij, dat heeft van kampen, naar ons oordeel, zeer wèl gedaan. Er heerscht orde, er heerscht klaarheid en rijkdom van gedachten in zijn verslag. Bij het belangrijke is hij doorgaans uitvoeriger, bij het min gewigtige meer beknopt; hetgeen het gansche boek met groot genoegen doet lezen. En hiertoe helpt mede niet weinig de naauwe aansluiting dezes verslags aan de openbare gebeurtenissen en lotgevallen, die de schrijver tusschenbeiden, met al de warmte, hem eigen, en al zijne kennis van deze zaken, daartusschen vlecht. Regt gaarne hoorden wij den ronden Hollander van tijd tot tijd zijne onbekrompene en edelmoedige gevoelens lucht geven, wanneer het de zaak der vrijheid en verlichting of den roem onzer groote mannen gold, welke men toch in onze dagen even zoo min zal verdonkeren en doen miskennen, als men slagen zou om eenen domper op de heldere middagzon te zetten.

{==660==} {>>pagina-aanduiding<<}

Het beloop des ganschen werks geeft de schrijver zelf, in de voorrede, aldus op. Eerste tijdperk, van maerlant (vóór 1300) tot de uitvinding der boekdrukkunst, (en in de inleiding kortelijk van de allervroegste tijden.) Tweede tijdperk, tot de stichting der Leydsche hoogeschool, in den Spaanschen oorlog. Derde, tot den Munsterschen vrede, den jeugdigen bloei onzer republiek en glansrijke letterkunde bevattende. Vierde, tot de vreedzame tijden na 1713, wanneer de eigene letterkunde verflaauwt, en de wetenschappen daarentegen, benevens Oostersche en Grieksche taalkennis, in luister stijgen. Eindelijk, vijfde, van 1780-1820, de herrijzenis van poëzij en welsprekendheid. Twee dezer tijdvakken worden geheel en één ten deele in het tegenwoordige boek afgehandeld.
De kenner zal de gepastheid dezer verdeeling gewis toestemmen. De tijdperken onderscheiden zich, over het geheel, inderdaad elk door een eigenaardig karakter. De minkundige, daarentegen, zal althans ligtelijk inzien, hoe belangrijk zulk eene geschiedenis van 's menschen geest in ons land en in eenen tijdkring zij, die denzelven waarlijk alle de trappen der beschaving, bijna van de vroegste woestheid af, doet doorloopen. Ja, hij zal er veel, oneindig veel vinden, dat zijne weetgierigheid bevredigt, zijne inzigten uitbreidt, zijne verwondering gaande maakt, zijnen smaak streelt, en, bij andere loffelijke gevoelens, vooral ook zijne vaderlandsliefde rijkelijk voedt.
Inderdaad, wij wenschen, dat het boek in veler handen kome, en hebben ons opzettelijk over verscheidene zaken uitgelaten, die door deskundigen zouden kunnen geacht worden van zelve te spreken, of althans eer vereischten dan bijzondere deugden van dit boek te zijn, omdat iedereen toch zoo niet regt weet, wat eene letterkundige geschiedenis zij. Doch welaan, lezers, die men thans in alle standen zoo overvloedig vindt, leert hier inzonderheid ook de Dichters onzer vorige gouden eeuw, hooft, vondel, cats en zoo vele anderen, kennen, om, van de eene zijde, niet meer met minachting op het oude neder te zien, en, van de andere,

{==661==} {>>pagina-aanduiding<<}
niet bedwelmd te worden door den uitbundigen lof, somtijds aan dezelven, ten koste van onze tegenwoordige gouden eeuw, toegezwaaid. De schrijver staat vooral bij deze groote lieden lang stil, geeft er somtijds vrij uitvoerige stalen van, en zal vervolgens in de gelegenheid, ja in de noodzakelijkheid komen, om zelfs nog levende zangers, in alle bescheidenheid, te monsteren.
Één verzoek slechts! leert uit dit boek geen naklappen, geen pronken met andermans veren, alsof gij zelve al die oudjes gelezen, en hunne eigene en betrekkelijke waarde op uw duimpje hadt. Men leze voor zichzelv', en niet voor anderen! Waarlijk, dan is zulk een werk een uitmuntend middel, om smaak en oordeel, verlichting en beschaving aan te kweeken. Het is, wat althans de belles lettres aangaat, eene soort van verhandeling met proeven, waarbij men (een verstandig, kundig man) hooren en (het verhandelde onderwerp zelve) zien kan; waarbij eigene vergelijking, even als op eene kunstbeschouwing, en gepaste aanwijzing en onderrigting te zamen gaan.
Verheugen wij ons dan in deze beknopte Geschiedenis, die met den tijd meer uitgebreid en volmaakt worde, door teregtwijzingen en nieuwe bijdragen onzer werkzame geleerden! zoo als, trouwens, peerlkamp, van cappelle, en scheltema op nieuw (*), reeds hebben gedaan. Wij scheiden er af met de volgende proef:
‘Joannes antonides van der goes werd te Goes, ten jare 1647, geboren, en heette eigenlijk jan antonisz. Vier jaren na zijne geboorte vestigden zijne ouders zich te Amsterdam, en hij ontving er eene opvoeding, die boven den stand zijner ouderen scheen. Reeds vroeg gevoelde hij zucht voor de Dichtkunst, doch wilde eerst de Latijnsche Poëzij beoefenen, tot vondel's roem hem tot

{==662==} {>>pagina-aanduiding<<}
de Nederduitsche dreef. De groote man moedigde den jongeling op alle wijze aan, ontleende eenige regels uit deszelfs eerste voortbrengsel van belang, het Treurspel Trazil, of Overrompeld Sina; een voortbrengsel van vernuft, maar van een wild en ongeregeld vernuft, waarin, onder anderen, een Aartspriester der Sinezen voorkomt, die den Keizer tegen twee Christenen waarschuwt, door het voorbeeld van montezuma, atabaliba, en de geheele Geschiedenis van Mexico en Peru, die hij den Keizer verhaalt. - Door een en ander aangemoedigd, gaf antonides, twintig jaren oud, zijne Bellona aen Bant, een Gedicht op den Vrede van Breda in 1667, in het licht. Dit Gedicht munt, vooral door eene schitterende verbeeldingskracht, en bij uitstek vloeijende versmaat, uit; doch het vernuft des Schrijvers is nog te welig, en hij maakt vooral een bovenmatig gebruik van de oude Fabelkunde, in een onderwerp, hetwelk dezelve niet anders, dan op zijn hoogst in vergelijkingen, dulden kan. Met dat alles betuigde vondel er zijnen naam wel onder te willen zetten. Antonides, door de algemeene goedkeuring aangemoedigd, besloot nogmaals de hand te slaan aan een Vaderlandsch onderwerp, en koos daartoe den IJstroom, die toenmaals aan Amsterdam de schatten van alle Werelddeelen aanbragt. Inderdaad is dit Gedicht een der beste, die wij in den beschrijvenden trant bezitten, en eene parel aan de eerkroon, door onderscheidene Dichters aan het Vaderland geofferd. [Hier volgen, bij wijze van noot, eenige proeven uit hetzelve.] Hoe levendig zijn in het eerste Boek de beschrijvingen der gebouwen langs het IJ! Hoe veelsoortig, nieuw en krachtig zijn de beelden! hoe bezielt de Dichter alles, wat hij aanraakt! hoe geeft
alles hem stof tot verheerlijking des Vaderlands! hoe betreurt hij (bij 't zien van het Westindische huis) het verlies van Braziliën, en wordt naauwelijks door veroveringen in 't Oosten weder opgebeurd! hoe verheerlijkt hij (in het tweede Boek) de Nederlandsche Scheepvaart! Dáár zien wij den geest van atabaliba (den laatsten regerenden Zoon der Zonne, door Spanje's beulen vermoord) op het strand van Peru rinkinken en spoken! Nederlandsche Schippers zien hem met eene bebloede toorts rondwaren! hij verhaalt hun zijn noodlot, de dolle goudzucht der Spanjaarden, in Verzen den grootsten Dichter waardig. Elders bezoeken wij de rijke Oosterlanden, zoo welig door de Zon met al de schatten van het plan-
{==663==} {>>pagina-aanduiding<<}
tenrijk begiftigd, en zien die schatten, met al den gloed der Poëzij gekleurd, ons voor oogen gesteld. Dáár doorwaden wij met den Dichter de Zandzee; de vloed, door den wind opgezet, overstelpt de kemels, en wij verheugen ons met onzen leidsman, na dezen avontuurlijken togt, over de terugkomst in 't Vaderland; doch hij toont ons nog de schatting, waarmede Europa's gewesten den Vaderlandschen stroom verrijken, en troont ons met zich naar het uiterste Noorden. Bij zoo vele voortreffelijkheden is de IJstroom echter niet vrij van groote gebreken, doch gebreken, die van weligen overvloed, niet van armoede of zwakheid getuigen. De beelden van antonides zijn wel eens wat ver gezocht, niet altijd juist; zijn stijl is somtijds gezwollen, in plaats van verheven; het misbruik der oude fabelleer is hier nog merkbaarder dan in de Bellona: zelfs is de geheele derde Zang een volstrekt noodeloos, en met het overige kwalijk zamenhangend bijvoegsel; de gulden bruiloft van thetis en peleus,
waarop onder andere stroomen ook het IJ verschijnt, en zijne meerderheid boven de anderen tegen de Seine ook op dien grond staande houdt, dat pythagoras groote verborgenheden in zijnen naam (de letter Y) had weten te vinden! - kon de Dichter, na zoo hoog gerezen te zijn, zóó diep vallen! Doch in het vierde Boek verheft hij zich weder, beschouwt de Waterlandsche dorpen (wij zien die onder 't lezen), beschrijft met al de geestdrift der Vaderlandsliefde de groote daden der Amsterdammers, doch legt dezelve ongelukkig - eener voorspellende Meermin in den mond, die “een kostelijk karkant om den hals heeft, met witte parelen van schelvisoogen, net en geestig geschakeert!” - Kleine, bevallige schilderingen, als: eene vrijaadje, het wintervermaak op den IJstroom, enz. besluiten dit werk, dat met al zijne feilen zal blijven bestaan, zoolang men Nederlandsch spreekt, en de Amstelstad door het IJ wordt bespoeld.
Behalve deze drie groote werken heeft antonides nog verscheidene kleinere Gedichten geschreven, waarvan velen, onder anderen de aankomst van de ruiter's lijk in 't Vaderland, den stempel des echten Dichters dragen. Wij zullen alleen van dien heerlijken dichterlijken brief aan oudaan gewagen: Oorsprong van 's Lands ongevallen getiteld. De Dichter, in verontwaardiging ontvlamd over de gepleegde gruwelen der slaven van lodewijk XIV., klimt op tot de oorzaak, die

{==664==} {>>pagina-aanduiding<<}
Holland en de vrijheid zoo diep onder dien drom van lijfeigenen heeft vernederd. Het is onze gewillige slavernij onder Fransche zeden en taal en manieren. De groote Dichter, die hiertegen zoo ernstig waarschuwde, dacht niet, dat deze heillooze navolging kort na dien tijd eerst regt zou beginnen.
De roem, door den IJstroom behaald, verhief antonides uit den stand van Apotheker, waartoe hij door zijn' Vader bestemd was, tot dien van Geneesheer, waartoe hij zich te Utrecht bekwaam maakte: zijn Vriend en begunstiger buysero verschafte hem daartoe de noodige ondersteuning, en zorgde verder voor zijn geluk; hij verschafte hem eenen post bij de Secretarij der Admiraliteit te Rotterdam. Antonides, nu van allen kommer voor zijn bestaan ontheven, trad in het huwelijk in 1678, doch overleed in 1684, eerst zevenen-dertig jaren oud. Hij had eens het oogmerk, den Apostel paulus tot het onderwerp van een Heldendicht te maken, doch gaf dit naderhand op. Sommigen hebben antonides bij statius, vondel bij virgilius vergeleken, doch deze evenredigheid komt ons niet juist voor. Wanneer de Zeeuwsohe Dichter slechts met den Schrijver der Thebais gelijk staat, zoo evenaart vondel virgilius niet: doch wanneer de Hollandsche Zanger maro bereikt, zoo staat zekerlijk zijn gelukkige, verhevene kweekeling (die hem bij een langer leven bereikt zou hebben) op een' minderen afstand van de volmaaktheid, dan statius.’
In een bijvoegsel verantwoordt zich van kampen, waarom hij van den Vrieschen Dichter gijsbert japiks niet heeft gesproken, en beweert, bij die gelegenheid, dat deze door zijne eigene landgenooten niet meer verstaan wordt, omdat dat het tegenwoordige Boerenvriesch al meer en meer naar het Hollandsch gebogen is, enz. Dit is gewis te veel beweerd. Recensent heeft gelegenheid gehad om te ondervinden, dat, integendeel, het Landvriesch nog onverstaanbaar is voor iemand uit de andere gewesten, en dat de bedoelde gedichten, die waarlijk zelfs geen bilderdijk behoeven, om de bewondering van elken kenner weg te dragen, goed voorgelezen zijnde, doorgaans door elken Vrieschen landman worden verstaan. De moeijelijkheid van het lezen alleen, als zijnde de taal sedert eeuwen bijna niet geschreven, en de willekeurigheid en ongewoonheid der spelling, het gevolg hiervan, veroorzaken, nevens enkele verouderde woorden, de bewuste moeijelijkheid van het verstaan. Ook heeft nog

{==665==} {>>pagina-aanduiding<<}
onlangs een zeer geleerd man, bij gelegenheid van een ander boeksken in dezen ouden, hoogstmerkwaardigen en voor onze taalkunde ligt te weinig beoefenden tongval, doen zien, hoe weinig hij sedert eene eeuw of twee veranderd is.

De Aarde en hare Bewoners, volgens de nieuwste Ontdekkiugen; uit het Hoogduitsch van E.A.W. von Zimmermann. Met Platen. VIIde Deel. Te Haarlem, bij de Erven F. Bohn. In gr. 8vo. Brazilië, VIII en 162; Chili en Patagonië, 180 Bladz. f 3-12-:

Dit nuttig en belangrijk werk houdt zich op den duur staande, en de vermeerderde spoed, waarmede het uitkomt, schijnt van belangstelling des Publieks en een goed vertier te getuigen. Dit deel stelt ons Brazilië en Chili voor. (Wij zouden in het vorige deel liever Peru en Chili, of de Westkust, en in dit Brazilië met Paraguay en Patagonië, of de Qostkust, hebben bijeengevoegd.) Men ziet uit het getal der bladzijden, dat het kleinste gedeelte van dit boek aan Brazilië, het grootste aan Chili en den Zuidoosthoek is toegewijd; hoewel Brazilië tegenwoordig veel meer belang wekt, en de bronnen tot kennis van hetzelve thans ook menigvuldiger zijn. Het is ons moeijelijk, reden van deze onevenredigheid te geven.
De beschrijving van Brazilië, hoewel minder volledig dan men misschien zou hebben kunnen wenschen, bevat nogtans het meeste wetenswaardige betrekkelijk dat land, en is door den kundigen Vertaler met eenige aanteekeningen op de pas uitgekomene Reis van den Prins van Neuwied (die zimmermann niet kon kennen) verrijkt. Voorts zijn, naar het algemeene plan des werks, de oude zoo wel als de nieuwe Reizen in Brazilië daarin opgenomen; vooral vinden wij vele wetenswaardige bijzonderheden van den Franschman lery, en daaronder zeer goede berigten wegens het menschenten, waaromtrent de Brazilische stammen berucht zijn. Enkele misslagen stippen wij hier aan. De 80 Duitsche mijlen, welke zich Brazilië langs de zee uitbreidt, zullen wel 800 moeten zijn (bl. 10), en de bevolking van Rio de Janeiro was niet in 1717, maar in 1817, 100,000 inwoners, (bl. 42.) Ook moet men de Rio St. Francisco, die op bl. 14 voorkomt,

{==666==} {>>pagina-aanduiding<<}
wèl onderscheiden van de meer zuidelijke rivier van dien naam in het Gouvernement St. Catharina, (bl. 44.) Para ligt (bl. 17) 3 uren en 24 minuten westelijker dan Parijs, dat is meer dan 50 graden, daar de Zon elke 15 graden verder een uur later in de middaglijn komt: de uitdrukking in den tekst is dus niet volkomen juist. Op bl. 19 moet Maragnan in Maranhao, en op bl. 33 Pomeranzen in oranjeappelen veranderd worden. Omtrent de stad St. Paul (bl. 45) raadplege men de Reizen van mawe, die aan deze stad een' veel edeler oorsprong toekent, dan hier volgens de oude en zekerlijk vrij algemeene volksverhalen geschiedt. De ingenios op bl. 50 moeten in engenhos, en de pistazien (bl. 52) in pistaches veranderd worden. Het cacettéren op bl. 61 zal wel facettéren moeten zijn. Onder de groote rivieren is de Rio Doce vergeten, bij haren uitloop, volgens den Prins van Neuwied, tweemaal zoo breed als de Rijn.
De berigten wegens Chili zijn zeer uitvoerig en belangrijk, te meer daar men over 't algemeen zoo weinig van dit land weet, hetwelk zich thans onder den Generaal st. martin tot eenen vrijen Staat heeft gevormd, en de Spanjaarden in Peru hevig bestookt. Onder de vele merkwaardigheden van dat land noemen wij op: de paarden met horens, en eene andere soort met gespletene hoeven, (bl. 39, 40;) de Chilische zwaan, van boven zwart, van onderen wit, (bl. 42;) den zeepboom, die eene goede en schuimende zeep geeft, (bl. 28;) het merkwaardige Volk der Araucanas, of Araukers, een oorlog met hetwelk tot een beroemd Spaansch heldendicht stoffe heeft opgeleverd, wier erfelijke Koningen en verkiesbare Veldheeren, gelijk bij de oude Duitschers, nimmer in één' persoon vereenigd zijn, (bl. 86;) den dood van den Gouverneur valdivia, wien men, even als cyrus, gesmolten goud in den hals goot, doch levend. (Deze gebeurtenis zou in 1599 voorgevallen, en de stad Valdivia door hem reeds in 1551 gebouwd zijn. Zou dan deze bevelhebber hier 48 jaren achter elkander het bewind gevoerd hebben? Zie bl. 103, 104.) Bij gelegenheid der eilanden van Chili (Juan Fernamdez, Masa Fuera, en den Archipel van Chiloë) wordt de geschiedenis van alexander selkirk verhaald, naar welken robinson crusoë verdicht is. Hoe vruchtbaar ook Chili zij, de bevolking en bebouwing moet, volgens vancover, ten minste in de omstreken der hoosdslad, gering en armoedig zijn. Wij mogen hopen, dat de

{==667==} {>>pagina-aanduiding<<}
herstelde onafhankelijkheid dit alles meer omhoog zal helpen. Ten minste in Cujo, of Oostelijk Chili, aan den voet der Andes gelegen, kan men reeds aanmerkelijke verbetering zien. Volgens den Amerikaanschen Afgevaardigde prevost, die hier in 1807 was, bezit de hoofdstad Mendoça, 300 uren van Buenos-Ayres gelegen, en met 20,000 inwoners bevolkt, sedert de Omwenteling van 1810, de gemakken zoo wel als de aangenaamheden des levens: onder den Spaanschen alleenhandel bezat men er naauwelijks de eerste behoeften. De huizen, door twee Italiaansche bouwmeesters gesticht, vooral de kerken, zijn zuiverder van smaak, dan elders in Amerika. De Generaal st. martin heeft er eene wandeling met Italiaansche populieren doen aanleggen. De handel tusschen Chili en Buenos-Ayres, waarvan de stapel te Mendoça is, moet van veel belang zijn, als men bedenkt, dat de reeds genoemde Reiziger, bij zijnen overtogt over de Andes, 27 karavanen met muilezels zag, waarvan de minste 15 en de sterkste 55 dezer dieren bevatte. Het land rondom Mendoça is als een tuin aangebouwd; de wijngaarden zijn zeer voordeelig, en geven wijn, brandewijn en razijnen voor Buenos-Ayres. Men kweekt tarwe, heeft weilanden, en alle Europesche vruchten. Deze latere berigten kon zimmermann nog niet hebben. Zij toonen echter, met zijne korte beschrijving van Mendoça (bl. 121) vergeleken, hoezeer die streken moeten vooruitgegaan zijn.
Bij Patagonië worden ook de Malouines of Falklands-eilanden, en het armzalig Vuurland, uit de beste bronnen beschreven, en daarmede Amerika geëindigd. Over 't geheel levert dit deel weder eene zoo aangename en onderhoudende als nuttige lectuur op.




M. Valerius Messala Corvinus, geschetst in eenige Tafereelen uit de Romeinsche Geschiedenis, gedurende zijn leven. Door Mr. M.C. van Hall, Ridder der Orde van den Nederlandschen Leeuw, en Lid van het Koninklijk Instituut. IIde Deel. Te Amsterdam, bij J. van der Hey. 1820. In gr. 8vo. XII en 227 Bl. f 4-18-:

Zoo is dan het verlangen naar het tweede deel dezes uitnemenden werks spoedig bevredigd. Wij wenschen van hall

{==668==} {>>pagina-aanduiding<<}
geluk met de eere, die hij zich door dit blijvend gedenkstuk van zijne voortreffelijke talenten verworven heeft, en vertrouwen, dat onze landgenooten dit oorspronkelijk werk van kunst en smaak, nevens den Plinius van denzelfden verdienstelijke Nederlander, erkentelijk zullen weten te waarderen boven zoo veel in- en uitlandsch, dat hun, der geleerdheid en ware wetenschap ten nadeele, van de menigte der drukpersen toestroomt. De uiterlijke dos, in welken dit kunstwerk te voorschijn komt, past aan deszelfs innerlijke waarde, en de lieve vignetten, in den antieken smaak, zijn hier weder, als in het voorgaande deel, ware sieraden.
Het deed ons regt goed, in de voorrede te lezen, dat van hall's arbeid ter bevordering van den bloei der Nederlandsche letterkunde, in verband met die der ouden, onzen Koning zoo welgevallig is gebleken te zijn, dat deze daarvan den schrijver de vereerendste verzekering heeft doen toekomen: ‘een bewijs,’ zegt van hall te regt, ‘hoe, onder een gematigd en verlicht rijksbewind, het wettig oppergezag, met de vrijheid vereenigd, geene schristen ducht, waarin, bij eene opregte en warme zucht naar rust, orde en al wat goed en schoon is, afkeer van slavernij en liefde tot ware vrijheid tevens doorstralen.’ Deze voorrede bevat, voor het overige, een zeer bescheiden woord, waartoe de beoordeeling dezes werks door den Recensent ook der Recensenten aanleiding gaf, over het oogpunt, waaruit dit werk te beschouwen is, en alzoo ter verdediging van den gekozen' titel.
Wij achten het onnoodig, de beminnaren onzer letterkunde met hetgene zij in dit tweede deel vinden kunnen nader bekend te maken. Genoeg zij het, te zeggen, waarvan zich ieder overtuigen kan, dat de begaafde en welsprekende van hall zijne taak meesterlijk voltooid heeft, en niets, blijkens het achteraan geplaatste verbeterblad, heeft nagelaten, wat tot volmaking zijns arbeids strekken konde; zoodat zij, wier getal wij wenschen dat niet gering zal wezen, die in de Romeinsche geschiedenis en in de Nederlandsche letterkunde behagen vinden, meer dan voldaan zijn zullen bij de lezing dezes, hen geheel in de eeuw van augustus terugvoerenden, werks; terwijl de aanteekeningen, die van 's mans geleerdheid en belezenheid getuigen, niet dan welkom zijn kunnen aan hen, die de bronnen en de gronden van hetgene zij lazen kennen willen en gebruiken kunnen.

{==669==} {>>pagina-aanduiding<<}

Zie hier eene proeve, uit bl. 142, 143 niet uitgekozen, maar, zoo als het boek openviel, ons geschikt genoeg tot versiering onzes Tijdschrifts en wettiging onzer lofspraak voorgekomen:
‘De schrik des doods (zeide Proculejus) overmeesterde Maecenas nogtans niet zoodanig, dat hij zijnen vorstelijken weldoener en zijnen Horatius zou hebben kunnen vergeten; voordat hij den laatsten adem uitblies, heeft hij Augustus tot zijnen erfgenaam benoemd, en aan dezen Horatius met de hartelijke woorden aanbevolen: Wees aan mijnen Horatius, als aan mijzelven, indachtig! (*)
Van deze aanbeveling (hernam Messala) heeft het dezen dichter niet mogen gebeuren eenig genot te hebben; zijn bijna gelijktijdige dood doet ons een dubbel verlies betreuren, en heeft den dichterlijken wensch van Horatius zelven bijna vervuld, daar hij zijnen Maecenas in vroegere dagen toezong:

o Gij, die mij de helft van heel mijn leven waart! 
Zoo een te vroege dood mij wegrukt van deze aard', 
Zou ik in 't stof dan toeven? 
Nooit scheurt het lot u van mij af. 
Mijn dood zal u, mij de uwe niet bedroeven: 
Eens storten wij te zaam in 't graf. 
Zie daar mijn eed: 'k zal dien niet breken, 
Maar volgen waar uw schreden staan, 
Bereid met u de sombre streken 
Des doods, kloekmoedig, in te gaan! (†)’ 

Wij behoeven niet te zeggen, dat van hall hoogstgelukkig de Latijnsche poëzij ons in onze taal wedergeeft, en - het zij men zijne taal leest, het zij hij messala's tijdgenooten spreken doet - door geene verscheidenheid verliest, in belangrijkheid en bevalligheid van voordragt, dit werk, uit hetwelk, ook wat de geschiedenis betreft, niet weinig te leeren valt.






{==670==} {>>pagina-aanduiding<<}

Nieuwe Dichtschakeering, door Mr. W. Bilderdijk en Vrouwe K.W. Bilderdijk. II Deelen. Te Rotterdam, bij J. Immerzeel, Jun. In gr. 8vo. Behalve Voorberigt en Inhoud, elk Deel 206 Bl. f 6-:-:

Wie leest de reden, om welke bilderdijk niet eenige nadere inlichting omtrent sommige dichtstukken gaf, zonder ontroerd medelijden, in het voorberigt? Hem ontbrak er de lust toe; want, toen deze deelen reeds bijna waren afgedrukt, betreurde hij den dood zijns Zoons. De regelen, die hem, bij de vermelding hiervan, uit het hart vloeiden, doen den lezer weenen met den weenenden. Hier eerbiedigen wij zijn geklag. o! Hoe waar is het, dat men anderen beweegt, zonder moeite, is men zelf bewogen! Zoo ver reikt de kunst niet.
Elk deel wordt geopend met twee uitvoerige dichtstukken, van welke wij er drie aan Vrouwe bilderdijk hebben te danken; namelijk, Moederplichten, aan Alwine, en - die reeds door Mnemosyne opgenomen zijn - De Hoop, en Celeste. Het eerste uitvoerige dichtstuk is van bilderdijk; Naroem is de titel. Hetzelve behelst deze onwaarheid: ‘Mijn zangen zinken meê in 't graf!’ Vooreerst althans heeft dit nog geen nood. Het gedicht aan Alwine is zeer uitvoerig, maar niets te wijdloopig, en digt zamen hangen de gedeelten van hetzelve. Voor een uittreksel is het onvatbaar; maar leest het geheel, echtgenooten en vaders! geeft het aan de moeders uwer kinderen en aan uwe dochters in handen, opdat zij al de waarheid en al de waarde gevoelen van de weinige regelen des Dichters, die hier zoo gepast volgen op het gedicht zijner Gade:

Edel is uw naam, ô moeders; ja, de grootste naam op aard: 
Bij dien naam zwijmt alle luister waar zich 't menschdom blind op staart. 
Alle heil der nageslachten, Godsdienst, Menschheid, Vaderland, 
Rust op u-alleen, ô moeders, ligt besloten in uw hand. 
Zijt, ô zijt die roeping waardig, en onscheidbaar van uw plicht! 
Niets kan u zijn zoet vergoeden, niets de moeder aan het wicht. 

Hierop volgen Verscheiden Gedichten; als, van bilderdijk: Schoonheid; Aan de Geschiedenis. Bilderdijk

{==671==} {>>pagina-aanduiding<<}
klaagt, dat de vrijheid den laatsten snik hijgt (in 1818), en dat de geschiedenis zwijgt; doch - roept hij uit:

.... roem' men gruwbre Margareten, 
Jacobaas, de onëer van haar bloed! 
Zij de oude hoek weêr uitgesmeten, 
Ten smaad van Willems Vorstenhoed! 
Wij gaan verachtbren Brederoden, 
Wij, vrouwenvleiers zonder eer, 
Wij, d' uit de Hel gevloekten snooden, 
Ook nog, voor 't wettig recht, te keer, 
En sterven (moet het) duizend dooden, 
Aan God getrouw en Hollands Heer. 

Op die wijze is men het van bilderdijk gewoon, en daarom - geene aanmerkingen. Ook de punctuatie, zelfs in reg. 6, laten we zoo als het is. De Middernachtszang (uit het oud Duitsch) van vóór of omtrent de Xde eeuw; de Morgenzang van de IXde eeuw, en De Dag van Wraak (het kerkgezang Dies Irae) geven wij gaarne voor iets van de eeuw van bilderdijk. Zijne navolging van Stabat mater is mede reeds door Mnemosyne bekend gemaakt, die tevens ons de navolging door van braam mededeelt. Beider vergelijking strekt, onzes inziens, tot groote eere van den beroemden Dordrechtenaar.
Treffend is de Herinnering bij het Graf van mijne Adelheide. Hier schreit de moeder; maar wat vader wordt door zulke toonen niet geroerd, gelijk door den Moederzucht, die den laatsten groet aan den Zoon vergezelt? Beiden van Vrouwe bilderdijk, waardig des kunstkenners lof, en zoo natuurlijk als eenvoudig uit het hart geslaakt. Hooger, stouter, zeker niet voor alle lezers zoo verstaanbaar, is de hierop volgende mannelijke taal, die slechts Vaderlijke Zucht heet. Mathilde is eene Romance van Vrouwe bilderdijk. Wij kunnen het niet helpen, al hapert het aan ons, dat wij veel liever, dan zulke akelige moordtooneelen, hoe meesterlijk ook geschilderd, van de hand der Vrouwe, haars Mans nu volgende herinneringen aan mijne Kinderen ontvangen; hij bepaalt hen bij de hen vergezellende Engelenwacht, en hierop is zijne teedere opwekking gegrond:

{==672==} {>>pagina-aanduiding<<}


Die uw ouders nooit bedroefdet, nooit verwektet tot verwijt, 
Zoudt gij die bedroeven kunnen, dien gij even dierbaar zijt? 
 
- Waar vaderoogen slapen, buiten 't moederlijk gezicht, 
Zijn zij aan uw zij' aanwezig, 't oog tot in uw hart gericht. 
 
- Waar duizend oogen staren op gedachten en gedrag, 
Zou zich daar uw hart niet schamen dat het heel een hemel zag? 

Hoe onmiskenbaar schoon de Willem Tell ook zij, parenthesen, als deze, verlammen den nadruk niet weinig:

Geef slechts uitstel voor één dag, 
('k Mocht mijn kind ten beul verstrekken) 
Dat mijn bloed bedaren mag. 

Maar vooral deze:

God is met hem. - Onbeschadigd 
Valt daar de appel van het hoofd, 
(De Almacht heeft het kind verdadigd) 
De appel, door den pijl gekloofd. 

Er is wel voor afwisseling gezorgd in deze schakering. Het kleine stukje van bilderdijk op eene naamlooze Graftombe gaat voor de Wanhoop, door zijne Gade bezongen, en wordt gevolgd van des Dichters Verjaarzang aan haar bij zijne opkomst uit eene ziekte, en deze hartelijke, huisselijke, godsdienstige toonen door het prachtig en krachtig feestgezang ter intrede van den Prins en de Prinses van Oranje, door de verrukte en verrukkende Dichteres aangeheven. De Rozen en De Zangsters van bilderdijk zijn naar ausonius en theocritus. De waanzinnige Bruid, naar het Engelsch, en de Afgoderij, een godsdienstig gezang, in hetwelk sommigen misschien vragen zullen, wat er gemeend wordt met den Christen, ‘die God in 't zoenbad werd gewijd, en wien Jezus opnam in zijne armen toen hij Gods kind werd,’ zijn beiden van Vrouwe bilderdijk. Hierop vindt men van hem (naar het Italiaansch - anders is het bij hem na) Gaspara Stampa aan Collaltino. Aan Elize is een troostzang aan eene moeder over haar kind. Dat is aan de Dichteres toevertrouwd, die dus besluit:

{==673==} {>>pagina-aanduiding<<}


Ik zag de toorts der Hoop in de Eeuwigheid ontsteken, 
En bad Gods wijsheid aan bij 't sterfbed van mijn kroost. 
Elize! ô zoek dat heil, dat u geene aard kan geven: 
De kalmte van een ziel van Gods genâ bewust, 
Die bij het dreigend leed zich Englen om ziet zweven, 
En, wat haar wedervaar', in 's Hemels zorg berust! 

Het Andwoord aan mijne Egade, op een Dichtstukjen van haar, doet ons naar dat dichtstukje wenschen. Wie zoude in den Bruilofts Slotzang, na vele andere, den ouden man kennen, wien de schouders krommen, bij het knikken van zijn kniên, en wiens oogen, uitgeglommen, 't licht hun laatste hulde bién; die, leven moê en leed, van geen zielsgenoegen weet; druilöor Noäch, of d' ouden suffer, die slechts omziet naar de dagen, toen men lust noch vreugde smaakte, dan met God in hart en mond? Zoo spreekt bilderdijk van zichzelven, in het laatste stukje van het eerste deel, Aan wien het aangaat, dat nog door twee anderen, een van hem, De Volksstem, en een van zijne Vrouw, Veroordeeling, wordt voorgegaan; wie zoude - vragen wij - dien ouderwetschen paai herkennen in genoemden bruiloftszang, in welken hij de twee gelieven dus ‘goeden nacht’ wenscht:

Gaat, treedt op 't wolkig dons den huwlijkshemel in; 
Versmelt van weelde en lust in 't worstlen van de min; 
Geen strandschelp kleef zoo vast als 't schroeven van uw lippen.... 
Geen veil omkuistre en klemm' als uw gestrengelde armen, 
Die bij de ontvloten ziel de omvangen borst verwarmen, 
In 't machtloos zwoegen en vermenglen van u-zelf. 
Gaat, vreest de nachtlamp niet..... 

Nu, nu, papa... Van de verzen, als zoodanig, spreken wij niet; maar, zweeft dat niet tot op het zelskantje der betamelijkheid? Dit vragen wij u, niet als Dichter, maar als ouderwetschen, strengen Moralist, die toch voorzeker den een' niet van den ander' wilt gescheiden hebben? o, Hadde, van dien kant beschouwd, uwe Odilde nooit het licht gezien! De gistige plant, immers, is te gevaarlijker, naar gelange haar bladerdos, der argelooze jeugd vooral, meer bekoort. - Hoe wij de zegenspraak over de aanstaande huwelijksspruit, zoo wij en niet in noch en of veranderen mogen, moeten opvatten, zouden wij elken anderen Dichter vragen, in de hoop, dat hij ons zoude gelijk geven:

{==674==} {>>pagina-aanduiding<<}


De vloek verzell' hem niet bij 't uur van zijn geboort', 
In 't kermend mondtjen van de onnoozelheid gesmoord, 
En hale uw eersteling, bij laaggeneigde tochten, 
De hemelwraak op 't hoofd, en de oneer in de vochten! 

In het tweede deel moet men Darius aan Alexander lezen, waarbij het waarlijk jammer is voor sommigen van bilderdijk's vrienden, dat geene aanteekening, hier en daar, gevoegd heeft kunnen worden - immers, dat alle zijne lezers, en dus geletterden in zoo verre, zijne geleerdheid zoo bij de hand hebben als hij, zullen ze, met ons, wel willen ontkennen; of men leze spencer's Epithalamion, zoo als Recensent toevallig onlangs deed, en dan hier den Bruiloftsdag, en men bewondere den man, dien wij niet genoeg bewonderen kunnen. Of dit echter het geval zijn zal met de meeste lezers van het stukje: De Dichter aan zijne Bruid, mede naar spencer, daaraan durven wij twijfelen. Van bilderdijk hebben wij nog in dezen bundel (behalve het eerste en zesde hekeldicht van persius, dat nu, sedert zoo korten tijd, driemalen reeds - waarom toch? - den druk onderging) Niobe; Admetus bij Euripides; Thomas Morus (vóór 25 jaren te Londen aan een' kunstschilder - of die het verstaan heeft? - toegezongen); Bij zijn verjaren (1818); Op het Albumblaadtjen van een Geleerde; Het Letterschrift; Tyrtèus aan de Spartanen, waarmede men verzocht wordt te vergelijken wassenbergh's Dissertatie voor het IIde Deel der Selecta e Scholis l.c. valckenarii; Godinnen; Op Myrons koperen Koe (4 stukjes); Geval en Verstand; Waarheid; Aan de lettervlijtige Jongelingschap; Op een Koepel in de Zanderij van den Heere valckenaer; Natuur en Leer; Eens Konings Klacht; Grafschrift op le francq van berkhey; een Verjaargroet aan Mr. m. tydeman;
Herakliet en Demokriet; Simsons Leeuw, en Dichterroem.
De vermelding van dat alles was den Recensent niet lastig, dewijl hij zich bewust is, dat de bloote aanwijzing van den inhoud den lezer een dienst gedaan is, die aan de enkele herinnering ‘zoo veel van bilderdijk’ genoeg heeft, om uitgelokt te worden zich te vergasten aan den hem aangeboden voorraad. Inderdaad, dat zal men, en, zonder verzadiging, telkens met nieuwe graagte smaken, wat opgedischt staat. Niet alles is voor allen, dat bekennen wij; maar die, bij zoo vele verscheidenheid, niets naar zijnen

{==675==} {>>pagina-aanduiding<<}
smaak vindt, die - wel nu, hij behelpe zich, naar zijnen smaak, wien hem geen mensch zal benijden. Ziehier intusschen een proefje, voor wien het lust. In den Vriendenrol van tollens staat van bilderdijk:

De wakkre Tollens, wien, van Hollandsch bloed doorvloten, 
Het Vaderland, de Liefde, en heilige Echt lauwriert; 
Wiens borst oprechte deugd en Godsdienst houdt besloten, 
En 't Vorstlijk ridderlint, door eigen waarde, siert; 
Wiens kunst mijn hart waardeert, wiens hart het mijne huldigt, 
Zing' nijd, en onverstand, en valschen waanleer stom, 
En wachte aan Vondels zij', bij de eerplaats hem verschuldigd, 
De nooit verwelkbre kroon in Febus heiligdom! 

Aan den Lezer zij het overgelaten, te oordeelen, wien, bilderdijk of tollens, dit meest vereere. Wij zouden, voor ons, den nijd hier maar willen verzwegen hebben, en houden het Epitheton valschen bij waanleer, voor het minst, voor overtollig, doch willen hierop niet vitten. Wij verzwegen nog een stukje; hier sta het, ter proeve van hetgene bilderdijk al kan. Eierkoken? Verwondert ge u, lezer, over dit opschrift? Verwonder u nog meer, zoo ge hier van een gewoon keuken-voortbrengsel de lucht hadt gekregen:

De luchtstroom ruisch' door 't vier, dat uit zijne asch geschoten, 
In vlammen om zich grijp' en Meroos God doorgloei'; 
Zijn hitte dring' door 't vocht, in 't hol metaal besloten, 
En bruische in golven op met bonzend stormgeloei. 
Daar wiegele in den plasch het scheppings-al van 't kuiken, 
Dat in zijn zilvren lucht een gouden aardbol sluit, 
En 't beuk' de krijtaardschors dier breekbre wareldkruiken, 
En dove 's levens aâm in 't bobblend windvlies uit. 
Zoo word' de ommuurde zee ten bergklomp door 't verschroeien, 
Waar 't half gesmolten goed verbalsemd door blijft vloeien! 

Dat heet Eierkoken! Zoo kan het wel elke kok niet! Zoude men, hetgene plinius van de Natuur zegt, niet op den Dichtgeest van bilderdijk wagen toe te passen? Nunquam magis quam in minimis tota est Natura. ‘Men herinnere zich aan (dat aan, hoe algemeen ook, zoude Recensent in ieder ander gispen; maar op bilderdijk's spelling ezv. maakt hij geene aanmerking) den berg Mero in 't oude Noorden, waar de God Koper in huist.’ Deze noot heldert dit kunstslukje op.

{==676==} {>>pagina-aanduiding<<}

Behalve al het genoemde, heeft men hier nog van de Dichteres twaalf grootere of kleinere stukken; als: Verschijning, t.w. van het Engelenbeeld harer Adelheide. Een Kinderenzang voor de Armschoolen; regt zangerig! Bij mijns Egaas Verjaring. Minona, en Razernij; beiden, hoe ontzaggelijk schoon, bevallen, terstond daarop gelezen, minder aan zulken, die door dat echt moederlijke en vrouwelijke gestreeld en geroerd zijn. Andwoord aan Themire; waandig door elk hart gehoord en bewaard te worden, dat gelukkig zijn, en niet slechts heeten wil. Het Slagveld van Waterloo. Jezus aan het kruis. Het Gebed van Simeon. Beleefdheid; en: Ridder Harold. Het kleinste van allen is een Parelsnoer. Het bekore onze Lezers, en, hopen we, Lezeressen, door deszelfs wezenlijke waarde; en men houde zich tevreden, dat wij, voor ditmaal, op geene andere sieraden, in deze schakering door Mevrouw bilderdijk gehecht, de aandacht bepalen.

Breekt een der schakels af van 't kostbaar halssieraad, 
Licht gaat het gantsche snoer, en eer gij 't weet, verloren. 
Zoo waagt hij die slechts eens een enklen plicht versmaadt, 
Al ander plichtbesef in 't roekloos hart te smooren. 





Verhandeling over de Weelde bij de Inwoneren der Vereenigde Nederlanden, en derzelver voortgang en invloed op den Burgerstaat. Ter beantwoording eener Prijsvrage, voorgesteld door het Utrechtsch Genootschap van Kunsten en Wetenschappen. Door J. van Manen Adr. z., Hoofdschout der Stad en Jurisdictie van Rhenen. Aan wien, in het jaar 1810, de dubbele Gouden Eereprijs is toegewezen. Te Utrecht, bij J. Altheer. 1820. In gr. 8vo. 108 Bl. f 1-:-:

‘Beter laat dan nooit!’ zeiden wij, ziende dat deze Verhandeling eerst tien jaren(!) na derzelver bekrooning in het licht kwam; en na de lezing herhalen wij dit van goeder harte. De vraag bepaalde de door het Genootschap bedoelde weelde, als zijnde ‘eene besteding van zijne rijkdommen alleen tot genoegen, en dat boven hetgene tot eigene behoeften, en die van anderen, in den ruimsten zin van noode is,’ en verlangde berigt van derzelver hoedanigheid, bij de oprigting van het Gemeenebest, en bij haren voortgang tot

{==677==} {>>pagina-aanduiding<<}
op dezen tijd; en daarbij eene aanwijzing, waarin haar invloed voor- en waarin dezelve nadeelig was. Natuurlijk moest het antwoord dan ook drieledig zijn. Het eerste stuk is het uitvoerigst. Na oordeelkundig het bedoelde tijdperk, (hier de oprigting van het Gemeenebest genoemd) bepaald te hebben tot omstreeks het midden der zestiende eeuw, begint de Schrijver van daar het onderzoek, hetwelk onderhoudend en leerzaam is, en uit echte bronnen geput, die hier en daar aangewezen zijn; welke aanwijzing deze en gene lezer misschien echter bij sommige bijzonderheden een weinig vollediger zou wenschen. Het tweede stuk is, hoewel dan korter, niet minder doelmatig en overtuigend, en bevat, zoowel als het derde, 't welk het allerkortste is, zeer nuttige aanmerkingen en wenken. En geheel de strekking dezes vertoogs blijkt, ten besluite, te zijn: det natie afkeerigheid in te boezemen van die weelde, die uit werkeloosheid voortvloeit, en die niet anders dan onheilen in alle staten aanbrengt, en het ligchaam verwoest; en derzelve hare weelde en roem te doen stellen in eendragtigen ijver, om, door meerdere kennis en wetenschap, en door onvermoeide werkzaamheid in de vakken van bestaan, die nog binnen haar bereik zijn, de verzijgde bronnen van welvaart te vervangen, en te trachten daarin, gelijk voorheen, boven naburige volken uit te munten. Welmeenend stemmen wij alzoo met het Utrechtsch Genootschap in, dat deze Verhandeling der bekrooninge waardig was.

Met dezelfde onpartijdige vrijmoedigheid, als wij dit hier nederschreven, beoordeelden wij ook onlangs (Letteroeff. No. XIII. bl. 571 en volgg.) de twee, bij de Maatschappij der Wetenschappen te Haarlem, mislukte Prijsverhandelingen van denzelfden Schrijver. De man was, en is nog, in persoon ons onbekend: dat hij in 1810 Hoofdschout der Stad en Jurisdictie van Rhenen was, zien wij nu eerst uit het hier boven opgegeven titelberigt; en dat hij thans Vrederegter van het Kanton van dat zelfde Rhenen is, vernamen wij, waarlijk het allereerst, uit zijnen Brief van 12 October laatstl. aan de Drukkers en Uitgevers van dit Maandschrift. Het doet ons leed, in denzelven te zien, dat hij onze Letteroefeningen voor een schandelijk smaad- en lasterschrift houdt; zoodat dezelve nu wel, dien ten gevolge, in zijne tachtig geprojecteerde Koloniën zullen gecontraban-
{==678==} {>>pagina-aanduiding<<}
deerd worden! De Uitgevers moeten zich dit getroosten. Hoe het intusschen den man in het hoofd kome, dat de Minister van de Koloniën, en zijne Majesteit, onze geëerbiedigde Koning, door onze recensie van zijn geschrijf, zouden gecompromitteerd zijn, verklaren wij niet te bevatten. Het mag waar zijn, dat de Heer Vrederegter des Kantons van Rhenen zijn handschrift aan gezegden Minister ter lecture en beoordeeling heeft gezonden, en dat zijne Majesteit de uitgave heeft goedgekeurd en de opdragt met welgevallen aanvaard (gelijk hij zegt); en al ware het ook, (hetgeen hij echter niet zegt) dat de Minister het handschrift gelezen en overwogen had, en de Koning het plan van den Schrijver verklaard had voor goed en uitvoerlijk te houden, zoo zou dit ons nog geenszins behoeven terug te houden van nogmaals ter neder te schrijven, dat wij tot nog toe den Heer van manen houden voor een' projectmaker, en zijne tachtig Koloniën voor
een project, en wel voor een onuitvoerlijk project; en dat wij verreweg de voorkeur geven aan den, wel meer langzamen, maar ook meer zekeren, gang der Maatschappij van Weldadigheid. Wij zouden dan, zeggen wij, de vrijheid nemen, van zijne Majesteit en deszelfs Minister in gevoelen te verschillen, en ons te voegen bij het oordeel van de Haarlemsche Maatschappij, welke aan de eerste dier twee Verhandelingen den prijs immers onthield, van wege in dezelve voorkomende gewaagde, ongegronde stellingen en grove misrekeningen, en de tweede, die te laat inkwam, onbeoordeeld liet. Maar vooral begrijpen wij niet, hoe de man zich verbeelden kon, dat de Uitgevers der Letteroefeningen hem, op zijne aanschrijving, bij zoodanig eene Missive, den schrijver of inzender van de recensie zouden noemen. Een Heer Vrederegter behoorde te weten, dat, bij gepaste vragen, een goed woord nog wel eens eene goede plaats vindt; maar als men op zulk een' toon, als hij, met eene aanvrage begint, dat men dan onmogelijk iets verkrijgen kan, waartoe men niet geregtigd is. Wij zien in waarheid ook niet, waarin de man zich door ons beleedigd kan rekenen: het spijt ons wel, dat hij zoo toornig werd; maar ons gevoelen hebben wij vrij, en wij konden, al wat wij uit zijne redevoeringen opgaven, met regel en bladzijde aanwijzen. Doch het zij hem geschonken! Een driftig woord nemen wij zoo hoog niet. Is het intusschen dáárom, dat wij hem eerst dan een standbeeld wilden oprigten, wanneer zijne Koloniën zullen vol-
{==679==} {>>pagina-aanduiding<<}
tooid zijn? Wel nu, wij nemen dit in zoo verre terug, dat wij al dadelijk, en alzoo op de nog dorre heide, dit standbeeld wenschen geplaatst te zien; want, daarin heeft de man dan volkomen gelijk: ut desunt vires tamen est laudanda voluntas.




Opuscula Academica. Akademische kleine Geschriften, uitgegeven door S. Gratama, Hoogleeraar te Groningen, en Lid van het Koninklijk Nederlandsch Instituut. Te Groningen, bij W. van Boekeren. 1821. In gr. 8vo. VIII, 425 Bl. f 4-:-:

De Hoogleeraar gratama, met roem bekend als een verlicht wijsgeerig Regtsgeleerde, heeft het voornemen opgevat, om zijne Akademische geschriften, en die zijner Leerlingen, welke daar niets tegen mogten hebben, uit te geven. Dit eerste deel zal, zoo het koopers vindt, door nog drie of wel vier deelen gevolgd worden. Wij hopen en verwachten zelfs, dat des Hoogleeraars plan niet zal mislukken. Daarvoor staat ons 's mans naam, en het belang, altijd door onze Landgenooten in zulke geschriften gesteld, ten volle borg. Over de geschriften van den Prof. zelven behoeven wij niets te zeggen. Die in dezen bundel voorkomen, zijn de volgende: Redevoering over de late beschaving der Romeinen, zigtbaar zoo wel in andere zaken, als voornamelijk in de wetten, met eene toegifte over de Menschenöffers bij de Romeinen. Redevoering ten betooge, dat niet slechts de menschen, maar ook de natiën tot regtvaardigheid geboren zijn, uitgesproken in den jare 1801, bij het aanvaarden van het Hoogleeraarsambt in die stad. - De Verhandelingen van des Professors Leerlingen zijn die van de Heeren h.a. toewater, over de Echtscheiding van Carvilius; van n.s. van meurs, over het Dobbelspel; van j. walraven, over den oorsprong en het regt van Begrafenis, en wat door de actio funeraria bij de Romeinen te verstaan zij; van m. van der tuuk, over het regt van Eigendom; van h.h. brongers, over het Huwelijk; van p. de kok, over de Bigamie, en de straf daartegen volgens het Burgerlijk en Vriesch Regt; eindelijk van s.s.f. wijma, over de Echtscheiding, en scheiding
van bed en tafel, voornamelijk bij de Vriezen. - Het is een loffelijk plan, om eigene kleine geschriften en die

{==680==} {>>pagina-aanduiding<<}
van knappe Leerlingen te verzamelen, en ze zoo te bewaren, niet voor eene volslagene vergetelheid, want de liefheb ber der kunst verzamelt de beste stukken bij elkander en weet ze naar waarde te schatten, maar toch voor het noodlot, om algemeen minder bekend te zijn, dan ze verdienen. Wij herinneren ons, dat er in ons eigen Land, in Duitschland en elders, dergelijke Opuscula Academica zijn uitgegeven, en hopen, om het belang der wetenschappen, dat onze Hoogleeraren die voorbeelden meer en meer in alle vakken van geleerdheid zullen volgen.

De jonge Loys, Vorst der Franken, of de Rampen eener doorluchtige Familie. Door Mevrouw Augustine Gottis. II Deelen. Te Leyden, bij J.J. Thijssens en Zoon. 1820. In gr. 8vo. Te zamen 676 Bl. f 6-:-:

In onze verwachting, dat wij hier een romantisch verhaal zouden vinden van den moord aan Frankrijks laatsten Koning en diens ongelukkige aanhoorigen, vonden wij ons niet te leur gesteld; maar wij kunnen niet zeggen, dat deze inkleeding ons bijzonder behaagt, en wij vinden voor dezelve ook geene voldoende redenen. Pictoribus atque poëtis, cet., dit is waar, laten wij gelden, en keuren ook deze geschiedenis zeer geschikt ter bearbeiding voor het Tooneel en tot een Treurspel. Maar zoo, bij wijze van verhaal en tot eenen Roman gewijzigd, spant de bekende geschiedenis de aandacht te weinig, en dezelve ligt inderdaad ook te versch in het geheugen, dan dat de afwijking van de geschiedkundige waarheid den lezer niet zou hinderen. Waartoe behoeft hier ook die inkleeding en omslag? De ware en geheel echte geschiedenis is aandoenlijk genoeg; en waarom zouden de snoode bewerkers der ongehoorde gruwelen niet met hunne eigene namen en bij iedere gelegenheid genoemd worden? Het ‘de mortuis nil nisi bene’ moet, onzes inziens, hier niet gelden. Zoodanige moordenaars verdienen steeds genoemd te worden met verachting en afschuw; en wij weten niet, wat hiervan thans terughouden kan. Maar vooral ook, het tegenwoordig geslacht deed reeds lang den jongen lodewijk, en zijne vermoorde Ouders en Bloedverwante, genoegzaam regt, en houdt hunne nagedachtenis in eere; daartoe is nu de echte geschiedenis

{==681==} {>>pagina-aanduiding<<}
volkomen voldoende, en wij behoeven te dezen geene verzierselen en geene overdrijving. Men behoeft alzoo de deugden der ongelukkige slagtoffers niet hooger op te vijzelen, dan de daadzaken bevestigen. Waarlijk ongelukkige en onschuldig gehate en veroordeelde menschen behoeven, om op ons gevoel te werken, in een romantisch verhaal, dat geheel de houding heeft van geschiedenis, geenszins in zulk een' zuiveren, schitterenden glans te worden voorgesteld, als waren zij engelen. Daarenboven, dit verhaal mengt het ware en onware ondereen, zoodat wij dikwijls niet weten, wat daadzaak en wat verziering is. Wij twijfelen ook, of niet, bij het lezen van dit romantisch tafereel, evenzeer als, ja welligt nog meer dan bij het lezen der echte geschiedenis, het medelijden met den ongelukkigen zeer zal worden getemperd door de voorstelling zijner zwakheid en overdrevene vrees voor bloedstorting. Hoe veel onschuldig bloed ware niet vergoten geworden, en voor hoe veel leeds ware Europa bewaard had lodewijk doorgetast, en zich weten te doen gelden!! - Maar genoeg; dit gelde de geschiedenis, maar even sterk, zoo niet sterker, geldt het dit verhaal.
Hoezeer wij dan aan de bekwaamheid en schrijftrant van Mevrouw gottis gaarne regt doen, zoo meenen wij, dat het werk geene Nederduitsche vertaling behoefde, en dat men, bij ons voor het minst, van de verfoeijelijke Fransche gruwelen sprekende, en die terug willende roepen voor onze verbeelding, ook vooral dezelve moet oproepen voor het geheugen, en dus een schip een schip en eene schuit eene schuit moet noemen.
Het geschrift schijnt inderdaad ingerigt om de Fransche Natie op te winden tot het oude hooggaande gevoel van eerbied en liefde voor hare Koningen en het thans wederom regerend Huis, en die Natie tijdens de Revolutie tevens te doen voorkomen als het ongelukkig slagtoffer van misleiding. Wij stellen ons geen partij, en wenschen, dat de treurige ondervinding wijsheid zal geleerd hebben aan die Natie, en ook aan haren Gebieder. Omtrent den ongelukkigen lodewijk zegt het boek: Hij vleide zich in het bezit te zijn van de liefde zijner onderdanen; maar kon hij zich verlaten op de ligtzinnigheid van der Franken inborst? De tegenwoordige Koning zag bij buonaparte's terugkomst van Elba eene duidelijke proef, in hoeverre de Natie zich toen reeds van die ligtzinnigheid gebeterd had en vertrouwen verdiende!!

{==682==} {>>pagina-aanduiding<<}

Ons hinderden, gelijk in menig ander Fransch geschrift, ook hier de overmoed en laatdunkende trots bij een volk, dat aan Europa zoo veel te vergoeden heeft, en nog wel eene eeuw zich schamen moet, opdat men eindelijk zijne schande vergete. Zie hier een bewijs, dat ons ergert: ‘De Anglo-Saksen! een hoovaardig volk, en de eeuwige vijanden der Franken - een volk, dat ten allen tijde dien door den Hemel begunstigden bodem met een wangunstig oog beschouwde - een volk, eindelijk, dat, naijverig op deszelfs nijverheid, kunsten en talentrijke mannen, volgaarne en den ouden stam zijner Koningen en dien zijner onderdanen in het niet wilde doen verzinken. O hoogmoedig eiland!’ (Hier viel ons het quis tulerit Gracchos, cet. in.) ‘wanneer zal de tijd daar zijn, dat de Franken zich over uw verderf zullen kunnen verheugen? Hij zal zinken... deze verschrikkelijke Colossus, welke het geheelal wenschte te beheerschen. (Ei, ei! En wat wenschten die zelfde Franschjes onder napoleon?) Reeds beginnen zijne grondslagen te verzakken; vruchteloos wendt hij de sterkste pogingen aan, om zijn evenwigt in stand te houden; hij zal vallen... Verheug u, Lutetia! gij prachtvolle stad, waarin kunsten en wetenschappen haren zetel gevestigd hebben! Die vreemdelingen, welke uwen ondergang ten doel hadden, hebben uwe gebruiken, uwe zeden aangenomen;’ (God verhoede, dat dit waar moge zijn!) ‘met verwerping zelfs van hunne eigene moedertaal, hebben zij de uwe aangenomen.’ (Helaas!) ‘Verheug u! uw volk zal steeds het eerste zijn van alle de volken dezes uitgestrekten heelals. Het is wakker, beminnelijk, en goed; en wie zoude de vrouwen en dochters uwer Franken den prijs durven betwisten van bevalligheid en schoonheid? waar kan men meerder
verstand en geestigheid vinden? Nogtans weten zij de zucht om te behagen met duizend treffelijke hoedanigheden te paren. Verheug u! uwe vrouwen spannen de kroon boven alle andere vrouwen!’ - Wij hooren, wie het zegt, Nederlandsche Lezeressen! Difficile est satiram non scribere; maar - de vogel is het schot niet waard.


{==683==} {>>pagina-aanduiding<<}

Keus en Leiding, of Godsdienst en Dwecpzucht. Naar het Hoogduitsch. In II Deelen. Te Leeuwarden, bij Steenbergen van Goor. 1820. In gr. 8vo. 739 Bl. f 7-4-:

De gewone Romanlezer late zich door den titel niet misleiden; hij vindt hier wel degelijk een onderhoudend, en ook als Roman niet onbevallig verhaal, waarin menige hartstogt, zoo als dit in een' Roman verwacht wordt, goed en aandoenlijk is geteekend. Dit, echter, is van dit werk de geringste waarde. Die zich in zijn redelijk, Bijbelsch, Protestantsch geloof bevestigen en stichten wil, leest zeker dit boek met bijzonder genoegen. Menschkundig en eigenaardig zien wij hier, wat zinnelijke pracht en praal eeniglijk werken kan ten aanzien van het Godsdienstige, en hoe min wezenlijk, ja ook gevaarlijk en hoogstnadeelig deze werking is. Zuivere, innerlijke, regt Christelijke Godsdienst des harte prijst zich en door redenering en door de uitmuntendste voorbeelden hier aan. Terwijl almede de heilige en reine verdraagzaamheid, die dezelve natuurlijk met zich brengt, uitnemend uitsteekt bij de hatelijke, goddelooze en onverdraagzame bemoeijingen van sluwe monniken, waarvan de treurige gevolgen den afschuw van den Protestant tegen het dom en heerschzuchtig bijgeloof op het krachtigst moeten bevestigen en billijken. Wij houden dan dit werk voor een woord, juist op zijn' tijd wederom gesproken, en verblijden ons over deszelfs bevallig gewaad, hetwelk het zeker den toegang bezorgt tot vele gezinnen, en wij hopen het vindt ook den toegang tot vele harten, die hetzelve in een ander kleed welligt over het hoosd zouden zien. Buiten dit, strooit het menige goede zaadkorrel, die, door den zegen van God, rijk kan worden in heilzame vruchten.
Drie vrienden sluiten het verbond hunner vriendschap voor de eeuwigheid op eene reize, in het gezigt van Rome; zij geraken daarna uiteen, en hunne lotgevallen zijn bijzonder en dikwijls verschrikkelijk; ten slotte staan zij even zoo wederom te zamen, allen gezuiverd en gelouterd, maar met hetzelsde gevoel, op het graf van eenen zaligen en wezenlijk heiligen man. Het spreekt van zelve, een lief meisje behoort mede in het verhaal.
Meer zeggen wij niet van dit kostelijk boek, hetwelk wij met geheel ons hart aanprijzen.


{==684==} {>>pagina-aanduiding<<}

Paulus en Virginia. Naar het Fransch van J.B.H. de Saint-Pierre. Nieuwe Uitgave. Met Platen. Te Amsterdam, bij J.C. van Kesteren. In gr. 8vo. 158 Bl. f 1-16-:

Wie kent de Paul et Virginie van den vermaarden st. pierre niet? Aandoenlijker en wegslepender geschiedenis, in bevalliger gewaad gedost, vindt men onder de nieuwere schaars. Wij verblijdden ons dus over deze nieuwe zindelijke uitgave, met drie platen, die derzelve inderdaad tot sieraad strekken. Mogt dit werkje, hoe treurig ook de asloop zij, boven de duizend en één vertaalde Romannetjes, uit het Hoogduitsch vooral, gezocht en gelezen worden!




Proeve van een Ironiesch Comiesch Woordenboek, van verouderde, vernieuwde en nieuw uitgevondene Woorden en Spreekwijzen, in de Nederduitsche Taal. Door A. Fokke, Simonsz. Derde Druk. Te Amsterdam, bij J.C. van Kesteren. 1821. In gr. 8vo. 349 Bl. f 3-:-:

Een der geestigste stukken van den geestigen fokke is voorzeker dit Ironisch-komisch Woordenboek; en wij kunnen de nagedachtenis van onzen even kundigen als vernuftigen Landgenoot niet beter vereeren, dan door hem te lezen, en, hem lezende, ons de zorg van het hart te laten schertsen. Dit toch was het doel van den goeden man, die, te midden van zijne dartelendste luim, altijd leerzaam, altijd ingetogen bleef; welk laatste vooral, bij de speling van een rijk vernuft, niet min zeldzaam dan verdienstelijk is. Ongemeen verheugt ons de nieuwe herdruk van deze zijne geestige pennevrucht; waarbij wij alleen bejammeren, dat de spelling niet veranderd en, mogen wij zeggen, verbeterd is. Mogt de vlijtige lezing, bij onmisbare vervrolijking, tevens het vernuft opwekken en scherpen, en wij alzoo nog eenmaal een' tweeden fokke zien verrijzen, dien onze Letterkunde, sedert 's mans verscheiden, mist en behoeft!


{==685==} {>>pagina-aanduiding<<}

Boekbeschouwing.

Over het Bestuur der Voorzienigheid, zigtbaar in de bevordering van de verbreiding van den Bijbel in onze dagen; door J.J. Hess, Antistes van de Kerk te Zurich. Uit het Hoogduitsch. Te Groningen, bij M.J. van Bolhuis. In gr. 8vo. XVI, 146 Bl. f 1-5-:

Terstond na den titel van dit, te lang reeds onvermeld gebleven werkje, vonden wij ons verrast door eenige dichtregelen, waarmede onze onsterfelijke de groot zijn wijdvermaard opstel, over de Waarheid van den Christelijken Godsdienst, aan de Vaderlandsche Zeelieden heeft toegeëigend. Geene Voorrede van den Vertaler zou ons zoo zeer voldaan hebben, als deze wèl bijgebragte herinnering uit dat onschatbaar boeksken, overgebragt in onderscheidene talen van Europa, en echter in zijne oorspronkelijke uitgave even schaars, als weinig bekend bij den Nederlandschen Lezer. Men ziet toch daaruit, dat de groot, boven alle voordeel, welk de Nederlandsche Zeevaardij zou mogen oogsten, dit inzonderheid den Volke, als haar Goddelijk doel, aanprijst:

‘Opdat gij brengen zoudt diep in 't verzengde land 
Een aangenamer vuur van Goddelijken brand; 
Opdat, alwaar men ziet des Hemels twalif lichten, 
Gij 't licht, door twalif boôn ontsteken, zoudt gaan stichten; 
Opdat gij voeren zoudt tot aan het winterhuis 
En aan de zuider as 't Jeruzalemsche kruis.’ 

Voorzeker, hadde de Gevangene op Loevestein, wanneer hij dit schreef, in onze betere tijden van Christelijken Kerkvrede mogen leven, en getuige zijn van die verspreiding des Bijbels aan alle wereldöorden, waarop het voor ons liggend geschrift doelt, met welk eenen rijkdom en kracht van tale zoude hij niet daarin die Goddelijke Voorzienig-
{==686==} {>>pagina-aanduiding<<}
heid erkend hebben, welke ons thans de achtingwaardige en onder nuttigen arbeid aan de H. Schrift en hare Geschiedenis grijs geworden hess leert waarnemen en eerbiedigen! Meer behoeft niet gezegd te worden, om den Vertaler onzen dank te betuigen voor de uitgave van dit werkje; en, na het gezegde, na het beroep tevens op den grooten hugo, is de naam alleen van hess, zoo wij vertrouwen, eene volledige aanprijzing van hetzelve bij elk onzer Landgenooten, die in den Bijbel, als Volks- en Huisboek, en in deszelfs verbreiding, een vroom belang stelt. Het achtbaar betoog des hoogbejaarden mans, dat de H.S. alle aanspraak heeft op dien titel, is, naar ons inzien, met groot regt ingevlochten in dit zijn opstel, en stopt den mond aan het ligtvaardig oordeel van andersdenkenden; gelijk het hun wederspreekt, die van elders licht ontleenen willen, dan uit deze ware bron des lichts, of die vermeenen zouden, dat onze Goddelijke oorkonden niet in haar geheel behooren verspreid te worden onder Heidenen, of menschen, daarmede onbekend. De zaak der Bijbelgenootschappen wordt dus door den Schrijver op dien vasten grond gehandhaafd. Zij vinden trouwens in hem eenen sterken en kundigen verdediger, die met kracht van bewijzen aantoont, hoe geschikt deze Stichtingen zijn, om eene vermetele Wijsgeerte, die in Europa tot Ongeloof henenvoert, te onder te brengen; om de aloude achting voor den Bijbel te herstellen, waar zij nog kwijne; om den Christelijken vrede bij de
verdeelde Kerkgezindten te begunstigen, door haar terug te voeren tot dien algemeen geheiligden standaard des geloofs; en om de Heidenen uit hunne duisternis allengs over te brengen tot de betere kennis van licht en waarheid. Bij het ontwikkelen en aandringen van dit nut, treffen wij steeds in hess den Menschenvriend, den hartelijken Christen aan, afkeerig van dweeperije, sektengeest en verkeerden ijver. Wel eens bespeurden wij in zijne voordragt de breedsprakigheid van den ouden dag; de aangelegenheid der behandelde stoffe, echter, doet den Lezer haar te eerder voorbijzien, en behaagt

{==687==} {>>pagina-aanduiding<<}
daarentegen het stukje door verscheidenheid van welaangelegd bijwerk. Heeft dit intusschen eenig nadeel, dat min aandachtigen afgeleid worden van den titel en het voorname doel, alles nogtans is ingerigt, om het Bestuur der Voorzienigheid in de zaak der Bijbelverbreiding, als harer begunstiginge waardig, te doen uitkomen. Toevallig immers was de eerste aanleiding tot het Bijbelgenootschap te Londen; geene staatkunde, geene handelbedoeling had op hetzelve eenigen invloed; aanvankelijk had de stichting zelfs met menige zwarigheid te worstelen. Andere soortgelijke, echter min weldadige, min veruitziende Inrigtingen; de tijden zelve, waarin het Ongeloof stouter dan ooit het hoofd opstak, en de Oorlog (in 1804 env.), stonden in den weg, en sneden buitenlandsche deelneming af. Men overwon nogtans, met bedaard en voorzigtig beleid, deze hindernissen. Het uitgebreider doel stemt broederlijk in met kleinere, voormaals geopende werkkringen. Van alle kanten stroomen in Grootbrittanje schatten zamen tot het weldadig einde, en deszelfs Handel baant het Genootschap den weg, om zijne Bijbelvertalingen in afgelegene werelddeelen, door dienst van Zendelingen, te verspreiden. Eenmaal op goeden grond gevestigd, gaven, zoo van vermogenden als geringen, ontvangende, en gaven uitdeelende, waar menschlievendheid zulks gebieden mogt, breidde zich deze heilzame Stichting inzonderheid uit met en na den gesloten Vrede. Europa, dat zoo veel kracht en rijkdom besteed had aan den Krijg en om het Geweld te onder te brengen, offert nogtans op nieuws, en spant boven hope zijn vermogen in, om met en door den Bijbel het menschdom te helpen zegenen. De Grieksche en Latijnsche Kerk, eigene behoefte aan het lezen en de kennis der Schrift gevoelende, neemt deel in een Genootschap van Protestantschen oorsprong. Ruslands verstandige Keizer bevordert met name de Bijbelverspreiding in deszelfs uitgebreide Staten. Het Heilige
Verbond ademt gelijken geest van Christelijke vereeniging, ondanks het Kerkverschil, als reeds zich vertoonde in het Britsche Bijbelgenoot-
{==688==} {>>pagina-aanduiding<<}
schap, en dit ontving van daar aanzienlijken steun en sterken opgang. Veel goeds, het is uitgemaakt, heeft reeds dit werk van menschen onder Gods zegen bevorderd; eindeloos meer schijnt men daarvan zich te mogen beloven in de toekomst: langs soortgelijke wegen toch, door bevordering of opwekking van het verslaauwend beoefenen der H. Boeken, zoo bij de Joden, als in de Christelijke Kerk, heeft de Voorzienigheid (getuige zij de geschiedenis van den Bijbel en die der Hervorming) groote dingen voorbereid. Men miskenne dus, besluit hess, in dezen Gods vinger niet, of schorte ten minste zijn oordeel op, naar den wijzen raad van gamaliel (Hand. V).
Met deze losse schets van den belangrijken inhoud van dit niet uitgebreide geschrift van hess nemen wij van hem, niet zonder ernstige aanbeveling nogtans der groote zaak, waarover hij ons onderhield, ‘het lezen en helpen lezen des Bijbels,’ een minzaam afscheid. Daartoe wenschen wij dit werkje in vele handen: en wordt, gelijk wij hopen, weldra een tweede druk vereischt, dan raden wij den Vertaler, zich op goed Hollandsch meer te bevlijtigen, en door een aantal Hoogduitsche zegswijzen (of Germanismen) het geoefend oor niet te kwetsen (*).





{==689==} {>>pagina-aanduiding<<}

De Bijbel en het Menschelijk Leven, elkander ophelderende Openbaringen Gods. Door J.C.A. Sander, Christenleeraar bij de Evangelisch-Luterschen te Zaandam, (thans te Haarlem.) Te Amsterdam, bij G.J.A. Beijerinck, 1821. In gr. 8vo. 394 Bl. f 3-12-:

Onze beoordeeling van dit werk moet kort zijn. Zij moet dit zijn, niet alleen van wege de ontzettende menigte werken en werkjes, die op aanmelding wachten, en zich nog iederen dag vermenigvuldigen, maar ook van wege den spoed, dien wij verpligt zijn te maken, om een zoo voortreffelijk boek dadelijk, zoo veel wij kunnen, aan te prijzen, en te gelijk van wege den inhoud, die geene andere dan korte en kernächtige mededeeling veroorlooft, zal men den goeden wijn niet benadeelen in de juiste schatting; hij moet hier geproefd worden, en laat zich volstrekt niet beschrijven. Gaven mij slechts de opschriften der onderscheidene hier voorkomende stukjes, beschouwingen, of overdenkingen, - hoe moeten wij dezelve noemen? - wij zouden meer dan ééne bladzijde gevuld hebben, en dit voor den Lezer zonder eenig nut. De Bijbel een Goddelijk Onderwijsboek, is de titel van het eerste korte vertoog, hetwelk, onzes inziens, overtuigend tot verstand en hart spreekt, en vooral daarom al aanstonds indruk maken moet, omdat het gerigt is aan hen, die ter goeder trouwe den Bijbel minachten, waarvan de mogelijkheid niet slechts voorondersteld, maar als eene daadzaak erkend wordt. Geheel dit vertoog is dus geschreven zonder eenigen schijn van verbittering of minachting. ‘Al heb ik,’ zoo eindigt hier de waardige Schrijver, ‘nu niet meer gegeven dan eenige wenken ter beschouwing

{==690==} {>>pagina-aanduiding<<}
van den Bijbel uit het regte oogpunt, en dus tot onzenuwing van zwarigheden, tegen hem ter goeder trouwe gekoesterd, zoo hoop en vertrouw ik toch genoeg gedaan te hebben, om hen, wien het om waarheid te doen is, op den weg te helpen, en achterdocht in te boezemen tegen alle, uit de hoogte gesprokene, bedenkingen te zijnen nadeele.’ - Een aantal opstellen van meer- of mindere uitgebreidheid volgen, hebben eene treffende Bijbelsche uitspraak of geschiedenis ten grondslag, en alle het doel en de strekking, om den Lezer te doen voelen: ‘Juist zoo als het hier geschreven staat, vindt gij het in uw' eigen' geest, in uw eigen leven, in uw eigen hart.’ Het is den Schrijver niet te doen om het bevestigen van leerstellingen, ook niet om zedeleer zonder dezelve, maar om, ten aanzien van beide, zuivere Bijbelwijsheid, als in den mensch en zijn leven voorhanden, te doen opmerken. Het spreekt van zelve, dat daardoor bij ieder vertoog het heilige boek hoog in onze schatting rijzen moet.
Hij, wien het enkel om moraal, of om ouder- of nieuwerwetsche dogmatiek te doen is, mag het boek ter zijde leggen; hij zou zich bij de lezing bedrogen zien, zoo ook hij, die hier eigenlijk gezegde uitlegkunde verwacht. Maar, wien het om overtuiging en warmte bij het lezen van den Bijbel te doen is, en gaarne, hoe meer hij veredeld en gezuiverd wordt door den Bijbel, dien Bijbel des te vlijtiger gebruiken en des te hooger waarderen wil, die leze dit boek, waarvan hij de lezing zekerlijk meermalen herhalen zal, en met ons de voortzetting, op welke hoop gegeven wordt, wenschen.
Het zal den Lezer intusschen gaan zoo als ons: bij de hooge waardering van het verstand, den smaak en het gevoel van den Schrijver, zal hem het eene stukje wel eens meer dan het andere behagen; maar hij zal tevens inzien, dat, den Schrijver zijn inzigt en gevoel te willen betwisten, vitterij en eene groote mate van onverdraagzaamheid zou kenmerken.
Het boek is voor den beschaafden stand gesteld. Wat stijl, toon en wijze van behandeling betreft, deze zijn

{==691==} {>>pagina-aanduiding<<}
hoog-ernstig; en mogen wij hetzelve, in dit opzigt, met de beste geschriften van den Duitschen ewald en den Joannes de Dooper van krom vergelijken. Wij gelooven, dat het de Lezers, die in gezegde Schrijvers behagen vinden, grootelijks zal voldoen, en tot wezenlijk nut en stichting zijn.

Specimen Literarium, &c. d.i. Letterkundige Proeve over het gevoelen van Socrates aangaande de Godheid, en wat hij door de Deugd verstaan heeft, enz. verdedigd, ter bekoming van het Doctbraat in de Letteren, door C.J. Brand, Kapenaar. Lugd. 1820. 8vo. pag. 36.

Een Recensent, ten minste die van dit werkje, leest altijd eerst de voorrede van een boek, waarover hij zijn oordeel gaat zeggen, omdat de Schrijver in de voorrede meestal eenige bijzonderheden opgeeft, welke den Recensent in zijn oordeel te stade komen. Zoo had de Heer brand het voornemen gehad, om eene Verhandeling te schrijven over de Wijsgeerte van Socrates, uit de Gedenkwaardigheden van Xenophon opgemaakt. Daarbij moesten aanmerkingen komen, in welke brand onder anderen onderzoeken zoude, in hoe verre de Leer van Socrates in de Treurspelen van Euripides zigtbaar is. Eindelijk wilde hij bij iedere stelling van Socrates die plaatsen van Diogenes Laërtius voegen, ter staving van het gevoelen van casaubonus, dat Diogenes veel uit Xenophon heeft overgenomen. Maar dit plan is door een schielijk opkomend vertrek naar de Kaap de Goede Hoop geheel verijdeld, zoodat de Heer brand met alle haast dit kleine werkje heeft moeten opstellen, als hebbende daartoe niet meer tijds gehad dan eene week. Wij hebben het met de noodige aandacht gelezen, en gelooven den Schrijver gaarne op zijn woord. Wij hopen intusschen, dat hij, behouden in het andere wereld-
{==692==} {>>pagina-aanduiding<<}
deel aangeland, lust en tijd moge vinden, om het bovengemelde plan, op eene wijze, zijnen aanleg en Leermeesters waardig, ten uitvoer te brengen.




Verhandeling over de Necrosis, gevolgd van eenige Waarnemingen, door F.J. ter Borgh, Stads Heel- en Vroedmeester te Groningen. Met vier Platen. Te Groningen en te Amsterdam, bij W. Wouters en L. van Es. 1821. In gr. 8vo. 186 Bl. f 2-12-:

Het voornaam oogmerk van den bekwamen Schrijver dezer Verhandeling is, het versterf der beenderen naauwkeuriger van andere, daarmede wel eens verwarde, beenziekten, inzonderheid van de afschilfering en het beenbederf, te leeren onderscheiden. Hij doet dit, zoo ons oordeel hier gelden mag, op eene voortreffelijke wijze; daar hij zich niet vergenoegt, de kenteekenen, welke hier ter onderscheiding dienen, op te geven, maar, door eene wetenschappelijke ontwikkeling van het ontstaan en den aard der kwaal uit ontleedkundige en physiologische beginselen, en door een aantal afdoenle waarnemingen, zoowel van hemzelven, als van anderen, de juistheid en het gewigt dier onderscheiding aantoont. Hij legt hierbij, zonder ijdelen pronk met geleerdheid, eene groote belezenheid aan den dag, en niet minder een helder oordeel, vaardig in het ware van het schijnbaar ware te schiften. Het ware of haastig beenversterf (necrosis vera, s. acuta), door louis het eerst voldoende onderscheiden, is, bij hem, in den oorsprong eene ontstekingsziekte van het inwendig beenvlies, altijd aan het gewricht aanvang nemende, en vervolgens zich snel langs de geheele lengte van het been verspreidende; deze ontsteking in verettering overgaande, wordt het been weggevreten, of sterft, door de vernieling van de tot hetzelve behoorende organen, af, terwijl het uitwendig beenvlies, betrekkelijk gezond gebleven, om het afgestorvene eene nieuwe beenachtige korst vormt. Bij de afschilfering is daarentegen het uit-
{==693==} {>>pagina-aanduiding<<}
wendig beenvlies aangedaan, en bij het beenbederf de zelfstandigheid van het been zelf. Deze twee laatste ziekten ontstaan door allerlei oorzaken op allerlei leeftijden, terwijl de ware necrosis aan dien leeftijd eigen is, wanneer de beenderen hunne vastheid reeds hebben, maar evenwel nog zeer voorzien zijn van vaten, en inzonderheid het vlies, hetwelk de hoofden aan het middelstuk
vereenigt, nog eene groote levenswerkzaamheid bezit. Deze ziekte wordt dan ook zelden boven het 20ste jaar waargenomen. - Met horn neemt onze Schrijver voorts nog een slepend of verborgen beenversterf aan, hetwelk meer overeenkomst met caries heeft, en zich tot de sponsachtige hoofden der beenderen bepaalt. Deze heeft bij oudere lieden plaats, of ontstaat, wanneer de ontsteking minder hevig is, en zich niet over de lengte van het been verspreidt. Dan ontstaat er eene beenige korst om het aangedane deel, en daar binnen woelt het bederf dikwijls jaren lang, tot eindelijk de scherpe stof de beenkorst doorbreekt, en het been zelf en de vaste deelen aandoet. - De Waarnemingen, aan het eind der Verhandeling geplaatst, en door eenige afbeeldingen opgehelderd, dienen tot staving van het voorgedragene, waarvan wij slechts eene flaauwe schers konden geven.
Ook de heelkundige behandeling dezer kwaal vinden wij hier doelmatig. Dezelve is, bij den eersten aanvang, als nog de pijn in de gewrichten woedt, zeer sterk ontstekingwerend. De Schrijver zag een goed gevolg van insnijdingen, op de pijnlijke plaats gedaan, waarbij dan de bloeding sterk onderhouden wordt.
De late doodelijkheid der Hoofdwonden komt den Schrijver voor, een' dergelijken grond te kunnen hebben als de necrosis, daar de ontsteking van het been, naderhand tot verettering overgaande, eene invreting van het harde hersenvlies en aandoening der hersenen zelve kan veroorzaken. De naauwkeurige kennis van den leeftijd, waarin deze gevallen meest plaats hebben, zoude, zoo als de Schrijver zelf zegt, hier veel ter beantwoording van dit vraagstuk afdoen.

{==694==} {>>pagina-aanduiding<<}

Wij wenschen en vertrouwen, dat dit werkje den bijval vinde, dien het verdient, en de waardige Schrijver daardoor aangemoedigd worde, ons meermalen met zulke leerzame bijdragen te beschenken.





Buffoni et Daubentoni figurarum avium coloratarum nomina systematica collegit H. Kuhl, Math. Mag. Phil. Nat. Doctor, edidit praefatione et indicibus auxit T. van Swinderen, in Academia Groningana Professor ordinarius. Groningae apud J. Oomkens. 1820. 4to. pp. 26.

Het is den beoefenaren der Natuurlijke Historie bekend, dat de beroemde buffon zich, bij zijne beschrijvingen, van geene rangschikking of systematische namen bediend heeft. Dit maakt het gebruik van zijn werk dikwijls moeijelijk voor dezulken, die hetzelve, en inzonderheid de afbeeldingen, vergelijken willen met die van anderen, of met de voorwerpen zelve, in de verzamelingen voorhanden, en systematisch gerangschikt. In deze behoefte is door den ijver van den Heere kuhl (thans op eene wetenschappelijke reis naar Indië), ten opzigte van de Vogelen, voorzien; terwijl de beroemde Groningsche Hoogleeraar van swinderen deze naamlijst nog veel bruikbaarder en algemeen nuttiger gemaakt heeft, door de bijvoeging van een register van de namen der vogelen, zoo als dezelve in de rangschikking van illiger voorkomen, met overwijzing op de platen van buffon. Aan de naauwkeurigheid van dezen arbeid, waarin deszelfs grootste verdienste bestaat, valt, na hetgene door genoemden Hoogleeraar in zijne voorrede berigt is, niet te twijfelen.





{==695==} {>>pagina-aanduiding<<}

Reis naar Perzië met het Russisch-Keizerlijk Gezantschap, in den jare 1817, door Moritz (Maurits) van Kotzebue, Russisch-Keizerlijk Kapitein, enz. Uit het Hoogduitsch vertaald. Met Platen. In 's Gravenhage, bij de Wed. J. Allart en Comp. In gr. 8vo. XVI en 264 Bl. f 3-12-:

Deze Reis van den jongen kotzebue (denzelfden, die met krusenstern de Wereld is rondgereisd) is belangrijk wegens de ronde en ongekunstelde voordragt eens krijgsmans, waarmede zij verhaald wordt; doch oudheid- en geschiedkundige ophelderingen wegens Perzië moet men daarin weinig verwachten. De tegenwoordige zeden, levenswijze en het karakter der Perzianen, alsmede de gesteldheid van Perzië, in zoo verre de Schrijver gelegenheid had dit alles waar te nemen, zijn aangenaam, en, zooverre wij volgens de getuigenis van andere hedendaagsche Schrijvers hebben kunnen nagaan, over 't algemeen naar waarheid voorgesteld. De Schrijver werd, als bestemd tot medelid van het groote Russische Gezantschap, hetwelk onder den Generaal yermoloff naar Perzië werd afgevaardigd, om den pas gesloten' Vrede door eenige minnelijke schikkingen te bekrachtigen, in 1816 naar Petersburg ontboden, en moest toen den Gezant, die vooruitreisde, naar Tislis, in Georgië, volgen. (Wij keuren het af, dat Schrijver en Vertaler gedurig het Russische woord Grusiën, in plaats van het algemeen bekende Georgië, bezigen. Het zou immers bespottelijk zijn, indien wij, in plaats van Nova-Zembla, Nowaja-Semlaja zeiden. En dit heet toch ook een Russisch land.) Moskow vond onze Reiziger toen reeds (in den zomer van 1816) weder geheel vernieuwd, en men zag nog slechts hier en daar sporen van paleizen, die merkteekenen van den brand droegen. (Dit is toch wat sterk! Volgens gelijktijdige Reizigers, zijn juist de paleizen des Adels het langst in puin gebleven.) De Cirkas-
{==696==} {>>pagina-aanduiding<<}
sische volkjes,
door welke heen men naar den Kaukasus moet, schildert de Schrijver als zeer hatelijke en asschuwelijke menschen; doch het bewijs, 't geen hij daarvoor bijbrengt, is de bloedwraak, die immers bij de meeste West-Aziatische volken in zwang is. (Op bl. 14 staat, dat de Mahomedaansche Regering hun verbiedt, maatregelen tegen de pest te nemen. Daar deze volkjes onder den Russischen schepter staan, zal dit wel eene drukfout en Godsdienst moeten zijn.) Akelig is de beschrijving der pest, die zich ook ten Noorden van den Kaukasus uitbreidt. De beschrijving der reis over dit gebergte is duizelingwekkend, echter niet zoo vreesselijk als die in de belangrijke brieven van mevrouw freygang. Zeer verschillend was ook beider toestand te Kobi, waar zij acht dagen lang ellende moest lijden, en kotzebue met de zijnen liedjes maakte, zong en smulde. Maar - het saisoen was toen beter, en het Gezantschap bestond uit mannen, en grootendeels uit krijgslieden. Zeer verschillend moest dus de indruk zijn op hen en op eene fijngevoelige, teedere vrouw. Op bl. 27 moet weder eene drukfout plaats hebben; althans wij begrijpen niet, hoe een berg in den Kaukasus, en een Russisch Generaal, aldaar wonende, beide Casebek kunnen heeten. - Merkwaardig is de beschrijving van Tiftis, en van de vechtpartijen aldaar (bl. 42). Deze stad en het geheele land moeten onder de Russische heerschappij merkelijk gewonnen hebben. Hoezeer wij den Heere van kotzebue gaarne een' enkelen misslag tegen de Geschied- en Aardrijkskunde vergeven willen, daar hij geen eigenlijk Geleerde is, kan het er toch in een' man, die de wereld heeft rondgereisd en Perzië bezocht, niet door, dat hij spreekt van eene Natie, ‘uit wier midden
jaarlijks een vijftigtal het besluit nemen, om eene reis naar het graf van mahomed te Mekka in de woestijnen van Afrika te doen’!!! (bl. 51.) Van zoo iemand kunnen wij geene diep indringende berigten nopens de Perzianen verwachten. Maar wij vernemen daden van de Russen, in hunne Oorlogen met Perzië, welke inderdaad onze

{==697==} {>>pagina-aanduiding<<}
hoogste bewondering wekken, en wel toonen, hoeveel Europesche beschaving en krijgstucht bij goeden wil tegen alle de onstuimige dapperheid en overmagt van Aziatische Barbaren vermag. Tweehonderd granadiers met één stuk geschut slaan zich door vele duizend Perzianen heen; 200 man houden zich een' geheelen dag staande tegen 10,000 Perzen, en 600 tegen 30,000 man dier zelfde Natie drie dagen lang. (De driedubbele vermeerdering met drie is hier echter op zijn minst wel zonderling.) De aanmerking van den Gezant, bij het overklimmen der tweede bergreeks van den Kaukasus achter Tistis: wij zien veel, en toch is het niets, in evenredigheid van het geheel, dat door éénen mensch bestuurd wordt, is waarlijk verheven, en geeft veel stof tot denken. Gelukkig, zoo die één een alexander is! - Erivan is de eerste Perzische plaats van belang, die de reizigers zien, en wordt onderhoudend beschreven. Maar reeds hier wordt de verwachting, althans van den jongen Schrijver, die vrij hoog gespannen was, door de wezenlijkheid alleronaangenaamst te leur gesteld. Hij meende, op goed geloof der oudere Reizigers af, een land te vinden, waar de nachtegalen onophoudelijk bruiloft met de roos vierden, (naar de uitdrukking der Perzische Dichters) en vond bijkans geene nachtegalen of rozen, noch zelfs lommer en groente: naakte, kale bergen, zoo ver het gezigt reikte, ondragelijke hitte, morsigheid, puinhoopen, en, in plaats der gedroomde heerlijke zuidelijke vruchten, niets dan onrijp ooft! - De hebzucht en knevelarij van den Sardar of Stadhouder van Erivan, vooral omtrent de arme Armeniërs, worden volkomen bevestigd door de getuigenis van den
Engelschman morier (in zijne tweede Reis), die kort vóór het Russische Gezantschap te Erivan was. Het gezigt op den Ararat, een der hoogste bergen der Aarde, moet treffend schoon zijn, en verhevene gedachten wekken: de aanmerkingen van kotzebue, die de geschiedenis van noach als minnesprookjes afscheept, zijn den Zoon van den Schrijver der Reis naar Italië waardig, waarin deze ook zijn

{==698==} {>>pagina-aanduiding<<}
ongeloof uitstalt. - De beschrijving van eenen Perzischen maaltijd bij den Sardar, waarbij een pannekoek voor servet en tafelbord dient, is regt grappig en onderhoudend. Maar de Schrijver vergist zich (bl. 119), wanneer hij de cochenille en kermes voor dezelfde verfstoffen houdt. Men weet, dat de eerste aanmerkelijk van de laatste verschilt, en een voortbrengsel der nieuwe, gelijk de kermes der oude wereld is, en de laatste verdrongen heeft. - Wat is ook Scandinavisch Azië? (bl. 137.) Het is jammer, dat zulke blijken van onkunde of vergissing de anders aangenaam lezende reis telkens afbreken. Ook over Persépolis (hetwelk hij trouwens niet gezien heeft) is de Schrijver dood oppervlakkig, en spreekt er van, als van eene weinigbeduidende zaak, daar deze allerbelangrijkste puinhoopen met geheel oorspronkelijke en alleen staande beelden en opschriften toch de aandacht van eenen chardin, de bruin, niebuhr, malcolm, morier, heeren, grotefend, en zoo vele andere Reizigers en Geleerden, geboeid hebben. Te Tauris aangekomen, prijst hij zeer den tot troonserfgenaam bestemden abas-mirza, wien ook morier en andere Engelsche Reizigers den grootsten lof toezwaaijen. Ons komt hij minder groot voor, omdat hij de Europesche krijgskunst in zijne Staten heeft ingevoerd, (waaromtrent men onuitputtelijk is in zijnen lof) dan omdat hij het stuk lands van een' ouden boer eerbiedigde, hetwelk de behoorlijke ronding van zijnen tuin belette, en 't welk de boer niet verkoopen wilde. Mogten zulke trekken van Europesche beschaving in den nacht van het Mahomedanismus doordringen! Het meer of minder geregeld exercéren is van weinig nut voor het volk. - Na eenig verblijf aan het
hof van Tauris, ging het Gezantschap verder, doch niet naar Teheran, maar, na eenig verblijf op het lustslot van den Kroonprins, Udgani, over Sangan, waar zij den broeder van abas, awdula-mirza, ontmoetten, en naar Sultanieh. Dit Keizerlijk lustslot vonden zij in eene even zoo treurige en kale landstreek gelegen als Udgani;

{==699==} {>>pagina-aanduiding<<}
hier verwachtten zij den grooten Schach, of Keizer van Perzië. Zeer gunstig is kotzebue's beschrijving van dezen Vorst, die, naar zijne berigten, niet alleen in geheel Perzië de waardigste man tot de Regering is, maar ook een van de drie groote mannen, welke Perzië heeft opgeleverd, nadir-schach, abas de Groote, en de tegenwoordige Koning feth-alichan. Welk eene rangschikking! De eerste leefde vóór 100, de tweede vóór 200 jaren, de derde thans. En was nadir een groot man? Waarschijnlijk dacht kotzebue aan de oude Koningen, eenen cyrus, nushirvan enz. niet. Volgens de Engelsche berigten, moet deze groote man alles behalve een zacht man zijn. Hij is misschien groot, in den zin, zoo als de Turksche Regering thans vaderlijk mag genoemd worden, gelijk lucus a non lucenda. Voor het overige moet die Vorst een Heilige zijn, bij zijnen Oom, den woesten Gesnedene, agamehemet-chan, vergeleken, die er vermaak in schepte, zijne eerste Ministers niet alleen zonder reden te slaan en te smijten, maar zelfs op hen te schieten (bl. 209). Voorts liep, wat de belangen des Gezantschaps betrof, alles in de beste orde af; de prachtige Russische geschenken werden door den Schach met bewondering beschouwd en aangenomen, doch - zeer armhartig beantwoord (hoewel de Schrijver zulks doet voorkomen, als buiten schuld van den Schach geschied), en de onderhandeling van den Generaal yermoloff tot een gelukkig einde gebragt (bl. 246). Hierop hadden de afscheidsgehooren plaats, en het Gezantschap vertrok langs denzelfden weg als het gekomen
was. Onze Schrijver heeft dus slechts een klein, en wel het noordwestelijke gedeelte van Perzië gezien, (Armenië en een gedeelte van Medië.) De schoone, maar brandend heete kust der Kaspische Zee, de hoofdsteden Teheran en Ispahan, Hamadan en Schiras, benevens Persépolis (of het eigenlijke Perzië) en het vruchtbare Korasan, heeft kotzebue niet kunnen beschrijven. Maar uit de nieuwere Engelsche Reizigers wordt deze gaping aangevuld, en wij zien daaruit,

{==700==} {>>pagina-aanduiding<<}
dat Perzië, sedert eene Eeuw van het in vergelijking weidadige bestuur zijner Sophi's beroofd, na 50 jaren burgeröorlogen, voor twee derden zijne steden en dorpen in asch en puin ziet veranderd, en zich heeft moeten buigen onder een uitheemsch Turkomansch geslacht, hetwelk de rampzalige overblijfselen der oude Perzische welvaart thans regelmatig uitplundert, en door zijne knevelarijen de arme inwoners zóó tot wanhoop drijft, dat zij naar de heerschappij der Russen verlangen. Hoe snel de steden vervallen, blijkt uit het volgende voorbeeld. Morier, die van 1810 tot 1816 zijne tweede Reis deed, spreekt nog van eene slad Sultanich; ten tijde van kotzebue, die in 1816 en 1817 reisde, bestond er niet meer van dan een puinhoop. De schatten der Koningen van Perzië zijn onmetelijk (in juweelen en andere kostbare gesteenten), maar een dood kapitaal; eenige voornamen zijn nog rijk, maar alle overigen doodärm. Men zet er, namelijk, geen geld om, noch geeft op rente, maar eet het kapitaal op, en leeft er van, zoo ver het strekken mag (bl. 231, 232). Waarschijnlijk is dit de vrucht der burgeröorlogen en der tirannije, die volstrekt alle vertrouwen en zekerheid van eigendom wegneemt: want vroeger was er toch wel omloop van geld. De beroemde Aziatische pracht, waarvan chardin, tavernier en thevenot gewagen, (en waarschijnlijk met grond) is ook geheel verdwenen. Kortom, het tegenwoordige Perzië staat tot het Perzië der zeventiende Eeuw, gelijk Rome onder den Paus tot Rome onder de antonijnen.
De vertaling dezer Reis is vloeijend; het werk is versierd met eenige goede platen in mezzo tinto, Perzische gezigten verbeeldende.





{==701==} {>>pagina-aanduiding<<}

Nieuwe Gedichten van Cornelis Loots, Ridder der Orde van den Nederlandschen Leeuw, en Lid van het Koninklijk Instituut. Te Amsterdam, bij J. van der Hey. 1821. In gr. 8vo. VIII, 152 Bl. f 3-12-:

Ziedaar, Sire, nog eenige dropjes van den uitgepersten citroen! Deze woorden van een groot Staatsman tegen den ondankbaren Despoot, dien hij diende, en die hem, met verachting, dus genoemd had; het was bij gelegenheid, dat hij hem eene allervoortreffelijkst gestelde Memorie overreikte, - deze woorden kwainen ons voor den geest, toen wij met het berigt van den Heer loots, dat hij de lier ging aan de wilgen hangen, tevens den heerlijken eersten zang op den Rijn lazen; en dansten ons niet minder voor de oogen, bij de keur van dichterlijke schoonheden, welke ons in dezen bundel worden aangeboden.
Wat is dat? vroeg inderdaad elkeen vol verbaasdheid, toen hij die.... nijdige tijding vernam. Hoe toch zal men haar anders noemen, daar zij ons nog even doet proeven, wat de rijke gunsteling des alkoesterenden Zonnegods in zijne voorraadkameren bezit, om terstond te zeggen: gij krijgt er niets meer van; iederen liefhebber der schoone poëzij, als 't ware, tot de straf van Tantalus veroordeelende? Sommigen meenden zelfs, (Apol, vergeef het hun! en, kan het zijn, schep uit deze duisternis licht, door den man zoo boos te maken, dat hij hen welhaast met daden weêrlegt!) dat de Dichter geene kans zag, om de opgevatte taak, der Rijnvaart, met eere af te werken. Doch anderen zeggen, - ja, wat zeggen ze ook? - de Heer loots zou miskend, verwaarloosd, mishandeld zijn..... door lieden, die één voor één misschien zoo veel niet gelden, maar tot zeker aantal vereenigd, en met een prachtig schild gedekt, der halve wereld schrik aanjagen. Is het zoo, dan levert het eene nieuwe bijdrage tot de belangrijke verhandeling, of Letterkundige Genootschappen, van de Retorijkers af, tot op de Likkersveemen, en voorts aan onzen tijd, meer goed of kwaad gedaan hebben, in opzigt zoo wel der schaving van de voortbrengsels, als der ingestelde ridderördes, die den een' een kruis op, en den ander', te gelijk, een in de borst planten, dezen bemoedigen, dien ter neêr drukken. Zeker heeft een man als loots.

{==702==} {>>pagina-aanduiding<<}
die onzen zangberg reeds het vierde van eene eeuw verheerlijkt; die, toen bilderdijk uitlandig was en feith stilzweeg, de pas begonnene wedergeboorte onzer schoonste dichtëeuw met alle kracht bevorderde, en helmers en tollens voorging met een' vuurgloed, die enkel uit eigene aandrift vloot; die sedert niet ophield, de bewondering van elken bevoegden regter te zijn, en nu nog - bijna zouden wij zeggen, hooger en zuiverder galmen dan ooit te voren slaakt, - zulk een man heeft aanspraak op alle de lauweren, die in den Hollandschen tuin of elders, ter eere van Neêrlands letterhelden, groeijen. Doch

Geen Zanger stoor' zich aan Fortuin, 
Of hare troetelkindren; 
Zij moet, zoo min ze één' Dichter schept, 
Één' in zijn vlugt verhindren. 

Wat ons betreft, wij hebben bij herhaalde gelegenheden de hooge verdienste van dezen Dichter, en tevens een en ander aangewezen, waarin hij, naar ons oordeel, of minder was geslaagd, of, in het algemeen, minder sterk scheen te zijn. Ten opzigte van het laatste spraken wij van zekere hardheid of ruwheid en verwaarloozing in sommige zijner Alexandrijnen, die daarentegen toch ook de verdienste hebben, van noch tot het eentoonige Catsianismus, noch tot het ander uiterste van verlies aller harmonie over te slaan (of over te springen). Het zou inderdaad niet vreemd zijn, en het behoorde niemand eenigzins minder gunstig van den man te doen denken, al werd deze aanmerking op nieuws door ons bevestigd; zoodat hij, die, in het begin onzer vernieuwde jeugd, door eigene kracht verrees, om voorwerpen van den dag te bezingen, door stoutheid meer dan door zachtheid gekenmerkt, in zijnen meest gewonen toon, naar ons gevoel, niet zoo liefelijk kweelde als dezulken, die bij meerdere vordering, als van het saizoen, geholpen daarenboven door eene zorgvuldige kweeking der grootste meesters, en in vreedzamer tijden, eerst ontloken. Is Virgilius grooter dan Homerus, omdat hij beschaafder is? Heeft Michaël Angelo, heeft Albert Durer (om nu eens bij de vreemden te blijven) te minder waarde, omdatze het karakter hunner eeuw dragen?
Onze taal bezit de eigenschap, dat vele woorden wille-
{==703==} {>>pagina-aanduiding<<}
keurig met eene zachte e eindigen, of die weglaten en op eene vokaal stuiten. De Dichters althans hebben vrijheid, om, zoo in dit opzigt, als in andere, met zekere willekeur te werk te gaan, naardat het, ja, de maat, en somtijds het onderwerp, maar ook de bijzondere trant vordert. En van deze gewoonte - die voor het overige in het gehoor, in den geest, in de bijzondere vorming vooral van den voorganger moet worden gezocht - hangt het gewis veelal af, dat hier meer kracht misschien, maar elders meer zachtheid, meer smelting wordt aangetroffen. Zouden sommige Amsterdamsche Dichters hierdoor zelfs niet karakteristiek verschillen van vele Rotterdamsche? Het is althans loots niet alleen, die deze gedachte bij ons heeft opgewekt. Ook is het er verre van daan, dat hij de liefelijkste en zangerigste poëzij geen meester zou zijn, wanneer hij zulks wil. Verscheidene zijner lierzangen zijn veeleer meesterstukken in dit opzigt, schilderende voor het gehoor, als voor de verbeelding, met klanken, als met kleuren.
De voornaamste stukken, in dezen bundel voorkomende, zijn: Lofzang op Frederik Hendrik, Hagar in de Woestijn, en Europa bij den ochtendstond der negentiende Eeuw; het laatste in lyrische maat. Deze gedichten bevatten alle een aantal schoonheden van den eersten rang. In het eerste is slechts eene enkele plaats, die op ons gevoel min aangenaam werkte. Het is daar, waar hij onder anderen zegt:

Ja, tegen al den trots, die opborlt in de ziel 
Van hen, op wie de breuk der goudwolk nederviel, 
Ja, tegen al hunn' waan, dat armer stervelingen 
Gewis uit lager' stam dan zij 't bestaan ontvingen, 
Is 't nut, dat soms een Vorst opdage in majesteit, 
En d'adeldom des gouds wegschuive in donkerheid. 

Immers de poëtische aandrift wordt hier zoo ligt genomen voor, en inderdaad bezoedeld met kleinere, persoonlijke aandoeningen. Althans, wij laten het gaarne aan onzen Dichter, om het zich ter eere of tot schande te rekenen; maar wij hooren anderen liever vloeken, schelden en tieren: hem voegen lof en liefde best. Daarentegen weten wij waarlijk niet, wat we kiezen zullen, waar beginnen, waar eindigen, om stalen van voortreffelijkheid uit dit stuk te nemen. De vergelijking van Maurits en Frederik bij Romulus en Numa, in

{==704==} {>>pagina-aanduiding<<}
het begin? 's Lands toesland, na des eersten dood? (bl. 14.) Den droom van Frederik Hendrik? (bl. 20.) Den vrede en luister van het vaderland daarna? (bl. 26.) Of, eindelijk, den bevalligen slot- en zegezang? De keuze is moeijelijk en de plaats weinig. Slechts dit uit den droom of de geschiedenis der vroegere, nog Spaansche tijden:

Hij zag Toledo's vuist nog de ijsren moordbijl zwaaijen, 
En hoofden van den hals, als graan van stoppels, maaijen; 
Het strafschavot gereed, de houtmijt in den gloed, 
Het land alom doorweekt van tranen en van bloed; 
De kerkers volgepropt, en leêg de tempelzalen; 
De priesters in de weelde, en heel de kudde aan 't dwalen; 
't Geweld ten zetel, en het oproer overal; 
Geen' vader voor het volk, maar beulen zonder tal; 
Verwezen deugd in 't kleed van duivelen gestoken, 
En duivels in de kap van monniken gedoken. 

Het tweede stuk is, overeenkomstig het onderwerp, op zachteren toon gestemd. Wij voor ons zouden verkiezen iets nader bij het Bijbelsche verhaal te blijven, vooral ten aanzien der onmiddellijke aanleiding tot het banvonnis over moeder en kind. Intusschen moeten wij verklaren, dat de vinding van den Dichter hier zeer vernuftig is, en dat hij ook met uitstekend beleid al de hardheden tegen Abraham aan de bedroefde moeder heeft in den mond gelegd. Omtrent de aanwijzing van de bron door een' wezenlijken of ingebeelden Engel verbeelden wij ons eenige weifeling te bespeuren, die den Dichter niet gunstig is. Voor het overige oordeele men van trant en verdienste naar deze waarlijk schilderende beschrijving:

Het aardrijk was elk vrij, geen grond nog afgewogen, 
Zoo duur, alsof hij waar van aadren gouds doortogen. 
Het schaap zworf henen, waar de malsche klaver riep, 
Of waar 't, bij Mamrés eik, of elders veiligst sliep; 
Of zocht de wellen op, door 's herders spa gegraven, 
Of 't beekje, dat het lokte, om milder zich te laven, 
En sprengde al spelend daar zijn hagelwitte vacht, 
Nog door geen schaar gedund, en als het dons zoo zacht. 
Dan huppelde de kudde, en schoor der kruiden knoppen, 
En ringswijs blonk zijn wit om donkre heuveltoppen. 
De hooge kemel ging, in 't lage der vallei, 
Bij 't vreedzaam rundervee, ter rustplaats en ter wei, 

{==705==} {>>pagina-aanduiding<<}

Of sliep in schaauw des palms, en liet zich vrolijk wekken, 
Om, met de draagbre stad beladen, heên te trekken: 
Want muur noch poort was toen bevestigd in cement. 
Het huis van knecht en heer was de uitgespannen tent, 
Die met geen dompig dak, noch digtgesloten deuren, 
De wasems buiten hield van zoo veel balsemgeuren, 
Die, uit het amberbosch gewaaid van alle zij, 
De lucht doorzweefden in een wolk van artsenij. 
Dan werd, zoodra de grond zijn schatting had gegeven, 
En rusttijd noodig had, de kudde heêngedreven, 
Een andre wei gezocht; al 't volk kwam op de been: 
Hier dreef een herdrendrom de schapendrift bijeen, 
Verspreid en hier en ginds, op heuvlen en in dalen; 
De schoot der herderin droeg 't lam, geraakt aan 't dwalen, 
Een forscher stem dreef rund en stuggen ezel voort, 
En bragt den wilden hals in dwang van zeel en koord. 
De maagden repten zich, en pakten zaam en bonden 
Bijeen, wat voor den togt het noodigst werd bevonden. 
Straks viel de gansche stad en al de huizenbouw 
In een; de wand verkeert in plooi en kreuk en vouw; 
En om den stijl gerold, wordt huis en huissieraden, 
Op 't dier, dat reeds gedwee zijn kniën boog, geladen: 
Zoo wandelt heel de stad, die fluks nog vast bestond, 
Op 's kemels rug gepakt, het slingrend bergpad rond. 
Verkleend, verdund voor 't oog, de togt in steiler sporen, 
Gaat ze eindelijk geheel in 't wolkgewest verloren, 
En doet aan de andre zij, als luchtgespook, zich op, 
En daalt ontzaglijk van den hoogbeklommen top. 

Het derde stuk verstomt alle berisping, maar maakt ook de keuze van een staal bijna onmogelijk. In het Koninklijk Instituut gelezen, mag het te regt koninklijk heeten! Dan, geheel zamenhangend, één adem, en niet regt te verstaan, althans te waarderen, wanneer het eene deel van het andere gescheiden wordt, zouden velen bovendien, bij de gewone stemming der menschelijke gemoederen, zoodra de eerste geestdrift over herwonnen zegen is vervlogen, vergetende dat het een dichtstuk is, met prozaïsche klagten of schimplachjes daartegen te velde trekken, en..... wij verachten zulk een' strijd.
De rest bestaat uit kleinere, meestal reeds bekende stukjes. Diegene, welke nog niet in druk zijn uitgegaan: een Lier-
{==706==} {>>pagina-aanduiding<<}
zang, benevens Hagar bij eene prijsuitdeeling aan Schilders gebezigd; Nieuwjaarszangen en Nieuwjaarswensch door de kinderen van het Aalmoezeniers-weeshuis; nog een gelegenheidsvers, en eene soort van puntdicht, verdienen allezins in dezen bundel geplaatst te wezen.
Wat de Opdragt aan....., het laatste stuk van allen, betreft, er is veel geest in dezelve. Doch, of dergelijke spelingen van een levendig vernuft den Dichter vele vrienden zullen bezorgen, willen wij liefst niet beslissen. Men plagt hier en daar wel de klokken te luiden, om het onweêr te verjagen; maar de natuurkundigen zeggen, dat men het er mede lokt: misschien ging het den Heer loots ook zoo, ten aanzien van de bui, die zijne snaren (volgens boven genoemde gissingen) zou doorweekt en bedorven hebben.
Eindelijk vinden wij hier en daar ook proza; en deze bewijst wel aan de eene zijde, dat de Schrijver niet zeer gewoon is, dezen eenvoudigen mantel, als van zelve, in fraaije en natuurlijke plooijen te doen vallen; doch tevens, dat hij een zeer goed en levendig begrip heeft van de schoonheden, voor welke ook deze dragt vatbaar is: hetgeen men zeker van elkeen niet kan zeggen.
Dat, in allen gevalle, ons afscheid slechts een tot wederziens zij, mag wel een algemeene wensch heeten. Ja, kon de Heer van der hey haast besluiten, om ons ook allo werken van loots in een klein, goedkoop formaat te bezorgen, hoe veel meer zou nog 's Dichters heerlijk kunstvermogen worden genoten en geprezen!




Verhandeling over het Nationaal Nederlandsch Gezang. In twee Voorlezingen, gedaan in de Rotterdamsche letterkundige Maatschappij: Verscheidenheid en Overeenstemming, door J. Robbers, Organist en Klokkenist te Rotterdam. Te rotteidam, bij N. Cornel. 1820. In gr. 8vo. 99 Bl. f 1-:-:

Een belangrijk onderwerp wordt hier, eenvoudig, maar met zaakkennis, door eene zeer bevoegde hand behandeld; zoodat wij hartelijk wenschen, dat deze Verhandeling de opmerkzaamheid trekken zal van het Nederlandsch, en vooral ook van het Hervormd godsdienstig Publiek, en dat de Heer Staatsraad, Directeur-generaal van den Hervormden en andere

{==707==} {>>pagina-aanduiding<<}
Eerdiensten enz., aan wien dezelve wordt opgedragen, en wiens goede stemming voor alles, wat den Godsdienst bevorderen kan, hier den welverdienden lof ontvangt, weldra in de gelegenheid zijn zal, om zijne veelvermogende hand te leenen ter daarstelling eener algemeene en zoo gewenschte verbetering bij het Kerkgezang, een zoo belangrijk deel van den Eerdienst.
De verdienstelijke Maatschappij Tot Nut van 't Algemeen heeft, vóór eenigen tijd, met eeregoud bekroond eene beantwoording van hare prijsvraag ter verbetering van het Nationaal Nederlandsch Gezang door het Schoolönderrigt; onder de mededingers behoorde de Heer robbers niet, en hij wil ook geenszins deze zijne Voorlezingen beschouwd hebben als tegen de bekroonde Verhandeling van den Heer n. van der reiden ingerigt, even weinig als hij op dezelve eene lofrede maken wil. Hij verschilt in meer dan één opzigt van dien Schrijver, maar gaat zijnen eigenen gang bij den arbeid, tot welken hij zich bij Verscheidenheid en Overeenstemming vond opgewekt, en tot de uitgave van welken hij eerst nu besloot, daar de Synode der Hervormden, door derzelver aanschrijving van 11 Julij 1817, in de verbetering van de openbare hulde aan het Opperwezen door Zang- en Toonkunst groot belang toonde te stellen. De Voorrede is, zoo ten aanzien der verlangde beurtzangen, als der redenen van het nog maar geringe der medewerking tot dit verlangen, lezenswaardig. Het onderwerp der beide Voorlezingen is: de Zangkunst in het algemeen, en ons Nationaal Nederlandsch Gezang in het bijzonder; en wordt in dezelve gehandeld, 1.) over den zang in het algemeen, de afkomst en oorsprong van het woord; den zang van andere volken, en het gebruik, dat er door alle tijden, en bij alle volken, van den zang gemaakt is; 2.) meer bepaald voorts en opzettelijk over ons Nationaal Nederlandsch Gezang, vergeleken met dat van andere natiën, en aanwijzing der middelen ter verbetering; 3.) eindelijk (en hieraan is geheel de tweede Voorlezing toegewijd) over het Godsdienstig Gezang; hier wordt ons Nederlandsch godsdienstig zingen beschouwd, met dat van andere volken, en bijzonder met het godsdienstig gezang van onze Roomschkatholijke Medechristenen, vergeleken, en ter
verbetering van het godsdienstig gezang der Protestanten, bijzonder dat der Gereformeerden, worden belangrijke wenken gegeven.
Wij wenschen deze voor elk verstaanbare en belangrijke

{==708==} {>>pagina-aanduiding<<}
herinneringen, aanwijzingen en opwekkingen in vele handen, bevelen dezelve vooral ook iederen Organist aan, die de zingende Gemeente door het orgelspel leiden moet, en twijfelen geenszins, of menig Leeraar, voorganger en leek vindt zich door de lezing opgewekt, om handen aan het werk te slaan, en te doen in zijnen kring, wat hij kan. Het boekje geeft bij de lezing vermaak, en men zal er veel in aantreffen, algemeen minder bekend of vergeten, hetwelk echter verdient, dat men het kenne of herinnere. Veel konden wij er van aanstippen, maar verwijzen liever naar het werkje zelve, dat zeer lezenswaardig is. Het volgende, niet geheel, maar toch bij menigeen' onbekend, zij ter kleine proeve:
‘In het jaar 1024 vond zekere Monnik, guido aretinus, het vijfstrepig notenstelsel, in plaats van de zeven punten, welke tot dien tijd toe in gebruik waren; zijnde de noten, niet vóór den jare 1338, door eenen jean de muris, Doctor der Sorbonne te Parijs, uitgevonden. Hierbij voegde de genoemde aretin de benamingen van ut, re, mi, fa, sol, la, ontleend uit de voorste lettergrepen van den bekenden Latijnschen Lofzang ter eere van den heiligen joannes:
Ut queant laxis Resonare febris, Mira gestorum Famuli tuorum Solve polluti Labii reatum,

Sancte joannes!
De zevende letter ci heeft hij er bijgevoegd, naardien dezelve in den genoemden Lofzang niet begrepen was. - Deze uitvinding is, bijzonder voor de Zangmuzijk, van de grootste nuttigheid geweest.’

Tafereelen uit het wezenlijke Leven. Naar het Engelsch van Mistress Opie. In II Deelen. Met Platen. Te Amsterdam, bij C.L. Schleijer. In gr. 8vo. Te zamen 525 Bl. f 5-16-:

‘Voor hen, die het avontuurlijke, overdrevene en onwaar-
{==709==} {>>pagina-aanduiding<<}
schijnlijke in romans beminnen, zijn deze onopgesmukte, geleidelijk geschrevene verhalen zeker geen smakelijk geregt,’ zegt het voorberigt; en deze lofrede mogen wij grootendeels toestemmen, alhoewel alles hier juist niet door den hoogsten trap van waarschijnlijkheid gekenmerkt wordt. Maar de schrijftrant is bevallig en fraai, en eene goede zedelijke en het menschengeluk inderdaad bevorderende strekking geeft aan deze opstellen eene groote waarde.
Ella Mordaunt, of de schijn is tegen haar, is het opschrift van het eerste verhaal, en Ella had inderdaad den schijn eener coquette; dan, de minnaar van hare keuze, hoezeer eerst door dien schijn afgeschrikt, leerde haar kennen in hare innerlijke waarde. Een verborgen vijand blies hem echter, door namelooze brieven, achterdocht in; en, hoezeer de wel jaloersche, maar edelmoedige man den laaggeestigen achterklap diep verachtte, was echter ook nu de schijn zoo geheel tegen Ella, dat hij zich wel te haren nanzien bedriegen moest, te meer, toen een zijner brieven vermist werd, en daardoor de met regt gevorderde opheldering achterbleef. Dien ten gevolge kostte eene gevaarvolle zending bij de krijgsmagt in de Indiën, dien hij ten gevalle van eenen vriend op zich nam, den wanhopenden minnaar weinige opoffering. Bij zijne terugkomst, na vele gevaren en wonden en gevangenis, vindt hij zijne nu arme minnares, als de verzorgster zijner almede verarmde moeder, hem volkomen waardig en trouw; terwijl nu de opheldering mede niet achterblijft. Dit verhaal, hetwelk zich tegen den schijn wachten doet, is onderhoudend, maar toch avontuurlijk genoeg; en het rijk en arm en wederom rijk worden van verscheidene der handelende personen, zoo als dat hier voorkomt, houden wij niet voor het minst onwaarschijnlijke.
Het tweede: De geheimvolle Onbekende, heet eene ware geschiedenis, en heeft geene inwendige blijken, welke ons nopen zouden, dit te betwijfelen. Het schoone verhaal waarschuwt krachtig tegen de ijverzucht, en de onberadene stappen, waartoe deze leidt. Het is waar, de ijverzuchtige jonge vrouw kon niet gissen, dat zij, op welke hare verdenking viel, de zuster was van haren echtgenoot. Zij verliet hem; en, hoewel haar geweten haar beangstigde, - en dit was de grond en oplossing van het raadselachtige in haar karakter, - wreekt zij zich, door zich dood te houden, en gaf aan eenen anderen man hare hand. Eindelijk loste zich al het

{==710==} {>>pagina-aanduiding<<}
geheimzinnige op; maar het moeijelijke tusschen de beide mannen verviel, daar de afgemartelde vrouw die opheldering slechts weinige uren overleefde. De les ook, dat echtgenooten voor elkander eigenlijk niets moesten geheim houden, vait hier tevens duidelijk in het oog.
Lady Anna en Lady Johanna is een nog leerzamer verhaal. Grooter zedelijke kracht en innerlijke waarde had de eerste, meerdere innemende bevalligheid de andere dezer schoonen; de Heer Percy leerde te laat de eerste van deze zijne nichten boven de laatste kiezen, met welke zijn huwelijk diep ongelukkig zou geweest zijn, hadde niet Lady Anna, die allengskens ook hetgeen haar minder behagen deed uit beginsel had afgelegd, de dwaasheden der goedhartige, maar ligtzinnige en onbegrijpelijk spilzieke en verspillende echtgenoote, met groote, edelmoedige opofferingen vergoed. Lady Johanna vond den dood door de hand eener wanhopende vrouw, welker man, in wanhoop, dat de rijke, spilzieke Lady hem zijn welverdiend loon onthield, zichzelven had omgebragt. Onwettig, maar welverdiend, vindt ieder lezer deze wraak. Men leze en behartige dit treffend en door eene meesterlijke pen keurig uitgewerkt verhaal!
Treurig is de laatste geschiedenis: Austin en zijne Vrouw, te toegevende ouders; den braven, goedhartigen man treft echter deze beschuldiging minder, daar zijne vrouw de eerste bewijzen van logen en diefstal van het ongelukkig kind, dat eindelijk, een roover geworden, onwetend zijne eigene moeder vermoordde, voor hem verborgen hield. Minder, echter, was deze zoon nog verachtelijk en innerlijk flecht geworden, dan die van eenen huisvriend, wiens juist tegenovergestelde, al te harde opvoeding al het gevoel van liefde voor den vader in de kiem verstikt had, en die zonder berouw en den vader vloekende stierf. Dit geheele verhaal, dat voor uitersten bij de opvoeding moet doen wachten, zij een baken in zee! Het is zeer menschkundig en leerzaam, maar akelig; gelijk de gevolgen eener verkeerde opvoeding, zoo niet eene hooge verborgene hand de menschelijke zwakheid en dwaasheid verschoonend en genadig te gemoet komt, altijd akelig zijn.


{==711==} {>>pagina-aanduiding<<}

Vertellingen en Tafereelen uit het Huisselijke Leven, voor de beschaafde Jeugd; door Dr. C.W. Spieker. Naar het Hoogduitsch. Met gekleurde Platen. Te Haarlem, bij de Wed. A. Loosjes, Pz. 1820. In kl. 8vo. 164 Bl. f 1-5-:

Verhalen uit de Geschiedenis, voor de beschaafde Jeugd; door Dr. C.W. Spieker. Naar het Hoogduitsch. Met Platen. Te Haarlem, bij de Wed. A. Loosjes, Pz. 1820. In kl. 8vo. 196 Bl. f 1-10-:

Beide deze boekjes maakten één geheel uit in het oorspronkelijke: de splitsing deed echter geen nadeel, daar reeds de titel aanwijst, dat zij van elkander, wat den inhoud betreft, onafhankelijk zijn; en op deze wijze maakt men dan zijnen kinderen tweemaal een aangenaam en nuttig geschenkje.
No. 1. heeft negen verhalen van onderscheidene waarde en bewerking; het eene is vertelling, het andere brief, een ander wederom gesprek, en alle zijn onderhoudend en leerzaam; iedere les kunnen wij onderschrijven, behalve de volgende, bl. 121: ‘Ontmoet gij op uwe reize eenen versmachten, breng hem eenen dronk verkoelend water, en laat hem in de wilderuis alleen, opdat hij geene prooi der wilde dieren worde,’ waar wij echter duidelijk eene drukfout zien, die wij eeniglijk opmerken, om te toonen, dat wij het boekje, van hetwelk wij gunstige melding doen, ge heel doorlezen hebben, alhoewel wij geene ruimte hebben om uit te weiden of bijzonderheden aan te stippen. Hetgeen ons vooral ook bevalt, is de herinnering hier en daar aan den gruwel van den Franschen tijd, en aan den eindelijk heiligen strijd, waaraan wij zoo gaarne, en om zeer goede redenen, de jeugd herinnerd zien; en welke herinnering wij vreezen, dat welligt te spoedig vergeten wordt. De woelzieke Franschjes toch, met hunne gladde tong, en wier spraak tot eene beschaafde opvoeding onontbeerlijk wordt geacht, mogen wij, voor het volgende geslacht vooral, wel wat merkbijten! - De prijs van het boekje doet reeds van zelve vermoeden, dat de plaatjes juist niet zeer kostbaar noch uitnemend zijn. Die in
No. 2. zijn ongekleurd, en voldoen ons beter; de verha-
{==712==} {>>pagina-aanduiding<<}
len zijn uit de geschiedenis ontleend, behelzen alzoo waarheid, en mogen tot het onderzoek der geschiedenis uitlokken. Zij zijn welgekozen, en er is gezorgd voor afwisseling en verscheidenheid. Bij de verplanting van dit werkje op onzen vaderlandschen grond had nog wel de inlassching van een en ander uit onze rijke vaderlandsche geschiedenis gevoegd. Over 't geheel geven wij aan dit boekje denzelfden lof als aan het eerstgenoemde, en meenen, dat de Schrijver, reeds door vroegere boekjes voor de jeugd ook bij ons bekend, zijne achting bij onze aankomende kinderen op nieuws heeft bevestigd.

Gezellige Avonden in de Pastorij te Meinau, door F. Jacobs, Professor te Gotha. Uit het Hoogduitsch. Te Haarlem, bij de Wed. A. Loosjes, Pz. 1820. In kl. 8vo. 198 Bl. f 1-16-:

De druk is bijzonder zindelijk, en de plaat tegen over den titel bevalt. Een onderwijzend en onderhoudend gesprek van vader, moeder, grootvader en eenige kinderen is geene nieuwe vinding. Hier en daar is wel wat onwaarschijnlijks. Over 't geheel, echter, zijn de gesprekken onderhoudend en goed, en zullen de kinderen ten goede vormen, leeren, en vermaken. Het komt ons echter voor, dat men geen Professor te Gotha behoeft te zijn, om zulk een boekje te kunnen schrijven, en dat meer dan één Professor aan onze Hoogescholen, of ook iemand van minder geleerdheid en rang, zoodanige gezellige Avonden wel, onder een kopje thee en een pijpje, vervaardigen kon.

Bl. 669. reg. 19. staat mij, lees u. Bl. 675. reg. 31. staat goed, lees goud. Beide echter, zoo wij wèl zien, drukfonten in het oorspronkelijke.



{==1==} {>>pagina-aanduiding<<}

Mengelwerk.

Over den strijd tusschen het goede en kwade in de overleveringen der volken. (*)

Wanneer men alle, ook de meest uiteenloopende en verwijderde, overleveringen der Volken inziet, zoo ontdekt men daarin met verwondering de staving van cicero's gezegden: ‘dat er geen Volk of Menschengeslacht is, hetwelk niet een inwendig gevoel der Godheid bezit; en dat allen erkennen, dat er iets overblijft voor hen, die uit het leven scheiden.’ Inderdaad zal men ook nu nog, na de oneindige uitbreiding der wereldkennis sedert cicero's tijden, buiten de allereerste, bijna tot dierlijkheid vervallene Barbaren, geen Volk aantreffen, hetwelk niet eenig bovenmenschelijk magtig Wezen over zich erkent, of aan een ander leven, hoe en waar dan ook, gelooft. Maar er is een derde leerstuk, waarin de meeste Volken, ruwe zoowel als beschaafde, overeenstemmen, en hetwelk tot nu toe minder opgemerkt is: de strijd tusschen het Goede en Kwade, wel in allerlei vormen, onder allerlei verzinnelijkte beelden, zelfs met de staatkunde ineengeweven, maar toch altijd zóó voorgesteld, dat het denkbeeld van twee afgescheidene, tegen elkander vijandige Rijken daarin heerscht. Mijn oogmerk is, om over deze groote en gewigtige stof - hier niet uit te putten, (hetwelk meer dan één boekdeel vereischen zou) maar even aan te stippen - voorbeelden van dat geloof bij de meestbekende Volken aan te wijzen, en dus tot eene meer grondige behandeling op te wekken.
Deze strijd dan heeft plaats tuschen Wezens, magtiger

{==2==} {>>pagina-aanduiding<<}
dan de mensch, en menschen, die, of de partij der goe de, of die der kwade Wezens omhelzen. Het begrip van het eeuwig en wezenlijk onderscheid tusschen het booze en goede is dus, wanneer wij bewijzen kunnen, dat de Volken deze overleveringen of elk zonder afspraak hebben ontvangen van hunne vroegste Voorouderen, (tot hoe hoog de oorsprong van dezen dan ook moge opklimmen) of dat zij allen uit eene gemeenschappelijke bron hebben geput, geene uitvinding der staatkunde; het ligt diep in de menschelijke natuur ingeweven, en is van dezelve onafscheidelijk. Wij hebben dan slechts te bewijzen, dat dit denkbeeld op Aarde het algemeenste is, en in de meeste stelsels van Godsdienst heerschte.
In Indië moge de dienst van den éénen waren God, volgens zijne werking in de Elementen, (even als bij de oudste West-Aziatische Volken, die de oude overlevering verbasterden) de vroegste geweest, en in de Vedams geleerd zijn; reeds zeer vroeg ontsprong uit dezen dienst de leer der Emanatie, of uitvloeijing van de Godheid; - een stelsel, waarin alles slechts goed is, in zoo verre het onmiddelijk uit God komt, en tot God wederkeert; waarin onze zielen slechts vonken der Godheid, eenzelvig met haar zijn, en eenmaal weder in haren schoot moeten worden verzwolgen, in zoo verre het inwonende kwaad zulks niet belet; waarin, volgens de schromelijkste overdrijving, zelfs de persoonlijkheid, het denkbeeld van ons eigen zelfstandig bestaan, als eene hoofdbron van dat kwaad wordt beschouwd, van hetwelk men zich door gestrenge boetedoeningen, zelfkastijdingen, en onbepaalde gehoorzaamheid aan den wil der Godheid, om dus hier reeds één van wil, en eenmaal eenswezig met haar te worden, moet bevrijden. Maar het volharden in het kwaad straft zich zelve: door gedurig meer en meer op zich zelve te staan, aldus van God af te vallen en af te wijken, wordt de ziel verduisterd, dierlijk, en slechts geschikt, om in onredelijke wezens te wonen. Ziedaar de leer der Zielsverhuizing, met die der uitvloeijing uit God ten naauwste verwant. De wereld ligt dus (volgens deze leer) in het

{==3==} {>>pagina-aanduiding<<}
booze; zij is van God afgeweken, en zinkt gedurig dieper en dieper weg in eigenbaat; doch de mogelijkheid der terugkeering is ons niet benomen: door vereeniging met God, door rigting van onzen geest op het Wezen aller wezens, den oorsprong van het goede, door verzaking van ons eigen Ik, kunnen wij eenmaal terugkeeren in zijnen zaligen schoot; slechts het volhardende booze zal eeuwig ongelukkig blijven. Ziedaar de leer, die ook in China doordrong, die pythagoras naar Griekenland bragt, en in de duistere vormen van Eenheid en Tweeheid omzwachtelde, tot dat plato haar met al de kracht zijner welsprekendheid tooide, en hare ruwe vormen niet den Griekschen beitel verzachtte (*).
Maar naast deze leer der uitvloeijing, die reeds in het aloude wetboek van menoe voorkomt, staat die der twee beginselen (†). Hiertoe behoort een zeer aanzienlijk gedeeite der aloude Indische fabelleer, reeds in hunne twee groote heldendichten; wij zien den strijd van God den Behouder, (den tweeden persoon der Indische Drieenheid) onder allerlei gedaanten, met verschrikkelijke reuzen en tirannen, die de wereld verwoesten of teisteren. Nu eens als de goedaardige rama, dan als de herderlij-
{==4==} {>>pagina-aanduiding<<}
ke, beminnende krischnoes, altijd voert hij strijd tegen de bovenmenschelijke, kwaadaardige vijanden der wereld, en ontfermt zich doorgaans der zwakken. Nog sterker blinkt deze leer uit in de Poerana's, of latere (hoewel nog altijd zeer oude) verklaringen der Indische Godsdienstleer. Driemaal heeft het kwaad in de wereld de overhand gehad, en driemaal heeft God haar door het water, of opening van de ingewanden der Aarde, gestraft, waaruit slechts enkele goeden gered werden. Dit vierde, diepgezonkene tijdperk, waarin ook het kwade (nog veel meer dan in een der vorige) de overhand heeft, zal eenmaal door vuur vergaan (*).
De leer der twee beginselen is echter in Indië slechts een flaauwe afdruk van het gestrenge denkbeeld der afscheiding van goed en kwaad, hetwelk bij de Perzen heerschte, en door zoroaster, die onder darius hystáspes leefde, waarschijnlijk slechts vernieuwd werd. Hier is een stellig Rijk des Lichts en der Duisternis; een Rijk van den goeden God ormuzd, en deszelfs verhevenste voortbrengsel mithra, tegen den kwaden God ariman (die eerst 3000 jaren na de schepping te voorschijn kwam) en deszelfs dienaren. Deze vreesselijke strijd wordt niet minder op Aarde, dan in de bovenzinnelijke Wereld gevoerd, en de eerste is het beeld van den laatsten. De treffendste schildering daarvan vertoonen ons de heldenliedereu der oude Perzen, door dichterlijk genie nog uit de algemeene verwoesting door de Arabieren gered. Na eenen reeds hevig gevoerden strijd tusschen de eerste menschen, door God geschapen, en ariman, beklimt djemschid, de Vader zijns Volks, den troon. Toen telden de menschen nog hun leven bij Eeuwen; hun geluk was onder dezen Edelen bijkans zonder inmengsel van kwaad; ariman scheen gebonden. Daar verblindt de trotschheid het harte van djemschid, dat hij God vergat, en alles toeschreef aan zich zelven.

{==5==} {>>pagina-aanduiding<<}
Nu had de Booze weder magt op hem, verleidde den jongeling zohak tot vadermoord, oproer, en gaf hem de zegepraal op djemschid, wien een deerlijk einde te beurt viel. Zijne nakomelingen moesten vlieden voor de magt der duisternis en der boosheid, duizend jaren, tot dat uit het Oosten een Redder verscheen, feridoen de Schoone, die een einde maakte aan het Rijk des Gewelds, en zohak den draak vastketende in een berghol. Andermaal scheen het Goede volkomen te zegevieren; dan ach! uit deszelfs eigen' schoot moest zijn gevaarlijkste vijand verrijzen. Feridoen had drie Zonen, een' goeden, twee boozen. De twee laatsten vereenigen zich, om den goeden het erfdeel, hem door hunnen Vader geschonken, (het derde deel des Rijks) te ontnemen: de goede jongeling komt tot hen, om vrijwillig afftand te doen, maar wordt door den wilden thur vermoord. Van nu af is de eeuwige oorlog tusschen Iran, het Rijk des lichts en der deugd, en Toeran, het Rijk der duisternis en der boosheid, beslist. Van wederzijden staan helden op, vertegenwoordigers en voorvechters van het goede en kwade: onder de eersten munt roestam uit, de heilaanbrenger, gelijk onder de tweeden afrasiab, de eeuwige vijand van Iran. Zoo wordt de strijd van zohak en feridoen, doch nu voor langen tijd, vernieuwd, tot eindelijk afrasiab voor de slagen van chosroe bezwijkt, en, na een leven van vele Eeuwen, sneuvelt. Al sterft dan ook roestam zelf naderhand, ariman zal toch de zege niet wegdragen: eenmaal zal ormuzd alleen heerschen; ariman wordt vernietigd, of - verbeterd. De zeven troongeesten van ormuzd zijn de Amschaspands, die
van ariman de Divs (Duivels), even als in Indië, die elk eene menigte legers van geesten rondom zich hebben. Alles op de wereld behoort tot het Rijk van ormuzd (reine menschen, dieren en gewassen), of tot dat van ariman (slechte menschen, vergiftige en schadelijke planten en dieren). Heiligheid, deugd en vlijt, ten nntte der menschen, zijn, benevens de door zoroaster's

{==6==} {>>pagina-aanduiding<<}
wet voorgeschrevene plegtigheden, de éénige middelen, om uit het Rijk der duisternis tot dat des lichts te worden overgebragt. Immers het licht is het zuivere, verhevene beeld der goede en heilige Godheid, gelijk de duisternis dat van den oorsprong des kwaads.
Wanneer wij ons van deze, bij uitstek consequente en voor de zedelijkheid bevorderlijke, Godsdienstleer tot die der Egyptenaren wenden, zoo is het onderscheid in vorm, geest en strekking onmetelijk groot, maar de strijd tusschen Goed en Kwaad blijft daarin heerschen. Osiris, de goede God, en isis, deszelfs Echtgenoote, die aan de menschen niets dan weldaden bewijzen, hun den landbouw leeren, hen door wetten en Godsdienst beschaven, worden benijd en vervolgd door eenen ondeugenden Broeder, typhon. Het gelukt dezen zelfs, osiris bij verrassing in eene kist te sluiten en dus te dooden, (het goede als van de Aarde uit te roeijen;) maar de onvermoeide isis vindt, na lang en vruchteloos zoeken, het lijk haars Echtgenoots weder. Typhon blijft haar vervolgen; maar osiris staat, uit het Rijk der afgescheidenheid, zijnen Zoon horus bij; deze wreekt zijnen Vader en verslaat den boozen God, wien echter isis, zeer tegen den wil van haar' Zoon, het leven schenkt (*). Doch ook hij zal eindelijk eens voor de magt van osiris, isis en het goede onderdoen. Wij zwijgen van de oneindige menigte fabelen, waarmede deze stellingen omzwachteld zijn. Het is genoeg te zien, dat dezelfde grondtoon daarin heerscht, als in de reeds beschouwde Perzische en gedeeltelijk Indische fabelverhalen. Het is waar, Osiris-, Isis- en Typhons-dienst is dikwerf voor een natuurkundig zinnebeeld gehouden; doch dit was latere verbastering, gelijk wij straks zien zullen, en kwam met de leere der Pheniciërs overeen.
Ook in het Noorden van Europa, waar de bevolking haren oorsprong waarschijnlijk uit Middel-Azië heeft, kende men den strijd tusschen het Goede en Kwade door per-
{==7==} {>>pagina-aanduiding<<}
soonsverbeelding. Alvader of wodan, zijn Zoon thor, balder, freija en andere Afen zijn goede Goden, die, ja wel, volgens de krijgshaftige begrippen der oude Duitschers en Noormannen, den Oorlog beminnen, en dapperheid bij uitslaiting beloonen, doch tevens al het goede aan de menschen schenken. Een ander vijandig geslacht van ingeworteld kwade wezens staat tegen hen over; het is de grimmige loke, van den wolf fenris verzeld, en in verbond met hela, de Godin van dood en ellende. Eenmaal zal die strijd algemeen worden; de Afen zullen wel bezwijken; de wolf fenris zal zon en maan verslinden: maar dan zal eene nieuwe orde der dingen ontstaan; alvader zal de goeden (niet alleen de dapperen) in eenen beteren hemel dan Walhalla, in Gimle, (Himmel, hemel) opnemen, en de boozen zullen voor goed in de diepste hel (Nislheim) worden gestort (*).
Zelfs in het afgelegene Peru vinden wij dezen strijd uitgedrukt. Van waar ook de beschaving van dat land met den edelen manco-capac moge gekomen zijn, het is merkwaardig, dat deszelfs aloude bewoners als dienaars van gedrogten, geheel in wreedheid en dierlijkheid verzonken, worden geschilderd; dus als dienaars van kwade Goden; terwijl de Zon, als de goede Godheid, hare kinderen, de Incas, op Aarde zendt, ter verlichting, verbetering en besturing (liefst door zachte middelen, zoo lang mogelijk door overreding, maar ook, des noods, door geweld) van het diepvervallene menschdom. Uit Cuzco, de zonnestad, gaat hun Rijk uit; Volken op Volken onderwerpen zich aan hetzelve, van de groote Zee tot diep in het gebergte der Andes; duisternis en afgodsdienst verdwijnen, en de Zon, als plaatsbekleedster en vertegenwoordigster van den grooten wereldbezieler pachacamac, (den Hoogsten God, wiens naam zij nooit dan met den diepsten eerbied noemden) ontving de hulde harer onschuldige, beweldadigde kinderen; terwijl zij den boozen God,

{==8==} {>>pagina-aanduiding<<}
of Duivel, (cupay) door op den grond te spuwen, verzaakten (*).
Maar van alle Godsdienstleeringen in het Zuiden en Noorden, on Oosten en Westen, was er geene, die de leer van het wezenlijk en onveranderlijk onderscheid tusschen goed en kwaad zoo stellig, zoo zuiver, hoezeer onder allerlei gedaanten, leerde, als de Bijbel, of de Mezaïsch-Christelijke Openbaring. Reeds in de allervroegste tijden zien wij eenen boom der kennisse des goeds en des kwaads (even merkwaardig, hetzij men dien letterlijk, of als zinnebeeld opvatte). Terstond daarop, nadat het onvoorzigtige proeven van dien boom de noodlottige kennis proefondervindelijk heeft te weeg gebragt, ontstaat onveranderlijke vijandschap tusschen het kroost der flang (den verleider) en de Vrouw (de vorleide, mits terugkeerende). Daarna zien wij twee broeders, de een onschuldig en deugdzaam, de ander wild, somber en wreed. Toen de eerste bezwijkt, en door een' gelijksoortigen (seth) vervangen wordt, onderscheid tusschen de kinderen Gods (de goeden) en kinderen der menschen (de boozen). Toen deze weder door geweld en verleiding de aarde verpest hebben, moet eene overstrooming, ten koste van het leven der boosdoeners, de wereld ontzondigen; slechts één huisgezin ontsnapt aan den vloed. Het hoofd daarvan, de Vader van een nieuw tijdperk, heeft (gelijk in de Perzische overlevering) drie Zonen; dan hier is slechts één derzelven een kind der boosheid. Maar het ruwe jagersleven begint; de meer onschuldige herders worden andermaal, gelijk vóór den vloed, verdrongen; afgoderij en boosheid nemen de overhand; - daar wordt aan één huisgezin, aan één Volk, de zuivere leer en de kennis van God en het goede gehecht. Zij zijn allen Priesters en Koningen, gelijk de Incas, doch niet van het beeld der Godheid, de Zon, maar van die Godheid zelve. Onverzoenlijk moet vooral hun afkeer zijn van die
onheilige Volken, welke, in hunnen ruwen Natuurdienst, (waar-
{==9==} {>>pagina-aanduiding<<}
van straks nader) onnatuurlijke wreedheid en wellust met de ongerijmdste plegtigheden verbinden. Baäl en moloch, de twee onreine Godheden der Kanaänieten, worden dus altijd als in strijd met den heiligen God van Israël voorgesteld, en deze zelfs als naijverig op den dienst, welken de menschen Hem bewijzen, gelijk een Echtgenoot op de trouw zijner Gade. Doch vooral dat Rijk, hetwelk onder de veroverende en afgodische staten de vroegste plaats bekleedt, terwijl het tevens de woestheid der aloude jagers herinnert, Assur en Babel, is in een' onverzoenlijken tweestrijd met Jeruzalem en Sion, den berg der heiligheid, gewikkeld. Babel schijnt wel te zegevieren, maar slechts om het Volk te louteren, hetwelk straks door cyrus en de Perzen bevrijd wordt. In de gemeenschap der Joden met deze aanbidders van eenen hoogsten God ontwikkelt zich nu, zoo het schijnt, meer en meer het denkbeeld van twee stellige Rijken van goed en kwaad, zoowel in de bovenzinnelijke als zinnelijke wereld. Dit denkbeeld heerscht volkomen in de schriften des Nieuwen Verbonds; doch hier heeft de Godheid aan het goede eenen magtigen Vertegenwoordiger en Redder geschonken, die, zonder aardschen krijg, alleen door zedelijke wapenen op zijnen vijand moet zegevieren. Lang en hevig is de worsteling tusschen het goede en kwade; de groote beschermer van het eerste schijnt te bezwijken, maar herstelt zich, behaalt eene aanvankelijke zegepraal, en voortaan kan het booze niet meer verleiden dan hen, die verleid willen worden. Maar eenmaal is deszelfs val onvermijdelijk; alles zal knielen voor den Vertegenwoordiger van het goede, die
alsdan de magt, Hem tot onderwerping van al zijne vijanden verleend, in de handen van den Oorsprong aller Wezens zal nederleggen, opdat God zij Alles in Allen. Ziedaar de heerlijkste ontknooping van het groote Drama der menschheid; heerlijker, dan Indische, Egyptische, of zelfs Perzische overleveringen; heerlijker, dan de grootste Wijzen van Griekenland die immer vermogten te geven. Het zou belagchelijk zijn,

{==10==} {>>pagina-aanduiding<<}
dezelve aan het onverlichte brein van Galilesche visschers of Cilicische tentenmakers toe te schrijven.
Wanneer wij nu de oogen op Griekenland slaan, zoo vinden wij, naar mate van den rijkdom der Godenleer, zeer weinige sporen van dien strijd tusschen het goede en kwade, welken wij tot nu toe beschouwd hebben. De strijd der oude Titans met de jongere Goden is zulks niet; want het is er verre van daan, dat de eersten als booze, de tweeden als bij uitstek goede Godheden zouden moeten geacht worden. De Titan prometheus is de weldoener der menschheid, aan welke hij het hemelvuur der beschaving geeft, en wordt daarvoor zwaar door jupiter gestraft; het is onmogelijk, in het lezen van den Prometheus van aeschylus, niet den Titan te eerbiedigen, en den God te verachten. De Titan helios (de oude Zonnegod) gaat onafgebroken voort, het menschdom met zijne stralen te verlichten en te verkwikken. Phebus apollo (de latere Zonnegod) schiet, met onzinnigen wraaklust, zijne vernielende pijlen af op elk, die hem of de zijnen niet genoegzaam vereert. De verhevene lijderes niobé en hare onschuldige kinderen staan nog in het sprekende marmer als toonbeelden zijner wreedheid dáár. Over het geheel zijn deze jongere Goden, jupiter niet uitgezonderd, voorbeelden van nijd, wellust, twistzucht, jaloerschheid, onverzoenlijken wraaklust, allerlei lage hartstogten, en daarbij niet eens vermogend, om naar willekeur het goede te doen, daar het onverbiddelijke Noodlot hen geketend houdt. De latere poging der Stoïcijnen, om de onzedelijkheden der Goden daardoor uit den weg te ruimen, dat men hen als zinnebeelden der Natuurkrachten voorstelde, bereikte haar oogmerk niet, maar had eenen zeer goeden grond. Dit zal ons blijken, wanneer wij weder tot de oudste tijden en tot Indië
opklimmen.
Ten tijde van de verhevenste voorstellingen, zien wij reeds in de aloude Vedams den Natuurdienst, of de aanbidding der hoofdstoffen, heerschen. Deze oefende zich eerst in de aanbidding der gestarnten; de koesterende, verwar-
{==11==} {>>pagina-aanduiding<<}
mende zon, de liefelijk schijnende maan werden voorwerpen der aanbidding. Als zinnebeelden kon zulks tot den verhevenen Godsdienst van zoroaster opleiden; doch het werd spoedig ruwe dienst der natuurkrachten, bragt in Indië de vereering van den zedeloozen chiven (de alverdelgende en vernieuwende Godheid), van de verschrikkelijke doerga, zijne Echtgenoote, den afschuwelijken Lingams-dienst (onze taal is te kiesch, om denzelven te beschrijven) en al de gruwelen van het onzinnigste bijgeloof voort, die men thans in Indië met leedwezen de oude zuivere begrippen ziet verdringen. Immers het gronddenkbeeld van dezen Godsdienst was, door ijdele plegtigheden, die met de zedelijkheid niets gemeen hadden, blinde of wreede Godheden te verzoenen, die even zoo min prijs op deugd en braafheid stelden. Vandaar de Indische meisjes, godsdienstiglijk aan den grofsten wellust geheiligd, en daarvoor onderhouden; vandaar in Babylon de dienst van mylitta, waarvan herodotus gewaagt; in Phenicië en Karthago die van baäl, moloch en thammuz, die duizende kinderen tot slagtoffers eischte, en de onschuld van duizende niet min beklagenswaardige vrouwelijke wezens, tot eere dier Godheden, roofde. Immers, waar zedelijkheid in den eerdienst niet te pas kwam, vond zinnelijkheid het veld open, om zich in hare volle schaamteloosheid in te dringen. Vandaar ook
de verbastering van het geloof aan osiris en isis, door deze tot Natuurkrachten, zinnebeelden der Aarde, der Maan, of van den Nijl, te vernederen, en typhon, in plaats van den Geest des Kwaads, tot den vernielenden Zuidewind te maken (want men vreesde reeds meer voor den oogst dan voor het hart), en wat dies meer zij. Ook de Grieksche en Romeinsche fabelleer, hoe aesthetisch schoon en verheven, moeten wij onder deze klasse rangschikken, gelijk uit de beschaving der eerste door de Pheniciërs en reeds bedorvene Egyptenaren te verwachten was. Het schoonheidsgevoel der Grieken verbande wel de menschenoffers; maar aan de Goden werd, gelijk wij reeds zagen, door de Dichters vooral

{==12==} {>>pagina-aanduiding<<}
geene navolgenswaardige zedelijkheid toegeschreven. Enkele staaltjes daarvan (die echter met het tiendubbele zouden te vermenigvuldigen zijn) geeft plato aan het slot van zijn tweede Boek de Republicâ. Ook bij latere Grieken komt de Godheid voor, als nijdig op het geluk der stervelingen, zoodat een gelukkige haar met een of ander verzoenen moet, om niet door haar gestraft te worden. (Men kent b.v. het geval van den ring van polykrates.) In dezen zin komt zij veel bij herodotus voor. De oude plinius (*) wordt door de schaamteloosheid zijner Goden, (waarvan hij een diep besef had) door hun overspel, dieverijen, twisten, en onderlinge gramschap om beuzelingen, bijna tot Godverzaking vervoerd; althans hij geeft aan goede Keizers boven zulke Goden de voorkeur. Plutarchus (†) zegt, dat het Gode aangenamer moet zijn, dat men zijn bestaan ontkent, dan dat men Hem tot zulk een Wezen maakt, als de meeste der tijdgenooten van den Schrijver geloofden, dat Hij was. Tacitus beweert, ‘dat den Goden niet onze behoudenis, maar wel de wrake over ons ter harte gaat.’ Het was zekerlijk verre gekomen, toen groote, deugdzame Schrijvers zulke bekentenissen moesten afleggen; toen de wijsbegeerte van plato, welke ‘God,’ volgens den heiligen clemens van alexandrië, ‘aan de Heidenen gegeven had, gelijk de wet aan de Joden, tot eenen Pedagoog, die hen tot christus moest opleiden,’ reeds zelve diep vervallen en door spitsvindigheden bijkans nutteloos was.
Dit waren de gevolgen van den ruwen dienst der Natuurkrachten, die de kennis aan het eeuwig, noodzakelijk onderscheid tusschen goed en kwaad, en de reinheid van zeden bij het geestigste, beschaafdste, misschien zelfs het zachtste en menschelijkste van alle Volken der Aarde, bij de Grieken, zelfs bij de bloem van Griekenland, de Atheners, verdrong. Zelfs op de Wijsbegeerte (die toch

{==13==} {>>pagina-aanduiding<<}
haren oorsprong, gelijk wij boven zagen, uit een beter stelsel ontleende) had deze aanbidding der zinnelijkheid maar al te veel invloed. Plato beweerde, (hetgene de ondervinding nogtans zoo sterk tegenspreekt, en hetwelk zijn leermeester sokrates door zijn voorbeeld zelf logenstrafte) dat schoonheid des ligchaams een kenteeken van, en eene opleiding was tot schoonheid der ziele. De deugd was bij de Ouden zelden strijd tegen de verzoeking, maar harmonie der zielskrachten, of eene verstandige keuze van het nuttige, bij plato; een midden tusschen twee uitersten bij aristoteles. Vandaar, dat plato en seneca het zelfs raadzaam keuren, zich nu en dan eens frisch aan den drank over te geven; dat de eerste zelfs de Pederastic niet openlijk durft bestrijden, maar slechts zoekt te veredelen, door haren naam te geven aan onderlinge liefde van schoone zielen. Want schoonheid was de Godheid der Grieken, aan welke zij bij uitsluiting offers bragten; reinheid van hart en zeden, en afkeer van het kwade, is het echte kenmerk der navolging van die Godheid, welke de vroegere Oosterlingen aanbaden, en wier dienst, door de Christelijke Openbaring en het daarop geplante geloof van mohammed, thans verreweg het grootste gedeelte der menschheid omvat. De altaren van jupiter zijn gevallen; die van chiven en budda zullen eenmaal zekerlijk volgen!

Wenken.

III.


- Et tu illum tuum, si esses homo, 
Sineres nunc facere, dum per aetatem licet 
Potuisquam - 
Alieniore aetate, post, faceret tamen. 
 
terentius. 

De gevaren der kindschheid ontkomen, treedt de mensch

{==14==} {>>pagina-aanduiding<<}
in het beste gedeelte van zijn leven, met een gloeijend hart, en met eene handvol hoop en goede voornemens. Hij gevoelt zijne kracht, en dit maakt hem stout; hij gevoelt zijne behoeften, en dit maakt hem nog stouter. Hierdoor wordt zijne intrede in het tijdperk der jeugd niet zelden gevaarlijk. De ontwaking der vermogens, die tot dusverre in hem sluimerden, en die zulk een geweld op zijn geheele bestaan zullen uitoefenen; de vermeerdering en versterking zijner betrekkingen met alles, wat hem omringt, brengen zijn ligchaam in eene hevige, dikwijls onstuimige beweging, waaronder het wel eens bezwijkt, waardoor het althans niet zelden deerlijk verwoest wordt.
Het karakter der jeugd is, zoo wel naar ligchaam als geest, overmoed. Het ligchaam, nu ophoudende te groeijen, of althans daarin zeer verminderd, krijgt eene overmaat van voedselrijke sappen, die geen' uitweg weten. Nieuwe organen komen nu in werking; er ontstaan nieuwe gewaarwordingen, onbekende begeerten. Ligchaam en ziel zijn in gisting, bruisen op, spatten uit. Baldadigheden, dolle streken dag aan dag; groote plans, reuzenontwerpen zonder einde.
Ieder kent de gevolgen der onbedwongene gisting: de kruiken springen, en het edel nat gaat verloren. Het zij nu een paar bruine oogen of eene slanke gestalte het bloed door de aderen joeg, of eene ridderorde en vederhoed, of de geleerde tabberd, en het monstror digitis praetereuntium, het resultaat is hetzelfde: het krachtig bier is weg, en de kruiken er bij. Ieder roept dan te laat, dat het zonde en jammer is, en zoekt, door de ingeschapene zucht der oorzakelijkheid gedreven, de reden te vinden, waarom, hetgene natuurlijk gisten moest, gistte.
Bij het vrouwelijk geslacht geschiedt dit eenigzins anders, maar met geen' beteren uitslag. Ook daar heerscht, na het ophouden van den groei, dezelfde overvloed; maar de mindere veerkracht der vaste deelen is oorzaak, dat deze door de vochten uitgezet en als overspannen worden. De krachten worden onderdrukt; een wonderlijk

{==15==} {>>pagina-aanduiding<<}
gevoel van minderheid en behoefte naar kracht neemt ligchaam en ziel in. De weelderige rank zoekt zich aan steviger stam te hechten, en sleept, bij gebrek daarvan, haar saprijk loof kwijnend langs den grond.
Hoe helpen wij onze gistende broeders en kwijnende zusters? want, zonder dat, noch krachtig bier, noch rijpe druiven. Men zal van mij geen antwoord op deze vraag verwachten, zoo als het onze zedemeesters geven, die, geheel vervuld met de hooge waarde der ziel, in haar den geheelen mensch zien. Zij prijzen de zelfverloochening en de tuchtiging van het vleesch aan, zonder te bedenken, dat, wie zich zelven verloochent, zich zelven wegsmijt, en dat gebrek aan karakter in een' mensch nog erger is, dan eene slechte houding in een' dansmeester. Het is waar, de wijze en bedachtzame jongeling, severus, zit met hetzelfde essen gezigt en lichtschuwe oogen aan het vrolijkst gastmaal en onder de preek. Hij heeft dus op beide plaatsen even vrome gedachten? Gedachten zijn tolvrij; maar het moet een groote zondaar zijn, die geen lepel soep in zijn' mond kan stekeu, zonder te zuchten. Geloof mij; achter dat bleek en strak gelaat bruist gloeijende begeerte, en die lichtschuwe oogen vlammen, zoodra het donker is.
Ik wil niet, als zoo menig gildebroeder, buiten mijn vak treden, en laat derhalve de zielekwalen voor hen over, die daartoe bevoegd en gepatenteerd zijn. Maar niemand moet mij kwalijk nemen, dat ik, als een opregt liefhebber van het vak, zoo veel mogelijk tot het ligchaam trachte te betrekken; en ik geloof, dat ik, het bederf der jeugd (onze jeugd is immers bedorven?) ligchamelijk behandelende, dit met ruim zoo veel regt doe, als onze chirurgijns, wanneer zij allerlei huidziekten en gezwellen als uitwendige kwalen aanmerken en behandelen. Ons ligchaam, wie twijfelt daaraan? maakt een aanzienlijk deel uit van ons aanwezen; en ik kan, rondziende onder mijne broederen, mij gemakkelijker een mensch voorstellen zonder ziel, dan een mensch zonder lijf.
Als men de kinderen met pasteijen en Frensche konsi-
{==16==} {>>pagina-aanduiding<<}
turen voedt, met fijne wijnen en likeuren laaft, zal men eene andere soort van zonen en dochteren zien opwassen, dan die uit een stuk koud vleesch met groenten, en een glas klaar water of dun bier, voortkomen. Als men dan daarbij, ook ten aanzien van den geest, de broei-methode van onzen tijd heeft aangewend, zal men verwonderd staan, hoe schielijk een kind een mensch kan worden. Door een mensch versta ik een wezen, dat noodzakelijk bestaat uit twee helften, die naauwelijks zonder elkander wezen kunnen, en, behalve de brandende begeerte om een geheel uit te maken, ook nog daarin overeenkomen, dat zij zeer ingenomen zijn met zich zelven, en niet gaarne den zin van een ander doen. Dat is nu eenmaal zoo, en dat dienen wij onder het oog te houden, zoodra wij het geluk hebben onze kinderen menschen te zien. En het gaat ons met onze kinderen als met het overige werk onzer handen: hoe meer moeite en kunst het ons gekost heeft, hoe meer eerbied en ontzag het ons, als 't ware, inboezemt. De perziken, die, door kracht van mest en warmte, weken vóór den tijd zijn voor den dag gekregen, durft eene ongewijde hand naauwelijks aanraken, en men ziet ze met een gezigt aan, alsof men zeggen wilde: neem mij niet kwalijk, dat ik u opsnij! Mijn zoontje, uit pasteijen en maderawijn groot geworden, ziet mij met een oog aan, dat ik uit den weg ga, en, terwijl ik ernstig denk, om hem naar de akademie te zenden, schreeuwt hij om een ambt, en brengt mij eene schoondochter thuis; en ik mag van geluk spreken, zoo ik zijne schulden niet driemalen betalen moest, voordat hij ééns geschoren werd. En onze dametjes!...
Wij moeten het geslacht, dat ons op de hielen volgt, en, als ik de waarheid zeggen mag, bijna verdringt, aanzien met hetzelfde oog, waarmede wij snijboontjes aanzien, onder broeiramen getogen. Zij hebben een renkje en een smaakje, maar, wèl bekeken, is het water en wind, en wie gewoon is met graagte te eten, waagt er zich niet aan, uit vreeze van ze in den mond te verliezen. Het is even min zaak, dat een man van den ouden stempel zich

{==17==} {>>pagina-aanduiding<<}
wage aan het geslacht, hetwelk met de negentiende eeuw opgroeit. Zich mengende in een gesprek met die heertjes van onzen tijd, zal hij aan den toon en de houding, die zij aannemen, meenen, dat hij met mannen van diepe geleerdheid en uitstekende verdiensten en van gewigt in den staat te doen heeft. Maar weldra zal hij bemerken, dat het gewigt bestaat in een' schrijverspost op een of ander bureau, de verdiensten in met paarden te kunnen omgaan als een stalknecht, en de geleerdheid in eene vlugtige lectuur van de Revue ençyclopédique, of van eene partij nieuwspapieren.
Behalve deze opgeblazenheid, verneem ik, dat onze jongelingschap zeer lijdt aan ligtzinnigheid en brooddronkenheid. Ik zoude daar niet veel aan hechten, omdat dit de klagt van alle tijden is, zoo niet van alle kanten een drom van wandelende geraamten mijne aandacht onwillens boeide, en mij dwong te bekennen, dat de slagtoffers van weelde en wellust er althans niet op verminderen. Ook is dit al te natuurlijk, dan dat het anders kon verwacht worden. Ik heb er reeds, bij eene vorige gelegenheid, van gesproken, en, wanneer men er nog wat over lezen en overwegen wil, dat beter klemt, zoo leze men hufeland's kunst om het menschelijk leven te verlengen.
Konde men nu slechts meer degelijkheid en reinheid in het ontluikend geslacht brengen! Mogt ik hier als zedeleeraar spreken, ik verwees die mijner lezeren, die het noodig hebben, tot de Zedekundige Lessen van gellert. Zoekt, zoude ik zeggen, zoekt daarin smaak te krijgen, en gij zult in zuiverheid van zeden, in vastheid van beginselen en karakter, met iederen dag, winnen. Maar daarmede is men, wat het ligchaam betreft, niet geholpen.
Of gij het zeebad moet gebruiken, of u laten magnetiseren, om het verspilde leven weêr te vergoeden, weet ik niet; dat moet gij uwen geneesheer vragen. Dit durf ik u echter gerust verzekeren, dat noch de golven van den oceaan, noch het geheimzinnig baquet van mesmer noodig zijn, om u het verlorene weder te geven. Gij

{==18==} {>>pagina-aanduiding<<}
vindt het in de geheele natuur, in u zelven. Doet het vergift van den wellust uwe sappen als vloeijend vuur door de aderen stroomen, de frissche lucht zal uw brandend vleesch verkoelen; en het is niet noodig, dat gij haar op de bergen zoekt, of aan het strand. Stap de poort uwer woonplaats uit; loop wat; laat de wind er eens frisch doorwaaijen, en gij zult u versterkt bevinden. Noch de golfslag van nereus, noch het geblaas van een' magnetiseur zal meer uitwerken, dan het eenvoudig luchtbad. Leef, zoo veel gij kunt, in de lucht. Hierdoor versta ik echter niet, dat gij een buiten, tuin of optrekje neemt, en daar, met eene partij goede vrienden, waar de haver ook uit is, een pijpje gaat rooken, een glaasje drinken. Nog minder, dat gij op eene prachtige buitenplaats u gaat vervelen, tegen het branden van den dag opstaat, en den halven nacht aan de speeltafel zit. Dit zal u zoo zeker genezen, als een lamme, die naar Pyrmont reist, om zijn geld aan de farobank te verliezen. Neen! Met de spade op den nek moet gij het veld intrekken, en eens beproeven, of gij, door uwe armen te roeren, beter zweeten kunt, dan op uw donzen bed. Kunnen uwe zwakke handen den grond niet omzetten, zoo moet een ligte tuinarbeid u ten minste bezig houden, en uw uitgemergeld ligchaam dagelijks aan de werking des dampkrings blootstellen. Ook moet gij de zon niet lang laten wachten; maar zorgen, dat gij hare vroegste stralen geniet. Bij zulk eene eenvoudige levenswijze voegt natuurlijk het eenvoudigst voedsel. Een dronk helder water moet de keur van wijnen vervangen. Bij een luchtbad passen de meesterstukken der kookkunst zoo min, als zuur of vruchten bij de wateren te Aken. Op zulk eene wijze heeft horatius, na den dienst van cynara verlaten te hebben, weêr vrede gemaakt met de natuur; en hij is zoo ver gekomen, dat hij op zijn' muilezel naar Rome reed, zonder ooit in
verzoeking te komen, om het dier alleen naar zijne landhoeve te doen keeren.
Behalve het luchtbad, weet ik nog een middeltje, om van bovenaardsche schimmen degelijke menschen te ma-
{==19==} {>>pagina-aanduiding<<}
ken. Dat middeltje laat zich in de stad even goed aanwenden, als op het land; maar ik weet niet, of het daarom beter zal sinaken. Het is, namelijk, ingespannen arbeid, zoo van ligchaam als geest. Zoo lang men in den rosmolen der vermaken loopt, klaagt niemand over vermoeidheid. Men hijgt naar den adem, en draaft even hard door. Ik wilde nu maar, dat men van rosmolen veranderde, en in dien der bezigheden trekken ging. Onze heertjes zijn in 't geval van een' burgerman, die eene leesbeurt op zich genomen heeft in eenig geleerd genootschap. De brave man moet zijne arme hersenen lang pijnigen, eer hij een geschikt onderwerp heeft, hetzij dan dat de rijkheid der stof hem verlegen make, of dat hij niet kan kiezen. En wat er dan eindelijk nog voor den dag komt, is om te lagchen of te geeuwen. Het is met die vrienden even zoo, wanneer zij over het gebruik nadenken, dat zij van den dag willen maken. Daarover peinzende, is dikwijls de halve dag vervlogen, eer zij het met zich zelven eens zijn, om op te staan. Dit is eene schrikkelijke en zeer gevaarlijke ziekte, waarvan de gevolgen doorgaans zijn, dat zij, beginnende te leven met den avond, geheel beheerscht worden door die aandoeningen en begeerten, die den menschenkinderen gewoonlijk bij avond en nacht overvallen, en dus geheel leven en zweven in de werken der duisternis. Hiertegen, nu, is niets beter, dan zulke werken, die het licht kunnen verdragen; en, om daartoe te geraken, is het eerste vereischte, vroeg op te staan. Ik ken voor zwakken geen' grooter' vijand, dan het bed, en geen zekerder middel, om daarvan een slaaf te worden, dan den avond bij spel en dans te rekken, en tegen den ochtendstond te gaan slapen. Ik weet, dan begint gij eerst te leven; maar dat hebt gij gemeen met teringachtigen, die zich 's avonds doorgaans opgeruimd en sterk gevoelen. Uw ligchaam is dan, als het hunne, in een' staat van
spanning, van verhitting, in een' waren koortsachtigen toestand. Is dit nu de beste, om te gaan slapen? Rijdt een goed koetsier zijne bezweete paarden niet langzaam naar stal? Mindert de schipper geen zeil, als hij

{==20==} {>>pagina-aanduiding<<}
den wal nadert? Kunt gij verwachten, dat, als alles in oproer is, eensklaps alles in rust zal zijn? Uw slaap verkwikt noch versterkt u daarom ook. Loom en afgemat, onlustig, ongeschikt tot eenigen, althans tot eenigen ernstigen arbeid, verlaat gij uw slaapvertrek, en de laat begonnen dag wordt, als de vorige, in zelfverveling voortgesleept. Die verveling rooft u nu een goed deel der krachten, welke het bed u nog overliet, verslapt uwe vezels zoo, dat zij niet dan door de hevigste prikkels der zinnelijkheid en des vermaaks kunnen opgewekt worden, en maakt u daardoor onbekwaam tot allen gezetten, ernstigen arbeid.
Gelijk nu vasten het beste middel is voor een door allerlei lekkernijen bedorven maag, is onthouding het beste middel, om een door weelde en wellust bedorven gestel te verbeteren. Ik weet wel, dat dit woord in alle mogelijke beteekenissen verouderd is. Maar mij dunkt gij moest het daarom weder eens in de mode brengen, zoo als wij allerlei langvergetene kleederdragten telkens als iets nieuws zien voor den dag brengen. Ik beloof u, niemand zal zich in 't hoofd zetten, dat gij bestevaders kleed draagt, zoo geheel is zij vergeten. Gij zult al de eer der nieuwheid hebben, en, ik durf het u gerust verzekeren, lang behouden. Elk zal u zoo zot en buitensporig vinden, dat naauwelijks iemand het zal wagen u te volgen. Intusschen, gij kunt altijd zeggen, dat gij het voor uwe gezondheid draagt. Wie schaamt zich tegenwoordig, zich geheel in 't baai te kleeden? Waarlijk, mijn middel zal uwe levensgeesten zoo goed bewaren, als een flenellen hemd uwe warmtestof.
Maar, als gij nu in 't kleed der onthouding de werkkuur ondergaan zult, vergeet dan niet, dat ook hier een strikt dieet gevorderd wordt. Sine Cerere et Baccho friget Venus, en derhalve moeten ceres en bacchus hier buitenstaan. Het ligchaam moet gevoed worden, maar niet zoo, dat het uitspat; de sappen moeten zich herstellen, maar niet gisten, niet in volle vlam uitslaan, en het vuur ontsteken, dat beter nog eene geruime poos

{==21==} {>>pagina-aanduiding<<}
blijft ingerekend. Onthouding van dat genot, waaraan schier ieder romanschrijver denkt, wanneer hij zijne historie gaat beginnen, en hetwelk menigeen' onwetend drijft, om zijne dagelijksche levensgeschiedenis een' romanesken draai te geven, onthouding van het genot der zinnelijke liefde is schier onmogelijk, als het ligchaam in weelde baadt, en de geest in luije ledigheid verzonken ligt. Overmaat maakt brooddronken en spilziek.
Het geheim, derhalve, om de kruiken voor het springen te bewaren, komt grootendeels hierop neêr, dat men vooreerst in dragelijk goed bier geene rijst of razijnen doe, en dat men het, ten tweede, een weinig late uitgisten, vóór men het kurkt. Dat wil zeggen, dat men zijne jongens met dagelijkschen kost voede, en niet met het brood der weelde; dat men ze behandele als groote kinderen, en niet als aanstaande ministers of millionairs; dat men ze voorts vrijelijk uit late spatten, armen en beenen breken, mits het hoofd op de regte plaats blijve, de buurt of stad verbazen door hunne dolle streken, opdat lijf en ziel zich bij tijds ontlasten van dien overvloed aan kracht, die slechts bij enkele geniën iets groots te wege brengt.

Verdeeling der planten over den aardbodem.

(Naar malte-brun.)

In de verdeeling der planten over den aardbodem doen zich verscheidene bijzonderheden op, die moeijelijk te verklaren zijn. Sommige leven in gezelschap, en beslaan uitsluitend uitgebreide landstreken, waar zij elke andere plantensoort verbannen. Alzoo strekt zich door Jutland, Holstein, Hanover, Westfalen en Nederland eene lange keten heuvels uit, eeniglijk bedekt met gewone heide, en de soort, tetralix genaamd. Sedert eeuwen gaan de landbouwende bewoners den toenemenden aanwas van deze groeijende legermagt te keer; doch met weinig gevolg. Het is opmerkenswaardig, dat het geslacht erica (heide) niet wordt gevonden, dan slechts aan ééne zijde van on-
{==22==} {>>pagina-aanduiding<<}
ze planeet. Van de honderd zeven en dertig heidesoorten, welke, tot nu toe, bekend zijn geworden, treft men niet ééne aan in de nieuwe wereld, van Pensylvanië en Labrador af, tot aan Nootka en Alaschka. De heide schijnt zelfs niet zeer gemeen in Azië. Het meerendeel der woudboomen van Europa, zelfs de krachtigste soorten, houden reeds op te tieren omstreeks de Uralische bergen, inzonderheid op de hoogte der boorden van den Tobol en de Irtych. Ofschoon onder hetzelfde klimaat, wassen zij niet in Siberië. De eik, de notenboom en de wilde appel volgen insgelijks deze wet. Te vergeefs zou men van dezelve een spoor zoeken, van den Tobol af, tot aan Daourië. De twee eerstgemelde soorten doen zich evenwel weder plotseling op aan de boorden van den Argoun en van den Amur; de laatste vertoont zich weder van nieuws op de Aleutische eilanden.
De koude wereldstreek bezit maar weinige soorten; maar, is de zomer in den omtrek der pool zeer kortstondig, de groei is daarentegen zeer snel, en die weinige soorten vermenigvuldigen zich dan meer, dan men wel denken zou. Het groen des poolzomers bepaalt zich tot de kusten, tegen het zuiden gelegen; hetzelve is van korten duur, maar voortreffelijk soms. Behalve de mossen en de lichens, vindt men er vooral de varens, de kruipende planten, en de besdragende heesters, zoo als de aalbezie, de rubus chamoemonus, de rubus areticus, en de verschillende soorten van vaccinium, hulp- en verkwikkingsmiddelen van Siberië en Lapland. Nergens elders zijn die vruchten zoo menigvuldig en zoo saprijk. Dezelfde wereldstreek gedoogt mede eenige boomsoorten, inzonderheid den berk en den wilg; maar zij blijven dwergen, en schieten slechts op tot een of twee voet. Maar zoo groot is het voorregt van het klimaat van Europa, dat zelfs Lapland, bijna geheel binnen den poolkring gelegen, rogge en groenten voortbrengt, en, volgens de hermelin, schoone wouden zou bezitten, zoo eene slechte huishoudkunde derzelver vernieling niet had te weeg gebragt. Daar de mossoorten van IJsland en Groen-
{==23==} {>>pagina-aanduiding<<}
land mede op de Alpen en Pyreneën worden aangetrofsen, kan men zeggen, dat de poolkringlanden geene plantensoort uitsluitend bezitten.
De noordelijke gematigde wereldstreek verdeelt men, ten aanzien van het plantenrijk, in twee gelijke deelen; maar de grens van deze halve wereldstreken is, volgens de plaatselijke luchtsgesteldheid, van de 50ste tot de 40ste parallel, aan verschil onderhevig.
Waar de koude wereldstreek eindigt en de gematigde aanvang neemt, begint het eeuwige groen der pijnen en dennen; boomen, welker vorm de cristallisatie nabij komt, en welke, te midden der winters, de levenswarmte behoudende, de volken van het noorden gelijken, die, onder hun streng klimaat, al de krachten van vernuft en moed ontwikkelen.
Verscheidene vruchtboomen, als appelen, peren, kersen, pruimen; zekere groenten, als kool, erwten, radijs, tieren beter, of worden meer aangekweekt, in de noordelijke helft der gematigde wereldstreek. Het vlas en de hennep zijn er te huis. Het groen is er meer bekoorlijk, vooral in de aan zee gelegene landen. Naar gelange men verder komt, krijgen de eik, de ahorn, de olm, de linde de overhand boven den pijn- en den dennenboom. De keurigste vruchten, de olijf, de citroen, de oranjeappel, de vijg, en, onder de wilde boomen, de ceder, de cipres, de kurk, behooren meer bijzonder tot het meer zuidelijk gedeelte van dezelfde wereldstreek. Er is zelfs een merkbaar onderscheid in de teelt der groenten aan deze en aan gene zijde van den 45sten graad. De boonen, de linzen, de artisjokken schijnen ten zuiden dezer linie te huis te behooren; de uije is er minder wrang; verscheidene welriekende of smakelijke plantvoortbrengselen, zoo als de aardnoten (trufses), bereiken niet dezelfde volkomenheid ten noorden van deze scheidslinie.
De wijnstok en de moerbezie beslaan het midden tusschen parallel 30 en 50. Ja, zoo de wijnstok de menschelijke beschaving gevolgd is tot den 50sten graad en zelfs verder, is dit alleen in Frankrijk, Duitschland en Hon-
{==24==} {>>pagina-aanduiding<<}
garije; een te klein gedeelte van den aardbol, om niet als eene uitzondering aangemerkt te worden. Het ware vaderland van den wijnstok is ten zuiden van den 45sten graad. De volken, die ten noorden dezer linie wonen, dwingen, door inspanning van arbeid en kunst, datgene van hunnen bodem af, wat de natuur verkwist aan de onwetendheid der wijnbouwers van Italië, en aan de luiheid van die van Spanje.
De perziken, de abrikozen, de amandelen, de wilde kweeperen, de kastanjes en de noten vreezen evenzeer de nabijheid van den keerkring en den poolcirkel.
Wat de granen betreft, de haver en de gerst zijn de soorten, die zich het best met de koude verdragen; de gerst vooral schijnt, naar gelange van den duur des zomers, het tijdperk van haar groeijend leven te verlengen of te verkorten. In Lapland en te Olekminsk, in Siberië, rijpt zij in zeven of acht weken; en toch wordt zij, in weerwil van dezen verbazend snellen wasdom, somwijlen door den winter verrast. Tusschen den 60sten en 40sten graad vult de meer gelukkige landbouwer zijne schuren met rogge, tarwe, gierst en boekweit. Rijk met deze schatten, benijdt hij niet aan de meer zuidelijke ftreken, omstreeks den keerkring gelegen, derzelver rijst, Turksch koren, en meer dergelijke soorten. Deze granen, min voordeelig aan de gezondheid en de krachten van den mensch, kunnen zelfs ter breedte van 50 graden nog gelukken; doch eene goede landhuishoudkuunde geeft aan min onzekere verbouwen de voorkeur.
De ten noorden van de Alpen geboren Europeaan vormt zich ligtelijk een verkeerd denkbeeld van die gesteldheid der wereldstreek, ter breedte van 40 en 25 graden gelegen. Onze schoone eikenbosschen, onze bekoorlijke weiden verlatende, gewoon in den zomer een kruid- en bloemtapeet te drukken, trekt hij over de Alpen, de Cevennes, de Pyreneën: en hem trest het naakt en verbrand voorkomen van Provence, Italië of Spanje. Hij verbeeldt zich aan gene zijde der Middellandsche zee de uitgebreide zandwoestijnen van Afrika, en wordt geneigd te geloo-
{==25==} {>>pagina-aanduiding<<}
ven, dat die geheele wereldstreek door de natuur geheel misdeeld is van boomen; doch hij bedriegt zich. Het is echter waar, dat in al de landen, gelegen in de nabijheid der Middellandsche zee, een gedeelte van den grond uit dorre rotsen bestaat. De schilderachtige schoonheid van Italië heeft voornamelijk haren grond in het aangenaam contrast van de onbezielde ruwe rotsen met het krachtvol groeijend plantenleven, hier en ginds over de oppervlakte verspreid. Maar overal, waar deze rotsen, minder gespleten, het water op de vlakte der aarde terughouden, zoo als op de verrukkelijke boorden van het meer Albano, heeft Italië zijne eikenbosschen, even zoo lommerrijk en frisch als die, welke men in het noorden van Europa bewondert. De groote woestenijen of zandzeeën van Afrika zijn plaatselijk, en hebben niets gemeen met de hoedanigheid der wereldstreek, daar dezelve evenzeer gevonden worden in Perzië en Tartarije onder eene hoogere hemelbreedte. Zij zijn, als men het stelsel van de luc aanneemt, de hooge gronden of bezaksels van de oude zee des aardbols.
Men moet evenwel erkennen, dat de warme gematigde wereldstreek, dat is, tusschen de 40ste en 25ste parallel, in 't algemeen minder duurzaam vochtig is, en derhalve een minder schoon plantenrijk bezit, dan de koude gematigde wereldstreek. De Vereenigde Staten en China maken hierop eene uitzondering, als zijnde streken, alwaar, ten gevolge der aardrijkskundige ligging, de klimaten der koude gematigde en der verzengde hemelstreek onmiddellijk ineenloopen, en dikwijls elkander afwisselen, hetwelk de aangenaamste verscheidenheid te weeg brengt van den noordelijken plantengroei en dien van de streken onder den equator.
De zoogenaamde verzengde wereldstreek bezit rijkdommen uit het plantenrijk, welke men vergeess verlangen zou onder de overige luchtstreken van den aardbol te naturaliseren. 't Is daar, dat men de saprijkste vruchten en de meest prikkelende specerijen ziet tot rijpheid komen. Alle plantengroei heeft daar meer kracht, meer verscheidenheid en meer luister. De sterke invloed der zon kweekt daar de plant tot heester en den heester tot boom. Het is daar niet maar enkel een vocht, dat in de aderen der planten omloopt: het zijn balsems, gommen, sappen, die den moeijelijk te bevredigen en verstompten smaak des wellustigen Europeaans streelen en opwekken; het zijn dierbare en onvergelijkelijke geneesmiddelen te-
{==26==} {>>pagina-aanduiding<<}
gen de kwalen, welke de menschheid belegeren. Welk een paradijs, als men daar de beschaving en de zedelijkheid kon overbrengen! Het is daar, dat zich verheffen het suikerriet, de koffijboom, de palm, de broodboom, de pisang, de uitgebreide baobab, de cacao, de vanilje, de kaneel, de muskaatnoot, de peper- en kamferboom, e.z.v. Men vindt er vele soorten van verfhout en bijzondere graansoorten, zoo als de durra, de holcus, de cambu, de kebru, die bijna eeniglijk onder de verzengde wereldstreek te huis behooren; terwijl die zelfde wereldstreek niet beroofd is van eenige andere soort, welke onder een' minder brandenden hemel voortkomt. De plant, immers, die in Siberië op de vlakte tiert, vindt men op de hoogste toppen der bergen onder de linie terug, en langs de helling dier zelfde bergen worden de voortbrengsels der gematigde wereldstreek wedergevonden.
De aanblik van het plantenrijk, onder den equator, betoovert de verbeelding; 't is daar, dat de planten de prachtigste vormen ontwikkelen. Even als, onder de winterbuijen van het noorden, de schors der boomen bedekt is met mossoorten, zoo worden, tusschen de keerkringen, de stam van den anacardium, en die van de reusachtige vijg, door het cymbidium en de welriekende vanilje verlevendigd. Het frissche groen der bladeren van den pothos steekt af bij de bloemen der orchideës, met eene duizendvoudige verscheidenheid van bonte kleuren geschakeerd. De bauhinia's, de klauterende passiebloemen (grenadilles) en de banisteria's met goudgele bloemen, slingeren zich om de tronken der woudboomen. Teedere bloemen ontstaan uit de wortels der theobroma, alsmede uit de dikke, ruwe en zwartkleurige schors van de kalebas en van de gustavia. Te midden van dit zoo overdadige plantenrijk, en van deze vermenging van zich door elkander slingerende ranken, heeft de natuuronderzoeker dikwijls moeite te onderkennen, tot welken stengel de bladeren en de bloemen behooren. Een eenige boom, omgeven door de paullinia, de bignonia en de dendrobium, vormt eene groep van planten, die, van elkander gescheiden, eene aanmerkelijke plaats zou beslaan. In de heete wereldstreek hebben de meest saprijke planten een meer schitterend groen, grootere en schoonere bladeren, dan in noordelijke klimaten. De in maatschappij levende planten, die het voorkomen der velden in

{==27==} {>>pagina-aanduiding<<}
Europa eentoonig maken, ontbreken bijna geheel onder den equator. Boomen, tweemaal hooger dan onze eiken, dragen bloemen, zoo groot en zoo schoon als onze leliën. Aan de overschaduwde boorden van de Magdalena-rivier, in Zuid-Amerika, groeit een klimmende baarwortel (aristoloche), welks bloemen vier voeten omtreks hebben. De kinderen vermaken zich met dezelve als hoofddeksel te gebruiken. Voeg bij dit tafereel de reusachtige vormen der baobabs, welker omtrek zich soms tot 80 voeten uitbreidt; alsmede de niet minder stoute gestalte der eucalyptus en der palmboomen (à cire), die, 150 tot 180 voeten verheffing bereikende, luchtgalerijen vormen boven de huiven der bosschen.
De geweldige hoogte, tot welke zich, tusschen de keerkringen, geheele landstreken opbeuren, en de koude luchtsgesteldheid dier verhevenheden, verschafsen aan de bewoners der heete wereldstreek eene zonderlinge vertooning. Behalve van groepen palmboomen en bananen, zien zij tevens zich omgeven door boomen, die enkel in de noordelijke streken schijnen te huis te behooren. Cipressen, dennen en eiken, barbarisse- en elzenboomen, die de onzen nabijkomen, overdekken de bergachtige landschappen van het zuiden van Mexiko, zoo wel als de keten der Andes onder den evenaar.
De gematigde zuidelijke wereldstreek zou nu ons plantbeschrijvend tafereel des aardbodems moeten voltooijen, zoo men durfde verzekeren, dat aldaar, met opzigt tot het plantenrijk, eene zoodanige wereldstreek besta. Maar het schijnt, dat de drie uiteinden van Amerika, Afrika en Nieuw-Holland, in deze wereldstreek begrepen, niet dan koloniën van het plantenrijk bevatten, die, van uit de heete wereldstreek dier drie gedeelten des aardrijks, zich naar het zuiden verspreid hebben. Volgens dit oogpunt is het waarschijnlijk, dat het plantenrijk van elk dezer drie uiteinden van het vasteland, zelfs dan, wanneer zij beter bekend waren, eerder plaatselijke tooneelen dan een algemeen tafereel zoude opleveren.





{==28==} {>>pagina-aanduiding<<}

Schalksche trek uit de jeugd van Erasmus.

Deu Heere Redacteur der Vaderlandsche Letteroefeningen.

Mijn Heer!

Gij hebt ons zoo dikwijls over erasmus met iets ernstigs bezig gehouden, dat ik geloof, dat iets vrolijks over hemter afwisseling, niet onaangenaam zijn zal. Zoo iets vond ik onlangs, in de Bibliotheque universelle van Mr. leclerc, Tom. VII. p. 140. 141, ter gelegenheid eener recensie van Sentimens d'erasme de Rotterdam, conformes à ceux de l'Eglise Catholique, sur tous les points controvers. &c. à Cologne 12o. p. 415. Ik bied u dit iets hierbij ter plaatsing aan, niet omdat ik oordeel, dat het veel kan toebrengen, om 's grooten mans eerekroon te versieren, maar omdat het voor anderen misschien zoo nieuw zal zijn, als het voor mij was; omdat het tot de geschiedenis zijner jeugd behoort, waarvan wij, wegens hem zoo wel, als wegens vele voorname mannen, weinig weten; en omdat het een nieuw bewijs oplevert van zijn festivum et jocosum, hoewel hier wat juvenile malignum ingenium. Het verhaalt ons dan een' trek, dien erasmus, toen hij zich, in het Reguliers-klooster Emmaus, een uur van Gouda, bevond, aan den Prior, of Onder-prior, en een zijner medekloosterlingen speelde, en luidt als volgt:
In den hof van het klooster stond, onder anderen, een perenboom, wiens vruchten de Prior vooral beminde, en, om die reden, voor zich zelven alleen gespaard wilde hebben. Ongelukkig smaakten die peren erasmus even goed als den Prior, en verleidden zij hem, om eenige malen des morgens zeer vroeg op te staan, zich naar den hof te begeven, en zich, in diepe stilte, van eenige peren meester te maken. Dit deed den Prior, die wenschte te weten, wie ze zoo deed minderen, besluiten, om zelf eens aan een venster, dat op den hof uitzag, op schildwacht te gaan staan, ten einde den roover te ontdekken. Erasmus miste niet, om, bij het eerste schemerlicht, den geliesden boom te gaan bezoeken en beklauteren, en hem weder eenige peren te ontnemen. De Prior werd hem gewaar; doch konde hem, dewijl het nog

{==29==} {>>pagina-aanduiding<<}
te duister en de afstand te groot was, niet onderkennen. Hij wilde dan afwachten, dat hij naderbij zou komen maar hield zich niet stil genoeg, om erasmus niet te doen vermoeden, wat er gaans was. Deze klom dan van den boom af, en begaf zich naar het klooster terug, maar speelde, in het gaan, den manken, dewijl er onder de kloosterbroeders een kreupele was, dien hij liever voor den roover gehouden wilde hebben, dan zich zelven. De Prior, nu den dief meenende te kennen, hield zich stil, van voornemen, om hem, wat later, in tegenwoordigheid van al de monniken, duchtig de les te lezen. Zoo ras allen bij elkander waren, houdt hij hun eene schoone en lange predikatie over de heilige gehoorzaamheid, en keert zich, op het slot, tot den manken broeder, hem duchtig doorhalende, dat hij die gehoorzaamheid op het strafbaarst geschonden had, door hem, tegen zijn herhaald verbod, zoo vele malen achtereen zijne geliefde peren te ontstelen. De arme broeder mogt zoo duur en plegtig zijne onschuld betuigen, als hij wilde: hij bragt er niet anders door te weeg, dan dat hij den reeds toornigen kloostervoogd nog toorniger maakte: want had hij hem niet met eigene oogen gezien? Het eind van alles was dan, dat hij den monnik, tot zijne vermeende straf, eene zware boete opleide. - De schrijver van dit verhaal, wiens geheele boek eene verdediging van erasmus was, zegt, na deze anecdote medegedeeld te hebben, dat hij niet vreesde, dat men die, als nadeelig voor 's mans roemrijke gedachtenis, zou uitleggen, of dat hij er zijne rust door zou storen; dewijl hij zelf, bij zijn leven, zulk een vriend was geweest van kluchtige vertellingen en geestige streken, dat hij er zelfs om lagchen moest, als men ze hem speelde. Tantam vim (plagt hij te zeggen) habet lepos et jucunditas sermonis, ut etiam in nos apte tortis dicteriis
dilectemur (*). Trouwens vele zijner eigene schriften zijn er vol van; en hij erkende zelf, dat hij er somtijds wel wat te ver in ging. Ut ingenue, quod verum est, fatear, (schreef hij, Epist. Libr. 1.) sum natura propensior ad jocos, quam fortasse deceat, et linguae liberioris, quam

{==30==} {>>pagina-aanduiding<<}
nonnumquam expediat (*). Zijne verdediging was: (ad Ep. lutheri, Opp. T. IX. pag. 1278.) Quoniam nullus hominum vacet omni naevo, malo quibusdam videri ineptior, quam truculentus πλήκτης et Procrustes quispiam, ubique tragicum spirans (†).
Ik ben met de meeste achting, enz.





Een staal van Luther's bitterheid tegen Erasmus.

Op de stads-Bibliotheek te Gouda berustte, in het jaar 1663, en misschien nog, een exemplaar van erasmus Adagia, op welks titel luther, met eigene hand, in 1533, het volgende geschreven had, zoo als wij het, uit het afschrift van een geleerd man van eerstgemelden tijd, hier in het oorspronkelijke geven, en daarna vertalen zullen:
Judicium D. Martini Lutheri de Erasmo.

Ao. 1533.

Hostis omnium religionum

Et inimicus singularis Christi

Epicuri Lucianique perfectum exemplum.

(Manu mea propria) Ego Mart. L.

Tibi Filio meo charissimo Joanni, et per te omnib. liberis et meis et sanctae Ecclesiae Christi.

Sensibus haec imis, res est non parva, reponas.

(Alia manus subscripserat)

Lutherus igitur aut Erasmum non recte novit, aut ei injurius fuit.

Vid. Erasmi Milit. Christian.
Oordeel van D. Marten Luther over Erasmus,

in het jaar 1533.

{==31==} {>>pagina-aanduiding<<}


Een vijand van allen godsdienst

En zonderling vijand van Christus,

Een volmaakt afdruksel van Epicurus en Lucianus.

(Met mijne eigene hand) Ik Mart. L.

Aan u, mijn zeer geliefden Zoon Joannes, en door u aan alle mijne kinderen, en de kinderen der heilige Kerk van Christus.

Prent het u diep in, want is geene geringe zaak.

(Een ander had er onder geschreven)

Luther heeft derhalve of Erasmus niet regt gekend, of is te zijnen aanzien onregtvaardig geweest.

Zie Erasmus Handboek eens Christen-krijgsknechts.
Het was niet in het bovenstaand zoogenoemd oordeel alleen, dat luther erasmus geweldig verongelijkte; hij deed hetzelfde veelvuldig in zijne geschriften. Doch ook erasmus (schoon doorgaans veel gematigder) liet zich dikwijls zeer scherp en ongunstig wegens luther uit. Slechts één staaltje uit vele. In het IXde D. zijner werken, bl. 1042, leest men: ‘Dat gij door Gods geest bestuurd wordt, zoo als gij u laat voorstaan, hebt gij mij nog niet wijs gemaakt. Hetgene mij van het tegendeel verzekert, is vooral die bitterheid van uwe schrijfwijs, die onbeteugelde lasterzucht, en die meer dan onbeschaamde (plus quam scurrilis) losbandigheid in het bespotten en beschimpen van allen, die tegen uwe leerstellingen kikken durven.’ - ‘Ik heb de eerste van allen vermoed, (schreef hij bl. 898.) dat zijn hart door eerzucht bedorven was.’ - Hoe droevig staan ook de grootste mannen voor de vervoeringen van dristen bloot!

De oorsprong van Jacques Clément.

(Uit een onuitgegeven Gedenkstuk, betrekking hebbende tot de Geschiedenis van Frankrijk, door achille de jouffroy.)

Op het einde van eenen zomerschen dag in het jaar 1565 werd eene jonge en schoone vrouw uit het dorp Sorbonne, die alleen den weg naar Sens ging, achter op gevolgd door eenen man van eene lange gestalte, in een' bruinen mantel gewikkeld. De vlugtige avondschemering begon te vallen; er heerschte stilte in de geheele landstreek, en de vreemde

{==32==} {>>pagina-aanduiding<<}
gedaante van den onbekende verontrustte, op het eerste gezigt, de jonge boerin. Toen hij haar naderde, beving haar de vrees; en toen hij haar voorsloeg om te zamen te wandelen, was er iets, ik weet niet wat, in zijne stem, dat haar deed ijzen. Evenwel hij ging naast haar, en weldra ontstond er een gesprek tusschen hen. Zij zeide hem, dat haar man, jean clément, uit het dorp Sorbonne, reeds sedert een jaar, als soldaat onder de troepen des Konings diende, en dat hij, zijn afscheid verkregen hebbende, nu op heden, den eersten Augustus, zijne terugkomst had bepaald; doch dat zij, ongeduldig geworden zijnde, besloten had hem te gemoet te gaan, ten einde het oogenblik des wederziens, zoo verrukkelijk voor jeugdige echtgenooten, na eene lange verwijdering, te verhaasten. Zij voegde daarbij, dat zij, om niet in den nacht op dezen eenzamen weg alleen te zijn, besloten had, hare reis niet verder dan tot op eenen korten afstand voort te zetten.
Onder zoodanig gesprek, ter voldoening aan de nieuwsgierigheid van den vreemdeling, was de angst der jonge vrouw van tijd tot tijd geweken; en weldra verstoutte zij zich, hem aan te zien. Het was een man in de kracht van zijn leven, wiens volkomen regelmatige trekken alles in zich vereenigden, wat de verbeelding eens schilders zou kunnen zamenbrengen, om eene volmaakte menschelijke schoonheid te vertoonen. Zijne oogen alleen, eenigzins diep in het hoofd liggende, glinsterden van een somber vuur. Men kon derzelver kleur niet bepalen, omdat het onmogelijk was, den onuitsprekelijken indruk zijner blikken te verduren. Het scheen, dat hij zelf dit uitwerksel kende; want hij wendde ze steeds af, zoo dikwerf de boerin hare oogen op hem vestigde.
Er was eene beek voor hen; en de vreemdeling bood zijner reisgenoote de hand, om die over te komen. Zij nam die aan, zonder over deze kleine gedienstigheid na te denken; maar op den druk dezer hand gevoelde zij eene gewaarwording, genoegzaam gelijkstaande met die van den beefaal; of liever, eene onbekende soort van vuur scheen snellijk door hare aderen te stroomen. Zij wist zich echter geene rekenschap te geven van hetgene in haar omging; maar zij verbleekte, en was op het punt van te bezwijmen. Weder tot zich zelve gekomen, bevond zij zich aan de andere zijde

{==33==} {>>pagina-aanduiding<<}
der beek, ondersteund door den arm des vreemdelings; en hare blikken ontmoeteden wederom die vreemde oogen, wier schijnsel haar op nieuws in verwarring bragt. Van dat tijdstip af had zij geene rust meer: het berouwde haar, deze reize te hebben aanvaard; zij verwenschte in stilte deze ontmoeting, en besloot, langs denzelfden weg weder terug te keeren.
De vreemdeling bezigde intusschen de sterkste drangredenen, om haar gerust te stellen, en te bewegen, haren weg te vervolgen. Nu eens leidde hij hare gedachten af op de omringende voorwerpen; dan weder gaf hij voor, in de verte de gedaante van eenen soldaat te ontdekken, die zich in het schemerend avondrood deed onderkennen. Op deze aankondiging vatte de jonge vrouw weder moed, en ging voort; doch, zich reeds meermalen bedrogen gezien hebbende, en bemerkende, dat de nacht viel, besloot zij terug te keeren: zij stond dus stil, en groette den vreemdeling.
Hij scheen haar nu niet verder te willen dringen; maar zij zag, dat hij zich een oogenblik bedacht, en meende hem geheimzinnig eenige woorden in eene onbekende taal te hooren spreken. De vrees beving haar op nieuws; en, zonder het antwoord op haren groet af te wachten, keerde zij zich, om terug te gaan, langs den weg, vanwaar zij gekomen waren. Hierop zag zij vlak voor zich eene verschrikkelijke wolk, welke de wind met ongemeene snelheid voortdreef: regen en hagel vielen eensklaps als bij stroomen, en de bliksem schoot op vier schreden van haar neder.
Verward en verschrikt, naderde de ongelukkige onwillekeurig hem, dien zij eenige oogenblikken te voren wilde ontvlugten. Hij ondersteunde haar, trachtte haar gerust te stellen, en raadde haar, eene schuilplaats te zoeken, ten einde het onweder te ontwijken, 't welk, zeide hij, niets anders was, dan eene voorbijgaande bui.
Op twintig schreden afstands, bij het begin eener uitgestrekte heide, stond eene antieke, sedert vele jaren verlatene, kapel. De woning van den kapellaan was geheel verwoest, en er was van de kapel zelve niets anders overgebleven, dan hare Gottische pilaren, kruisgewelven, en eenige halfgebrokene beschilderde vensterglazen.
Het was half uit noodzakelijkheid en half uit angst, dat de jonge boerin zich naar deze schuilplaats liet geleiden. Aan

{==34==} {>>pagina-aanduiding<<}
de gebrokene trappen van het portaal genaderd, deed de donkerheid daar binnen, het gehuil van den wind door deze godsdienstige gewelven, en de herinnering der bloedige tooneelen, waarvan die kapel de schouwplaats geweest was, haar verstijven van schrik. Zij weigerde dus daarin te treden, en zette zich neder onder het uitstek eener nis, tegen een der buitenste pilaren van het voorportaal aangebragt.
Gedurende dien tijd beschouwde de vreemdeling het gebouw; en, even alsof hij de aandacht zijner reisgenoote wilde bezig houden, vroeg hij haar naar den oorsprong van dit gedenkstuk, en naar de oorzaken van deszelfs verwoesting. ‘Deze kapel,’ antwoordde zij, ‘werd gebouwd, ter eere van de H. Maagd, door den eersten Koning uit het geslacht van valois, en is verwoest geworden in den laatsten oorlog door de Hugenooten; de geestelijke, die haar bediende, is op de trappen van het altaar gedood, in het oogenblik, dat hij den heiligen dienst verrigtte. De wreedaards, niet tevreden het bloed van den Heiland te hebben gestort, vermengden daarmede dat van zijnen dienaar: zij vernielden vervolgens de pastorij; en sedert dien tijd is deze kapel, door eene zoo ontzettende heiligschennis ontwijd, verwoest gebleven.’
‘Ontwijd!’ riep de onbekende, op den toon der uitbundigste vreugde: ‘zegt gij niet, dat zij ontwijd is? Ik kan er dus ingaan?’ En bij deze woorden drong hij door tot in het binnenste derzelve.
De jonge vrouw, nu alleen zijnde, dacht over den vreemden zin dezer weinige woorden na. Eensklaps viel haar in, dat deze man wel een Hugenoot kon zijn; en nu verdubbelde hare vrees: want in die tijden van verwarring en bijgeloof was een Hugenoot een voorwerp van afschrik voor het katholieke volk, hetwelk gewoonlijk met het denkbeeld van andere geloofspartijen dat van gemeenschap met den Duivel verbond.
Alles, wat zij zich nu van dezen vreemdeling herinnerde, scheen hare vrees te bevestigen. Die gewaarwording van afkeer, welke zij bij zijne eerste ontmoeting had gevoeld, klaarde zich nu op in haren geest. Het denkbeeld eener zamenkomst van dien man met haren echtgenoot, eenen ijverigen verdediger des katholieken geloofs, en van eenen twist, die

{==35==} {>>pagina-aanduiding<<}
daaruit kon ontstaan, deed haar de onvoorzigtige inschikkelijkheid verfoeijen, die haar zoo ver gebragt had.
In deze gedachten verdiept, vestigden zich hare oogen angstig op den weg, waar het onweêr nog steeds hevig woedde. Een oogenblik daarna wendde zich haar gezigt naar het binnenste der kapel; en zij zag den onbekende bij het altaar, waar zich zijne gelaatstrekken wel in het duister verloren, maar zijne oogen als twee lichtende punten op haar gevestigd waren. Op dat gezigt was zij niet meer meester over hare gewaarwordingen, maar besloot, in weerwil van het onweêr, te ontvlugten.
Zoo als zij opstond, joeg de wind, eenklaps van streek veranderd, de bui tegen het portaal; eene verschrikkelijke hagelvlaag kletterde tegen de bovenste ramen. De woede der clementen scheen zich dus tegen hare vlugt te verzetten. De pilaar, die haar tot hiertoe beschermd had, verleende haar thans geene schuilplaats meer; en zij zag zich genoodzaakt, met overhaasting, dieper in het portaal te wijken, waar de vreemdeling zich vertoonde, en haar, als tegen haren wil, voorttrok onder het gewelf der kapel.
Hij plaatste haar op een afgebroken stuk eener zitplaats, en bleef daar eenigen tijd voor haar staan. Zijne oogen waren op het heiligdom gevestigd. Op een tijdstip, dat het schijnsel van een aanhoudend weerlicht den grond rondom verlichtte, toonde hij haar met den vinger eene groote bruinachtige vlek, die op de trappen van het altaar te zien was, en vroeg haar met eene forsche stem: ‘Vrouw! is dat het bloed des priesters?’
Zij zag het, en eene huivering beving haar bij dat gezigt; naauwelijks kon zij het ja uitstamelen; waarop zij beide stilzwegen.
Een oogenblik daarna vroeg de onbekende: ‘Vrouw! hoe oud zijt gij?’ - ‘Vierentwintig jaren,’ antwoordde zij bevende. Hij deed eenige schreden voorwaarts, en riep toen op eenen somberen en plegtigen toon: ‘Schim van valois! ik zweer bij deze puinhoopen, in welke gij nog rondwaart, dat na vierentwintig jaren, op dezen dag, uw ontaard geslacht van de aarde zal verdelgd zijn!’
Toen, bemerkende, dat de jonge vrouw op het uiterste verschrikt was, naderde hij haar, verzachtte zijne stem, en poogde haar te bemoedigen. Hij ging naast haar zitten, en

{==36==} {>>pagina-aanduiding<<}
haalde een fleschje en een kopje van onder zijnen mantel te voorschijn: hij dronk, en bood der boerin ook wijn aan, dien zij niet durfde weigeren, zoo onweêrstaanbaar was het gezag geworden, dat hij over haar uitoefende.
Naauwelijks had zij eenige droppen van dit vocht genomen, of eene oogenblikkelijke bedwelming overviel haar. Zij trachtte te vergeefs die te boven te komen; hare oogen sloten zich, en alles verdween rondom haar.
Zij kwam eerst lang daarna weder tot zich zelve, en hare eerste gewaarwording was die eener hevige smart. Hare kleederen waren in wanorde, en al hare leden waren gekneusd. Zij bemerkte, dat zij de uiterste schending ondergaan had. Eene buitengewone helderheid verlichtte de kapel; zij zag zich uitgestrekt liggen op de trappen van het altaar, en ontdekte nu, dat het verschrikkelijk misdrijf, waarvan zij het slagtoffer was, gepleegd was op dezelfde plaats, waar het bloed van den Heiland en dat van zijnen priester, den martelaar, vermengd waren geworden. Zij rigtte zich op, en wilde schreeuwen; maar hare tong was verstijfd. Eensklaps zag zij haren man.
Hij was buiten zich zelven van woede; zijne haren stonden te berge, en het bloed vloeide uit eene groote wonde in zijne borst. Hij hield de bloote sabel in de hand, en naderde haar woedend, de verschrikkelijkste verwenschingen uitstootende. De eerste gedachte der ongelukkige was, te ontvlieden. Zij haastte zich naar de deur der kapel, sprong over den drempel, en deed eenige schreden voorwaarts, wanneer zij plotseling achter zich een ontzettend gedruisch hoorde; zij zag om, en bemerkte, dat de kapel geheel was ingestort. Ter plaatse, waar dit gedenkstuk gestaan had, zag men niets meer dan eenen hoop puin. De hemel was nu geheel bedaard; de diepste stilte heerschte rondom haar; de maan verhief zich aan den gezigteinder. Zij strekte hare armen uit, schreeuwde, en viel bewusteloos ter aarde.
Den volgenden morgen vroeg vonden eenige dorpelingen, die dezen weg langs kwamen, haar, van alle bewustheid beroofd, en herkenden haar. Zij bragten haar op hunne kar naar het dorp. Zij scheen gedurende dien togt in het leven terug te keeren, sprak echter niets dan eenige onverstaanbare woorden, en vertoonde alle teekenen van krankzinnigheid. Men zette haar af bij den pastoor van het dorp, die zorg

{==37==} {>>pagina-aanduiding<<}
voor haar droeg, en hare genezing ondernam. Zes weken achtereen duurde hare ijlhoofdigheid. Na dien tijd werd de koorts minder, en het verstand keerde terug. Thans ontdekte zij, tot hare grootste smart, dat zij zwanger was, en besloot, den eerwaardigen pastoor al de bijzonderheden dezer verschrikkelijke ontmoeting te verhalen. Die geestelijke kon het verhaal niet zonder gevoel van ijzing aanhooren; maar hiermede verbond zich het gevoel van innig medelijden met deze ongelukkige. Hij bestrafte, hij vergaf haar, en deed haar zweren, dat zij het kind, dat zij droeg, aan de kerk zou toewijden. Op den eersten Mei daaraanvolgende, zijnde St. Jacobsdag, beviel zij van eenen zoon. Het kind vertoonde niets buitengewoons, behalve dat, bij deszelfs geboorte, de oogen, die roodachtig waren, der moeder met siddering die oogen weder in het geheugen bragten, welke in dien noodlottigen nacht haar zoo zeer verschrikt hadden; men bemerkte echter, dat, op den dag van den doop, de oogappels eene schoone blaauwe kleur aannamen. Men gaf het kind den naam van den Heilig, wiens feest inviel op den dag van deszelfs geboorte, en de priester nam aan, voor hetzelve te zorgen.
Deze oordeelde het echter raadzaam, de stilzwijgendheid te bewaren omtrent deze buitengewone gebeurtenis; en daar men sedert niets meer van jean clément, den echtgenoot dezer jonge vrouw, vernam, zoo verspreidde men het gerucht, dat hij gedeserteerd was, om zijne vrouw heimelijk te bezoeken, en, genoodzaakt zijnde te vlugten, in een vreemd land gestorven ware.
Het was ook juist vierentwintig jaren daarna, dat jacques clément die noodlottige beruchtheid als koningsmoordenaar verkreeg, welke den pastoor van Sorbonne aanspoorde, deszelfs buitengewonen oorsprong te beschrijven: men weet echter niet, waarom hij dit verhaal destijds niet bekend maakte. De bladen van zijn handschrift werden vóór eenige jaren wedergevonden tusschen den dubbelen bodem eens verbazend grooten eikenhouten lcuningstoels, die eenige achtingwaardige burgers van Sens, sedert vijf geslachten, in hunne familie godsdienstiglijk bewaarden, en die, van de wormen doorknaagd, tot stof vermolmd was. Dit vaneengereten, slecht bewaard en bijna onleesbaar handschrift heeft ons de daadzaken van het tegenwoordig verhaal aan de hand gegeven. Het voert ten titel: Zeer waarachtig verhaal van de uitbroe-
{==38==} {>>pagina-aanduiding<<}
ding of helsche voortbrenging van den broeder jacques clément, van de orde der Dominikanen, welke, op aansporing van zijnen vader, den Satan, goddelooslijk heeft gedood en van het leven beroofd onzen goeden Vader en Koning henri de valois, den derden van dien naam, en den laatsten van zijnen stam. Men ziet, dat de achtbare pastoor van Sorbonne niet deelde in den haat van de aanhangers der Ligue tegen dezen ongelukkigen Koning; en tevens, dat zij, die in den naam van broeder jacques clément (frère jacques clément) eenen letterkeer meenen te vinden van de spreuk: 't is de hel, die mij heeft voortgebragt, (c'est l'enfer qui m'a créé) zich van zeer krachtige vermoedens ten voordeele van hunne kunst konden
bedienen, bijaldien zij deze historie gekend hadden.





Drietal oorspronkelijke, onuitgegevene, en thans naar het eigen handschrift gedrukte dichtstukken van Huibregt Kornelisz. Poot.

Letter-lauwerkrans, gevlogten om 't hooft van den konstrijken Digter Huibregt Kornelisz. Poot.


Hoe wierd mijn geest verbaast op 't leezen van uw digt, 
o Schrandere Poëet! door hemels vier ontsteeken; 
Voor wiens hoogdravendheyt soo meenig digter swigt; 
Waard dat verstandigen alom uw lof uytspreeken. 
Gij klauwtert door uw trant den hoogen Parnas op, 
Verseld van 't negental der siere Zanggodinnen; 
Bekleed met wetenschap, vol hengstebronnesop, 
Uyt d' Hypocrene vloed, ten voedzel uwer zinnen. 
Voortreff'lijk Jongelingh, wat geeftge een groote hoop 
Door uw vergoden stijl veel oude te braveeren! 
Indien een Vondel uyt zijn graf te voorschijn kroop, 
Gewis hij soude u met den naam van Zoon vereeren. 
Soo vroeg op Helicon na Vrouw Minervas choor 
Te streeven, met een rey van jonge Apolloos zoonen, 
Verbaasd het digterdom, dat met een luystrend oor 
Uw wondre zangen hoord, gebiedende u te kroonen 
Met lauwren na waardij van uw digtrijk talent, 
Daarge in uw boerenstulp en onder 't landbeteelen 

{==39==} {>>pagina-aanduiding<<}

Met treffelijk verstand der digtren spoor berend, 
Apolloos schelle lier soo lieffelijk doet queelen, 
Dat Orpheus zoetste harp al haren luyster doofd, 
En Vestas maagdenrey haar stem met d' Echo paaren, 
Als gij met uwen zang 't geruys der beeken kloofd 
Op haar verjaargetij, of Egtelijk vergaaren. 
Of speeld uw harp, met floers bekleed, een dof geluyd 
Van lijkzang op de dood van uwe welbekenden, 
Soo perstge aan ijder een de zilte tranen uyt 
En doet 't bedroefd gemoed het oog ten hemel wenden. 
Maar als uw schrandré brein uyt spelemeijen vaart 
Met Nazo en Virgijl, om Jovis rijksgenoten, 
't Aloude heydendom te schilderen, dan spaart 
Gij niets om uw gedigt zijn luyster te vergrooten 
Met puyk van woorden, vol van sin en pittigheyt, 
Op allerhanden tret en allerleije saken, 
Of puntgedigten vol van rare kittigheyt, 
En wat er ijmand in goed Nederduytsch kan maken. 
Wie meld de wonderheyt uws goddelijke taal? 
Als gij den Harpenist der Godgewijde zangen 
Zijn heylge reeden wikt in uw poëetsche schaal, 
Dat ijders ziel ontroert en aan elk woord blijft hangen. 
Wie antwoord op uw dank- of lofgedigt te regt? 
Wie schildert soo als gij met zinrijke gedagten? 
Daar schilder van der Wilt zijn zegel ook aan hegt, 
Die van soo jongen poot noyt sulke vrugten wagten. 
Een Voorstad (*) waagde er van en soo veel andre meer, 
Die greetig grijpen na de vrugten uwer takken. 
Was tot een grooten boom, o Poot! tot Neerlands eer 
En roem van uw geslagt. Laat uwen moed noyt sakken. 
Poog om het toppunt van den Parnas te betreen, 
En laat het heerlijk ligt van uwe digtkunst straalen, 
Ten luyster van uw deugd en heyl van ijder een. 
Soo sultge een Lauwerkrans, die noyt verwelkt, behaalen. 
 
daniel van beke. 



{==40==} {>>pagina-aanduiding<<}

II.

Aen den Heer daniel van beke, over het toezenden van zijn Letter-lauwerkrans.


Hier komt mijn dicht, al komt het spade: 
Ay zie hoe 't voor uw' voeten leit. 
't Beveelt zig schaemroot uw' genade. 
En ossert u mijn dankbaerheit. 


Minervaes zoogkint, Febus zoon, 
Wien steets d' Aoonsche rey geleit, Meceen van Beke, 
Wat noopt u, mij een glorijkroon 
Te vlechten, en zoo schel uw' lofklaroen te steken? 
Zijn 't mijn gedichten [waerde vrient] 
Zoo laf en krepel? ach! een lauwerhoet te dragen, 
Waer heb ik zulk een eer verdient? 
Kan u mijn veltschalmey vol quasten dus behagen? 
Maer zacht ik merk 't, de gulde zon 
Worde altijts meest beschout, wanneerze flaeu en donker 
Heur alziende oog met floers bewon, 
En zwakke stralen schoot, en krachteloos geflonker, 
Door eene mist- of nevelwolk. 
Een arm, rampzalig kint, met misgevormde leden, 
Wort allermeest van 't wijze volk 
Geprezen en vertroost, uit mededogentheden. 
't Is waer, ik heb mij vaek vermaekt 
Met spelen, 't zij Auroor, uit Tythons roozebedde 
Gerezen, d' uchtentkimme blaekt', 
En 't starrelicht verjoeg in Thetis pekelwedde, 
Terwijl Apol zijn dagkaros 
Beschree, met gout gehult, aen 's hemels oosterdeuren, 
En deedt de regenwolken los 
Verzwindlen, en de Nacht heur vleermuisvlerken scheuren, 
Die 't mankopshulsel nederley. 
Dan wiert mijn geest, ik ken 't, genoopt door 't lieflijk quelen 
Der Filomeels, die beemt en hey 
Deên danssen op de maet der nuchtere orgelkeelen. 
Of zat ik onder linde of pijn, 
Die bruine lommer gaf voor 't branden van de stralen 
Der heete middagzonneschijn, 
Terwijl men aen de bron, in ginsse klaverdalen, 
De rougevlokte geiten stout 

{==41==} {>>pagina-aanduiding<<}

En drenkt, dan prachten mij de wiltzang in de blaêren 
Mijn ruispijp, ruw uit vlierenhout 
Gesneen, bij 't woutmuzijk van 't pluimgediert te paren. 
Maer 'k dacht noit dit getureluur 
Vereert te zien door u, o eer der puikpoëten! 
Die zegenrijk, ter goeder uur, 
Den Mijterberg beklom, die Ambrozijnvogt zweetten, 
En nektar, die gij welbedagt, 
Doorluchtige van Beke, in goude schalen vatten, 
Om spade en vroeg uw fenixschagt, 
Zoo six en net versneen, te laven en te natten. 
Dit zij niet reukeloos gezeit. 
Een Mydas stak weleer voor Pan den glorijhooren: 
Maer dat zoo groot een onbescheit 
Apolloos wraeklust tergt, betuigen d' ezelsooren. 
Men lees het heerlijk dichtkleinoot, 
Dien Lettertulbant, waert op waerder hooft te passen 
Als 't mijn, of moet een jonge Poot, 
Bedaut van zulk een gunst, bij zulk een Beekvogt wassen? 
Hoe 't zij, dat puikstuk melt alree, 
Dat gij niet vruchteloos Parnassus oppertinnen 
[Daer 't kroost van vrou Mnemoziné 
Het snaertuig streelt] beschree vol geest en vlugge zinnen, 
Tot lof en luister van onze een. 
Een arent wort gekent aen hoge vlucht en vlerken. 
Aen tant of klaeu de siere leeu. 
Een Nederlants Virgyl aen zulke heldewerken. 
Maer was 't, o Letterhelt! u niet 
Genoeg, de Rijnmeermin, door uw vergode vedel, 
Te lokken uit heur zilvren vliet? 
Of, als Amsion eer, op Aracinthus schedel, 
Door 't steenberoerent harpgeschal, 
De wufte waterbaer, hoe grimmig, essen kemden: 
Of zoo als Orfeus, die, in 't dal, 
Den eeuwig woesten aert der wrede tigers temden, 
Het al aen uwe ivoore lier 
Te binden? 't hartste hart te lokken buiten d' ooren? 
Moest dan uwe onnavolgbre zwier, 
Zoo zagt als Beekkristal, ons stil Papzou bekoren, 
De kruin te heffen in de locht, 
Verciert met riekent kruit en versche lentebladen? 

{==42==} {>>pagina-aanduiding<<}

o Zuivre Beek! o vloeijent vogt! 
Wat levertge uit uw kruik al eedle dichteieraden! 
Maer hoe voldoe 'k mijn plicht naer reên? 
't Vervele u niet dit van uw leerling aen te hooren; 
Uw schrandre geest praelt ongemeen 
In uw gediehten en bekoorbre verfpandooren. 
o Fenix! vliegtge nog wat aen, 
Zoo zal uw' taeije vlerk de heldre starren slaen. 
 
huibregt kornelisz. poot. 






Iets, ter herinnering aan het feest van den verdienstelijken tooneelkunstenaar A. Snoek, gevierd in den Amsterdamschen schouwburg, 16 novemb. 1820.

Indien het waar zij, dat de trap van beschaving bij een volk kennelijk zij aan de vorderingen, welke de schoone kunsten onder hetzelve gemaakt hebben, moet onbetwistbaar alles, wat daarop eenige betrekking heeft, eene levendige belangstelling opwekken, en vooral moeten zoodanige voorvallen, welke buiten den dagelijkschen loop der zaken zijn, als afdeelingen der tijdperken, bijzonder opgemerkt worden.
Zoo herinneren wij ons nog met genoegen het tijdstip, waarin de onvergelijkelijke wattier-ziesenis het feest van hare vijf-en-twintigjarige werkzaamheid aan den Nationalen Schouwburg vierde. Zoo gedenken wij nog, met niet minder bewondering dan weemoed, haar plegtig afscheid van denzelven; en geene jaren kunnen het aandoenlijk oogenblik doen vergeten, waarin die verhevene talenten voor de laatste maal, gelijk wij vreezen, aan de boorden van den Amstel-stroom geschitterd hebben. Met regt betreuren wij nog het onherstelbaar gemis, hetwelk de kunst in den voortreffelijken bingley (zoo zeer uitmuntende in het voorstellen van karakters) geleden heeft. Hoe meer reden wij hebben, om ons wegens treffende verliezen te beklagen, hoe meer hetgene wij nog bezitten in ons gevoel moet rijzen: en niets kan aangenamer zijn, dan de gelegenheid, om onze hoogschatting van wezenlijke verdiensten openlijk te kunnen aan den dag leggen, en gevestigde talenten hulde te bewijzen.
Ten hoogste aangenaam was het dus voor ons, te ontwa-
{==43==} {>>pagina-aanduiding<<}
ren, dat Kommissarissen van onzen Stads-Schouwburg met eene bestendige zorg voor alles, wat tot genoegen van het publiek kan medewerken, ook de waardering paren dier talenten, welke den luister van het nationaal tooneel moeten handhaven. Ten hoogste aangenaam was het ons, gelegenheid te vinden, om den Man, die gedurende vijf-en-twintig jaren het eerste vak met zoo veel roems vervulde, een openlijk bewijs van ware hoogschatting en ongeveinsde hulde te kunnen toebrengen.
Plegtig, inderdaad, was de avond van den 16den November 11. voor den waren hoogschatter van verdiensten. Indien immer onze Schouwburg, welke (uit aanmerking van het oogmerk, waarmede dezelve gebouwd werd (*)) zoo vele blijken van de onbekrompenheid van ons voorgeslacht draagt, den naam van Apollo's tempel met regt gegeven werd, deze avond mogt bovenal met de feesten, door de Ouden aan de schoone kunsten gewijd, vergeleken worden. De verwachting, welke Bestuurderen van de deelneming van het publiek hadden, strekt hun tot eer; en dat dezelve niet te leur gesteld is, strekt wederkeerig het publiek tot eer. Niettegenstaande de prijzen der plaatsen verdubbeld waren, was de toevloed aanzienlijk. Zoo wel de bevoorregte standen (aan welke zoo vaak eene vooringenomenheid met het vreemde verweten wordt) als de mindere klasse hebben hiertoe bijgedragen: en het moet den voortreffelijken Kunstenaar geen gering genoegen gegeven hebben, te ontwaren, dat hij bij hoogere klasse, middelstand en geringere even geliefd is. Hier kon noch vooringenomenheid noch partijdigheid gelden: hier moest eigen gevoel, eigen wil en eigene keuze beslissen; en deze beslissing heeft de hulde, hem bewezen, zoo rein als volkomen gemaakt.
Het was inderdaad treffend, eene aanzienlijke menigte, in eene schitterende en met smaak verlichte kunstzaal als ter

{==44==} {>>pagina-aanduiding<<}
feest vergaderd, te zien toeven op de verschijning van eenen Man, die sinds zoo vele jaren hunne oogenblikken van uitspanning veraangenaamde, en zoo veel tot den Nederlandschen kunstroem heeft bijgedragen. Treffend was het, den 57 jarigen Tooneelspeler (*) in de rol van Orosman te zien optreden, en in dezelve al het jeugdige vuur, al den Oosterschen gloed, al de verschillende en met elkander worstelende aandoeningen te zien ontwikkelen, welke de groote voltaire in dezelve ontwikkeld heeft. Treffend was het, te zien, hoe, in weerwil der jaren, het kunstvermogen de treffendste natuurgaven een' beslendigen duur weet te geven, en de natuur, als 't ware, kan te boven streven. Immers hebben de jaren den aanleg en de natuurlijke gaven van den Heer snoek niet kunnen doen verminderen; terwijl wij zijne talenten meer en meer hebben zien toenemen, en de wijze, waarop wij hem in deze rol hebben zien verschijnen, voor zijne vermogens nog een' langen duur belooft.
Uit de rol van Orosman zagen wij hem met waardigheid in het karakter van den onsterfelijken Garrick overgaan. Ook hiermede gaf hij niet weinig genoegen. Maar bovenal plegtig was het oogenblik, waarin hij zich tot de aanschouwers wendde, en aan dezelve zijne gevoelens uitte. Wij zeggen, zijne gevoelens: want, schoon dezelve in dichtmaat vervat waren, en de Heer snoek nimmer als dichter is opgetreden, liet de wijze, waarop hij dezelve uitsprak, hieromtrent geen' twijfel over. Uitdrukking en toon, houding en gebaren, alles kondigde de aandoeningen der ziele aan. Met het hoog gevoel der kunst vervuld, getroffen door de schitterende blijken van goedkeuring en hoogschatting, geroerd door de warmste blijken van deelneming, drukte hij zich met gevoel en waardigheid uit. Geene zwierige declamatie, geene kunstige toonwending, geene berekende afwisseling worstelde, om indruk te maken, met de kunst; neen! het hart, het hart alleen heeft gesproken, en zich in volle stroomen uitgestort.
Velen hebben het verlangen geuit, zich, door de lezing dezer dichtregelen, dit treffend oogenblik op nieuws te vertegenwoordigen. Velen, door bijzondere omstandigheden belet, er deel aan te nemen, wenschten er zich, langs dien weg,

{==45==} {>>pagina-aanduiding<<}
eenig denkbeeld van te vormen. Dit heeft ons op het denkbeeld gebragt, bij den Heer snoek aanzoek te doen, dezelve voor ons Maandwerk te verwerven; en wij danken zijner heuschheid eene toestemming, waardoor hij ongetwijfeld velen zal verpligten.

Wanneer de schepeling, békommerd voor 't verzeilen, 
Den grooten oceaan, langs ongeteekend spoor, 
In stoute vaart beploegt, licht hem, bij 't zorglijk peilen, 
Aan 't flikkrend firmament de heldre noordstar voor. 
Hem moge, op 't meetloos ruim, de sombre nacht omgeven, 
Die voor zijn starend oog de blijde kust bedekt, 
Het vriendlijk hemellicht, door 't duister nooit verdreven, 
Leidt hem naar 't wenschlijk strand, dat zijn verlangen wekt. 
Met vreugd staart hij terug op doorgekliefde vloeden, 
Met moed op 't golvend vlak, dat voor hem henen spoelt: 
De heldre noordstar blinkt, en, hoe de baren woeden, 
Ze ontvonkt d' onwrikbren moed, dien hij in zich gevoelt. 
Zoo straalt die eedle drift, om kunsten aan te kweeken, 
Die 't hart des Amstellaars, bij handelzorg, ontgloeit, 
In onverdoofbren glans gelijk aan 't hemelteeken, 
Op de onafzienbre baan, waarlangs de lauwer groeit. 
Beklemt ook 't hart de vrees, in 't duister af te dwalen, 
En put de kamp der eer ook moed en krachten uit, 
De gloed, die de aandrift wekt, blijft onverminderd stralen, 
En 't spoor van 't echte schoon wordt glansrijk aangeduid. 
Indien dit immer bleek, mogt iemand dit ontwaren, 
Ik voelde me opgewekt door d' invloed van dat licht; 
't Heeft, in de lange reeks van vijf-en-twintig jaren, 
Mijn schreden overstraald in dit beroemd gesticht. 
Aandoenlijk oogenblik! hoe wekt ge 't welbehagen, 
Waarvan de boezem zwelt, daar ik, met diep gevoel, 
Op d' afgerenden weg den blik nog houd geslagen, 
En 't oog met geestdrift vest op 't aangewezen doel; 
En, waar ik staren mag, uw drift, om kunst te kweeken, 
Uw ijver, om den smaak te vormen in dit koor, 
Zweeft altijd voor mij heen, als 't vriendlijk hemelteeken, 
En licht mij, onverdoofd, langs 't immer kronklend spoor. 
Mogt ik mij, voor uw oog, met hooge brozen schoeijen, 
Gewikkeld in de zorg, waarom zich 't purper plooit, 
En d' achtbren diadeem met tranen oversproeijen, 

{==46==} {>>pagina-aanduiding<<}

Gehuldigd door den rouw, die 't somber lijkfeest tooit, 
Gij vlocht (o! 'k dank het u) dien krans van lauwerblâren, 
Die, na zoo lang een proef, zich om mijn' schedel krult; 
Gij hebt, o eedle rei kunstlievende Amstellaren! 
Den hoogen geest geleid, die 't treurtooneel vervult; 
Gij hebt den weg gebaand, die, achter mij gebleven, 
Zoo menig spoor vertoont van eedlen worstelstrijd; 
Gij wijst het pad mij aan, dat ik hebbe op te streven, 
Waar ons, aan 't roemrijk eind, de gloriepalm verblijdt. 
Moog' dan, met sombren gang, de winterbode naadren, 
Een opgeruimde herfst biedt langer zomerduur; 
De gunst, die mij omstraalt, verjongt het bloed in de aadren, 
Vervult d' ervaren geest op nieuw met jeugdig vuur. 
Dit feest, dit dierbaar feest, het plegtigst van mijn leven, 
Kweekt de aandrift in mijn borst, waar 't jeugdig hart van zwelt: 
Ik staar slechts op de baan, die vóór mij is gebleven, 
En wend mijn oog van 't spoor, door mij ten eind gesneld; 
Ja, onder 't handgeklap, bij frissche lauwerblâren, 
Door uwe zorg vergaard en voor de kunst gespild, 
Meet ik geene eerbaan meer naar 't klimmend tal der jaren, 
Maar volg het hoog gevoel, waarvan de zenuw trilt; 
Ja, 't spant die eedle kracht, die nimmer jaren telde, 
Ontwend op de enge grens bekrompen acht te slaan; 
Die kracht, die mij de zege uit iedren weêrstand spelde, 
Groeit nog van uur tot uur tot volle ontwikling aan. 
Hij, hij, die een' triomf, zoo heerlijk, mag verwerven, 
Als in dit oogenblik uw kunstmin mij bereidt, 
Kan d' ijdlen nagalm van een wufte glorie derven, 
En worstelt, onvermoeid, voor ware onsterflijkheid. 
Zoo blijve uw bijval mij, zoo blijv' dit koor mij heilig; 
Zoo blijv' mijn vreugde daar, waar u de kunst bekoort; 
Zoo blijve ik in 't gelei' dier eedle geestdrift veilig, 
Die, als een heldre star, langs mijne loopbaan gloort. 
Dit onvergeetbaar uur, waarin 't genot der tijden 
Zich weeldrig overgiet en vrolijk zamenvloeit, 
Zal, bij 't herdenken, nog den laatsten stond verblijden, 
Waarin het zwellend hart van eedle kunstdrift gloeit. - 
o Vaadren! die 't geluk van trouwe burgerscharen, 
Op Amstels kapitool, in achtbren rang bewaakt, 
Laat mij de opregte hulde u van een hart verklaren, 
Dat voor genoten gunst in reine erkentnis blaakt! 

{==47==} {>>pagina-aanduiding<<}

En gij, die dit gesticht in luister wilt doen bloeijen, 
Daar zich de schoone kunst in uwe hoede stelt, 
Moog' steeds, tot loon dier zorg, de dank u tegenvloeijen, 
Die in dit oogenblik uit mijnen boezem welt! 
En gij, die zamenvloeide, om me in dit uur te toonen, 
Dat ik niet vruchtloos zwoegde in 't bloeijend perk der eer, 
Gij wilt het edelst doel met d' eêlsten prijs bekroonen; 
Hoe veel de geestdrift zoeke, uw heuschheid biedt nog meer. 
o! Kon ik 't hoog gevoel, dat thans mijn borst doet gloeijen 
En 't hart mij overstelpt, in volle aandoenlijkheid, 
In woorden blinken doen, in toonen uit doen vloeijen, 
Hoe heerlijk wierd uw lof door keur van taal verbreid! 
Maar hier schiet kunst te kort, hoe hoog door u verheven; 
Voor 't geen de ziel beseft, schiet hier de spraak te kort: 
Voldoe u 't woord, dat al 't genoegen van mijn leven 
Aan 't doel, door u gevierd, met vreugd geheiligd wordt! 
Zoo blijve aan Nederland mijn offer opgedragen; 
Zoo lang mijn adem stroomt, mijn taak met moed vervuld! 
Zoo streele 't uitzigt mij met vriendlijk welbehagen, 
Dat ge eenmaal om mijn graf een' lauwer strenglen zult! 

Mogten de bekwaamheden van dezen verdienstelijken Kunstenaar nog lange ons nationaal tooneel tot sieraad verstrekken! Mogt hij, bij het klimmen zijner jaren, zich met de klimmende hoogschatting der kunstminnaren streelen! Mogten Bestuurderen van den Schouwburg, die, door eene goede keuze en afwisseling van stukken, het genoegen der aanschouweren bevorderen, hunnen loffelijken arbeid door meer en meer ontwikkelende talenten bekroond zien! En mogt de welmeenende medewerking, welke zij in dezen getoond hebben, altijd zoo wèl vergolden worden! Dan zal, (nog verre zij dit oogenblik!) wanneer om het graf van den verdienstelijken snoek de lauwer gevlochten wordt, de wedstrijd om denzelven echter niet geëindigd zijn. Dan zal het nationaal tooneel duurzaam het vaderland tot eere verstrekken; en wij zullen de waarheid bevestigd zien, dat dáár de talenten het schoonste bloeijen, waar zij op waren prijs worden geschat.

Regtvaardigheid door scherpzinnigheid gehandhaafd.

Een zeer rijk, doch tevens zeer geestdrijvend Edelman had, te Napels, de Kapucijners, ten nadeele zijns zoons, tot erfgenamen zijns vermogens verklaard. Naar luid des testaments, echter, moesten deze Bedelmonniken den onterfden zoodanig gedeelte zijner nalatenschap afstaan, als hun het beste zoude gevallen. De Regter stelde hen in het bezit des kapitaals, van hetwelk zij den jongman slechts eene geringe som wilden toevoegen; hetgene hem bewoog, zich tot eene

{==48==} {>>pagina-aanduiding<<}
hoogere Regtbank te wenden. De Hertog van ossone, Onderkoning van Napels, deed zoo wel den Regter als de partijen voor zich komen. ‘Het verwondert mij geenszins,’ sprak hij tot eerstgemelden, ‘dat deze goede Vaders de voordeelen voor zich verlangen, welke het testament aan hunne Orde schijnt toe te kennen; maar ik kan niet begrijpen, hoe een Regter als gij, grijs geworden in zijne bediening, zich omtrent den zin van dat testament heeft kunnen vergissen.’ Nu beval hij, hetzelve voor te lezen; en, ter plaatse, waar het artikel voorkwam, hetwelk de Kapucijners tot erfgenamen verklaarde, onder voorwaarde, dat zij den zoon het hun best gevallende deel moesten uitkeeren, vroeg de Hertog: ‘Eerwaardige Vaders! hoe veel wildet gij dezen jongman geven?’ - ‘Achtduizend daalders, Heer Hertog!’ antwoordde de Gardiaan. - ‘Hoe groot is de nalatenschap?’ - ‘Vijftigduizend daalders.’ - ‘Dus wenschtet gij, mijne Vaders, van vijftigduizend daalders, voor uw aandeel, tweeënveertigduizend daalders te behouden?’ - ‘Ja, uwe Excellentie, volgens het ons toegekend regt.’ - ‘Ik, echter, zeg en beweer, dat gij, krachtens het bij testamente verleend regt, deze tweeënveertigduizend daalders aan den zoon des testateurs moet afstaan. Immers: zijt gij hem niet dat gedeelte schuldig, dat u het beste gevalt? Daar nu het deel, dat u het beste gevalt, tweeënveertig- en niet acht - duizend daalders bedraagt, zoo zullen den jongman, naar luid des testaments, welks nakoming ik bevele, tweeënveertigduizend daalders worden toebedeeld.’






Op het afsterven van E.A. Borger, hoogleeraar in de wijsbegeerte en letteren aan de hoogeschool te Leyden, overleden 12 october 1820.


Treur, Leydens Hoogeschool! Uw borger is van de aarde. 
Dat schittrend pronkjuweel, onschatbaar groot van waarde, 
Is voor uw oog verdoofd, is uw gehoor ontrukt. 
Pleng tranen om 't verlies; ga diep in rouw gebukt! 
Hij was het, die 't verstand en hart vernuftig leidde, 
Hij was het, aan wiens deugd men liefde en achting wijdde; 
Hij was de man, wiens geest, door wijsheid aangevuurd, 
Den leerling, vol van vlijt, zoo treffend heeft bestuurd; 
Hij was het, die, zoo rijk in eedle lettergaven, 
Het onderzoekend hart mogt uit zijn bronnen laven; 
Hij was het, die, door 't vuur, dat voor den Godsdienst glom, 
Den jongling vormde tot sieraad van 't Christendom. 
Zijn werk is hier volbragt, en, aan het stof ontheven, 
Smaakt hij, door Gods bestuur, een eindloos zalig leven. 
 
W....... 
's Gravenhage, 8 Nov. 1820. 






{==49==} {>>pagina-aanduiding<<}

Mengelwerk.

De vrouw meer een gevoelig dan een denkend wezen.

(Uitgesproken in de Maatschappij Tot Nut van 't Algemeen, Departement zaandam, den 23sten Aug. 1820, door j.c.a. sander.)

Wanneer men begeerig is te weten, waartoe eene zaak bestemd is, dan moet men hare inrigting onderzoeken; en omgekeerd, wanneer men te voren aangaande hare bestemming is onderrigt, dan kan men ook vrij veilig het besluit ten aanzien van hare inrigting opmaken.
Dit geldt niet alleen van zaken, maar ook van personen. Daarom zijn voor den mensch de vermogens, door den Schepper hem verleend; de gelegenheid, waarin hij gesteld is, om deze vermogens te gebruiken, en het eene of het andere tot stand te brengen; de opwekkingen, welke hij tot deze of gene soort van werkzaamheid bij zich bespeurt, - deze zijn voor hem de natuurlijke aanwijzingen, ten minste wenken, aangaande datgene, wat hij volbrengen kan, en daarom ook volbrengen moet; gelijk wij ook, omgekeerd, uit datgene, wat wij eenen mensch doorgaans zien doen, de gevolgtrekking ten aanzien van zijnen natuurlijken aanleg gereedelijk afleiden.
De mensch is kennelijk voorzien met het vermogen om te denken, d.i. om zekere beginsels voor zijne handelingen bespiegelend vast te stellen; en het is op dezen grond, dat wij besluiten: de mensch is ook verpligt, om te denken. Wij zien den mensch naar zekere, te voren beredeneerde en vastgestelde, beginsels, d.i. denkend, hardelen; en daaruit besluiten wij: hij is tot denken ingerigt.
Ondertusschen is het de beminnelijkste, en veelzins achtingwaardigste, helft des menschelijken geslachts, welke wij met denken doorgaans min bezig zien; wier daden, daarentegen, het kenmerk dragen van meer uit een

{==50==} {>>pagina-aanduiding<<}
zeker oogenblikkelijk gevoel telkens voort te vloeijen - ik bedoel de vrouw.
Ik zal daarom in deze mijne leesbeurt trachten haar te doen kennen als een meer gevoelig dan denkend wezen. In de eerste plaats zal ik aanwijzen, wat ik daarmede meen, wanneer ik zeg: de vrouw gevoelt meer dan zij denkt. Ten tweede zal ik mijn best doen om te bewijzen, dat het inderdaad zoo is. Om dan, ten derde, te doen opmerken de wijsheid van den Schepper, die de vrouw meer voor het gevoelen dan voor het denken bestemde, en haar eene inrigting gaf, overeenkomstig met deze bestemming.
I. Om misverstand voor te komen, moet ik u, mijne geëerde Hoorders! eerst op een zeker standpunt zoeken te plaatsen, waaruit alleen mijne stelling moet worden beschouwd, en daarom vooraf mij wat breeder verklaren over datgene, wat wij bij den mensch denken heeten, en in hoeverre ik dit bij de vrouw niet vooronderstel te werken.
Voor zoo ver het denken van den mensch zijne handelingen raakt, versta ik er onder de, van de handeling vooralsnog afgescheidene, geheel en eeniglijk bespiegelende beschouwing, of ook wel uitvinding en vaststelling van zekere beginselen en regelen, berekend om de handelwijze te besturen. Het denken brengt de theorie voort, van welke de handeling als de beoefening moet worden aangemerkt. ‘De mensch is een denkend wezen,’ beteekent dus: de mensch handelt niet alleen; maar hij ontwerpt ook, eer hij tot de handeling komt, eene zekere theorie, op grond van zekere beginsels. Hij vindt uit, hoe hij handelen moet, en waarom alzoo. Het is hem niet genoeg, eene slotsom te hebben; hij wil weten, hoe zij daar gekomen is; daarom acht hij haar niet, tenzij hij zelf de som narekene; en begeert hij eene slotsom, hij kan en moet haar zelf zoeken.
Eene werkzaamheid des denkens is daarom ook de nasporing van de oorzaken der uitwerkselen, welke wij waarnemen. Het denkend wezen kan niet in gebreke blij-
{==51==} {>>pagina-aanduiding<<}
ven te vragen: vanwaar heeft datgene, wat ik rondom mij zie, deszelfs oorsprong genomen?
Denken en gevoelen smelten menigwerf ineen; hetzij dat ze in de beschouwing met elkander worden verward, of dat men bij de handeling datgene denken noemt, wat, wèl bezien, gevoel is, en voor een gewrocht der verstandelijke redenering datgene aanziet, wat uit zekere aandoeningen, uit zeker algemeen of bijzonder instinct is voortgevloeid. Zoo wordt er menige edele daad bedreven, ter oorzake van welke de dader zijne eigene braafheid en edelmoedigheid hartelijk toejuicht; terwijl hij toch door niets anders werd bestuurd, dan door een gevoel, dat hij zichzelven niet gegeven had, en dat niet in zijne magt stond.
Ook kan de mensch met zijn nasporend denken zoo hoog klimmen, dat zijne uitrekening haar einde vindt, inzonderheid bij de beschouwing van bovenzinnelijke waarheden, maar ook zelfs in die wetenschappen, welke hare betrekking hebben op aardsche of zigtbare voorwerpen, doch wier hoogere toepassing dikwerf faalt. In hoe vele gevallen gevoelt de mensch ten aanzien van het zedelijke niet, dat iets waarheid zijn moet; gevoelt het met eene zekerheid, die, als behoorende tot zijn wezen, door den Formeerder zijner natuur hem is ingedrukt; maar bewezen, gelijk men in aardsche wetenschappen de stellingen tot zinnelijke aanschouwing brengt, zoo bewezen worden kan het niet; het kan ten hoogste als juist gevolg op voorafgaande bewezene stellingen (proemissen) rusten; maar dit moet het dan ook, indien het gevoel geene dweeperij zal worden.
Wij zien dus, dat de Schepper aan den mensch, benevens de gave des nasporenden en bespiegelenden verstands, ook die des gevoels heeft geschonken, om dáár te ondersteunen en aan te vullen, waar de koele werkzaamheid des verstands niet zou voldoende wezen, om het bedrijf van den mensch te leiden tegen de begeerten der dierlijke natuur, en dáár hem eene bron van kennis te openen, waar het wiskunstige betoog moet ophouden.

{==52==} {>>pagina-aanduiding<<}
De Allerheiligste kon zoo komt het ons bij deze waarneming voor - de bevordering van datgene, wat voor den mensch van het hoogste belang is, deugd en kennis, niet geheel overlaten aan zijn verstand, eindig, en door de zinnelijkheid vaak van het regte spoor geleid, gelijk het is, en gaf aan beide een zekerder steunsel in het menschelijke hart.
Met dit alles, echter, de mensch kan denken, en moet het ook. Wat aangaat de verrigtingen van zijn aardsch beroep, hij moet ze denkend regelen. Het is met hem niet gelegen gelijk met den bever en met de spin, wier bouw- en weefkunst hun ingeschapen is; die de uitkomst bezitten, zonder dat zij eerst de som behoefden te berekenen; die dus niet kunnen dwalen, maar wier arbeid ook voor geene volmaakbaarheid vatbaar is: terwijl de mensch, daarentegen, de som eerst zelf moet berekenen, eer hij het facit krijgt; en heeft hij verkeerd gerekend of toegepast, dan deugt zijn werk niet; hij moet van voren af aan beginnen, of de schade lijden.
Ook in het zedelijke behoort het tot de waardigheid van den mensch, te weten, waarom hij zóó en niet anders handelen moet en handelt. Zijne deugd mag niet geheel instinct zijn (soortgelijks wij ook in slaauwe trekken bij sommige redelooze dieren ontwaren), en hij heeft redelijke gronden noodig, om zijne pligtsbetrachting staande te houden tegen de eischen der zinnelijke natuur. Daarom is hij vatbaar voor eene zedeléer; hij moet haar kennen en eerbiedigen: hij mag de deugd niet slechts beoefenen; hij moet haar ook beredeneerd willen.
Dit geldt van de vrouw en van den man beide. Evenwel zijn de gaven, onder de menschen in 't gemeen, verschillend uitgedeeld. De een heeft meer bedaardheid, om, onafhankelijk van het gevoel, te wikken en te wegen, dan de ander; en inzonderheid is het de vrouw, die meer geleid wordt door gevoel, dan door redenering.
Zij is, namelijk, minder geschikt voor afgetrokkene wetenschap, dan de man. De wiskunst, de wijsgeerige behandeling der talen zijn haar vak niet. Voor eene stel-
{==53==} {>>pagina-aanduiding<<}
selmatige wijsbegeerte of godsdienstleer, voor de beoefening der geleerdheid, is zij niet geboren. Behoert ook al eenige algemeene kennis van schoone wetenschappen tot eene beschaafde opvoeding; het doordringen tot in alle bijzonderheden dier wetenschappen is voor haar te vermoeijend, te vervelend. Zij kan niet toe met hetgene voor het verstand alleen is; zij begeert ten minste daarbij iets voor haar hart, en neemt uit de onderscheidene vakken van wetenschap dat het eerst en het liefst aan, wat tot hart en phantasie spreekt. Zij kan kunsten leeren beoefenen; maar derzelver grondige theorie is voor haar niet aanlokkend. Zij is berekend om uit alles het schoone te zoeken, en er zich als mensch mede te versieren; maar zij kan het niet nadenkend ontleden.
Haar oordeel over menschen, zaken en omstandigheden is allezins gegrond op waarneming; maar die waarneming is, bij de snelheid en fijnheid haars oordeels, dat zich in het gebied des gevoels verliest, schielijk gedaan.
Even zoo in het zedelijke. De vrouw is meer berekend voor de zedelijkheid, dan voor de zedeleer. Deze heeft zij meer in haar hart dan in haar hoofd; en zij gevoelt fijner het onderscheid tusschen goed en kwaad, wordt krachtiger door haar hart teruggehouden van het laatste en voortgestuwd tot het eerste, dan zulks door de fijnste redenering konde geschieden. - De Godsdienst prijst zich haar nimmer aan van deszelfs dor wetenschappelijke, maar zoo veel te meer van die zijden, welke het hart raken.
De vrouw is onderhevig aan snelle en sterke indrukken. Vandaar dat zij ook dán menigwerf door dezelve wordt overwonnen, wanneer ze niet verantwoord zijn voor den regterstoel der rede en der zedelijkheid. Vandaar dat ook zij kan uitspatten op den weg der ondeugd, en dan, aan de misdaad ter prooije, door dezelve zoo vast wordt gehouden, en het kwaad zoo misvormend in haar geheele wezen doortast, als het ooit bij den man gebeuren kan, ja erger dan het doorgaans bij den man gebeurt.

{==54==} {>>pagina-aanduiding<<}

Ik wil al het tot dusverre opgenoemde voor niet meer gehouden hebben dan voor zeer algemeene trekken, die in tallooze wijzigingen aanwezig zijn; terwijl ik met de opgaaf zelve het bestaan van uitzonderingen in het geheel niet wilde tegenspreken. Het zal, vertrouw ik, mijnen Hoorderen duidelijk zijn, dat ik de vrouw niet heb willen voorstellen, als enkel door gevoel bestuurd, en zich onttrekkende aan rede en gezond oordeel. Ik heb alleen willen spreken van datgene, wat den meesten invloed bij haar uitoefent; en dezen meerderen invloed heb ik gemeend aan het gevoel te moeten toekennen.
Het kan daarom ook mijn oogmerk niet geweest zijn, het regelmatig onderwijs aan de jeugdige vrouw voor ondoelmatig, of ook slechts voor overbodig, te verklaren. Want al stelde ik, dat geleerdheid en eene door en door grondige beoefening der wetenschap hare zaak niet zij, en schoon ik blijve vaststellen, dat zij haar in haar volgend leven niet te pas komen, zoo blijft er toch altijd een midden over tusschen volstrekte oppervlakkigheid en het doordringen tot de bijzonderheden eener wetenschap, dat het werk des geleerden is; tusschen het snappen eener vreemde taal, zonder eenige kennis aan de gronden, b.v. aan de verbuigingen der woorden, en die grondige kennis, welke de taalmeester noodig heeft. - De man, bestuurd door eigene smakeloosheid of door gevoel van meerderheid, moge verklaren, dat de vrouw niet noodig hebbe iets te weten buiten hetgene hare huisselijke betrekkingen raakt; zijn eigen gedrag toont al te dikwijls, hoe weinig onderhouds hij vindt bij haar, die aan zijne stelling beantwoordt, en wier volstrekt onbeschaafd verstand haar tot eene nietigheid verwijst, die haar onteert. De vrouw kan en moet niet alleen huismoeder, zij moet ook mensch zijn, door zoo veel verstandsbeschaving, als de mensch behoeft, gevormd, en in staat zijn, hare kinderen in derzelver verstandsontwikkeling te helpen. Haar eerdeel - ik wil nu niet bepalen de grootere of kleinere massa van wetenschap, door welke; maar haar oordeel dient toch geoefend te zijn, en zij moet, ook op haar

{==55==} {>>pagina-aanduiding<<}
standpunt als mensch, toch hebben leeren denken, ten einde in haar huis het bestuur met redelijk oordeel te voeren en hare kinderen tot menschen te vormen. En dit is niet te veel gevergd. Voor deze vorming is de vrouw geschikt. Zonder deze ontwikkeling is zij niet veel, en verkeert in groot gevaar, om, door niets anders dan door haar gevoel geleid, door hetzelve te worden misleid.
Te mijner verantwoording - indien iemand dezelve te dezen aanzien mogt noodig oordeelen - en ook opdat eenen iegelijk regt wedervare, merk ik, ten slotte van dit deel mijner verhandeling, aan, dat de stelling: ‘de vrouw is meer een gevoelig dan een denkend wezen,’ geenszins te harer verlaging kan verstrekken. Want, of het goede, dat de man doet, niet ook in de meeste gevallen meer het gewrocht eens zedelijken, door den Schepper in de menschelijke natuur geplanten, geveels, dan de vrucht van koele, het egoïsmus overwonnen hebbende, redenering zij? is eene vraag, welke ik mij geen oogenblik bedenk toestemmend te beantwoorden; terwijl eene andere, of dan de man, met zijne meerdere verstandswerkzaamheid, zoo veel beter zij dan de vrouw? nog wel in het vervolg dezer verhandeling in het voorbijgaan haar antwoord vinden zal. - Ik moet nu
II. bewijzen, wat ik tot dusverre heb gesteld, aangaande den invloed, welken bij de vrouw het gevoel boven het verstand heeft. - Ik zal bij deze gelegenheid veel van het reeds gezegde moeten herhalen, met dit onderscheid evenwel, dat, hetgene ik tot hiertoe van voren vaststelde, vervolgens als verschijnsel in de ondervinding tot staving van het beweerde moet worden bijgebragt.
Dat de vrouw meer geschikt, van nature berekend is voor het gevoelen dan voor het denken, wordt in de eerste plaats gestaafd door ons eigen, onwillekeurig werkend gevoel, hetgene afkeerig is van eene geleerde vrouw, ja van zulk eene reeds, die zich als eene verstandige wil doen opmerken, en op deze hoedanigheid meer prijs blijkt te stellen, dan op die eener goede huismoeder. Niet dat

{==56==} {>>pagina-aanduiding<<}
wij beweren zouden, dat verstand eene vrouw ontsiert; maar wij zijn gewoon te begeeren, dat zij voor onze oogen meer haar hart dan haar verstand late werken; dit laatste moet, het zij mij geoorloofd mij aldus uit te drukken, als 't ware achter de schermen blijven; iets, dat bij den man zoo noodzakelijk niet is, schoon vertoonmaking met zijn verstand ook hem anders tot een voorwerp van bespotting maakt. Wij ontvlieden de geleerde vrouw, en kunnen nimmer eene nadere verbindtenis met haar wenschelijk vinden; en, zoo gaarne wij de daden en de woorden der vrouw den stempel van overleg en oordeel zien dragen, zoo mishaagt zij ons toch, wanneer zij eeuwig redeneert, en uitpluizend ons de theorie van haar handelen ontcijfert, waarbij haar hart op den achtergrond geraakt, door haarzelve wordt vergeten, en zij in zekeren zin ophoudt vrouw te zijn.
In de tweede plaats behoeven wij de vrouw slechts uit de ondervinding nader te leeren kennen, om overtuigd te worden, dat haar gevoel meer uitkomt dan haar hart. De vrouw op den troon is mij altijd voorgekomen, op deze, haar niet passende plaats, voor een groot gedeelte, hare vrouwelijke natuur verzaakt te hebben. Wat er intusschen, zoo vaak wij haar op het groote tooneel der geschiedenis werkzaam zien, van overbleef, dat heeft zich altijd vastgezet tot hoedanigheden - goede of kwade - van den eersten rang; en het getal van groote Vorstinnen gaat, naar evenredigheid, in de geschiedenis, dat der groote Vorsten ver te boven. In alles heeft zich dan hare hartstogt gemengd; vandaar haar sterk handelen in duizende gevallen, waarin de man weifelt. Maar ook in het gemeene leven; wie is in beslissende omstandigheden snel beraden, moedig in gevaren; gereed tot opofferingen, vast in het eenmaal genomen besluit, eenen stillen maar zekeren gang gaande, taai van geduld, fijn van takt in beoordeeling en keuze? Het is de vrouw; en het zij al niet te ontkennen, dat genoemde hoedanigheden zonder verstand en oordeel óf geene plaats vinden, óf ten minste niet doelmatig werken kunnen, zoo moet men

{==57==} {>>pagina-aanduiding<<}
toch ook aan den anderen kant niet onopgemerkt laten, dat zij met te veel denkens, met te veel wikkens en wegens volstrekt onbestaanbaar zijn, en mag hieruit veilig het besluit worden opgemaakt, dat de vrouw in dezen door haar levendig gevoel magtig wordt ondersteund.
De deugden, welke wij voornamelijk bij de vrouw waarnemen, zijn ook alle van dien aard, dat zij met het gevoel het meeste in verband staan. Ik zal bij deze gelegenheid geenszins de uitstekende vrouw, het pronkjuweel harer sekse, het voortbrengsel eener dichterlijke phantasie ten voorbeelde kiezen, om er mijne stelling door te bewijzen; maar de vrouw nemen, gelijk zij in den grond harer natuur is, de onbedorvene, de welopgevoede vrouw uit den gelukkigsten en deugdzaamsten der standen, den middelstand - en juist uit dezen, omdat hier het bederf niet zoo heerschend is, dat in de hoogste en in de laagste standen meer dan al te vaak het hart der vrouw tot eene verblijfplaats van zedelijke gemeenheid en haar tot een nietsbeduidend wezen maakt. In den middelstand is meer reine menschelijke natuur, dan in de beide uitersten.
Bij de onbedorvene vrouw, dan, vinden wij vooral een juist en helder oordeel, maar (om te komen tot de voortbrengselen en bewijzen van haar gevoel) daarenboven vooreerst een sterk en ten uiterste juist gevoel voor het schoone. Wanneer zij niet de mode, maar haar natuurlijk gevoel raadpleegt, dan kan men vrij wel af op haar oordeel aangaande datgene, wat past en welstaat. Hieruit vloeit voort hare genegenheid voor sierlijke kleeding en voor orde in het algemeen. Deze moge haar al eens blootstellen aan de beschuldiging van zinnelijkheid - de beschuldiger is even zoo zinnelijk, maar minder fijngevoelig voor het ware zinnelijke schoon; zijne zinnelijkheid heeft meer egoïsmus, en doet minder ter verfraaijing van het leven voor anderen. De vrouw, die eenen afkeer heeft van wanstaltigheid of smakeloosheid in kleeding en in houding, verdient nog geenszins den naam eener coquette. De vrouw, die in de schikking hares huizes op smaak, orde en zindelijkheid gezet is, mag

{==58==} {>>pagina-aanduiding<<}
daarom nog geene drokke beuzelaresse worden geheeten. Zij is in beide en in alle soortgelijke gevallen (mits paal en perk erkennende) slechts datgene, wat de Schepper wilde, dat zij wezen zou, het beeld en de voorstanderesse van schoonheid en welvoegelijkheid; en het is hare natuur, die haar deze zonder veel nadenkens leert kennen, door een gevoel, dat zich in het meisje reeds vroegtijdig openbaart.
Een andere trek des vrouwelijken karakters is een sterk en ten uiterste sijn gevoel voor betamelijkheid en kieschheid. Hier kan ik niet ontwijken eene vergelijking tusschen de vrouw en den man, de maagd en den jongeling; eene vergelijking, die ons over onze sekse moet doen blozen, en de vrouw ver boven ons verheft.
Indien woorden en daden, gelijk zij doorgaans gesteld zijn, moeten gehouden worden voor de openbaring van hetgene in het binnenste van den mensch huisvest, dan valt er van den man, ten aanzien van het punt, dat ik nu behandel, niet veel goeds te getuigen; de vrouw, daarentegen, moet door vergelijking met hem winnen. Hij, namelijk, kan dubbelzinnigheden uiten, welke de vrouw nimmer verstaat. Hij kan ondubbelzinnig onrein zijn in zijne woorden; de vrouw nimmer. De jongeling onder zijne makkers kan ruwheid houden voor geestigheid, en er zich zeer in vermaken; dit kan de jongen - het meisje kan zoo iets niet in hare gedachten nemen. Waar de vrouw de kieschheid heeft vergeten en tot gemeenheid is afgedaald, daar is dit nooit anders gekomen dan door de schuld van ons geslacht; en er heeft altijd eerst veel moeten gebeuren, eer de roos der schaamte op de wang der jonkvrouw hare kleur verloor.
Eene derde deugd, bij de vrouw uit fijngevoeligheid geboren, is godsdienstigheid, en wel niet zoo zeer de koelverstandige, als die, welke uit het hart komt en tot het hart gaat. Het is eene algemeene ondervinding aller tijden, dat de godsdienstoeseningen eer en meer verlaten werden van mannen dan van vrouwen. Ik denk er bij deze gelegenheid wel aan, dat de man gewoon is met de

{==59==} {>>pagina-aanduiding<<}
godsdienstigheid der vrouw den spot te drijven; dezelve te bestempelen met den naam van zinnelijkheid, dweeperij en wat niet al; de vrouw te beschuldigen, dat zij aan uitwendigheden en aan schoone woorden hangen blijft, waarboven hij zich door zijn verstand verheven acht. En, om dus nu niet, als lofprijzer van de godsdienstig heid der vrouw, meteen mijn deel in deze bespotting te krijgen, moet ik vragen, of er wel eene ware vroomheid denkbaar is zonder aandoening des gevoels? of niet ook de sijnere en edelaardigere zinnelijkheid, tot welke de mensch alleen zich kan verheffen, door den Schepper is verordend tot een middel ter asleiding van het hoogere in ons gemoed? of niet ook de betere man in de godsdienstige voordragt dát begeert, wat tot het hart spreekt? of men niet onregtvaardig is, met de godsdienstigheid der vrouw aan versijnde zinnelijkheid alleen toe te schrijven? en ten laatste, of de man, die door zijn gewaand verstand zoo vaak tot algeheele verachting van het hoogere wordt gebragt, en de zedelijke grondstellingen, die hij verklaart alleen het wezen van den Godsdienst uit te maken, zoo weinig in praktijk brengt, met zijnen, enkel verstandelijken, Godsdienst wel beter, en voor zich zelven geruster is, dan de vrouw? Laat ons niet vergeten, dat de Zaligmaker zelf aan kinderlijke gemoederen het inzigt in de hoogere waarheden van het Godsrijk toekent, waar de wijzen en verstandigen van verstoken bleven, omdat menschelijke wijsheid uit haren aard genegen is, over de eenvoudige waarheid, die vlak voor de voeten ligt, en omdat zij vlak voor de voeten ligt, heen te zien; dat de vrouw, meer dan de man, dit kinderlijk gemoed bezit, en daarom kinderlijk vertrouwen en kinderlijke onderwerping bij haar duizendmaal meer gevonden worden dan bij ons geslacht; dat wij, merkwaardig genoeg, in de gewijde geschiedenis onder Jezus volgelingen vele vrouwen zien, hem ruim zoo hartelijk (en geenszins dweepend, maar met oordeel) toegedaan als
zijne mannelijke leerlingen, die onophoudelijk zijne leer naar hunne vooroordeelen zochten te plooijen, dezelve uitpluisden, daarover op

{==60==} {>>pagina-aanduiding<<}
hunne verstandige wijze dachten en vraagden, terwijl zij in de ure des doods hem verlaten hadden en alles verloren rekenden; maar Maria en andere vrouwen, met eenen waarachtig bovenaardschen moed, van welken ik ten minste mij bezwaarlijk een denkbeeld kan vormen, benevens Johannes, wiens karakter zoo zeer aan het vrouwelijke grensde, het onder 't kruis van den onder duldelooze smarten zieltogenden zoon, meester en vriend konden uithouden.
Hier was liefde, sterker dan de dood; en dit brengt mij op eenen vierden algemeenen karaktertrek, welken ik, als vrucht en bewijs van de hoogere gevoeligheid der vrouw, ten laatste wilde bijbrengen: onwrikbare, getrouwe liefde, letterlijk sterker dan de dood. God zij dank! wij behoeven, om dit bestaan der vrouw te bewijzen, ons niet tot enkele uitstekende voorbeelden te bepalen, daar haar doorgaand leven, wanneer zij niet uit haren kring gerukt is, eene aaneenschakeling uitmaakt van verrigtingen der zichzelve opofferende liefde. Hoe vroeg begint niet de arbeid der dienstbaarheid - dat ik het zoo noeme - waartoe de vrouw door haren geheelen aanleg is bepaald en door den Schepper bestemd! eene dienstbaarheid, echter, die haren grond niet zoude hebben in slaafschen dwang of in bedongen loon, maar geheelenal in de liefde. En daarom dan, dewijl de Schepper wilde, dat op de schouderen der vrouw de zorg voor de gemakken, versieringen en benoodigdheden des levens rusten, zij de verzorgster des teederen zuigelings en de toevlugt voor alle hulpeloosheid in haren kring zou wezen, heeft Hij eenen onuitputtelijken rijkdom van liefde in haar hart uitgestort. Naauwelijks is het meisje eenigzins ontloken, of zij moet reeds met de moeder deelen in de zorg voor hulpelooze kleinen, en in die werkzaamheden, welke de vervulling van de behoeften des gezins ten doel hebben. En zij doet het met eenen ingeschapenen aanleg; en reeds ziet men den bloesemknop van die liefde, welke eenmaal, in den echtelijken en moederlijken stand, als geopende bloem, den verkwikkelijksten

{==61==} {>>pagina-aanduiding<<}
geur zal verspreiden. En deze echtelijke, deze moederlijke stand - wie kan om deszelfs onnoemelijke bezwaren denken, zonder zich diep te buigen voor de eerwaardigheid van dat karakter, hetwelk, enkel en alleen uit liefde, deze bezwaren zoo gewillig draagt, menigwerf zonder vooruitzigt op eene andere belooning, dan die in de zaligheid des beminnens zelve bestaat; ja, wat zeg ik? niet zelden onder het dadelijk verduren van den snoodsten ondank, van de wreedste mishandelingen en van de tergendste trouweloosheid? - Het is in dezen stand, waar alle vermogens van ligchaam en van geest bij dag en nacht worden te koste gelegd aan de belangen en gemakken van anderen, en zulks met eene standvastigheid, die ons in dit geval het vrouwelijke geslacht het sterke in plaats van het zwakke moest doen heeten. Wat anders dan liefde kan zich getroosten zonder verpoozing bezig te zijn met de voorziening in de walgelijke behoeften der kinderen, aanhoudend de luimen van dezelve te verdragen, en zich prijs te geven aan derzelver nimmer rustend gedruisch? Wat anders dan de hoogste liefde kan zulk eene oppasster van kranken wezen, als de echtgenoote en de moeder bevonden wordt te zijn, menigmaal gedrukt door eigene zwakheid des ligchaams, die niemand haar kan helpen dragen? Met één woord: wat vermag in de uiterste ellende en verlatenheid, in nood en dood zoo vol te houden, zoo bij te staan, zoo zichzelve te vergeten en op te offeren, als de liefde der vrouw?
De man voert groote daden uit, en zijn roem vervult de wereld; maar dit geval is toch zeldzaam. De gewone vrouw is grooter dan de met roem overladene man, omdat haar werk de stille arbeid van taai geduld, standvastigen moed en onwrikbare liefde is, die niet vermeld wordt door de bazuine des geruchts. En, Gode zij dank! van deze grootheid kunnen wij dagelijks vele voorbeelden zien. Zij bestond te allen tijde, zij bestaat en zal bestaan ondanks alle verbastering der zeden; want der vrouwe is de liesde eene tweede natuur.
Nu moet ik nog, III, doen opmerken de wijsheid

{==62==} {>>pagina-aanduiding<<}
van den Schepper, gelegen daarin, dat Hij de vrouw asdus vormde, dat zij meer door gevoel dan door verstandelijke redenering zoude bestuurd worden.
Eens vooral in het oog gehouden hebbende, dat het menschelijk gevoel niet, gelijk dat der dieren, alle vrije werkzaamheid der verstandelijke redenering verhindert, blind en onwederstaanbaar werkt, durf ik het met des te grootere vrijmoedigheid wijsheid en goedheid van den Schepper heeten, dat Hij aan de vrouw meer overhelling tot gevoel dan tot langdurige verstandelijke redenering gaf.
Bij slechts eenig nadenken over den stand en de verpligtingen der vrouw, zal het ons moeten blijken, dat die stand en die verpligtingen de ondersteuning van een sijn en sterkwerkend gevoel volstrekt noodzakelijk maken; terwijl integendeel de afwachting van de uitkomsten eener verstandelijke redenering telkenreize de werkzaamheden in den kring, waarin de vrouw geplaatst is, zou vertragen en gebrekkig doen aan den dag komen - eene omstandigheid, die niet zonder onafzienbaar nadeel voor het geheel, zonder deschromelijkste verwarring konde blijven.
Het gevoel, toch, werkt snel en beslist; het verstand, wanneer het niet door het gevoel wordt aangezet, langzaam, en vaak ten halve in zulke omstandigheden, waarin de eischen der zinnelijkheid tegen de zedelijke uitspraken van het verstand aandruischen. Dit is b.v. het geval, wanneer er moeijelijke pligten te volbrengen vallen. De zinnelijke traagheid heeft er eenen afkeer van; het verstand vordert niettemin, dat zij volbragt worden; en nu ontstaat er een strijd, die voor het belang desgenen, die door de betrachting van den pligt winnen, door nalatigheid verliezen moet, veel te lang duurt, gesteld ook dat de inspraak des verstands de overhand behoude; want ook dan nog gaat de verrigting, die volbragt wordt enkel omdat zij door de rede is geboden, langzaam en gebrekkig van de hand, en ontbeert alle kracht en aangenaamheid eener volvaardige, op liefde gebouwde, uitvoering.

{==63==} {>>pagina-aanduiding<<}

Dit gezegde zal, vertrouw ik, straks aan duidelijkheid winnen, wanneer ik overga tot eene regtstreeksche toepassing van hetzelve op datgene, wat de vrouw als echtgenoote en als moeder te doen heeft.
Het is eene algemeene opmerking, dat de vrouw, die zich voornamelijk bezig houdt met afgetrokken denken of met geleerdheid, voor den huisselijken kring bedorven is. Wat er in dezen te doen valt, dunkt haar, meer dan ooit den man, die het altijd nog zal weten te schatten, nietig; den tijd, daaraan besteed, noemt zij verloren, en oordeelt hem waardiger en nuttiger te kunnen gebruiken. En nu wordt er waarlijk niet veel verbeeldingskracht toe vereischt, om te beseffen, wat er van de huisselijke aangelegenheden onder het bestuur van zulk eene vrouw moet worden, noch behoeven wij te vragen, of eenig man dien staat, waarop ik het oog heb, zou begeeren. Daarom behoort de wijsheid van den Inrigter onzer natuur geprezen te worden, die, terwijl Hij den man en der vrouwe het standpunt aanwees, dat zij in de maatschappij en in de schepping zouden te bekleeden hebben, ook aan elk van hen die inrigting verleende, welke zij aldaar behoeven, en die hen aanzet tot den arbeid, die aldaar voor hen gevonden wordt. - Lof zij den Schepper, die aan de vrouw een gevoel heeft geschonken, dat geene bevrediging kan vinden in bovenzinnelijke nasporingen of geleerdheid, maar alleen in het volbrengen van de pligten, aan den huisselijken stand verbonden!
Maar wat nu aangaat de uitvoering van deze pligten in het bijzonder, hoe zou het gaan, wanneer deze eerst het gevolg der redenering wezen moest? Dat het denkvermogen daarbij te pas komt; dat een algemeen overzigt, dat overleg bij de verrigtingen der vrouw noodig zijn - wie is zoo dwaas, dit te ontkennen? Slecht, evenwel, zou het gesteld zijn, indien zij geene orde en geenen smaak in haar huis wist voor te staan zonder veel bedenkens, of zonder eerst verhandelingen over het schoone te hebben gelezen, welke nimmer iemand smaak

{==64==} {>>pagina-aanduiding<<}
deden verkrijgen, die er van nature van verstoken was. Arme kinderen, die, ook in gezonden staat, zoo duizendvoudige, groote en kleine, waarlijk niet aanlokkende, oppassingen noodig hebben! - arme kinderen, indien zij niet geholpen wierden, vóór en aleer de moeder telkenreize zich de verpligtingen omtrent hen redematig had ontvouwd! Ongelukkige kranken in het huisselijk gezin, indien de moeder en de echtgenoote daar, waar snelberadenheid en spoed en aanhoudende hulp vereischt worden, eerst in de stelsels der zedeleer den grond voor hare verpligtingen moest opzoeken, en door redenering de kracht zien te verkrijgen om ze te vervullen! Kinderen en kranken, en in het algemeen al wie in het huisgezin hulp, gemak en aangenaamheid des levens alleen van de vrouw verwachten kan! - het beste eenmaal voorondersteld, dat zij, namelijk den goeden wil had, om naar de koele inspraak des verstands hare pligten te volbrengen - gij zoudt onder deze, door geene liefde voortgebragte, verzorging evenwel versmachten, en uw leven zou geur en kleur onfeilbaar verliezen.
Dan, laat ons, mijne Heeren! niet, al te zelfzuchtig, ons bepalen bij de overweging van datgene, wat wij verliezen zouden, indien de vrouw meer door het verstand dan door het hart wierd geregeerd. Laat ons ook in aanmerking nemen, wat zij zelve daardoor worden zou, namelijk diep ongelukkig. Dat toch is eene van de grootste rampzaligheden, wanneer de pligten, ons door onzen stand opgelegd, ons stuiten; en zelfs ook dán, wanneer wij, uit hoofde van redematig erkende verpligting alleen, zonder liefde, doen, wat wij moeten, is de bloem der ware blijdschap onzes levens geknakt; de arbeid gelukt niet alzoo, dat hij ons verblijden konde; en, met goed geweten en met al, treuren wij (zoo lang tot dat ons handelen ons ter tweede natuur en ten voorwerp van liefde wordt) in een leven, dat ons verveelt. - Zoo is het met den mensch in het algemeen; en de pligten der vrouw zijn waarlijk niet van die natuur, dat wij dezelve van voornoemden regel konden uitzonderen. Nu, terwijl

{==65==} {>>pagina-aanduiding<<}
zij waarlijk is, gelijk ik getracht heb haar voor te stellen, nu draagt zij den niet ligten last harer betrekkingen niet alleen met een, haar natuurlijk eigen, taai geduld, maar zelfs met eene zekere mate van blijmoedigheid, die door het welgelukken van haren arbeid wordt gevoed, en, ook onder het gevoel der bezwaren zelfs, geschraagd door den Godsdienst, zoo naauw vermaagschapt aan haar hart. Dezen aanleg gaf de Schepper haar mede, als een kostelijk geschenk, op hetzelfde oogenblik, dat Hij haar verordende, om in eenen moeijelijken en ondergeschikten werkkring te leven. Zonder deze inrigting ware zij slavin, in den eigenlijken zin des woords - en dit heeft de Schepper nooit gewild; daarom heeft Hij haar dat warm, rein, snelwerkend gevoel gegeven, dat haar door de, op zichzelve zoo ondankbare, moeiten haars levens heen zou helpen, en bij slot, wanneer zij aan hare bestemming getrouw bleef, tot een in stilte gelukkiger wezen maken, dan de man, met al zijne, zoogenaamd hoogere, werkzaamheid, ooit zijn kan.
Ik vertrouw, dat gij, mijne geëerde Hoorderessen! dit ook erkennen, en met mij den Schepper prijzen zult, dat Hij u een warm en fijngevoelig hart, en een verstand, door natuurlijke en snelle werkzaamheid als gevoel werkende, heeft geschonken, en u daardoor verheven boven vele wijdloopigheden, moeiten en teleurstellingen, die de man zich moet getroosten.
Want wie zijn wij toch, met al onze wijsheid, geleerdheid en kracht, in vergelijking met u, de stil, maar zeker werkende wezens in de huishouding van onzen gemeenschappelijken Vader?
Wij zijn verwezen, om dan, om juist' dan, wanneer wij vele moeite deden om kundigheden te verkrijgen, te ontdekken, dat de diepten der wetenschap onpeilbaar zijn, in een leven, waarin al ons weten slechts stukwerk is. Zoo zit de bekwame arts aan menig ziekbed, waar de verschijnselen hem verwarren, en ontveinst het zichzelven niet, dat hij den grond der krankheid zoeken moet, onzeker of hij denzelven zal vinden - erkent de kundige

{==66==} {>>pagina-aanduiding<<}
regtsgeleerde wel den geest der wetten, maar ziet door anderen andere toepassingen maken, en moet belijden, dat des menschen doorzigt feilbaar is - neemt de godsdienstonderzoeker Bijbel en gezonde wijsbegeerte te baat, om de waarheid te ontdekken; maar, hoe veel hij ook moge gevonden hebben, daar blijven altijd vragen over, welker beantwoording niet in dit leven te verwachten is, en ten aanzien van welke eene geheime stem hem waarschuwt het onderzoek te staken, indien hij niet wil aanlanden in de verblijfplaats der krankzinnigen. De toepassingen der wiskunst zelve falen soms; en de man is, in de onderscheidene vakken zijner beoefening, onderhevig aan misrekeningen, die hem zeggen, dat hij met al zijn weten niets weet.
Gij vrouwen, daarentegen, van nature ongenegen tot afgetrokken onderzoek, en geplaatst in eenen geheel andersoortigen kring van werkzaamheden, gaat eenen zekerder tred. Uwe wetenschap rust meer op ondervinding; en tijd en omstandigheden leiden u onfeilbaar tot het inzigt aangaande datgene, wat gij te doen hebt of te laten. De overpeinzing kan voor u niet anders wezen dan verkwikking in de uren, die gij daartoe nu en dan van uwe werkzaamheden kunt uitzuinigen; en het is waarheid, die eenvoudig tot het harte spreekt, waarmede gij u dan ook te vreden houdt; waarheid, die onmiddellijken invloed heeft op uwe deugd, op uw geluk, op de rust van uw leven; want - gelukkig geslacht! - tot nasporingen, die op den duur u onbevredigd laten, hebt gij lust noch tijd.
Eene der schoonste belooningen voor menschelijken arbeid is de overtuiging, iets te hebben tot stand gebragt. Menigmalen moet de man van deze afzien, dewijl hij tegengewerkt wordt door vooroordeel, trotsche onkunde of kwaadwilligheid; de vrouw is aan deze grievingen oneindig minder blootgesteld. Wanneer haar huiswezen bloeit, bij matige bezitting, ja onder rampen zelfs in stand blijft; wanneer het een aangenaam gelaat vertoont, de kinderen gezond en welopgevoed verschijnen, en in rijperen leef-
{==67==} {>>pagina-aanduiding<<}
tijd nog inzonderheid van moederlijke zorge en moeite spreken, waardoor zij werden opgekweekt - dan heeft de vrouw wel zeker iets tot stand gebragt, en vindt in dit bewustzijn, maar ook tevens in het gunstige gevoelen der maatschappij, dat haar niet kan ontgaan, in de dankbare liefde van echtgenoot en kind hare schoonste belooning.
En men kan niet beweren, dat het volbrengen van deze taak aan veel moedwillige tegenwerking of storing van de zijde der menschen is blootgesteld. Ook de vrouw heeft veel te worstelen met bezwaren, uit hare omstandigheden voortspruitende, en draagt ook menig hard lijden in 't geheim. Dan, geborgen in de kleine, stille wereld hares huizes, kan de buitenwereld haar niet veel leeds aandoen. Zij heerscht als koningin in haar rijk, dat zij gemakkelijk kan overzien; wat zij zegt, dat moet geschieden, en hare maatregelen doen veel af. Het kan gebeuren, dat de trotschheid uit de hoogte op haar huisselijk leven nederzie; dat de domheid haar bedille, de laster zijn vergif, de nijd zijne gal over haar uitstorte - die trotschheid, domheid, laster en nijd zijn buiten de deur hares huizes; zij heeft er niets mede te stellen; maar de man moet naar buiten, om aan deze en meer andere vijanden het hoofd te bieden, en schiet er menigmalen zijne rust bij in.

Hiermede nu meen ik genoeg gezegd te hebben ten bewijze, dat de vrouw meer gevoelt dan denkt; dat de Schepper dit om wijze redenen alzoo heeft gewild; en dat zij daarom, als mensch en als medewerkster in de groote huishouding Gods, niets minder is dan de man. En hieruit moet dan volgen, dat het onze pligt, onze zaak en ons belang is, dezen aanleg der vrouw te eerbiedigen en ongeschonden te helpen bewaren; dat het de pligt en het belang der vrouw is, naar dezen eerwaardigen aanleg te handelen, de zuiverheid van haar gevoel met alle zorgvuldigheid te bewaken, en niet te treden buiten den kring, welken de Schepper haar heeft aange-
{==68==} {>>pagina-aanduiding<<}
wezen. Deze kring zij dan beperkt, in vergelijking van dien, waarin de man zich beweegt; het zij zoo, dat de vrouw afhankelijk is van zijnen stand, en in eene zekere ondergeschiktheid leve: liefde, Gods liefde zelfs in Jezus Christus openbaarde zich door te dienen. Stille waardigheid is ook eene; en wie hier naar Gods raad zal gediend hebben, zal hier namaals groot zijn.

Wenken.

IV.

Cur urceus exit?

horat.
Maar hoe komen wij nu aan de rijpe druiven? Die zijn, zal men zeggen, in ons land, eene ware zeldzaamheid. Geen wonder. Wie zich op het hovenieren verstaat, weet, hoeveel hier van allerlei kleinigheden afhangt. De stand moet, ten aanzien van zon en wind, gunstig wezen. De maan moet ook helpen. Er moet behoorlijk opgebonden, gesnoeid en uitgedund worden, en wat al niet meer!
De waterschepperij der Danaïden, de steenwenteling van sisyphus en de opvoeding der Dames, onder ons, geschieden ongeveer op dezelfde wijze; en dan vinden wij het vreemd, dat onze kostelijke arbeid verloren gaat! Wat willen wij dan toch van onze lieve meisjes maken? De vreugde en het sieraad der zamenleving, het geluk en den zegen der huisgezinnen. En hoe vangen wij dat aan? Wij vullen hare hersenen met de capitales de l'Europe, met een snufje historie, een snufje botanie, een snufje zoölogie, een snufje physique, een klein snufje chemie, een snufje psychologie; vermengen en doorkneden dit met eene partij patroontjes van festons, mutsen, hemdjes, kleedjes, met eenige touren van contredansen en quadrilles, met eenige sonates, fuga's, enz. en geven ze daarbij eene partij regels van staan en zitten en buigen, eindelijk een' ridder-roman in de hand en

{==69==} {>>pagina-aanduiding<<}
een' ridder in het oog. En wat moet daaruit voortkomen? Een wezen, dat eenmaal een huishouden besturen zal; dat in kelder, in keuken, op zolder en in de kinderkamer leven, dat voor alles, voor kleeding, deksel, voedsel, verkwikking, zorgen, dat een' knorrigen man vieren, zieke kinderen zal oppassen; een wezen, dat, als eene onzigtbare Godheid, geluk en genot om zich heen moet verspreiden, zonder dat iemand de weldadige hand bemerkt. Waarlijk! een Apotheker zal eer uit gootwater en verlegene kruiden een krachtig geneesmiddel bereiden, eer uit zulke elementen eene degelijke Christenvrouw te voorschijn kome.
‘Wel zoo! (hoor ik van alle kanten) zijn wij dan alleen bestemd, om te koken en te boenen, en de wasch op te doen? Moeten wij dan het edelste gedeelte van onszelve verwaarloozen? Mogen wij onzen geest niet verrijken met nuttige kundigheden? ons oordeel niet scherpen? onzen smaak niet zuiveren en beschaven?’ - Ik zoude hierop kunnen antwoorden, dat het verhevene van onze bestemming niet gelegen is in den ruimen omvang onzer kennis; dat het, in allen gevalle, oneindig meer zegt, geheel te leven voor de moederlijke pligten, en in het teeder kind de sluimerende vermogens van verstand en hart het eerst op te wekken en te besturen, dan homerus te vertalen, of den loop van eene komeet te berekenen. Ik zoude kunnen aanmerken, dat het voor het verstand van gering belang is, te weten, hoe men dezen of genen verfrisschenden drank, dit of dat versterkend voedsel bereide; maar dat het voor het hart en voor den geheelen mensch van zeer veel belang is, wanneer men daardoor den heeten brand van een' zieke stillen, of zijne weggezonkene krachten herstellen kan. Ik zoude ook nog kunnen zeggen, dat men, in den tegenwoordigen stand der maatschappij, der vrouwe met even veel regt eene geleerde of halfgeleerde opvoeding geeft, als men een' timmermansjongen, tot het leeren van zijn ambacht, bij een' kleermaker bestelt. Maar ik wil gaarne bekennen, dat mij dat alles niet aangaat, en dat ik op de gelief-
{==70==} {>>pagina-aanduiding<<}
koosde opvoeding onzer schoonen geen woord zoude te zeggen hebben, indien haar ligchaam er zoo wèl bij voer, als zij dit van haren geest beweren.
Als men met een fijn schaartje bordpapier knipt, bederft men zijn schaartje, en men maakt niets goeds. Het is om die reden, dat ik mijne dochters noch met wijsgeerige bespiegelingen, noch met natuurkundige ontdekkingen, noch met letterkundige nieuwigheden wil vermoeijen. Ik vind het geene vermeerdering van geluk, noch voor haar, noch voor die haar omgeven, dat zij niet leven kunnen zonder castoreum of geest van hertshoorn; dat hoofdpijn of zenuwtrekkingen zulk een noodzakelijk deel van haar bestaan uitmaken, als bij een gewoon mensch de spijsvertering of de ademhaling. En tot wat einde? Opdat zij eenige vellen papier vol schrijven met Overdenkingen, Bespiegelingen, Betrachtingen en Overwegingen; opdat zij een' stapel boeken verslinden, zoo als een hongerige hond een stuk roggebrood, en met uittreksels en omschrijvingen nog ruim zoo veel papier vullen, als de schrijvers tot hunne kopij en de drukkers tot hunne oplagen gebruikten; opdat zij, eindelijk, wanneer er een klein wonder gebeurt, in plaats van eene partij gezonde en welopgebragte kinderen, eene en andere schrale hersenvrucht voor het licht brengen, welke ieder man van letteren, ook buiten haar, kan daarstellen, en waardoor het Rijk der Waarheid doorgaans zoo ver wordt uitgebreid en bevestigd, als dat van Zweden door den laatsten gustaaf.
Wanneer een Geleerde van beroep, meer dan van aanleg, met zulk een teeder hersengestel te worstelen heeft, dat hij tot geene de minste inspanning in staat is, dat hij over het eenvoudigst onderwerp niet kan nadenken, noch een' volzin schrijven, zonder dat het hoofd hem vaneenbarst, dan beklaag ik den armen hals, zoo als ik een' voerman beklaag, die met heupjicht op den bok moet zitten, of een' leidekker, die aan duizeligheid onderbevig is. Maar den rijken ledigganger, die moedwillig door jagen en visschen het podagra oploopt, zal, voor mede-
{==71==} {>>pagina-aanduiding<<}
lijden, het verwijt treffen, dat hij zijne hazen duur genoeg betaalt. - Het is even zoo met onze letterlievende schoonen. Eene bezigheid makende van hetgene slechts uitspanning diende te wezen, en hetgene als uitspanning geene bijzondere inspanning mag kosten, straffen zij zichzelve. Haar teeder hersengestel is niet bestand voor ingespannen arbeid van den geest. Ik weet het, men toont vrouwen genoeg, die als Geleerden uitgemunt hebben. Doch daartegen stel ik die mannen over, die als keukenmeiden, wollennaaisters of kameniers uitmunten; en ik trek hieruit het besluit, dat er in eene vrouw veel mannelijks, zoowel als veel vrouwelijks in eenen man kan zijn. De Natuur doet geene sprongen. Dit gezegde is reeds zoo dikwijls herhaald, dat men het, in gemoede, als een axioma moet aannemen. Ook het mannelijk en vrouwelijk geslacht gaan, door ontelbare schakeringen, het een in het ander over, gelijk de diepste in den hoogsten toon, het schelroode in het zacht violet. Zoo wel naar ligchaam als geest, zijn de meeste menschen manwijven. Ik zoude dit, zonder veel moeite, in eenige bijzonderheden kunnen aantoonen. Doch waartoe? Ieder zie rond, of sla, zoo hij die kunst versta, een oog op zichzelven!
Maar met de ligchamelijke opvoeding en vorming is het eene andere zaak. Hier kan men geene duizend meisjes bederven, om er ééne anna maria schuurman of elizabeth bekker uit te krijgen. Ik beweer zelfs, schoon ik het bijna niet durf schrijven, dat eene goede huismoeder zoo veel waard is als een dozijn van die geleerde of geestige Dames. De eerste, zoo wel geestelijke als ligchamelijke, opvoeding der kinderen geschiedt niet beter, dan door eene vrouw, die hare vijf zinnen bijeen, en daarbij een warm hart heeft, vol van godsdienstig en zedelijk gevoel. Het zal er voorts weinig toe doen, of zij het onderscheid wete tusschen een' kameel en een' drommedaris, en de togten van genghiskan op de kaart wete na te gaan, wanneer zij het knaapje slechts opmerkzaam maakt op alles, wat hem

{==72==} {>>pagina-aanduiding<<}
omringt, alle onedele gevoelens in hem verstikt, alle edele in hem opwekt. En dat niet in sierlijke spreekwijzen, in geleerde Dissertaties en verhevene aanspraken; maar in kinderlijke gesprekken. Zulk een karakter krijgt men niet uit de boeken.
Maar ik ben bijna van mijn stuk afgedwaald. Ik wilde doen gevoelen, dat men zijne meisjes, ook wat het ligchaam betreft, zóó moet opvoeden, dat zij geschikt worden voor hare vermoedelijke betrekking. Daartoe dient zich haar ligchaam te ontwikkelen; en men moet vooral verhoeden, dat die deelen, welke nu eerst beginnen te werken, geen te groot overwigt krijgen. De Natuur heeft daarvoor treffelijk gezorgd. Dartelheid en speelzucht zijn het aankomend meisje schier nog meer eigen dan den jongen. Dit is het zoo noodige uitgisten, hetwelk men zijnen gang moet laten gaan. Ongelukkig kan dat niet wezen. Zoodra er in het kind wat fatsoen komt, moet het de wereld in. Nu neemt Mama het op het sleeptouw, en stevent er meê naar bals, concerten, faletjes, enz. Hier heeft het nu veel van eene siguur in een wassenbeeldenspel, welke door draadwerk bewogen wordt. De honderdmaal herhaalde lessen van houding en manieren worden door de oogwenken van Mama in beweging gebragt, welke zij volgt, als een gelid soldaten den vleugelman. Het kostelijkste is, dat zij veel ziet en hoort, hetwelk zij in haar hartje weglegt, om het, dikwijls zeer te onpas, te pas te brengen. De druiven, niet behoorlijk uitgedund, verstikken, en, onrijp geplukt, mogen zij een vruchtschaaltje op het dessert vullen; ieder vindt ze zuur.
Het ergste is, dat een ouderwetsch man opeet, wat hij op zijn bord neemt, en dus in die zure druiven zijne tanden zet. Om onverbloemd te spreken: de een of ander dingt naar de hand onzer schoone, en voert haar in triomf naar huis, wanende eene vrouw te hebben. En wat heeft hij? Eene AEolusharp, die door het minste windje bewogen wordt; zoodat de arme man naauwelijks hard door zijn huis stappen of overluid spreken durft, uit vreeze voor slaauwten of nog erger ongeval.


{==73==} {>>pagina-aanduiding<<}

Bijzonderheden, betrekkelijk Ali, Pacha van Janina. (*)

(Getrokken uit t.s. hughes, Travels through Sicily, Greece and Albania.)

De grondtrek in het karakter van ali is zelfzucht, of de neiging om alles tot hemzelven betrekkelijk te maken. Alle zijne natuurlijke en verworvene bekwaambeden hebben deze éénige strekking. Hij ziet in alle de bijzondere deelen van het menschelijk geslacht slechts werktuigen en hulpmiddelen om zijn doel te bereiken; en den gelukkigen uitslag zijner ondernemingen is hij evenzeer verschuldigd aan zijn volslagen gebrek van deugd en medelijden, als aan zijne talenten en zijnen moed. Nog nimmer hebben barmhartigheid of verwijten des gemoeds hem van ontwerp doen veranderen. Regtvaardigheid en trouw zijn in zijne oogen woorden, alleen geschikt om anderen te misleiden; gelijk ook de kunst, in welke hij 't het verste gebragt heeft, die is van de geheele wereld te bedriegen. Hij heeft wel eene zeer verwaarloosde opvoeding gehad; maar den doolhof van het menschelijk hart heeft hij niettemin wel bestudeerd, en daarvan kent hij ook alle de kronkelingen. Het vernuft, 't welk hem de natuur geschonken heeft, verschaft hem alle middelen, welke zijner eerzucht dienen kunnen; en zijn moed doet hem steeds gebruik maken van de omstandigheden. Over dezelve oordeelt hij vlug en juist, en mist dus zelden de gelegenheid om te handelen. Hij peilt den grond, vóór hij zich daarop begeeft; maar is ook altijd gereed te gaan, waar de sortuin hem roept. Hij bezit de gaaf, om onder zijne officieren en hovelingen de zoodanigen uit te kiezen, die de bekwaamste en de getrouwste zijn in de uitvoering zijner oogmerken. Hij wil alles zelf zien, en gedoogt niet, dat de Oostersche etiquette hem van noodige mededeelingen afhoude.
Hij weet de menigte te verblinden, en laat alle volksvooroordeelen varen, wanneer het zijn belang betreft. Hij doet zich van zijn krijgsvolk beminnen, of door hunne vermoeijenissen met hen te deelen, of door op eenen gemeenzamen

{==74==} {>>pagina-aanduiding<<}
toon de ijdelheid zijner soldaten te vleijen, of hun vertrouwen te winnen door het voorkomen van losheid, of ook door hunnen roem aan den zijnen te hechten.
Hij is zoodanig uitgeleerd in de kunst van veinzerij en bedrog, dat hij alle Hoven misleid heeft, die het beproefden om van hem partij te trekken; hij liet hen telkens los, zoodra hij daarin zijn voordeel meende te zien. Zijne begunstigde spreuk is die van te verdeelen en te heerschen. Hij zet, zonder eenigen schroom, den zoon tegen den vader, den broeder tegen den broeder, en den eenen vriend tegen den anderen op. In alle landstreken en steden, op welke zijne begeerlijkheid het oog gevestigd heeft, kweekt hij tweedragt, schept en onderhoudt aldaar kwade vermoedens en wantrouwen, en doet er burgerkrijg geboren worden. Verwerft hij daardoor het verzoek, om als bemiddelaar tusschenbeiden te treden, alsdan jaagt hij beide partijen weg, en maakt zich meester van het land. Hij zal in hetzelfde oogenblik, dat hij een verbond onderteekent, hetzelve schenden, als hij meent, dat zijn belang zulks medebrengt. Hij is verkwistend in beloften en vleijerijen omtrent zijne tegenstanders; maar brengt zonder den minsten weerzin de ligtgeloovigen ter dood, die zich aan hem overgeven. Hij verbergt in het diepste zijner ziel eene zucht tot wraak, die met iederen dag aangroeit. Hij is onvatbaar, om door de edelmoedigheid of door de dapperheid van zijnen vijand getroffen te worden. In den omgang verbergt hij even gemakkelijk zijne eigene denkwijze, als hij die van anderen ontdekt. Zijne daden beantwoorden nooit aan zijne beloften, en zijn oogwenk verraadt nimmer zijne gedachten. Hij weet het voorkomen van beleefdheid, openhartigheid en zachtheid aan te nemen, wanneer de woede in zijne ziel huisvest, en schijnt nimmer opgeruimder, dan wanneer eenig verdriet hem verteert; ook is hij nooit spraakzamer en zachter, dan wanneer hij op eenen heimelijken moord bedacht is. Evenwel heeft ali dat instinkt van woestheid niet, hetgene djezzar pacha bezit, die vermaak vindt om in te sluimeren te midden van het gejammer zijner slagtoffers; maar wanneer zijne
veiligheid of zijn belang bedreigd worden, alsdan wordt hij, in zijne woede, noch door Godsdienst, noch door vriendschap of dankbaarheid teruggehouden.
Vermogen en geld zijn de éénige voorwerpen, die onophoudelijk zijne bedoelingen en wenschen gaande houden. Zij-
{==75==} {>>pagina-aanduiding<<}
ne hebzucht strekt zich zoo ver uit, dat het schijnt, alsof hij, in de magt, niets dan den rijkdom beoogt. Deze zijne onverzadelijke begeerte doet hem tot de laagste middelen en de onteerendste afpersingen zijne toevlugt nemen.
Zijne staatshuishoudkundige denkbeelden strekken zich tot zooverre niet uit, om te besessen, dat, wanneer hij den landbouw en den koophandel door billijke wetten aanmoedigde, hij zijn kapitaal en zijn krediet, en bijgevolg ook zijne inkomsten, zou vermeerderen; thans vult hij zijne schatkist door geweldige knevelarijen, en onderdrukt elke kiem van werkzaamheid in deze vruchtbare landstreek. Hij heeft altijd eenen verbazenden schat voor onvoorziene behoeften. Wanneer het geld begint te ontbreken, neemt men zijne toevlugt tot gedwongene opbrengsten. Gewoonlijk heeft hij meer dan twee millioenen sterlings in geld opeengehoopt, 't welk geene rente opbrengt; en deze schat wordt bewaard in eenen toren van de tuinen des Serails in Tepeleni. Hij bezit buitendien eenen verbazenden schat in juweelen en kostbaarheden, welke hij geroofd heeft uit de steden, door hem ingenomen, of die zich onder zijne bescherming hebben begeven. Toen de Fransche Ingenieurs te Janina eene kanongieterij wilden oprigten, liet hij hun eenige duizende ponden koper in ketels en ander keukengereedschap ter hand stellen.
Omkoopingen door geld hebben zijne magt almede grootelijks vermeerderd; en zijne schatten hebben hem dikwerf den toegang geopend tot die steden, welke voor zijne wapenen gesloten bleven. Hij beschouwt zoodanige opofseringen echter slechts als leeningen; want hij wacht nooit lang met den verrader te berooven en dengenen te dooden, die hem in zijne aanslagen is behulpzaam geweest. Zijne kunst van verleiding en vleijerij moet echter zeer groot zijn, daar er geen dag voorbijgaat, die hem geene nieuwe bedrogenen en nieuwe slagtoffers levert. Eens gaf hij aan iemand een bouyourdee; dat is, eene order om eenen anderen te dooden. Het bevel werd uitgevoerd; maar de moordenaar vond, bij het doorzoeken der zakken van den genen, die onder zijne slagen gevallen was, een gelijkluidend bevelschrift om hemzelven te dooden. Hij vertoonde dit stuk, met eenige bevreemding, aan den Vizier. Doch ali begon luidkeels te lagchen, en zeide tegen hem: ‘Begrijpt gij dan niet, dat ik aldus moest handelen, daar hij u anders niet tot zich had laten nade-
{==76==} {>>pagina-aanduiding<<}
ren?’ Zijne ware bedoeling, echter, was, zich van beiden te ontslaan.
Beschouwen wij thans ali pacha uit een ander oogpunt, uit welk hij ons misschien minder hatelijk verschijnen zal.
Vóór ali werd het land verscheurd door oorlogen van horden tegen horden; welke oorlogen de gewone staat des lands waren, en die het kenmerk der uiterste woestheid droegen. Telkenreize, wanneer er bloed vergoten was, al ware het dan ook slechts bij toeval, werd er eene wraak zonder einde uitgeoefend. Hierdoor waren de inwoners dezer streken zoo woest geworden, dat alle toegangen der bergen met sluipmoordenaars aangevuld waren, steeds gereed elken reiziger te berooven en gevangen te maken, ten einde hem als slaaf te verkoopen. Deze tooverijen hadden zoo zeer de overhand, dat de akkerbouw en handel verlaten werden, alle kunsten der beschaving verdwenen, en het geheele land niets anders vertoonde dan één tooneel van verwoesting. Bij de vergelijking dus van het bewind des Pachas van Albanië met dat der overige Turksche gewesten, zal men weldra overtuigd worden, dat het voordeel op de zijde des eersten is. In Albanië toch heerscht slechts één tiran; men kent er die kleinere geweldenaars niet; maar de Grieken, Albanezen en Turken worden er gelijkelijk beschermd tegen het geweld en de onregtvaardigheid van allen. De godsdienstige verdraagzaamheid heerscht er in haar geheel; en eene soort van Monarchale regelmatigheid heeft de verdeeldheden der Aristocratie vervangen. Er heerscht in de staten van ali pacha eene persoonlijke veiligheid, die men nergens elders in Turkije aantreft. Er bestaat eene geregelde Politie; de roovers zijn verdwenen; men maakt en onderhoudt wegen en kanalen; de kooplieden kunnen Albanië veiliglijk doortrekken, en reizigers hetzelve gemakkelijk doorkruisen; eindelijk breidt zich de akkerbouw uit, en de koophandel neemt toe, zelfs in weerwil der hindernissen, hun door eene
verkeerde staatkunde in den weg gelegd; en deze natie nadert zonder twijfel van tijd tot tijd tot eenen bloeijender toestand, en misschien tot eene andere bestemming.
De huisselijke gewoonten van ali en de verdeeling van zijnen tijd zijn hoogst merkwaardig. Hij is zoo ijverzuchtig op zijn gezag, dat hij zeldzaam zijne Ministers gebruikt,

{==77==} {>>pagina-aanduiding<<}
maar zelf de zaken van den staat regelt. Hij staat des morgens vroeg op, d inkt een' kop koffij en rookt eene pijp tabak, geeft dan gehoor aan zijne beambten, ontvangt de verzoeken, beslist de processen, hoort de rapporten van zijne armee, de geldmiddelen en het zeewezen, tot tegen den middag. Hij spijst zeer matig, en drinkt weinig wijn. Dan rust hij een paar uren; vervolgens hervat hij zijne bezigheden van den morgen, onder het rooken van eene pijp tabak, tot omstreeks zes ure. Alsdan neemt hij zijnen avondmaaltijd, en begeeft zich in zijnen Harem.
Hij doet vele reizen door zijne provinciën, en neemt het alsdan voor lief met den geringen kost der boeren en onder hun huisdak. Men weet nooit te voren, waar hij zich zal ophouden, om gedurende den dag te werken. Nu is het eens in zijn Serail te Litaritza, dan in dat van Gastron, dan weder in de tuinen van Kiosk, of op eenig ander zijner verblijven in de nabijheid van Janina of in de stad zelve. Overal, waar hij s, bewaken hem zijne Albanesche troepen; en zij wachten, of hij zal uitgaan, om hem alsdan te vergezellen. Er ontspruiten echter eene menigte van ongemakken uit deze zijne eigenzinnigheid om alles zelf te willen doen. In weerwil toch van den spoed, waarmede hij alle zaken zonder appel afdoet, is er echter dikwerf eene groote ophooping van achtergeblevene zaken, vooral gedurende zijne afwezigheid van de hoofdstad.
Hij maakt weinig werks van den Godsdienst, en men meent, dat hij niet zuiver is in het geloof. Hij gaat slechts eenmaal 's jaars in de Moskee op het feest van Ramazan, en alsdan met groote pracht. Niettegenstaande zijnen grooten natuurlijken aanleg, is hij ligtgeloovig en dweepziek. Aardbevingen en donder verontrusten hem zeer; waarschijnlijk pijnigen hem alsdan gewetensknagingen. Hij gelooft aan bezweringen en tooverkunsten. Hij houdt zich overtuigd, dat er een geneesmiddel tegen alle kwalen te vinden zou zijn, 't welk het menschelijk leven onbepaald konde verlengen, en is dus meermalen door kwakzalvers misleid geworden.
Hoezeer geheel overgegeven aan de vrouwen, zoo matigt hij zich toch aan, over de zeden te waken; en er is waarschijnlijk geene stad, waar de ontucht zoo streng gestraft wordt, als te Janina. Hij vertoont in zijne houding weinig van die pronkerij, welke anders gewoonlijk aan menschen

{==78==} {>>pagina-aanduiding<<}
uit de lagere klassen, die tot eenig aanzien in de maatschappij gekomen zijn, eigen is. Hij is zeer minzaam jegens zijne onderdanen en jegens vreemdelingen. Het volgend verhaal kan van zijne tegenwoordigheid van geest en zijne vastheid van karakter getuigen. In 1813 viel, bij het bezoeken eeniger bouwkundige werken, waarbij hij op een' steiger geklommen was, een groote steen hem op den schouder, en wierp hem omver. Men dacht, dat hij dood was; hij was ook inderdaad zwaar gewond; maar, zonder iets daarvan te laten blijken, steeg hij te paard, en reed de stad door, slechts door eenen enkelen Albanees gevolgd. Zijne wonde was echter van eenen ernstigen aard; want hij moest verscheidene weken het bed houden. Toen hij weder genezen was, zeide hij tegen den Heer de pouqueville, dat hij aldus gehandeld had, om zijnen vijanden het vermaak niet te gunnen van te gelooven, dat hij doodelijk gewond was. Toen de Fransche Consul daarop aanmerkte, dat ieder mensch zijne vijanden heeft, maar dat die van den Pacha zekerlijk zóó ver niet gaan zouden van zijnen dood te wenschen: ‘Wat zegt gij?’ riep ali uit. ‘Er is geen oogenblik op den dag, dat er geene gebeden worden opgezonden om mijnen dood. Maar hoe kan het ook anders zijn? Ik heb veertig jaren lang aan iedereen kwaad gedaan; ik heb 30,000 personen op het schavot doen sterven; en men weet zeer wel, dat, hoe langer ik leef, hoe meer ik er nog zal doen omkomen. Gij begrijpt dus, dat men mij niet kan beminnen; maar, wat mij vertroost, is dit, dat de haat mijner vijanden mij niet kan beletten mij wèl te bevinden.’ En hierop sloeg hij een groot gelach uit.
Hij kleedt zich zeer eenvoudig, maar is nogtans altoos voorzien van eenige kenteekenen zijner alleenheersching. Hij is van gewone grootte; maar, daar hij kort van beenen en lang van lijf is, heeft hij beter voorkomen te paard, of op den Divan met kruiselings overgeslagene beenen zittende, dan overeindstaande. In zijne jeugd was hij mager en rank; maar sedert verscheidene jaren is hij gezet geworden. Ik heb hem reeds vrij dik gekend; maar ik hoor zeggen, dat hij nog veel dikker, zijn humeur veel scherper, en zijn karakter veel wreeder is geworden. Een mijner Correspondenten in Albanië schrijft mij, met hetzelfde gevoel, waarmede een Perzisch hoveling de gehoorzaal des Konings verliet, beproe-
{==79==} {>>pagina-aanduiding<<}
vende of het hoofd nog wel op de schouders vastzat, dat ali, in 1816, het geheele District van Kimarra, zonder eenig voorwendsel, heeft verwoest, verbrandende de dorpen, en de inwoners verdrijvende; en dat hij, in 1817, een' zijner jonge Albanesche pages veroordeeld had om van den luipaard verscheurd te worden. Zijne misdaad bestond in eenen geringen diefstal. Dit dier nu, aan het gezigt der wachten gewoon, en minder wreed dan zijn meester, streelde den jongeling, toen deze in zijn hok geworpen werd, in stede van hem te verscheuren. Men gaf hiervan berigt aan ali; en deze afschuwelijke wreedaard beval, dat het jonge mensch in stukken gehakt, en alzoo tot voedsel aan den luipaard voorgeworpen zou worden!
Ali is een man van meer dan 70 jaren. Sedert lang is hij van eene doodelijke kwaal aangetast. Het oogenblik kan dus niet meer ver af zijn, in hetwelk de oppermagt aan zijne ijzeren vuist ontzinken zal; waarna misschien zijne drie zonen zich onderling het bezit zullen betwisten.





Berigt, wegens het verzinken van het dorp Stron, in Bohemen.

(Uittreksel eens Briefs van den Heer winkler.)

Ischopenthal, den 20 April 1820.

Het dorp Stron, behoorende tot het Graafschap Fermian, in Boheme, was gelegen op de helling ten noordoosten der vallei van de Eger, eene mijl boven Saatz, gedeeltelijk in de nabijheid der rivier, en gedeeltelijk in eene spleet, welke naar de Eger afdaalde. Op eenen berg, die aan deze spleet grensde, bevonden zich de kerk en de pastorij; en het dorp daalde van daar af langs deze spleet, evenwijdig met de Eger, naar het noordwesten. Deze heuvel behoort tot de zamenstellingen van koolaarde, welke in deze streek veelvuldig zijn, en bedekt met lagen van zand en slib. De Eger stroomt ongeveer twaalfhonderd voeten van Stron, en vormde, vóór het ongeval, eene baai naar de zijde van Stron, omgeven door losse zandheuvels, niet hoog, maar zeer steil. Op het

{==80==} {>>pagina-aanduiding<<}
bovengedeelte van de helling waren verscheidene bronnen, die zich weldra in het zand verloren.
Deze bronnen nu zijn oorzaak geweest van het onheil, welk in onze gewesten, waar noch ijsbergen zijn, noch aardbevingen plaats grijpen, bijkans éénig is in zijne soort. Het water der bronnen heeft, van tijd tot tijd, groote onderaardsche holten gegraven in de zandlagen, tot dat eindelijk de gansche oppervlakte van den grond, met de kerk, de huizen en de tuinen, als op asgezonderde zandzuilen rustte, welke van dag tot dag zwakker werden. Het is twijfelachtig, of ook misschien onderaardsche verbranding van koolstoffen hebbe medegewerkt tot het ongeval.
Sinds geruimen tijd had men opgemerkt, dat de grond hier en daar verzakte. De muren waren gescheurd, en de deuren sloten niet meer. Het kwaad nam allengskens toe; tot dat, vóór eenige weken, in het midden van den nacht, een groot gedruisch zich deed hooren. Alles ontwaakte, en men gevoelde eene zeldzame beweging van den grond; het scheen, dat de aarde wegzonk, en zich ten zelfden tijde voorwaarts bewoog. Men vlugtte, men dreef het vee weg, en wachtte, op eenigen afstand der plaats, den dag. Hij verscheen, om het beeld der verwoesting te verlichten! De helft van het dorp was verdwenen. Daar, waar nooit huizen bestonden, zag men de toppen van daken en schoorsteenen uit den grond steken. De heuvel, de kerk en de pastorij waren almede verdwenen; en op eenigen afstand van daar zag men een chaos van stukken en brokken, van aarde, van puinhoopen, afgewisseld met wijde kloven. De kerk bevindt zich tegenwoordig tachtig voeten beneden de plaats, waar dezelve eertijds stond; zij is in twee deelen gespleten, en half begraven onder de puinhoopen. Hier ziet men een' omvergeworpen klokkentoren, daar een' waren modderpoel; standbeelden, schijderijen van Heiligen, veestallingen, alles door elkander. De Eger is uit hare bedding geweken, en, waar zij eene baai vormde, ziet men opeengehoopte aarde. Het kerkhof is niets dan een molshoop. Geheel de landstreek is van gedaante veranderd. Op vele plaatsen ziet men de laag groeiaarde met zand bedekt. Zulks moest gebeuren, omdat de Eger de steunsels der lagen van den heuvel had doorsneden, welke vrij sterk naar de rivier afhelden. Men moet deze verwoesting zien, om er zich een juist denkbeeld van te kunnen

{==81==} {>>pagina-aanduiding<<}
vormen. Gelukkig heeft men veel kunnen bergen, en is, behalve eenig vee, geen levend schepsel daarbij omgekomen. Nog vijftien huizen zijn er staande gebleven; maar de grond, waarop zij rusten, is niet te vertrouwen, en waarschijnlijk zal de verzinking voortduren.
Veel moeite had ik in het eerst, om het oord te herkennen; de inwoners, die ik ondervroeg, wisten mij weinig meer te zeggen, dan dat zij een geweldig geraas gehoord hadden, hetwelk hen had doen vlugten. Het dorp was zeer rijk. De schade van grondbezitting is aanmerkelijk; die van huisgeraden minder.
Stron is tegenwoordig, voor gansch Bohemen, als eene plaats van bedevaart; van alle kanten komen de nieuwsgierigen in menigte, om dit verwonderlijk verschijnsel met eigene oogen te aanschouwen.

Spreuken uit het heimwee van Jung-Stilling.

Het Heimwee is een onophoudelijk streven en haken van eenig schepsel tot zijnen oorsprong; iedere wereldbol heeft eene zekere neiging, eene zekere zwaarte en aantrekkingskracht, - een Heimwee naar de Zon.
Zoo gij op uw' geheelen weg den wenk der Voorzienigheid getrouw opvolgt, dan zult gij u altijd op het regte staudpunt bevinden, en aan brood tot voedfel van het leven zal het u niet haperen. Overal zult gij levensboomen aantreffen, ter onderhouding uwer gezondheid; maar ook overal een' boom van beproeving, met wiens vruchten zich de slangen spijzigen.
Ontdekt ge, hier of daar, uwe zwakheid, uw onvermogen, ja, dat ge, als het eerste ouderenpaar, naakt zijt, zoo maak u vooral geene schorten van vijgeboombladeren, - dat ellendige schortenmaken is het eerste ambacht, dat de mensch geleerd heeft, en van zijne wieg af, tot in den dood, zoo gaarne uitoefent - die arme broddelaar! die knoeiwerker! - laat u in dat geval dan door God den Heer in stevige vellen kleeden, en draag die zoo lang, tot dat ge rijp zijt voor de eens te wachten witte kleederen.
Ieder mensch heeft eene hoofdneiging, waaraan alle andere

{==82==} {>>pagina-aanduiding<<}
neigingen onderworpen zijn; de meest algemeene is de zucht, om schatten te vergaderen. In diervoege moet ge het niet aanleggen; wilt gij echter waarlijk rijk worden, beleg dan al uw vermogen in het vaderland, want daar zijn de hypotheken waarlijk zeker.
Dreigen u somtijds gevaren, die gij u zelven niet op den hals gehaald hebt, let dan naauwkeurig op den wenk der Voorzienigheid; beveelt dezelve, dat gij eene ark zuit bouwen, zoo vang aan met vlijt; ga echter niet in dezelve, voordat zij het noodig vindt; dan zal zij zelve de deur achter u toesluiten, en gij zult wèl bewaard zijn. Neem ook niet te veel onreine dieren mede in dezelve. Wilt gij eindelijk vernemen, of het buiten haast veilig is, zend dan geene raaf uit, die op alle takken blijft zitten, maar eene duif, die zal u het olijfblad des vredes brengen, en wacht dan, tot dat u de uitgang is bevolen.
De Natuur vormt hare grootste meesterstukken in het verborgene, want daar kan haar niemand tegenwerken. Geene edele daad gelukt ook beter, dan die, welke men eerst ontwaart, nadat ze geschied is; de Vader, die in het verborgene ziet, vergeldt dan in het openbaar.
Zindelijkheid en opgeruimdheid bij armoede is als de liefelijke reuk eener kostbare zalve, waarmede een heelmeester zware wonden en verzweringen verbindt.
Een groot zondaar heeft ook groote zielsvermogens; besteedt hij dezelve, na zijne bekeering, hier, of aan gene zijde van het graf, ten beste van het Rijk Gods, zoo kan er nog uit hem een voornaam Heilige voortkomen.
De hoogmoed is de stamvader der zonde; zijne gemalin is de slang, de nijd hun zoon, en de moord hun kleinzoon.
De zonde is als eene waternimf, eene schoone vrouw met den staart eens draaks; de zinnelijkheid is hare kamenier en koppelaarster. Bij hem, die zich slechts met deze te ver inlaat, heeft ook reeds de andere post gevat; en, eer hij er aan denkt, bevindt hij zich reeds in hare slaafsche boeijen.
Ieder gebod Gods is als een zaadkorreltje; hij, die het vervult, draagt vrucht, eer hij het zelf beseft; het deelt hem geest en kracht van ontwikkeling en wasdom mede, en het zal in iederen goeden grond wortel schieten. Maar hij, die deugd predikt, en niet doet, wat hij anderen voorschrijft, die strooit zaad uit, dat de vogelen eten, of hij zaait ook

{==83==} {>>pagina-aanduiding<<}
wel enkel bloesems, die de lucht met welriekenden geur vervullen, maar noch opgaan, noch het opschieten van onkruid beletten.
Wanneer de kinderen Gods met de dochteren der menschen huwen, dat is, wanneer zich hoogverhevene kennis met zinnelijken hartostogt paart, dan worden wel zonen van groot vernuft, beroemden, magthebbenden, wereldbeheerschers geteeld, maar die doen rijpen voor het algemeen gerigt.
Een arts. Zijne kleeding was niet uitstekend, noch in 't oogvallend van kleur. De zieken kunnen zelden iets verdragen, dat aan het gezigt hinderlijk is, maar vooral ook niets, dat morsig is of slordig, hetwelk dikwijls een' zoodanigen toestand der ziele verraadt, en deze is den zieke even zoo schadelijk, als eene kamer vol vervuilde uitwaseming. Zijne redenen waren zacht, behagelijk en innemend, eener altoosdurende adagio gelijk; een toon, die bij zijnen stand het meest voegt.
In de stille nedergebogene droefheid gaat men gebukt, zwijgend, en als schoorvoetend; maar in grooten angst loopt men. Bedenkt men, dat elk woord, waargenomen wordende, bij wien het ook zij, noodzakelijk op zoodanig iemand werken moet, en dat het aldus gesprokene of de grondslag van eene oneindige reeks van gedachten kan worden, of eene reeds bestaande reeks van denkbeelden, door de aanraking eens enkelen woords, hoe gering dit ook schijne, eene andere rigting kan bekomen, dan zal men moeten erkennen, dat er geen enkel woord onverschillig is te noemen; alle woorden zijn bij gevolg nuttig of onnuttig; er bestaan dus geene woorden van geen belang, maar wel ijdele, onbehoorlijke.
Men danst, heden ten dage, aan de hoven, de geestelijkheid niet zoo schielijk uit den weg, noch zet haar zoo gemakkelijk den voet op den kop; want vele geestelijken dansen zelve mede, ja vele hebben geen kop; en vele anderen durven ook den dansenden niet zoo nabij komen, dat ze iets te vreezen zouden hebben. Helaas! er zijn ook, wier hoofd en hart, door den voornaamsten danser, het valsch vernuft, geheel als omgekeerd, ja bedorven wordt; en dat is nog veel erger, dan dat ze uit den weg gedanst worden.
De zinnelijkheid heeft het karakter van Laban; dient men haar om eene Rachel, dan krijgt men eene Lea.

{==84==} {>>pagina-aanduiding<<}

Door weldadigheid trachten sommigen wel eens den Regter der wereld om te koopen, even als een boer aan des ambtmans vrouw eene vette gans brengt, om een onregtvaardig proces te winnen.

De Nederlandsche nijverheid.

Vos pellite molles &c.

Ovidius.

Genoeg, genoeg den krijg bezongen, 
Wiens wreede sikkel menschen maait! 
Genoeg, met duizend, duizend tongen 
Den helden glorie toegezwaaid! 
't Zij groot, in haglijke oorlogstijden, 
Zijn krachten 't vaderland te wijden, 
Te sterven 't slagzwaard in de hand; 
't Is grooter, aan den vreê hergeven, 
Tot heil van 't algemeen te leven, 
Als Burger van zijn Vaderland. 
 
Of vormt een zee van bloed en tranen 
Des stervlings eenigst glorieperk? 
Kleeft slechts de roem aan legervanen? 
Is slechts de deugd in 't slagveld sterk? 
Neen, ook als de oorlogsdonders zwijgen, 
Zal 's edlen borst niet vruchtloos hijgen, 
Daar niets zijn heilige eerzucht stuit. 
Zijn taak moog' trager vordring toonen, 
Toch zal zij eens zijn zweet beloonen. 
De Nijverheid rigt wondren uit! 
 
Zoo toont in 't Noorden lange jaren 
Ons de Aloë haar werking niet, 
Tot dat ze op eens uit vaste blâren 
Haar steel en bloem ten hemel schiet. 
De wandlaar, starend naar den hoogen, 
Voelt, door haar schoonheid opgetogen, 
Wat onvermoeide poging baat; 
Daar zij, door zonneglans omschenen, 
Op plant en heesters om zich henen 
Den fieren blik der zege slaat. 

{==85==} {>>pagina-aanduiding<<}

o Neêrland, dierbre plek der aarde, 
Al heeft mijn mond u niet vermeld, 
Hij heeft uw nooit volprezen waarde 
Toch in een beeld reeds daargesteld! 
Wie kent u niet aan de eigen trekken, 
Die rusteloos bedrijf ontdekken, 
Gestaag naar 't edelst doel gerigt? 
Aan stille vlijt en stomme zorgen, 
Voor 't oog des vreemdlings lang verborgen, 
Zijt ge al uw heil en roem verpligt. 
 
't Is waar, door schittrende oorlogsdaden, 
En hechte trouw aan eigen grond, 
Hebt ge u met glorie overladen, 
Als wreed geweld uw' val bestond; 
Dan, schoon 't heelal die deugd waardere, 
Het schonk dier geestkracht hooger eere, 
Daar ge eens het Noodlot meè bedwongt, 
En, in de baren schier bedolven, 
Aan schraal moeras en woeste golven 
Den rijkdom van 't heelal ontwrongt. 
 
Geen volk ging ooit uw volk te boven 
In nijverheid en kloek beraad. 
't Blijft vrolijk onder rustloos slooven, 
Van luiheid wars en overdaad. 
Vandaar die dammen, dijken, sluizen; 
Die tallooze akkers, velden, huizen, 
Schier 't niet onttogen door zijn kracht; 
Die rijke vlekken, dorpen, steden, 
Waaruit ons straks bij 't binnentreden 
De blijde welvaart tegenlacht. 
 
Oorspronklijk arm, ontbreekt uw' gronden 
De teelkracht, die van zelf gedijt. 
Geen enkle graankorl voedt uw monden, 
Of ze is de vrucht van eigen vlijt. 
Geen grashalm, minder nog in waarde, 
Ontvangt uw talloos vee van de aarde, 
Schoon 't menigmaal van vetheid gloort, 
Of 't wordend sprietje schiet uit dropplen 
Van vruchtbaar zweet op harde stopplen 
En mergelooze zanden voort. 

{==86==} {>>pagina-aanduiding<<}

Bedrog moog' rasser winsten garen; 
De Nederlander haat dien buit. 
Hij kan door list geen zweet besparen, 
Noch glinstren in een slangenhuid. 
Van leugen wars en slinkschen handel, 
Legt hij voor 't daglicht bloot zijn' wandel, 
Op schijn noch vleitaal afgerigt; 
En, altoos regt in doel en pogen, 
Blinkt waarheid uit zijn spraakvermogen, 
Getrouwheid van zijn aangezigt. 
 
Zoo stroomt hem, rein van hart en handen, 
En nooit van nutten arbeid moê, 
't Vertrouwen van de verste landen, 
Met 's Hoogsten milden zegen, toe; 
Zoo wemelt staag zijn strand van zeilen, 
Die gaarne koopen, gaarne veilen, 
Waar altijd handeldrukte tiert, 
Geen wetten 's vreemdlings vrijheid krenken, 
Hem de uren dubble renten schenken, 
En eerlijkheid de markt bestiert. 
 
Pas werpt de zon haar nuchtre stralen 
Op Neerlands grond en watren neêr, 
Of steden, veld en schepen pralen 
Met talloos nijvre menschen weêr. 
De zeeman juicht. De landliên zingen. 
Allengs wekt de ochtend alle kringen, 
En leven aèmt uit elk gebouw. 
De dag doet nieuwe winsten hopen; 
Kantoor en winkel vliegen open, 
En hortend stoot het weefgetouw. 
 
Geen' grijsaard, rijk in goudtrezoren, 
Door jaren vlijts hem toegevloeid, 
Kan 's luiaards vuige rust bekoren, 
Zoo lang één vonk nog in hem gloeit. 
‘Hoort, kindren!’ zegt hij tot zijn zonen, 
Die liefdrijk teedren weerstand toonen, 
Als hij nog hand aan 't werk wil slaan; 
‘Uw voorzorg breekt den draad mijns levens. 
't Is nog mijn lust en glorie tevens, 
In nijverheid u voor te gaan.’ 

{==87==} {>>pagina-aanduiding<<}

Is 't wonder? neen; de reine borsten, 
Waaruit hij de eerste teugen zoog, 
Wanneer zijn nuchtre lippen dorstten, 
Hief werkzaamheid en vlijt omhoog. 
Reeds vóór hij 't leven in kwam treden, 
Had hem zijn moeder doek en kleeden 
Met eigen vingren toebereid; 
En toen zij 't wicht op d' arm mogt dragen, 
Was moederpligt haar welbehagen, 
En moederlast haar zaligheid. 
 
Steeds weten Neêrlandsche echtelingen, 
Al scheidt hen 's werelds oceaan, 
Dat ze ieder, in verscheiden kringen, 
Naar onderlinge welvaart staan. 
Dit denkbeeld schraagt hun edel pogen. 
De man heeft steeds zijn vrouw voor oogen, 
En acht den zwaarsten arbeid ligt. 
De vrouw vermoedt het manlijk zwoegen, 
En wischt, met tranen van genoegen, 
Het golvend zweet van 't aangezigt. 
 
Het kroost, verrijkt door werkzame oudren, 
Slaat eerbiedvol hun grafsteê ga, 
Heft gaarn hun lasten op zijn schoudren, 
En volgt hun dierbaar voorbeeld na. 
't Gelijkt die schoone en edle loten, 
Uit sterken wortel voortgeschoten, 
Wier vaste tak en kruin niet dort, 
Al is 't, dat, onder harde slagen 
Van storm, orkaan of onweêrsvlagen, 
De moederstam ter neder stort. 
 
Niet de aard van akkers, veld en boomen, 
Wier kostbre vrucht het oog bekoort, 
Noch stand en loop van meer en stroomen, 
Maar de aard eens volks brengt rijkdom voort. 
Op Saba's rots, aan Spitsberg's stranden 
Bebouwen Neêrlands nijvre handen 
De heete lucht en kille zee, 
Doorwroeten 't eeuwig ijs van 't Noorden, 
En sleuren op hun stoute boorden 
De monsters uit den afgrond meê. 

{==88==} {>>pagina-aanduiding<<}

Doorzoek des aardrijks verste palen, 
En dat dan waarheid 't vonnis strijk'! 
Wat volk kan bij de Belgen halen? 
Wat land is Nederland gelijk? 
Wat taai geduld bij klein vermogen, 
Wat stalen vlijt bij 't haglijkst pogen, 
Wat eerlijkheid, door niets ontwijd, 
Daar eens de wereld op vertrouwde 
En heel Europa meer op bouwde 
Dan op zijne eigen handelvlijt! 
 
Zoo bruist een beekjen uit de duinen, 
Dat onbemerkt daar henen vloeit, 
En naauw een' wortel, of de puinen 
Van 't bijgelegen slot, besproeit; 
Maar, onder 't praalloos henensnellen, 
Verbreedt zijn bed, zijn watren zwellen, 
Men ziet een' stroom daar henen spoen, 
Die welvaart, vruchtbaarheid en leven 
Aan 't aardrijk om zich heen zal geven, 
En volken met zijn' oogst zal voên. 
 
Ja, 'k voel, met wellust in mijne adren, 
Dat ik een Nederlander ben, 
En in de glorierijkste vadren 
Een voorgeslacht van Goden ken! 
Wat volk kon tot zich zelven spreken: 
‘'k Ontrukte aan zee en storm dees streken, 
En schiep mij zelf een vaderland. 
Mijn grond kon Trompen, Ruiters telen - 
Daar donderden mijn zeekasteelen 
Mijn' wil aan 't afgelegenst strand!’ 
 
Zou ooit zoo groot een volk bezwijken, 
Of onderdoen voor tegenheên, 
Al rukt de zee zijn reuzendijken 
En duinen - ringmuur ook vaneen? 
't Heeft eenmaal 's Noodlots magt omvleugeld, 
Der Elementen trots beteugeld, 
En gloeit nog steeds van de oude kracht. 
Zoo lang dat vuur zijn hart zal blaken 
En 't zich zijn afkomst waard zal maken, 
Wordt Neêrland nooit ten val gebragt! 






{==89==} {>>pagina-aanduiding<<}

Iets, betrekkelijk Olivier van Noort.

Onlangs, in een onzer Maandwerken, gewag gemaakt vindende van opgemelden verdienstelijken Zeeman, den eersten der Nederlanderen, die, in de jaren 1598 tot 1601, de wereld, zoo als men het noemt, omzeilde, en, in het jaar 1602, te Rotterdam, in kwarto, het verhaal zijner reize uitgaf, onder den titel van Bcschryvinge van de voiagie om den geheelen Weirelt-cloot, herinnerde ik mij eene bijzonderheid, tot hem betrekkelijk, die gewis niet algemeen bekend zal zijn. Dezelve willende mededeelen, gevoel ik, dat het, om haar eenigzins belangrijk te maken, niet noodeloos geacht zal worden, vooraf iets te zeggen. - Dat hij de wereld omzeilde, schijnt op zich zelf niet veel te beteekenen, en had, wanneer hij het enkel deed, om aan eigen reislust te voldoen, weinig, hetgeen hem op eene vereerende nagedachtenis aanspraak kon geven. Doch men moet weten, dat hij zijnen togt deed in den tijd, toen Nederland, tegen den Spaanschen dwingeland, om zijne vrijheid streed, en toen deze, door aan hetzelve allen handel op Spanje te verbieden, hetzelve opwekte, om, in vreemde zeeën, zelf te gaan zoeken, hetgeen het uit Spanje gewoon was te halen; dat hij, met dat oogmerk, door Nederlanders werd uitgerust, om met vier schepen dien togt te doen, en dat hij dien niet volbragt, dan na de uiterste gevaren uitgestaan, en ontmoetingen met den vijand gehad te hebben, die hem tot de uitstekendste eer verstrekten. Hierdoor heeft hij verdiend, dat zijn naam blijve leven, en dat men zijnen togt in gedachtenis houde, van welken laatsten men, onder anderen, een kort berigt kan vinden in Neêrlands Heldendaden ter zee, uitgegeven in het jaar 1783, in het Iste D. No. 23, bl. 191, 192. Deze olivier van noort dan, te Utrecht geboren, sleet zijne laatste levensjaren, en overleed, te
Schoonhoven. Men ziet aldaar nog heden, op zijne grafzerk, in de St. Bartholomaeus-kerk, een schip uitgehouwen, waaronder een kleed met sterren bezaaid, dan zijn wapen, zijnde in het midden gedeeld door eene bare, en onder en boven eene ster met zes punten. Daaronder staat, op eene banderolle, dit Latijnsch tweeregelig vers:

{==90==} {>>pagina-aanduiding<<}

hic ille est, totum velis qui circuit orbem, a magellano quartus oliverius.



en daaronder (hetgeen dit Latijn genoegzaam vertolkt en omschrijft):
hier rust de e. heer olivier van noort, in zijn leven capitein admiraal en capitein generaal over de eerste vloot, die uit deze nederlanden, door de straat magellanes, de geheele weereld heeft omgezeylt; sterft den 22 february 1627.
Volgens onze overlevering had hij twee zeer sraaije metalen stukjes geschut, in het jaar 1598 te Utrecht gegoten, welke met hem den toer om de aarde gemaakt hadden, gelijk een daarin gegraveerd opschrift vermeldde, met zich te Schoonhoven gebragt; doch de beschrijving dier stad van den Eerw. van berkum gewaagt slechts van één. Die stukjes had van noort, (volgens dezelfde overlevering) ter eeuwige gedachtenis, bij zijnen uitersten wil, aan de stad besproken, (van berkum zegt, vereerd) en zij werden aldaar, hoewel geenszins op eene zeer vereerende wijze, bewaard, tot dat men (tusschen de jaren 1770 en 1780, zoo wij ons niet bedriegen) in het hoofd kreeg, om den stadhuistoren van een nieuw klokkenspel te voorzien. Men besloot toen (o schennis en schande!) daartoe die stukjes, of dat stuk, tot vermindering van kosten, te laten versmelten, gelijk geschied is. Om echter eenige gedachtenis van de zaak te bewaren, werd, om de grootste klok, een paar dichtregelen gegoten, die, zoo ik meen, door wijlen Mr. d. hoola van nooten vervaardigd waren, en, naar mijn best onthoud, dus luidden:
mijn schor geloei op reis van dapperen van noort klinkt, na een lange rust, thans in een fraai accoord.
Dat heet eerst regt iemands lof tot de wolken verheffen! Weinig, denk ik, heeft de Held, bij zijn leven, vermoed, dat men hem, schier twee eeuwen na zijnen dood, zoo hoog vereeren zou.


{==91==} {>>pagina-aanduiding<<}

Les voor de zoogenaamde grooten der aarde.

De jeugdige Hertog van b... gedroeg zich jegens eenen armen Edelman, een' geboren Gascogner, in het gevoel zijner hooge geboorte en zijns rijkdoms, met beleedigenden overmoed. ‘Niet zoo trotsch, mijn jonge Prins!’ sprak de gehoonde Edelman: ‘Gij schijnt de menschen nog niet te kennen. Geen van hen allen, op welke gij zoo verachtelijk nederziet, of hij heeft twee lakkeijen in zijnen dienst, twee loopers, en twee wachters, die voor hem uitgaan, een' huishofmeester, en een' treffelijken kok!’ - ‘Zulken zijn toch dun gezaaid!’ hernam de jonge Hertog spottende. - ‘Gij bedriegt u zeer,’ antwoordde de Gascogner: ‘ik-zelf behoor tot de zoodanigen. Het is nog de vraag, of gij van uwe talrijke dienaren zoo veel nuts trekt, als ik, sinds vele jaren, van mijne beenen, oogen, ooren, hoofd en maag! De Natuur vormde ons daardoor allen, en elk in het bijzonder, tot groote Heeren. De Fortuin, daarentegen, kweekt slechts slaven; zij ontrooft den mensch het gebruik van vele edele vermogens, en maakt hem afhankelijk van anderen, die ik en mijns gelijken ligtelijk kunnen ontberen.’

Aardige woordspeling van den componist Gretry.

David, beroemd Schilder, liet eens gretry de teekening zien van eene jonge Afrikane. ‘Deze teekening is fraai,’ sprak de laatste. David hernam: ‘Wilt gij haar nog fraaijer maken, zoo schrijf onder dezelve iets, zinspelende op uwe kunst.’ Gretry schreef onmiddellijk: ‘Ééne blanke geldt twee zwarten!’


{==92==} {>>pagina-aanduiding<<}

Jan Barendse, of Jan de Lapper.

(Eene Vaderlandsche Anekdote.)

Wien 't hart voor land en vrijheid klopt, 
Bezoek' de stad aan 't Sparen, 
En blijve bij de Melkbrug staan, 
Om 't hoekhuis aan te staren. 
 
In 't pothuis van den zwarten Hond, 
Daar zat jan barends binnen, 
Om met zijn schoenenlapperswerk 
Den sobren kost te winnen. 
 
Doch ging de trom voor 't zeevolk rond, 
Tot wreking van 's lands regten, 
Dan smeet hij els en pikdraad weg, 
Om voor het land te vechten. 
 
Hij had, als schie- en bootsman, reeds 
Bij onderscheiden togten, 
Zelfs eens aan boord van d' Admiraal, 
Met leeuwenmoed gevochten. 
 
Wanneer voor 't eerst het oorlogsvuur 
Met England was aan 't blaken, 
Deed meester jan terstond zijn best, 
Om weêr aan boord te raken. 
 
Jan kwam aan boord van een' Kaptein, 
Die wel met titels pronkte, 
Maar wien geen greintje heldenvuur 
De koude borst ontvonkte. 
 
De slag gaat aan; hij wil terug, 
Maar kan niet, wijl de Britten, 
Naar wie de wind hem telkens voert, 
Hem op den tabberd zitten. 

{==93==} {>>pagina-aanduiding<<}

Bloô Jan, doô Jan! - zoo was 't ook hier: 
Kaptein en Luitnant sneven; 
En nu roept ieder: ‘Afgedaan!.... 
Wij moeten 't overgeven.’ 
 
‘Dat schut ik - neen!’ roept onze jan; 
‘'t Zal nu eerst regt beginnen. 
Ik ben Kaptein! - Komt, makkers, komt! 
Of sterven of verwinnen!’ 
 
Hij grijpt de lont, en vliegt naar 't kruid; 
‘Hier helpt,’ zegt hij, ‘geen beven; 
Vreest gij den dood van 's Britten hand, 
Dees lont zal u doen sneven!’ 
 
‘Neen, meester jan, wij volgen u!’ 
Roept elk der oorlogsbonken; 
Weldra is 't eerste Britsche schip 
Reeds naast hem weggezonken. 
 
‘Dat 's nommer een,’ zegt jan; ‘welaan! 
Een ander weêr bekeken.’ 
En spoedig is ook 't tweede schip, 
Onttakeld, afgeweken. 
 
Nu was de slag alras beslist; 
De Britten gingen strijken, 
En lieten aan de vloot van tromp 
Den achtersteven kijken. 
 
Tromp had die heldendaan gezien, - 
Hij dacht niet aan den Lapper, 
En zegt: ‘Hoe komt die laffe bloed 
In dit gevecht zoo dapper?’ 
 
Hij seint de Kapiteins aan boord. 
Hij ziet de sloepen komen, 
En heeft, in plaats van 't pronkrig heer, 
Jan barendse vernomen. 
 
‘Wat 's dit?’ zegt hij: ‘Hoe, meester jan! 
Ik vraagde, bij mijn seinen, 
Geen bootsliên of geen schieman - neen, 
Maar wel de Kapiteinen.’ 

{==94==} {>>pagina-aanduiding<<}

‘Mijnheer!’ zegt jan, ‘dat gij mij ziet, 
Is, bij mijn ziel! geen wonder. 
Mijn laffe baas voer met zijn' maat 
Ten eerste naar den d..... 
 
Zijn schip ging haast denzelfden gang; 
Toen kwam ik op de proppen, 
En ging monsieur den Engelschman 
Eens afgedrommeld kloppen. 
 
Want de eerste zoop het pekelnat; 
De tweede.... die ging schuiven, 
En 't was zijn tijd, heer Admiraal! 
Of 'k hield hem in de kluiven. 
 
En hadt gij niet: holla! geseind, 
Mijnheer! ik wil u zweren, 
Ik ging het oude bullenhok 
Nog andre sprongen leeren.’ 
 
‘Gij hebt,’ zegt tromp, ‘een plaats verdiend 
Bij de andre Kapiteinen. 
De dapperheid gaf u het regt, 
Om bij hen te verschijnen.’ 
 
Ras drijft de vloot naar Tessel heen, 
Waar 't volk aan wal moest stappen; 
En jan, als ware er niets gebeurd, 
Ging weêr aan 't schoenenlappen. 
 
De faam heeft zulk een dappre daad 
Door Nederland geklonken. 
Toen heeft de staat dien braven man 
Erkentelijk beschonken. 
 
Een gouden keten om den hals, 
Met nog vijfhonderd ponden.... 
Nooit had zich onze meester jan 
In zulk een staat bevonden. 
 
Hij koopt zijn leêr in voorraad thans, 
Een zondagspak daarneven, 
En heeft zich met zijn halssieraad 
Gestaag ter kerk begeven. 

{==95==} {>>pagina-aanduiding<<}

De Britten, nog niet afgeschrikt, 
Herstellen hunne krachten, 
En liggen weêr in t ruime sop 
Op Hollands vloot te wachten. 
 
Tromp trok, door Haarlem, naar den Haag, 
Om orders af te halen; 
Maar de opgehaalde Melkbrug doet 
Hem voor jan's pothuis dralen. 
 
Jan ziet en groet den Admiraal. 
‘Wat zien,’ zegt tromp, ‘mijne oogen! 
Zijt gij, o dapper oorlogsman! 
Niet weêr naar boord gevlogen?’ 
 
‘Ik ben, Mijnheer! als Kapitein,’ 
Sprak jan, ‘teruggekomen, 
En, kort en goed, geen andre rang 
Wordt van mij angenomen.’ 
 
‘Zacht, zacht wat!’ zegt nu de Admiraal; 
‘Als Luitnant zal 't wel schikken.’ - 
‘Neen,’ zegt jan, ‘om den drommel niet! 
Kaptein, of - schoenenflikken!’ 
 
En naauwlijks is de derde dag 
Na dit gesprek vervlogen, 
Of jan is, op een opontbod, 
Reeds naar den Haag getogen. 
 
Hij treedt op 't fierst de raadzaal in, 
Om 't heuglijk nieuws te hooren, 
Dat hem 't gebied eens oorlogsschips 
Op 't eervolst is beschoren. 
 
Naauw heeft jan barendse die maar, 
Die blijde maar vernomen, 
Hij roept: ‘Mijnheeren! de Engelschman 
Zal van den duivel droomen.’ 
 
En, van dit tijdstip af, is jan 
De steun van tromp gebleven; 
En menig dapper Engelschman 
Moest voor den Lapper beven. 

{==96==} {>>pagina-aanduiding<<}

Hij heeft, als waardig Kapitein, 
In onderscheiden togten, 
Voor de eer en 't heil van 't vaderland 
Met leouwenmoed gevochten. 
 
In 't eind heeft hij den heldendood 
Op 't bed van eer gevonden: 
Een schot, een heilloos schot, helaas! 
Heeft hem naar God gezouden. 
 
K. 

Het geval, waarover de vorenstaande regels loopen, heeft plaats gevonden in den eersten Engelschen oorlog. Het pothuis, waarvan hier gesproken wordt, is nog te Haarlem aanwezig, maar dient niet meer voor een' schoenlapper. Tot vóór weinige jaren hing voor het huis nog de zwarte Hond uit. Het verhaal is, door eene gestadige overlevering, aldaar bewaard gebleven; het luidt verder, dat jan barendse, des zondags, zeer parmantig, met zijnen zwarten rok en den gouden ketting met den penning om den hals, naast zijne vrouw naar de kerk stapte. Toen de brief uit den Haag kwam, om hem derwaarts te ontbieden, liet hij denzelven door iemand der buren lezen; na den inhoud verstaan te hebben, liep hij naar zijne vrouw, en riep: ‘Wijf! de zondagsche rok! de medalje!’ en zoo ging hij dadelijk op reis. Van zijne verdere bedrijven in den eersten Engelschen oorlog is niets bekend. Men vindt zijnen naam in het Leven van den Admiraal de ruyter, op bl. 99, en wel als Kapitein van een fregat van 44 stukken, bij de vloot, welke in het jaar 1658 naar Dantzig zou stevenen. Hij is in de volgende togten met gelijken roem blijven dienen. In een' der zeeslagen van den tweeden Engelschen oorlog verloor hij eenen arm, liet zich aan den mast binden, en ging zoo lang zijne schepelingen met moed voor, tot dat een andere kogel hem het hoofd wegnam.





{==97==} {>>pagina-aanduiding<<}

Mengelwerk.

Bijdrage tot de geschiedenis der onverdraagzaamheid onder protestanten, in een zonderling geval, eenen ingezeten van Amsterdam, omstreeks het midden der zeventiende-eeuwe, bejegend.

Dat de vroegste Christenen zoo wel den zevenden dag der week, of den Sabbath, als den eersten, of den zondag, van de overige dagen gewoon waren te onderscheiden, en op denzelven, als aan God gewijd, godsdienstige bijeenkomsten te houden, is aan hen, die geene vreemdelingen zijn in de kerkelijke geschiedenis, bekend. (Men kan dit, in het breede, vooral bewezen zien door bingham, in zijne Origines Ecclesiasticae, Vol. I. pag. 284 &c.) Schoon dit later afgekeurd, en, reeds in de vierde eeuw, kerkelijk afgeschaft werd, had men echter, in vervolg, sommigen, die daaromtrent nog al van het oude gevoelen waren. Tot dezen behoorde ook, in de eerste helft der zeventiende eeuwe, zeker kleinverstandig, maar naauwgezet godsdienstig, burger, of ingezeten, van Amsterdam, die meende, dat de verpligting tot het onderhouden van den Sabbath door het Evangelie niet was opgeheven, en de Christenen zich daarvan t' onregt ontsloegen. In overeenkomst met dit begrip gedroeg hij dan ook zich zelven, onderhoudende zoo wel den Sabbath als den zondag. Van welke gevolgen dit voor hem ware, is ond uit tweederlei geschreven verhaal, het een in het Latijn, het ander in het Nederduitsch, en beide, niet lang na het gebeurde, door tijdgenooten opgesteld en onder ons berustende, gebleken. Wie het laatste schreef, en van wien hij het verhaal had, is ons onbekend; maar de schrijver van het eerste, of Latijnsche, was de geleerde en beroemde philippus van limborch, wiens eigen handschrift wij onder ons hebben, en die

{==98==} {>>pagina-aanduiding<<}
ons in hetzelve zegt, dat hij het schreef, zoo als hij het, uit den mond van den Amsterdamschen Burgemeester franciscus banning kok, die, in 1642, zelf, als een der Schepenen van dat jaar, in het geval gemoeid geweest was, ontvangen had, in het jaar 1653; en hij voegt er bij, dat hij zelf den man, wien de mishandeling bejegend was, wèl gekend, en hem meermalen, daar hij, reeds bejaard zijnde, door Amsterdam wandelde, gezien had. Wij zouden dit Latijn, als van eene bekende en allezins geloofwaardige hand, vertaald kunnen mededeelen; doch wij geven liever het Nederduitsche, als even omstandig, en in al het wezenlijke met het eerste ten naauwste overeenkomende; opdat men het niet met onze, maar met des opstellers eigene woorden leze. Het luidt dan, zonder eenige verandering, (de spelling uitgenomen) als volgt:
Het is gebeurd te Amsterdam in het jaar 1641, dat een man, zijnde lidmaat van de Walsche gemeente, eene opinie kreeg, dat de Joodsche Sabbath onder het N. Testament niet afgeschaft was, en dat derhalve die alsnog behoorde onderhouden te worden: overdenkende ook, dat de zondag altijd van de Christenen gevierd is geweest, wilde die mede onderhouden; en verstond alzoo, dat men twee heilige dagen in ééne week behoorde te hebben. Dit gekomen zijnde voor den Walschen Kerkeraad, werd hij ontboden, en gevraagd zijnde, of zulks zijn gevoelen was, antwoordt rondelijk ja; waarop die van den Kerkeraad hem heftig beginnen te bestraffen, en te zeggen, dat het een heel schadelijk, ja goddeloos gevoelen was, en, zoo hij daarin volhardde, dreigden zij hem te excommuniceren. De man, over zulk eene harde bejegening verwonderd, antwoordt, dat hij niet zien konde, dat zijn gevoelen valsch, veelmin goddeloos was, en, indien de Kerkeraad hem konde onderrigten, dat de Joodsche Sabbath afgeschaft was, hij wilde gaarne zijne doling verlaten; maar, indien de Kerkeraad zulks niet deed, dat dezelve hem dan niet kwalijk af moest nemen, dat hij twee heilige dagen in ééne week hield. Hierop eenige dispu-
{==99==} {>>pagina-aanduiding<<}
ten tusschen den man en den Kerkeraad gevallen zijnde, verstond de man, dat de redenen, van den Kerkeraad hem voorgesteld, niet gewigtig genoeg waren, om hem van zijn gevoelen af te doen staan; verklaarde derhalve 't zelve niet te kunnen verlaten, of hij moest nog beter onderrigt worden: waarop de Kerkeraad hem dreigde, met de excommunicatie voort te zullen gaan, en, zoo hij ondertusschen zijne doling niet verwierp, hem t' eenemaal af te snijden. Den zondag daaraan werd het formulier van den ban van den predikstoel afgelezen, en de man daarin genoemd, met verklaring van zijn gevoelen, en hoe hij, van den Kerkeraad vermaand zijnde, hardnekkig gebleven was (*). 't Gebeurde, dat, op dien dag, een Schepen in de Walsche kerk was, en zulks aanhoorde, die, hierover verwonderd, den Kerkeraad naar dezen persoon vraagt, en wat eigenlijk zijn gevoelen was; waarop de Kerkeraad hem heel leelijk voor den Schepen afschildert, zeggende, dat hij een halve Jood was, die den Joodschen Sabbath wilde onderhouden hebben, en begon alles op het breedste uit te meten. De Schepen, 's daags daaraan, op het stadhuis gekomen, verhaalt aan zijne Medeschepenen, wat hij, 's daags te voren, gehoord had; en hierop, nadat men één' Schepen, (frank van der meer) die een moderaat man was, en die men wist, dat den handel niet voor goed zoude keuren, had laten afgaan, (willem van ruytenburch was juist uit de stad) laat men den man voor Schepenen ontbieden; welke komende, wordt van den President (die een harde Contra-Remonstrant was) gevraagd, of hij gevoelde, dat de Joodsche Sabbath niet afgeschaft was: hij antwoordt, ja: gevraagd, of hij van zijn gevoelen wel met den Kerkeraad gesproken had, antwoordt wederom, ja: ten laatste gevraagd zijnde, of hij nog bij dat zijn ge-
{==100==} {>>pagina-aanduiding<<}
voelen bleef, antwoordde, dat hem van den Kerkeraad geene redenen voorgesteld waren, die krachtig genoeg waren, om hem van gevoelen te doen veranderen; dat hij derhalve zijn gevoelen niet verlaten kon: maar wist iemand hem beter te onderrigten, hij wilde zich gaarne laten onderwijzen, en, indien hij bevond, dat hij doolde, zijne doling verlaten. Hierop werd van de Schepenen heftig op hem uitgevaren, en gezegd, dat zijn gevoelen goddeloos was, en werd met veel harde scheldwoorden bejegend, en op 't laatste gezegd, dat hij, die zulk een gevoelen had, niet waardig was meer in het gezelschap van
menschen te komen. Hierop is belast, dat men hem zoude wegleiden, tot dat besloten was, wat men met hem doen zoude. De Schepenen ondertusschen dit met elkander overleggende, wordt goedgevonden, dat men hem in eene eeuwige gevangenis zoude opsluiten. Daarop wordt de man weder binnen ontboden. Inkomende, spreekt hem de President aldus aan: ‘Alhoewel gij onwaardig waart langer het aardrijk te betreden, zoo is 't, dat wij, barmhartigheid jegens u gebruikende, ons laten vergenoegen met eene eeuwige gevangenis: verklaren dieshalve, dat gij onwaardig zijt in 't gezelfschap van menschen te mogen komen, en bannen u, om eeuwig gevangen te zitten, zonder ooit van uw leven losgelaten te worden.’ Dit gedaan zijnde, moest men eene heimelijke plaats vinden, om daar den man in te zetten: want, zoo men hem in de gewone gevangenis gesteld had, zoude zulks ligtelijk den Burgemeesteren ter ooren gekomen zijn, waarvoor de Schepenen bevreesd waren, die dat bedekt wilden houden: want zij wel wisten, dat de Burgemeesteren dat niet geleden zouden hebben. Men besluit eindelijk hem te brengen in het tuchthuis. Wanneer men voor het tuchthuis komt, zoo ziet men eene poort, waarop twee beelden staan, die hout raspen; bij die poort, schuins onder die beelden, werd deze man gezet, in een heel klein kamertje, waarin een klein venstertje was, door 't welk de man de luiden, die in 't tuchthuis kwamen, konde zien inkomen. De Sche-
{==101==} {>>pagina-aanduiding<<}
penen, dit merkende, om hem toch alle gezigt van menschen te benemen, laten dat venstertje met planken beschieten, zoodat de man altijd, nacht en dag, in het duister zat; en hier bleef hij wel den tijd van zeven maanden. Deze tijd verstreken zijnde, en het jaar van de regering dezer Schepenen bijna om zijnde, vreesden zij, indien zij den man daar lieten zitten, dat zulks ter ooren van de andere Schepenen mogte komen, welke het jaar daaraan zouden regeren, die den man ontslaan, en dit altemaal voor de Burgemeesteren brengen zouden, dat hun dan zeer
kwalijk afgenomen zoude worden; zoo lieten zij den man voor zich komen, waarop zij hem aldus aanspraken: ‘Al is 't, dat gij onwaardig waart, meer het gezigt van menschen te genieten, zoo willen wij nogtans barmhartigheid over u gebruiken, en laten u nu kiezen, of gij liever wederom wilt in uw gevangenhuis opgesloten, of voor al uw leven uit Amsterdam gebannen worden; doch onder conditie, dat gij van dit ons vonnis nooit zult appelleren, of aan Burgemeesteren verzoeken, om weder in de stad te mogen wonen.’ De man, die liever buiten 't land gewoond zoude hebben, dan wederom daar te zitten, zeide, liever gebannen te willen zijn, en is daarop van zijne banden ontslagen, en voort naar Rotterdam gereisd, waar hij ging wonen. Ondertusschen, terwijl de man gevangen zat, hadden de Schepenen over de bediening zijner goederen gesteld een' grooten lichtmis, salomon de la voye genaamd, van welken deze man, nu in vrijheid hersteld zijnde, rekenschap eischte van zijne bedieninge; maar alzoo deze la voye daar niet toe te krijgen was, vond de man zich genoodzaakt, aan de Schepenen van Amsterdam te schrijven. Hij schrijft dan een' brief aan de H.H. Schepenen, waarin hij den ganschen handel verhaalt, hoe hij om zijn gevoelen gevangen gezet, en daarna uit de stad gebannen is; dat hij ook beloofd had, nooit, zonder consent der Schepenen, weder in de stad te komen: verzoekt alleen maar, dat, naardemaal salomon de la voye, die over de bediening zijner

{==102==} {>>pagina-aanduiding<<}
goederen ondertusschen gesteld was, aan hem geen rekenschap wilde geven, de H.H. Schepenen geliefden te belasten, dat hij aan hen rekenschap van zijne bediening zoude doen. Deze brief aan de Schepenen behandigd en gelezen zijnde, dacht hen altemaal heel vreemd te lezen, dat zulks te Amsterdam geschied zoude zijn: zij vragen hunnen President, (die een van de allerhardste Contra-Remonstranten was) wat daarvan ware, en wat voor een deze man was: de President, ziende, dat er nu andere Schepenen waren, als 't jaar te voren, zeide, dat het een overgegeven guit was: de anderen eischten eenige opening van de zaak; waarop de President zeide: ‘Mijnheeren, spreekt daar niet af; ik altereer, als ik om den boef denk.’ De andere Schepenen, toen wachtende, tot dat de President (Dr. tulp) naar huis gegaan was, wilden dezen handel weten, ontboden derhalve den Secretaris, en lieten hem de stadsboeken brengen: die doorzoekende, vonden zij eene sententie, die ook naderhand doorgehaald was, zoodat zij daar niet van konden lezen; maar de tijd, wanneer ze gesteld en wederom doorgedaan was, kwam heel wel overeen met den tijd, dien de man in zijnen brief schreef. Eindelijk verstonden zij uit den Secretaris, dat het de sententie was, die zij zochten, en van denzelfden inhoud, als de man geschreven had. De Schepenen, ziende, dat de Schepenen van het voorgaande jaar hunne eigene sententie te niete gedaan hadden, verstonden, dat het hun vrijstond, in deze zaak naar hun believen te handelen: zonden derhalve eenen brief naar Rotterdam aan denzelven man, waarin zij schreven, dat zij niet begeerden, dat salomon de la voye aan hen rekenschap zoude doen, maar wilden, dat hij (de man) weder te Amsterdam zoude komen wonen, en dat ze salomon zouden belasten, dat hij aan hemzelven rekenschap zou doen. Hierop komt de man weder te Amsterdam, en
la voye wordt gelast, hem rekenschap zijner bedieninge te doen: deze gedaan zijnde, zoo was hij, in den tijd van zeven maanden, (die hij over de goederen van dezen man geweest was, en die

{==103==} {>>pagina-aanduiding<<}
omtrent 15000 gulden bezat) 3000 gulden ten achtere geraakt, zoodat de man een vijfde deel van zijn goed kwijt was; welke hierover niet wel te vreden zijnde, en dit aan de Schepenen zeggende, zeiden hem de Schepenen, indien hij la voye voor 't regt wilde roepen, dat zij 't hem zouden toewijzen, en la voye de 3000 gulden zouden doen opbrengen; doch hij moest voor hen ontboden worden: maar de man, de moeite schuwende, heeft het laten rusten, en is, na dien tijd, gerustelijk voortaan binnen Amsterdam blijven wonen.
Wat zegt gij, Lezers! - Dunkt het u, met de laatstgemelde Schepenen, mede niet vreemd, dat het verhaalde in Amsterdam geschied is? En echter dit is het éénige geval niet, dat door Schepenen dier stad een onregtvaardig, onbarmhartig en wetteloos vonnis geslagen is. Wij zouden er een staal van kunnen te berde brengen, dat eene eeuw jonger, ja zelfs een, dat thans slechts het derde eener eeuw oud is, uit het beruchte jaar 1787. Doch wij willen dit thans niet, en voegen hier alleen bij, dat de Hoogleeraar van limborch, in het hoofd van zijn verhaal, nog meldt, dat de man zijn gevoelen niet verbreidde, noch iemand tot hetzelve poogde over te halen, en dat hij dat verhaal dus besluit: ‘Hier was geen Godslasteraar, geen Ketterhoofd, geen Volksverleider, maar een onkundig, onnoozel en vredelievend man, die alleen voor zichzelven twee dagen in de week heiligde. Zijne dwaling ontstond uit enkele onkunde, en er was niets slechts mede gemengd. Men ziet er uit, dat de leer der geoorloofdheid van het ketterstraffen, als zij ééns is aangenomen, tot alle buitensporigheid leidt, en den mensch tot alles vervoert, waartoe de drift hem drijft. Zij schikt zich naar alle tijden en omstandigheden. Zij huichelt gematigdheid, als het haar aan magt ontbreekt; maar zij holt, zij tiert, zij woedt, waar zij van bedwang ontslagen is.’ - Gave God, dat zij alomme voor eeuwig wierd afgezworen! Zij, die ze voorstaan, zijn de éénige voorwerpen, welke men wettig vervolgen mag.


{==104==} {>>pagina-aanduiding<<}

Waarnemingen over de group. Door J.J. Kerbert, Heel- en Vroedmeester te Koog aan de Zaan.

Het thans heerschende jaargetijde geeft eene bijzondere aanleiding tot rheumatieke ziekten. Onder deze bekleedt de catharrale ontsteking der luchtpijp, bij kinderen gewoonlijk Croup genaamd, geene geringe plaats, eensdeels door derzelver gevaarlijkheid, anderdeels door de oplettendheid, welke zij van den Geneesheer vordert. In de laatste jaren is dit toeval alhier zeer menigvuldig waargenomen, en heeft dikwerf de schoonste hoop der ouderen, in hunne van gezondheid bloeijende kinderen, doen ten grave dalen. Ik achte het, om deze redenen, niet ondienstig, eenige waarnemingen ten opzigte der goede werking van het zoete kwik in de Croup mede te deelen. Vele mijner kunstgenooten zijn voorzeker met de aanwending en het nut van dit middel ten volle bekend; voor dezelve zullen waarschijnlijk deze waarnemingen geen nieuws bevatten. Indien, echter, gelijk ik mij vleije, slechts een enkele uit dezelve eenig nut mag trekken, acht ik mijne moeite toereikend beloond.

Den 9den December van het jaar 1816 werd ik geroepen bij het kind van D.H., oud omtrent 2 jaar, van een zeer saprijk gestel. Reeds eenige dagen had het zwaar gehoest, hetgeen de ouders voor verkoudheid hadden aangezien. Des avonds, toen men mij ter hulpe riep, was het kind door eenen hevigen aanval van hoest en benaauwdheid aangetast, die de ouders ontzette, en hen voor verstikking of stuip deed vreezen. Bij mijne komst was het kind wederom schijnbaar wèl; echter verraadde de moeijelijkheid en kortheid der inademing een werktuigelijk beletsel in de luchtpijp en derzelver takken. Terstond werd door mij voorgeschreven Murias hydrarg. oxyd. gr. xii. Sulph. oxyd. stib. hydr. gr. vi. Sacch. albiss. dr. ii, tot twaalf poeders, benevens een Line-
{==105==} {>>pagina-aanduiding<<}
ment. volat. cum ung. hydrarg., om de twee uren ingewreven. (Een middel, dat, door deszelfs oplossende en prikkelende eigenschap, ter opwekking der onderdrukte huidwerkzaamheid, van bijzondere nuttigheid is.) Drie poeders waren binnen anderhalf uur gebruikt, toen, door de werking der goudzwavel, braking volgde, met ontlasting van voedsel. (De verbinding van het kwik met goudzwavel is mij altijd in deze gevallen wel bevallen: door haar langzaam werkend braakvermogen, zonder prikkeling, en oplossende werking, ontledigt zij de maag, veroorzaakt naderhand door dezelfde giste zeldzaam wederom eene braking, en geeft gelegenheid ter betere werking van het kwik.) Na deze braking scheen echter elke aanval van hoest, met hoeveel moeite en inspanning van alle spieren de inademing ook geschiedde, een' minder schorren of blaffenden, maar daarentegen een' meerder lossen toon te erlangen. De poeders waren nu bijna verbruikt, als op eenmaal met hevigheid zich schijnvliezen met taai slijm ontlastte. De toevallen verminderden nu, en van tijd tot tijd werden nog brokkige vliesjes
ontlast. De poeders werden herhaald, en om de 2 uren gebruikt. Den dag daaraan volgden ruime slijmige ontlastingen, die van zelf verminderden. Een eenvoudig Linct. expector. voltooide de herstelling, en het kind is tot op dezen dag nog gezond en sterk.

Het kind van den Heer P.K., oud bijna 4 jaar, van een zwak doch prikkelbaar gestel, was reeds eenige maanden lijdende geweest aan tusschenpoozende koortsen, doch was nu sinds eenigen tijd van dezelve bevrijd, en had zich dus blootgesteld aan de invloeden van het jaargetijde. Den 11den December 1819, des avonds tegen 5 ure, werd ik bij hetzelve geroepen. Ik vond het kind in de hevigste benaauwdheid, met opgezet aangezigt, uitpuilende oogen, opgetrokkene schouders, en eene korte, met medewerking van alle spieren allermoeijelijkste, piepende inademing. De schorre, blaffende mopstoon was aanwezig. Bij mijne komst was de aanval in het

{==106==} {>>pagina-aanduiding<<}
afloopen; en de ouders verzekerden mij, niet anders gedacht te hebben, dan het kind plotseling te zullen zien sterven. Nog dient aangemerkt, dat het kind des nachts een weinig was beginnen te hoesten, des morgens eene enkele maal, en des namiddags in het geheel niet, tot aan mijne komst. (Zonderling is het, dat, in den aanvang dezer ziekte, de hevigste aanvallen tegen den avond worden waargenomen, en des daags de kinderen schijnbaar wèl, zoo niet geheel van dezelve bevrijd zijn.) Het was duidelijk, dat alhier eene hevige ontsteking, met krampachtige zamentrekking der luchtpijp en derzelver takken, aanwezig was. Ik beschouwde echter de ontsteking als de oorzaak der kramp, en, wanneer de eerste weggenomen was, moest de krampachtige zamentrekking van zelf ophouden. Bloedzuigers waren alhier niet te bekomen; en, door waarnemingen van anderen, en eigene ondervinding, overtuigd van de ontstekingwerende kracht van het zoete kwik bij kinderen, aarzelde ik niet, om hetzelve alhier in de reeds opgegevene giften toe te dienen, benevens de uitwendige behandeling. Het voldeed ook ten volle aan de verwachting. Na twee poeders in ééns gegeven te hebben, volgde, eenigen tijd daarna, ontlasting van ingenomen voedsel. De poeders werden vervolgens in kortere of langere tusschenpoozen, eerst om het ¼, daarna ½ en vervolgens om het geheele uur, toegediend. Des avonds 9 ure volgde wederom een ligte aan val, met walging en opgeving van eenig slijm. De hoest verkreeg nu eene lossere gedaante; de poeders werden, echter in verminderde giften, gedurende den nacht en volgenden dag voortgebruikt, en het kind herstelde onder voorgemelde eenvoudige behandeling. Intusschen verdient dit opmerking, dat, niettegenstaande het gebruik van het kwik, geene ontlasting vóór den vierden dag volgde. De noodzakelijkheid eener versterkende behandeling, na het toeval, bewees dit zelfde kind. De hoest had een' geruimen tijd nog eene losse gedaante
behouden; en, ruim eene maand daarna, werd het door een' zelfden aanval aangetast, echter in veel ligteren

{==107==} {>>pagina-aanduiding<<}
graad. Wederom werd door mij van de vorige geneeswijze gebruik gemaakt, en daarna van een Decoct. cort. peruv. cum lichen Island., met het beste gevolg.

Dat jeugdige voorwerpen, voornamelijk kinderen, het meest door deze ziekte worden aangetast, is door de ondervinding overvloedig bewezen. Nog niet genoegzaam gehard tegen alle invloeden van het weder, zijn hunne teedere werktuigen ook daarom ligter blootgesteld aan alle vreemde prikkels. De onder anderen zoo aandoenlijke slijmhuid der luchtpijp en derzelver takken, als het orgaan der Croup, wordt bij hen ook, om deze redenen, door een' rheumatischen prikkel gemakkelijker aangedaan. De vermeerderde toevloed van bloed, naar mate van de hevigheid des prikkels, met eene daarvan onafscheidbare vermeerderde werkzaamheid der fijne afscheidende vaten, en opwekking der gevoelige zenuwen, oesenen, te zamen genomen, hun versterkt werkvermogen op de spiervezelen der luchtpijp, en noodzaken haar tot eene krampachtige zamentrekking. Op deze wijze verklaar ik mij het ontstaan, het ontstekings- of eerste tijdperk der Croup.
De benaming van vliesachtige keelontsteking doet vooronderstellen, dat men het wezen der ziekte in een valsch gevormd vlies in de luchtpijp stelde. Verscheidene lijkopeningen van aan Croup gestorvene kinderen vertoonden intusschen geen het minste spoor van zulk een vlies, maar wel een witachtig slijm. Deze toestand is door onderscheidene Schrijvers, voornamelijk door wichmann, uitmuntend beschreven, en met den naam van Asthma periodicum Millari bestempeld, en dus door hen zeer onderscheiden van de Croup opgegeven; hebbende, naar hun gevoelen, kramp tot oorzaak, waartegen de moschus dan ook in het bijzonder wordt aangeprezen. De overeenkomst van kenteekenen in beide gevallen, en het reeds door mij aangemerkte, doet, naar mijne gedachte, met het meeste regt, vooronderstellen, dat men niet genoegzaam op de onderscheidene tijdperken der ziekte gelet hebbe. Alle ontstekingen der ademhalingswerktuigen

{==108==} {>>pagina-aanduiding<<}
hebben eene strekking tot exsudatie. (B.v. het slijmvlies van den neus, zoo dikwerf aan rheumatische ontsteking onderhevig, heest tot uitgang eene vermeerderde afscheiding van slijm.) Deze exsudatie is echter het gevolg of de uitgang, geenszins het wezen, der ziekte: dit laatste bestaat in de ontsteking zelve, met geneigdheid ter uitzweeting. Dat nu dit eerste tijdperk reeds doodelijk zijn kan, heeft mij zelf een voorbeeld geleerd, en bevestigen de bovengemelde lijkopeningen. De ondervinding, die toch boven alles moet geraadpleegd worden, heeft mij doen opmerken, dat prikkelbare, ligt aandoenlijke gestellen, met vaste vezelen, bij het ontstaan der ziekte, terstond door de hevigste toevallen werden aangedaan; zoo als ook in onze tweede waarneming ten duidelijkste het geval was. Daarentegen, bij minder gevoelige en meerder saprijke kinderen, is het eerste tijdperk minder kenbaar door gevaar dreigende toevallen, en houdt aldus eenige dagen aan, tot dat eindelijk de vermeerderde afgescheidene plastische lympha zich tot vliezen vormt, en aldus een werktuigelijk beletsel ter ademhaling wordt daargesteld, dat alsdan de hevigste toevallen veroorzaakt, en dikwerf in dit tweede tijdperk met nog meerdere gewisheid het lijdertje wegrukt. De meeste aan Croup gestorvene kinderen waren ook van dezen aard. Een treurig voorbeeld, ten bewijze van het gestelde, kan ik niet voorbij hier nog mede te deelen.
Den 24sten December 1814 werd ik geroepen bij den éénigen zoon van K.S., oud 9 jaar. Bij mijne komst was het kind welvarende, doch, volgens het verhaal van aanverwanten, eenige dagen zwaar verkouden en hoestende: daar dit laatste thans heviger werd, had men mij geroepen. De hoest was hevig en blaffend, en, volgens getuigenis van het lijdertje, raauw en pijnlijk. De ouderdom van den zieke, de lange duur van den hoest, en wel voornamelijk de weinige bekendheid met deszelfs waren aard (Croup), deed mij denzelven miskennen. Een gewone uitwasemende en verzachtende drank werd door mij voorgeschreven. Het gevolg van dezen was wel uit-
{==109==} {>>pagina-aanduiding<<}
waseming, maar geene vermindering van den hoest. Thans werd de gewone Geneesheer geroepen. Zijn Ed. gaf een dergelijk verzachtend en uitwasemend voorschrift, ordonneerde eene pap, rijkelijk met Flor. sambuci bedeeld, op de keel te appliceren, en het lijdertje tevens bloot te stellen aan den damp van heet water op bovengemelde kruiden. Den volgenden dag, 26 December, was nog alles in denzelfden toestand; het voorschrift werd herhaald, en, in stede der emolliérende pap, eene spaanschevliegpleister geappliceerd. Des avonds werd ik wederom geroepen; de aanvallen dreigden verstikking; het aangezigt was opgezet, de inademing moeijelijk, en het gansche ligchaam in eene onbegrijpelijke krampachtige spanning. Thans eerst herkende ik den dood dreigenden vijand. Meergemelde poeders werden door mij voorgeschreven, (echter moet ik aanmerken, dat het kwik met meerdere beschroomdheid door mij werd aangewend, en dus niet in die gifte, als ik hetzelve naderhand heb toegediend) doch gebruikt zonder eenig gunstig gevolg. Des morgens werd door mij een braakmiddel gegeven, waardoor, met een' hevigen verstikkingsaanval, zwartachtige verdikte slijmvliezen ontlast werden. Niettegenstaande dit, volgden de aanvallen korter en heviger op elkander. Thans werden, door den Geneesheer, bovengemelde
poeders rijkelijk met moschus bedeeld, bevolen een' wollen lap om den hals te slaan met Ung. mercur. et lin. vol., en bij herhaling clysmata's te appliceren. De gansche nacht werd door het lijdertje in onbeschrijfelijken angst doorgebragt, tot des morgens 11 ure van den 28sten, als wanneer een laatste stuipachtige aanval een einde maakte aan een tooneel, dat ik nimmer verschrikkelijker heb bijgewoond, en alrijd, bij de behandeling dezer ziekte, in mijn geheugen een droevig aandenken zal behouden.






{==110==} {>>pagina-aanduiding<<}

Een reisje naar Frederiksoord.

Door D. De Graaff. (*)

Dat alle maatschappelijke inrigtingen, zoowel die, welke eene burgerlijke en zedekundige, als die eene godsdienstige strekking hebben, voor geheele maatschappijen, bijzondere huisgezinnen, en zelss voor elk individu, van het uiterste aanbelang zijn, is eene ontwijfelbare waarheid; eene waarheid, te algemeen erkend, en door geschiedenis en ondervinding van vroegere en latere eeuwen gestaafd, dan dat ik, in dezen letterkundigen kring, zoodanig betoog tot mijne taak zoude gekozen hebben.
Heil liever der veelvuldige instellingen van allerlei aard, waarop ons vaderland met zooveel regt zich mag beroemen; allen zoo vele instellingen, die ten oogmerk hebben, burgerlijke welvaart te vergrooten, 's menschen geest te beschaven, zeden en deugden, wetenschap en kunst te verbeteren, in één woord, 's menschen geluk te vermeerderen.
Hebben de maatschappelijke instellingen zulk een edel doel, zoo als ik haar hetzelve toekenne, dan immers zijn wij allen, leden eener welgeordende zamenleving, ten duurste er toe verpligt, zulke edelaardige en heilbeoogende inrigtingen, met al onze kracht en al ons vermogen, te helpen ondersteunen en bevorderen. En zoude er onder alle deze wel ééne zijn, welke aller medewerking gebiedender vordert en meerder belang moet wekken, dan die, welke het nut onzer verarmde medemenschen ten oogmerk

{==111==} {>>pagina-aanduiding<<}
heeft? Ja, onze medewerking moet in dezen zoo veel te krachtdadiger zijn, en onze belangstelling des te hooger klimmen, naar mate het ons zelven, de plaats onzer inwoning, of de belangen onzer landgenooten raakt.
Bij niemand kan onopgemerkt blijven, dat in alle staten van Europa, en dus ook in den onzen, in ons anders zoo gezegend en welhebbend vaderland, ja zelfs onder ons oog, in onze stad, de gestadig toenemende armoede eene zeer aanmerkelijke hoogte, gedurende de laatste jaren, bereikt heeft.
Laat ik slechts, alvorens ik tot bijzonderheden kome, één algemeen voorbeeld aanhalen, om mijne stelling, aangaande de vermeerderende armoede, met daadzaken te staven. Werpen wij daartoe eenen blik op het naburige, zoo rijke, en in vele opzigten zoo prachtige, Brittanje. Zeggen ons niet alle berigten uit deze, onder de Europesche staten, zoo vermogende eilanden, dat de ellende des zoogenoemden gemeenen mans er tot het uiterste gestegen is? Hunne zoo milde armen - tax is ontoereikend; hunne talrijke fabrijken en trafijken kunnen de duizende behoeftigen, die, dikwijls op eenen, voor het Gouvernement zelfs verontrustenden, toon, brood of werk eischen, niet meer voeden, niet meer stillen; en in dezen ongunstigen toestand zijn de redenen te vinden, waarom deze staat op Nieuw-Holland, in de binnenlanden van de Kaap de Goede Hoop, te Sierra Leona, in Kanada en elders hulp zoekt, om zijne tallooze verarmden, door hunnen eigen' handen-arbeid, in het mildelijk gevende aardrijk, voeding en kleeding en woning te doen zoeken; om niet te spreken van die veelvuldige landverhuizers, die zich uit andere Europesche staten naar Amerika begeven, in hope van hunnen, in hun vaderland verarmden toestand, door hunne vlijt en nijverheid, aldaar te verbeteren.
In ons vaderland .... ook dáár zijn duizende bij duizende armen en hulpbehoevenden.
Wien is het onbekend, dat in verscheidene van onze steden, in dezulke zelfs, die, welligt vóór een vijftig- of vijfentwintigtal jaren, bijkans geene armoede op hare stra-
{==112==} {>>pagina-aanduiding<<}
ten zagen rondwaren, thans, in sommige een vierde, in enkele bijna de helft harer bewoners, gedurende den arbeid stremmenden winter, de hulp hunner meergegoede medeburgers moeten afsmeeken?
Wiens hart zoude niet van weedom aangedaan worden, bij de gedachte aan zoo vele lijdenden? - Welk een onspoed toch, arm te zijn! Ja, de armoede is een ware onspoed, meestal zelfs een wezenlijk ongeluk. Ik beken, dat, als men met een wijsgeerig oog den staat der armoede beschouwt, deze den mensch van den adeldom zijner ziele noch moet, noch geheel kan berooven: niettemin is het maar al te waar, dat zij dengenen, die door dezelve wordt geprangd, in zijne eigene oogen verlaagt, en hem in de verkeering met anderen (slaat hij eenen blik op zijne meer gezegende medemenschen) onder het peil van de waarde eens menschen doet dalen.
Niet zelden toch werpt de een of andere ongevoelige en verstandelooze trotschaard een verachtend oog op zijnen met lompen omhangen natuurgenoot. Deze, menigmaal onverdiende, verachting maakt eenen allerschadelijksten indruk op den zedelijken toestand des nooddruftigen. Niet zelden ontaardt hij daardoor van zijnen anders edelen aanleg. De voortdurende staat van minachting of verachting is de onzalige bron, waaruit zoo vaak ondeugden en buitensporigheden vloeijen. Moet de mensch den last der armoede, en even daardoor dien des levens torschen, dan wellen alras onzedelijke gewaarwordingen, verkeerde neigingen en schuldige bedoelingen in zijnen boezem op; terwijl deze hem aansporen tot het bedrijven van daden, die hem onteeren, en niet zelden hem tot eene schande zijner aanverwanten, en tot eenen ondragelijken last voor de maatschappij maken.
In één woord, al is de armoede geen zedelijk kwaad, mijns bedunkens is en blijft zij altijd eene der voornaamste bronnen, waaruit zedelijke en maatschappelijke rampen voortkomen. Raadpleegden wij hieromtrent de geschiedenis der menschheid, deze zoude, ik twijfel er niet aan, mijne meening volkomen bevestigen. Konden wij daarbij

{==113==} {>>pagina-aanduiding<<}
tot de innigste drijfveren der harten doordringen, dan zouden wij vaak ontdekken, dat eene overmaat van behoefte heeft gekweekt bedriegers, dieven, rustverstoorders, volksberoerders en.....
Deze telling als eene waarheid aangenomen, - en rust zij niet op de ondervinding van jaren, tijden en eeuwen? - van welk een overgroot aanbelang is het dan niet, dat elk lid der maatschappij, het zij dan meer of minder vermogend, zich bemoeije en werkzaam zij, om den verarmden toestand zijner natuurgenooten te helpen verbeteren, - verbeteren niet alleen in de uiterlijke gedaante, maar ook in de wezenlijke, zedelijke en godsdienstige gesteldheid! En zouden wij allen dit niet willen, niet dadelijk behartigen, daar hiertoe ons het vermogen gegeven en de weg gebaand is? De weg gebaand, zeg ik; want gewis, dat is hij. Verblijden wij ons, M.H.! daartoe hebben wij ruime stoffe. Nederland, ons vaderland, het land onzer inwoning, mag zich beroemen op een Frederiksoord, een Willemsoord en andere reeds ontgonnen koloniën. In geene overzeesche gewesten, zoo menigmaal den weerloozen door bedrog of geweld ontroofd, behoeven wij nieuwe volkplantingen te gaan aanleggen. Neen, in ons land, bij ons, op den vaderlandschen bodem, vinden wij die. Daar is de bron geopend, waaraan de dorstige zich kan laven; de disch is er bereid, waaraan de hongerige zich kan spijzigen; de aarde is er geploegd; de onvruchtbare grond wordt vruchtbaar gemaakt, om, bij voortduring, voeding, kleeding en woning aan duizende hulpbehoevenden te bezorgen. Wat daarenboven nog veel, zeer veel zegt, dat is: beschaving, zedelijkheid en godsdienstgevoel worden in deze uitmuntende inrigtingen op de krachtdadigste wijze bevorderd. Welk een geluk voor ons, en welk eene eer voor den Nederlander! Vreemden strekken wij in dezen ten voorbeeld en ter navolging. Heil dien braven, dien menschenvrienden, die het eerst het denkbeeld opvatteden, om zulke stoute en tevens weldadige pogingen ten nutte hunner verarmde medemenschen aan te wenden! Heil en

{==114==} {>>pagina-aanduiding<<}
lof zij allen, die, hetzij door bijdragen, hetzij door hunne bemeeijingen, zich beijveren, om tranen te droogen, te helpen, te verbeteren, te beschaven, en daardoor welvaren onder hunne medemenschen te bevorderen! - Wie gevoelt niet, dat ik hier de Maalschappij van Weldadigheid, aan wier hoofd zich een koninklijke telg van oranje bevindt, op het oog hebbe? Frederiksoord, door deze loffelijke Maatschappij gesticht, bestaat, en biedt onvergelijkelijke, duurzame hulpmiddelen aan, om de armoede, dien geesel der mindere volksklasse, moedig het hoofd te bieden.
Onder mijne veelvuldige en meestal afmattende beroepsbezigheden valt mij toch het geluk ten deel, dat ik eenmaal in den loop van het jaar eene uitspanning mag en kan nemen, die dan (de ondervinding heeft het mij meermalen geleerd) op mijn ligchaam en geest een' gunstigen invloed heeft, en als 't ware aan dezelve eene nieuwe veerkracht geeft, om opvolgende werkzaamheden weder blijmoedig tegen te treden.
Bezocht ik in vorige jaren wel eens onze naburen, de Gallen en Germanen, of onze broeders de Belgen, ditmaal heb ik mijne schreden naar Frederiksoord gerigt. Vergunt mij dan, dat ik, op mijne wijze, u iets van mijn reisje verhale, en wel voornamelijk van datgene spreke, wat ik in Frederiksoord zag.
Na mij in de vruchtbare dalen, heuvel- en valeiachtige streken van Utrecht, Gelderland en Overijssel eene korte, doch zeer aangename, verpoozing verschaft te hebben, begas ik mij, van het fraaije, vrolijke, en uiterlijk zoo welvarende Zwol, naar de plaats van mijn voorgenomen doel, - naar het landschap Drenthe, en de daar in en bij gelegene koloniën. Door eene heldere lucht en eenen weldadigen zonneschijn begunstigd, van Steenwijk afrijdende, (het was in de eerste helft der maand Julij 11.) gevoelde ik, naar mate ik de plaats mijner bestemming naderde, al meer en meer mijn verlangen rijzen, om den grond te betreden, waarop ik den nieuwen en zoo vernustigen aanleg van den edelen van den bosch en

{==115==} {>>pagina-aanduiding<<}
andere, met hem in vlijt en ijver voor het algemeen geluk werkzame, menschenvrienden zoude aanschouwen.
Het bosch van Westerbeeksloot, in welks onmiddellijke nabijheid de nieuwe volkplantingen zijn aangelegd, binnenkomende, zag ik al aanstonds het bekende opschrift der jagt van Frederiksoord. Verschillende denkbeelden deed dit, over het ontwerpen, het daarstellen en de werkzaamheden der Maatschappij van Weldadigheid, in mijnen boezem opwellen; terwijl het mij tevens aankondigde, dat ik zoo, zoo zoude zien, wat ik zoo verlangend te gemoete zag. Al spoedig werd mijn wensch vervuld, daar ik mij reeds, eer ik uit mijne mijmering was ontwaakt, voor de plaats bevond, waar ik zoude verwijlen, en waar tegenover de moeder-kolonie van Frederiksoord ligt. Een vlugtige blik op dezelve deed mij al aanstonds de netgebouwde huisjes, de breede wegen, langs welke zij gebouwd zijn, de regelmatig afgestokene akkers, met greppels of slooten omgeven, met welgevallen ontwaren. Orde in zaken is toch zoo aangenaam, en treft bij den eersten aanblik elken geest, die orde bemint.
Had ik ten verleden jare te vergeefs gewenscht, de nieuwe kolonien te bezoeken; nu - nu dan zag ik eindelijk mijnen wensch vervuld: ik was er, en moest zien, hooren, onderzoeken. Ik trad dezelve, met andere nieuwsgierigen en belangstellenden, door een eenvoudig maar bevallig hek binnen. Mijne aandacht werd al aanstonds geboeid door de netgebouwde huisjes, die zich aan wederzijden van het hek vertoonden, en, omgeven door bloemrijke tuintjes en welig tierende groenten, vervrolijkend uitkwamen. Uit een van deze trad mij een man, reeds met de kroone der grijsheid versierd, in den weg, die zich met een' beleefden groet aanbood, mijn Mentor te zijn. Van dit aanbod maakte ik eerst den tweeden dag gebruik; terwijl de eerste mij het genoegen bezorgde, het geheel met eenen algemeenen blik te overzien. En (verzwijge ik het niet) mijn hart klopte van vreugde, naar mate mijne nieuwsgierigheid en belangstelling, bij een nader onderzoek, meer en meer werden bevredigd.

{==116==} {>>pagina-aanduiding<<}

Verbeeldt u, M.H., eene uitgestrekte oppervlakte, eenigzins heuvelachtig, van, naar mijne schatting, ruim honderd morgens land, waarop een getal van vijftig woningen, op gelijken afstand van elkander geplaatst, zich zeer ordelijk aan het oog opdoen. Deze aanblik werd aanmerkelijk verfraaid door de akkers, tusschen deze landelijke verblijven gelegen, alle met welig koren, groeijende aardappelen of bloeijende klaver prijkende, waaraan het oog zachtkens werd geboeid, en al starende zich ruimelijk verlustigde. Hoe eenvoudig deze aanblik ook zij, schilderde dezelve in mijnen geest een lustig, zelfs een regt romanesk tooneel. Wel is waar, het was geen Arkadisch landschap, in vroegere eeuwen bij de Grieken zoo vermaard: neen, het was een vaderlandsch, een Nederlandsch landschap, eene vóór weinig tijds nog barre heide, nu een vruchtbaar, veelbelovend oord! eene onlangs vergetene, onbeduidende plek gronds, nu reeds de voorraadschuur voor honderden, voor duizenden, waarop....
Dan, kome ik in geene bespiegelingen. Laat ik mijne verbeelding niet botvieren. Evenmin, echter, wil ik in langwijlige bijzonderheden over Frederiksoord treden. Deze toch kan men, uitgebreid, juist en naar waarheid geschetst, in het geacht en thans alom bekend tijdschrift, de Star, lezen. Niettemin stel ik mij tot taak, u zoo veel er van te verhalen, als ik ten regten verstande der zaak noodig achte. Ik heb dan op het oog, u kortelijk te zeggen, wat ik gezien, gehoord, ondervonden heb, en wat ik van deze nieuwe kolonisatie denk, geloof en verwacht.
In de kolonie Frederiksoord, No. 1 en 2, met Willemsoord, of No. 3, heb ik de verschillende inrigtingen, zoo naauwkeurig, als mij mogelijk was, gadegeslagen. Alles is er ordelijk, regelmatig, naar regte lijnen en met smaak, zelfs met eenen kieschen smaak, aangelegd. Breede en regte wegen, met sparren en andere boompjes beplant, doorkruisen dit bevallig oord. Langs deze wegen vertoonen zich de woningen der kolonisten, op zoodanigen afstand, dat ongeveer 2 à 3 morgens land, te hunner be-
{==117==} {>>pagina-aanduiding<<}
bouwing, de tusschenruimte uitmaken. Bedenken wij, dat, vóór ruim 2, 1 of ½ jaar, deze nu zoo welbebouwde of daartoe ontgonnen grond niet anders vertoonde, dan eene barre, woeste, bijkans onafzienbare heide, waarop het oog zich vervelend vermoeide, en waarvan geen ander nut werd getrokken, dan dat de bewoners der omstreken er, of eene minbeduidende schaapskudde, of een mager koebeest lieten weiden, of wel eenige plaggen staken, ter vermeerdering van een' altijd schralen en ontoereikenden mest, of tot eene kortstondige verwarming hunner haardsteden. Nu staan er, als door eene nieuwe schepping voortgebragt, min kostbare, tot gemak en gerijf welingerigte gebouwen, bewoond door vergenoegde menschen; menschen, die anders in holen, kluizen of keleers een kwijnend leven leidden, verzonken in de diepste armoede, en die hier tot een eigen bestaan en zelsstandigheid, onder een verstandig en zacht bestuur, allengskens zich opbeuren, en aldus zich weder verheffen tot den staat van menschelijkheid, waar beneden zij zoo diep gedaald waren.
Trad ik eene der woningen binnen, waarvan de meeste door 6 à 8 personen, ouders of huisvaders en huismoeders, met hunne eigene of bij hen ingedeelde kinderen, bewoond worden, dan ontwaarde ik eene mindere of meerdere orde en zindelijkheid in dezelve, naar mate van de geaardheid en vlijt of de traagheid der bewoners. Alom zag ik werkzaamheid, waartoe zij door het scherpziende oog van opper- en onderopzieners worden aangespoord. Geene lediggangers noch bedelaars ontmoet men hier: alles is er leven en werkzaamheid. Naauwelijks neemt men er eene kleine gift aan, die men toch zoo gaarne voor eenig dienstbetoon uitreikt. Zoo zeer is alreeds het zedelijk gevoel, gevoegd bij eene uiterlijke bescheidenheid, in deze lieden opgewekt, dat, van het knaapje tot den bejaarden toe, de vreemdeling nooit zonder eenen vriendelijken groet wordt voorbijgegaan. Het spinnewiel en de klos snorren bijkans in alle huizen. Niet alleen kleine kinderen, voor den veldarbeid nog te krach-
{==118==} {>>pagina-aanduiding<<}
teloos, houden zich daarmede onledig; maar ook meer bedaagden, voor zoo verre hunne akkers hun handenwerk niet behoeven. Het was, zoo als ik reeds gezegd heb, in Julij, toen ik mij daar bevond, en dus waren al hunne landen bezaaid. Elk huisgezin is door de Commissie van Weldadigheid van het noodige huisraad, als tafel, stoelen, potten, borden enz., alsmede van kleedingsstukken, matrassen, dekens, kosteloos verzorgd geworden: even zoo ten opzigte van de werktuigen, tot den veldarbeid benoodigd. Het nabijgelegene bosch van Westerbeeksloot levert den kolonisten verschillende winstgevende werkzaamheden op, tevens met eenen goeden voorraad van brand- en zelfs timmerhout. Bij het ontginnen der gronden, bij het graven van greppels, slooten en kanalen, delven zij eene groote hoeveelheid houts op, bij ons bekend onder den naam van grondhout: dit gevoegd bij den turf, welken zij tevens door dit werk bekomen, voorzien zij zich van eene menigte brandstoffen. Een der
kolonisten verzekerde, dat hij op deze wijze, voor ten minste twee jaren, brandstoffen genoeg voor zijn gezin had opgezameld. Welig tierde er het koren in verschillende soorten, voornamelijk in Frederiksoord, No. 1. Noeme ik vooral den aardappel, dat geliefd en tevens zoo gezond voedfel, hetwelk, op de tafels der rijken niet meer versmaad, den armen tot het weldadigste onderhoud verstrekt. Deze beloofden eenen ruimen oogst. Bevallig vertoonden zich, voor of naast de huizen, sommige tuintjes of grasplaatsen, met boompjes beplant, of met den rijken tooi van Flora versierd; terwijl verscheidene groenten verkwikking en voeding aanboden. Ook deze, even als de binnendeelen der huizen, getuigden van den minderen of meerderen smaak, van de meer vlijtige of tragere werkzaamheid der bewoners. In de moederkolonie van Frederiksoord was elk huisgezin reeds bezitter van eene koe. Door de gifte van deze, en van hetgene hunne landen ten verleden jare hadden opgeleverd, had menigeen een varken gemest, waarop zij, in den vorigen winter, met hunne vrolijke kleinen, zich smakelijk

{==119==} {>>pagina-aanduiding<<}
vergast hadden. Deze koeijen zag ik op eene algemeene weide grazen: de melk derzelven bezigen de kolouisten voor eigen gebruik, of karnen en verkoopen ze te hunnen voordeele.
Een voornaam artikel, om deze anders nutteloos liggende en onvruchtbare gronden ter kultuur te brengen, is de mest. Om dezen te vermeerderen, is door het, in de landbouwkunde zoo ervaren, bestuur op eene allezins doelmatige wijze gezorgd. In of achter de schuur van elke woning, welke onmiddellijk onder hetzelfde dak met het woonhuis verbonden is, is daartoe een gemetselde put voorhanden, waarin alles, wat maar eenigzins mest kan opieveren, wordt verzameld, zoo als alle vuilnis, roet, kalk, asch en andere stossen meer: merken wij daarbij aan, dat, op eenen grond, grooten leels uit plantaardige veenstof bestaande, door verbranding, de asch naar welgevallen kan vermeerderd worden. Hiervan heb ik verscheidene voorbeelden gezien. Daarenboven is er nog een groote gierbak, of put, achter het magazijn, een groot, ruim en bij uitstek wèl ingerigt gebouw, waarin zijn groote stalling, ruime bergplaatsen, kelder, karenmolen, wasch- en wringmachines, zelfs een winkel van kleine behoeften, alles ten algemeenen nutte en ten gebruike voor het groote huisgezin der geheele kolonie. Voornoemde algemeene gierbak dient ter bereiding van mest, doch voornamelijk voor kunstig gemaakte gier, waaruit elk stuk lands, op eene spaarzame wijze, zoo als ik daarvan getuige was, door middel van eenen grooten bakwagen, met twee sterke paarden bespannen, naar behoefte besproeid wordt, hetgene de groeijende kracht der landen ongemeen bevordert.
Ziet daar, M.H., eenige hoofdtrekken, voornamelijk de kolonie No. 1. betreffende, u geschetst.
Werpen wij nu een oog in de schamele verblijven veler stadbewoners; zouden wij ook dáár zoo veel gerijf, zoo veel gemak, zoo veel voorraad aantreffen? Neen: hiervan getuige de verarmde menigte, die, vooral gedurende een guur wintersaizoen, door hare angstvallige blik-
{==120==} {>>pagina-aanduiding<<}
ken, welke honger en kommer uitdrukken, den meer gegoeden eenen penning aftroggelen, om hunne ledige magen te bevredigen, of hunne verkleumde ledematen voor eene geheele verstijving te behoeden.

(Het vervolg en slot hierna.)

Over eenige latere en hedendaagsche Italiaansche improvisatoren. (*)

Het dichten voor de vuist over allerlei onderwerpen is eene gave, met welke de Natuur de Italianen boven andere beschaafde volken schijnt begunstigd te hebben. De Toskanen, Romeinen en Napolitanen munten echter boven anderen daarin uit. Den lieden dezer kunst (de Improvisatoren) worden allerlei onderwerpen ter behandeling opgegeven. Na zich weinige oogenblikken bedacht te hebben, barsten zij als in geestdrist, nu eens zingende, dan declamerende, uit. Heeft zoodanige Improvisator eene melodieuze stem, dan zingt hij, gewoonlijk onder accompagnement van eenig instrument, en verhoogt daardoor het vermaak van degenen, die hem hooren. In het tegengestelde geval is hij genoodzaakt, dit gemis van zang door declameren te vergoeden, en zegt dan zijne verzen zonder behulp van eenige muzijk op. Hierdoor wordt, wel is waar, de moeijelijkheid zijner kunst, maar ook de verbazing zijner toehoorderen vermeerderd.
Een der uitstekendste Improvisatoren van lateren tijd was de ongelukkige ludovico serio, die, tot aan het einde zijns levens het vermaak en de bewondering van in- en buitenlanders, te Napels, in 1799, in de bekende katastrophe, die aan zoo vele voortreffelijke mannen het leven kostte, mede omkwam. Van eenen anderen aard, dan bij de meeste zijner tijdgenooten, was de geestdrift, die hem bezielde. Hij bleef op den duur, zelfs dan, wanneer zijne verbeelding het meest in vuur was, althans naar den uiterlijken schijn, buitengemeen

{==121==} {>>pagina-aanduiding<<}
kalm. Zeer bedaard las hij de opgaven, welke men hem voorleide, en bleef een oogenblik als in zich zelven verdiept staan; nu gaf de muzijk, in zachte, roerende toonen, die harmonische rhytmen aan, welke door de bekwame hand van paisiello gecomponeerd zijn; en dan eerst begon de dichter zijn gezang. Hij wisselde dikwerf van versmaat af, al naar dat de aard van het behandelde onderwerp zulks vereischte. Alles scheen bij hem natuurlijk en een gevolg zijner willekeur te zijn. Hij scheen die dichterlijke woede, welke zich in dergelijke gevallen van de andere Improvisatoren meester maakt, geheel in zijn bedwang te hebben. Zijn ligchaam was ijskoud, en de hevige gemoedsbewegingen in zijn binnenste deden zich alleen kennen door groote zweetdroppels, die van zijn voorhoofd nedervielen. Met deze voorregten paarde hij eene kunst, die hem bijzonder eigen was; hij wist, namelijk, alle onderwerpen, die hem gelijktijdig opgegeven waren, ook tot een geheel te verbinden, zoodat zijne voorstelling niets anders scheen dan een enkel gedicht, waarin de onderscheidene opgaven als zoo vele episoden voorkwamen. Eenmaal werden hem de volgende onderwerpen, de Erfzonde, de Kometen, de Ebbe en Vloed, ter behandeling opgegeven. Hij verbond dezelve op de volgende wijze: Adam, midden in het Paradijs, en in het volle bezit der menigvuldige vreugde, beschouwt de pracht en grootheid der natuur. Bovenal trekt echter het stelsel der planeten zijne aandacht. Onder het veelvuldig wonderbare, daar op te merken, slaat hij ook den loop der kometen gade, en meent, daar hij wijsgeerige, dichterlijke denkbeelden en volksmeeningen bijeenvoegt, dat in deze ligchamen de aankondigingen van onheilen zijn aan te treffen, die hem en zijn geslacht treffen zullen. Hij wordt echter, niettegenstaande zijn voorgevoel en zijne profetische inzigten, door dwaling en zonde overmeesterd, daarop uit het
Paradijs verdreven, en veroordeeld om straf te lijden en zijnen val te beweenen. In zijne radeloosheid neemt hij de vlugt, en verdwaalt. De lucht, de aarde, en alle levende wezens, met één woord, alles, wat hem omringt, schijnt hem te vervolgen. Hij komt eindelijk aan het strand der zee, juist op het tijdstip van de eb; waardoor het hem toeschijnt, dat zij op zijne nadering terugdeinst. Daar hij volstrekt geene reden van dit verschijnsel weet te geven, ziet hij zulks voor een ontwijfelbaar bewijs aan, dat de geheele natuur hem met asgrijzen beschouwt,

{==122==} {>>pagina-aanduiding<<}
omdat hij met den Goddelijken toorn beladen is; en, daar hem volstrekt geene schuilplaats op de geheele aarde meer overgebleven is, geeft hij zich aan de wroegingen zijns gewetens over, en bejammert zijn ongeluk.
Zoodanige talenten bezat serio. Een tijd- en kunstgenoot, met name antonio jérocadès, bezat meer taalkundige geleerdheid en wijsgeerte, gelijk hij ook eenige vertalingen van Grieksche en Latijnsche dichters vervaardigd, en zelfs eenige oorspronkelijke gedichten in die talen geleverd heeft. Ludovico rossi zou het in deze kunst zeer verre gebragt hebben, daar hij de vlugheid van serio met de kundigheden van jérocadès vereenigde; maar hij kwam, in eenen jeugdigen leeftijd, bij dezelfde gelegenheid om als serio, en oefende, reeds ter dood veroordeeld, zijne kunst nog, tot weinige oogenblikken vóór zijn einde, uit. En de Heer gianni heeft evenzeer zijne tijdgenooten als zijne voorgangers in deze kunst, als 't ware, doen vergeten.
Bij deze berigten, ontleend uit eene Verhandeling van den Heer salfi: da genie des Italiens et de l'etat actuel de leur literature, willen wij nog voegen, wat de Heer w. muller van twee dezer lieden zegt, die hij in 1818 te Rome hoorde.
De eerste was een meisje van 17 jaren, rosa taddri geheeten, maar meer bekend onder den naam van licort partenopea; de andere heette tommaso sgricci, van Arezzo, en bekend onder den naam van terpandro.
Rosa taddei gaf verscheidene voorstellingen in het Theatro della Valle, waarbij het gewoonlijk aldus toeging: Aan den ingang van het parterre stond eene zilveren vaas, in welke het aan ieder, die binnenkwam, vrijstond, een briefje te werpen, behelzende een onderwerp, dat hij wenschte behandeld te zien. Hierop kondigt eene zeer eenvoudige muzijk de opkomst der dichteresse aan; met haar verschijnt te gelijk de zilveren vaas op het tooneel, en een onbekend persoon trekt uit dezelve een bepaald getal onderwerpen, die hij luide opleest, en der dichteresse ter hand stelt. In de Akademie (voorstelling), op den 24 Febr. 1818 gehouden, werden de volgende onderwerpen getrokken: la morte del Comte Ugolino, Sasso c Faone, la morte d' Isigenia, la morte d'Egeo, il cinto di Vencre, Cariolano. Vóór zij aan het eerste gedicht begon, ging zij eenige malen in gedachten op en

{==123==} {>>pagina-aanduiding<<}
neêr, en noemde voor het orkest een nommer. Hetzelve speelde hierop een zangstuk eenige malen, en nu viel zij in met hare klagten over den dood van Graaf ugolino, terwijl zij nu eens zong, dan weder declameerde, en wel op eene wijze, die aan Italianen, in hunne Opera's aan een parlando en recitativo secco gewoon, vrij harmonisch moest voorkomen. Bij ieder nieuw onderwerp vorderde zij ook nieuwe muzijk; somtijds vroeg zij van het publiek eindrijmen en tusschenregels; liet ook wel den vorm bepalen bij sommige van deze gedichten. Op het einde van ieder stuk viel zij geheel afgemat op eenen stoel neêr, en de heilige woede, (dat ik het zoo noeme) die haar gedurende het gezang vermeesterd had, bragt gewoonlijk eene flaauwte te weeg, die alleen door de luidruchtige toejuichingen der menigte en het gebruik van een glas ijs weder een einde nam.
Tommaso sgricci trad het eerst in Florence en andere Toskaansche steden, vervolgens te Venetië en te Milaan op, en gaf gedurende de groote Vaste van 1818 te Rome vier Akademiën in het Venetiaansche paleis. Hij draagt zijne verzen zonder muzijk voor, en bezit zulken rijkdom en vlugheid van gedachten, zooveel tegenwoordigheid van geest, en is zoo vaardig in dramatische daarstelling, dat hij niet slechts enkele romancen, waarvan hem onderwerp en versmaat is voorgeschreven, op het oogenblik voordraagt, maar zelfs, onder de opgaven, onderwerpen voor treurspelen vraagt, die hij al dichtende zelf uitvoert. De verschillende handelende personen weet hij, door verscheidenheid van stem, stand en gebaren, naauwkeurig genoeg aan te wijzen; zoodat hij het onmogelijke schijnt te verrigten. In eene dezer Akademiën werden door hem de volgende onderwerpen behandeld: le nozze di Amore e Psiche, la morte di Saffo, la morte di Socrate, een treurspel in drie bedrijven, met koren. De Academia Tiberina gaf, ter eere van dezen dichter, een feest, op hetwelk hem eene gouden medalje zou worden ter hand gesteld. Hij beloofde dus te dezer gelegenheid eenige nieuwe proeven van zijne kunst. Een lid der Akademie trok uit de verzamelde opgaven de volgende twee: Coriolano, en la morte di Lucretia, een treurspel in drie bedrijven, met koren. Hier, waar hij nu voor de eerste maal als gekroonde dichter zou optreden, spande hij alle krachten in, om zich zelven te overtreffen. En heezeer het waar moge wezen, dat zijne verzen, wanneer men ze leest, wat bont en hard

{==124==} {>>pagina-aanduiding<<}
zijn, zoo zijn, bij de uitvoering, die beelden en kleuren zoo aangenaam en treffend, dat hij in 't algemeen voor den grootsten meester in deze kunst in Italië gehouden wordt.
Zoo verbazingwekkend deze kunst ook zijn moge, kan men echter niet beweren, dat de dichtkunst door haar eene enkele schrede is vooruitgegaan; veeleer kan men haar als eenen teruggang der dichtkunst beschouwen: want, gelijk het eigenaardig middel der dichtkunst, om hare gewaarwordingen en gedachten uit te drukken, de woorden zijn, zoo overschrijdt de Improvisator het gebied der dichtkunst, en begeeft zich, door zang en declamatie, in dat der muzijk, waar toonen het eigenlijk middel ter uiting der gewaarwordingen zijn; maar deze kunnen nooit duidelijke denkbeelden (die de dichtkunst vereischt) voortbrengen.
Het zou volstrekt onmogelijk zijn, te begrijpen, hoe deze Improvisatoren zoo terstond, zonder eenige voorbereiding, iedere opgave konden behandelen, zoo men niet wist, dat zij te voren de voornaamste stukken (loci commanes) der Grieksche en Romeinsche fabelkunde en geschiedenis reeds voor zich zelven behandeld hadden; welke stukken zij dan bij voorkomende gelegenheden te pas brengen en invlechten. Als gevolg daarvan hoort men ook wel eens heden uit den mond van socrates dezelfde redeneringen, die gisteren door seneca op het einde zijns levens werden voortgebragt; gelijk men het zich ook op elk tooneel moet laten welgevallen, tusschen de wanden, die heden de kamer der Prinses eboli versierden, morgen de Vestale te vinden. Signor sgricci onderscheidt zich echter, door zijne grondige en wetenschappelijke kunde, op eene voordeelige wijze, van al zijne andere kunstgenooten.




Iets, over Susanna van Baerle, echtgenoote van Constantijn Huigens, en hunne kinderen.

De beoefening der vaderlandsche geschiedenis was te allen tijde bij onze landgenooten eene geliefde en aangename bezigheid. Vandaar dat dit land, meer dan eenig ander, op een aantal schrijvers, die deszelfs lotgevallen opteekenden, mag bogen. Het getal van kronijken, spiegelhistorialen, jaarboeken, geschiedverhalen enz. is niet gering, vooral wanneer

{==125==} {>>pagina-aanduiding<<}
men de weinige uitgestrektheid van dit land in aanmerking neemt, en bedenkt, dat deze geschriften meestal slechts betrekking hebben op de zeven, eertijds vereenigde, thans noordelijke provinciën. Geene stad, ja bijna geen dorp, of het heeft zijnen bijzonderen geschiedschrijver, die deszelfs oorsprong en lotgevallen der vergetelheid poogde te ontrukken.
Is deze zucht, deze ijver, om als geschiedschrijver op te treden, altijd even nuttig voor de echte kennis van de geschiedenis van ons land geweest? - Niet gaarne zou ik deze vraag volmondig met ja beantwoorden. Hoe velen toch waren er, die, zonder de minste roeping tot deze zoo moeijelijke taak, alles ontbrekende, wat een goed historieschrijver onmogelijk kan missen, zonder oordeel, zonder smaak, ongerijmde volksverhalen als waarheden nederschreven, en laffe familiesprookjes als orakeltaal boekstaasden! Anderen, ontbloot van echte wijsgeerte, van de kennis van het menschelijk hart, van de drijfveren, die de daden der menschen besturen, zagen zich bij elken voetstap omringd door nevelen, welke zij niet wisten op te klaren; en de tegenstrijdigheden, waarmede hunne schriften zijn opgevuld, getuigen van den donkeren nacht, waarin zij hebben rondgetast. Weder anderen, weggesleept door ijver voor de partij, welke zij waren toegedaan, zagen alles uit een verkeerd oogpunt, laakten al wat hunne tegenpartij mogt verrigten, terwijl zij de daden van hunne vrienden hemelhoog verhieven. Anderen, eindelijk, meenden door het overschrijven van deze tegenstrijdigheden, of door dezelve, uit onkunde, nog te vergrooten, zich den naam van geschiedschrijvers waardig gemaakt te hebben. - Vandaar, dat de beoesening van onze zoo schoone vaderlandsche geschiedenis in latere dagen met zoo vele hinderpalen te worstelen had; dat er een geoefend oog, een verlichte geest, een juist oordeel, eene onpartijdige beschouwing en eene wijsgeerige toetsing vereischt wordt, om niet in de slingerpaden van dezen doolhof den weg bijster te geraken. Doch, heil zij onze eeuw! het ontbrak sedert een vijstigtal jaren geenszins aan mannen, die, alle de bekwaamheden tot dit werk in zich vereenigende, de handen moedig aan den ploeg sloegen, en van wier akkers reeds zoo vele schoone, smaakvolle vruchten zijn ter markt gebragt. De zucht tot zelf onderzoeken, tot opsporen der verouderde

{==126==} {>>pagina-aanduiding<<}
tukken, die echte bronnen, waaruit men putten moet (*), wordt dagelijks grooter, en doet ons de schoonste hoop op eenen rijken oogst koesteren (**). Namen te noemen, zal hier overbodig zijn. Wie kent de namen niet dier noeste letterploegers? Hunne bekende bescheidenheid duldt geene openlijke hulde.
Maar niet alle de bronnen, waaruit men de geschiedenis kan putten, zijn reeds even gretig bij ons geopend geworden. Ééne vooral houdt, ik weet niet welk vooroordeel, hetgeen bijzonderlijk bij onzen landaard heerscht, tot nog toe bijna geheel gesloten. Ik heb hier het oog op de Geslachtregisters (Genealogiën). Wat men er ook tegen in moge brengen, derzelver gepaste beoefening kan door een wijsgeerig historieschrijver niet gemist worden; daar hij, zonder dezelve, meermalen in verlegenheid geraakt, hoe deze of gene gebeurtenis, gedrag of houding van eenig persoon te verklaren, ja zich dikwerf blootstelt, de zotste misstellingen te begaan. Hoe menigmaal ziet men, in de geschiedenis van eenig volk, een' man optreden; hem, schoon ontbloot van alle verdiensten of bekwaamheden, eene glansrijke rol spelen, en zijnen nakomelingen aanzien en magt nalaten. Wij verwonderen ons hierover, en weten van deze plotselinge verheffing geene reden te geven. Doch nu zien wij uit zijne geslachtlijst, dat hij aan den een' of anderen alvermogenden man vermaagschapt is, en het raadsel wordt opgelost. Hoe

{==127==} {>>pagina-aanduiding<<}
menig een toch werd staatsman, omdat hij een' oom had, die zich aan staatzaken had toegewijd! hoe menig een werd geleerde, omdat zijn bloedverwant een hoogleeraarsambt be klecdde! Soms ziet men een geheel geslacht van het tooneel verdwijnen; men spoort te vergeefs hiervan de oorzaken op; eindelijk ontdekt men, dat dit geslacht met een ander was vermaagschapt, hetwelk bij den ondergang van deze of gene partij tuimelde, en in dezen val zijne bloedverwanten met zich medesleepte. En waar nu kan dit alles gereeder van toepassing zijn, dan in ons vaderland, hetwelk, helaas! te allen tijde met partijschappen te worstelen heeft gehad? - De beoofening der geslachtregisters moet derhalve door den wijsgeerigen beoefenaar der geschiedenis niet verwaarloosd worden: en evenwel is dit bij ons veelal het geval. Wij bezitten slechts weinige schrijvers, welke dezen tak der historie opzettelijk behandeld hebben; en nog de meesten dier weinigen zijn hierin zoodanig te werk gegaan, dat zij meer na- dan voordeel aan deze beoefening toegebragt hebben. De meeste toch der gedrukte geslachtlijsten, ons door goudhoeven, van leeuwen en hunne naschrijvers overgeleverd, zijn losse, onvolledige fragmenten, waarin waarheid en logen dooreengemengd zijn: het zijn veelal opgaven, door samiliën aan die schrijvers gedaan; maar zóó gedaan, dat zij er datgene aflieten, wat hun onaangenaam was, en meermalen bijvoegden, wat zij er gaarne bij zagen. De schrijvers handelden hierin veelal ter goeder trouw; die op hen volgden, schreven insgelijks ter goeder trouw, hetgeen zij vonden, over, en dus kreeg eene misstelling eindelijk de kracht van waarheid (*). Het is mijn oogmerk niet, hier eenige van die misstellingen op te tellen; mijn oogmerk is alleen, om door het volgend voorbeeld aan te toonen, tot welke misstellingen het verwaarloozen van de beoefening der geslachtregisters aanleiding kan geven, en hoe wij door deze beoefening in sraat gesteld worden, onbekende waarheden te ontdekken.

(Het vervolg en slot hierna.)


{==128==} {>>pagina-aanduiding<<}

Aanmerkingen op de proeve eener taalkundige verkla ring van de beteekenis der benamingen van eenige Nederlandsche plaatsen, te vinden in den recensent, ook der recensenten, voor 1820. no. 9 en 10.

Abkoude wordt hier gezegd zoo veel te zijn als des Abts schuilplaats, en afgeleid van het Angelsaksische Cote, spelonk. Indien dit woord wezenlijk in den uitgang van dien naam schuilt, zoude ik hier liever om hetzelve in eene andere beteekenis denken, te weten in die van eene mindere, tot de Abdij behoorende, bouwmans- of arbeiders-woning, even als men door Abtswoude oorspronkelijk niet dan het bosch der Abdij te verstaan heeft; welke plaats (om dit in het voorbijgaan te zeggen) mij voorkomt eerder het oude Abbekewalda te zijn, dan Abkoude, gelijk alting meent, Notit. Germanioe Inferior. p. 2, misschien op het oog hebbende het Wallische Coed, Coit, Bretonsch Coäd, Coëd, welk, door de zeer gemeenzame verwisseling der voor eene K geldende C, ons hout gevormd heeft, en, even als hetzelve, en lignum en sylva beteekent. Dan, om tot Abkoude weder te keeren, het is bekend, dat geringe huizingen dikwijls de oorsproug, niet alleen van dorpen, maar ook van, zelfs groote, steden zijn geweest; en het zoude dus niet te verwonderen zijn, dat des Abts Kote, hetwelk en in het Angelsaksisch, en in het Nederlandsch, zoo wel eene hut, of een huisje, als eene spelonk, beteekende, den naam aan Abtskoude gegeven hadde. Voor het overige ontken ik niet, dat Koten in sommige naamsuitgangen de beteekenis van eene spelonk, of van een hol, gehad hebbe. Men denke slechts om Uilenkoten in het land van Breda, of om de Duvelskutte in Oostvriesland, waarvan men zien kan cluverius, de tribus Rheni alvcis, cap. 25, in fine. Zie wijders over
Koton den Heer hoeufft, in deszelfs Naamsuitgangen van eenige, meest Nederlandsche, plaatsen; Breda, bij w. van bergen en Comp. 1816, bl. 110 en 111.
Amersfoort wordt, in deze Proeve, genomen voor een Fort aan de Eems. Dan, deze afleiding is reeds lange verworpen door de Schrijvers van den Tegenwoordigen staat der Nederlanden, 12de D. bl. 6, die, naar mijn oordeel, de ware aan-
{==129==} {>>pagina-aanduiding<<}
voeren, reeds aangevoerd door alting, Notit. Germanioe Inferior. p. 9.
Appeldoorn. Ik lees wel van eene Kapel, aan den heiligen antonius, bij Appeldoorn, maar niet van een gesticht, in die streek, aan de heilige apollonia gewijd. Ook schijnt de Schrijver zelf hieromtrent te weifelen. Wijlen de Burgemeester alting, Notit. German. Infer. p. 11, meende, dat Appeldoorn het oude Applentherna was. Zie over Tern het aangehaalde werkje van den Heer hoeufft, bl. 121.
Baambrugge. De afleiding van het Angelsaksische bam, van wederzijde, is niet boven alle twijfeling, te meer, daar dit woord in onze taal niet is opgenomen. Wilde men zich in gissingen toegeven, zoude men kunnen denken aan het oude Baem, welk niet alleen een' wezenlijken boom, maar ook een' draaiboom, een' slagboom, een' tolboom beteekent. Baambrugge zal dus eene brug zijn, met zoodanigen boom voorzien.
Bennenbroek. In eene Handvest, door jan van beijeren, aan die van Naarden en Gooiland verleend, den 15den Maart 1407, te vinden bij van mieris, 4de D. bl. 49, lees ik van benninghen van water. Mogelijk heeft de naam van Bennenbroek daarop wel betrekking. Bend was, in de oude taal, hetzelfde als Bemd, Beemd, eene lage weide, die, doorgaans, alle jaren onderloopt. Dat de verwisseling van ND in NN in het meervoud van een zelfstandig naamwoord niets ongemeens zij, weten alle, ook slechts oppervlakkige, taalkenners.
Bijlermer-meer. Dat dit meer van het A.S. Bijle den naam zoude ontleend hebben, als ware hetzelve het stinkende meer, komt mij des te onwaarschijnlijker voor, daar hetzelve slechts eene zamentrekking is van Bijdeler-meer. Zie wagenaar's Amsterdam, 10de Stuk des 8vo. druks, bl. 318-320, en m. alting, Notit. Germ. Inf. p. 21, alwaar Bendelmerbroek voorkomt.
Breukelen wordt, zoo wel als Brussel, te regt van Broek afgeleid, wat het eerste gedeelte van het woord betreft. Dan, voor minkundigen, had men wèl gedaan er bij te voegen, dat Breukelen eigenlijk is Broeklede, zamengesteld uit Broek, en lede, leije, welk nog niet onbekend is, en dat Brussel oorspronkelijk heette Broeksele, oulings ook geschreven Bruocsele, Bruksele, zamengesteld uit Broek en sele, bij kiliaan overgezet sedes.

{==130==} {>>pagina-aanduiding<<}

Colmschate wordt hier zamengesteld uit Colne, het meerv. van het A.S. Col (Carbo) en Scead, woud. Doch, daar het laatstgenoemde woord, in die beteekenis, in de Nederlandsche, en zelfs in de Engelsche, taal niet is overgenomen, zoude ik mij liever aan de gewone beteekenis van Schate in namen van plaatsen houden. Wat de eerste lettergreep aangaat, van dezelve weet ik niets anders te zeggen, dan dat dezelve, in oude bescheiden, ook, met twee lettergrepen, Collem gespeld wordt, en dus misschien zoo veel zal zijn als Col-hem; zijnde het overbekend, dat hem, in namen van plaatsen, door weglating der II, veeltijds tot em overgaat, of tot um, blijkens, onder anderen, in het Vriesche Collum.
De Diemer-meer heeft, even als het Diemer-ambacht, de Dicmer-ban, de Diemer-brug, de Diemer-dam, de Diemer-dijk enz., den naam ontvangen van het dorp Diemen, welks naamsoorsprong, gelijk van vele andere plaatsen, in de oudheid bedolven ligt.
Dclden. Niet onmogelijk komt het mij voor, dat deze naam, door eenen zachteren uitgang, het meervoud zij van ons oude Delte, hetzelfde, als het A.S. tell, bij benson overgezet limes, terwijl kiliaan het eerstgenoemde uitlegt door meta. Het is insgelijks hetzelfde, als het Duitsche Ziel, bij wachter terminus temporis aut loci.
Diepenheim. Over ons Heim zie, onder anderen, junius, Glossar. Goth., op Haim. Bij ulphilas wordt het laatstgenoemde woord meest gebruikt in de beteekenis van een dorp, doch bij ons in het gemeen voor eene zitplaats, eene woonplaats. Diepenheim is dus eenvoudig eene in de diepte, in de laagte, gelegene plaats, zonder dat men, met den Schrijver der Proeve, tot het diepen, of het turfsteken, en het Duitsche Heim, te huis, de toevlugt behoeve te nemen.
Enschede. De eerste der in de Proeve aangevoerde afleidingen, als beteekenende de naam Endscheiding, is niet nieuw. Zie, onder anderen, m. alting, Not. Germ. Inf. p. 51, en het Vaderlandsch Woordenboek van kok, op het woord. De tweede, van End, en het A.S. Scead, woud, komt mij min aannemelijk voor, te meer, omdat het laatstgenoemde woord geen burgerregt in Nederland verkregen heeft.
Goor. Denzelfden oorsprong geeft aan den naam van dit sleedje de Heer hoeufft, bl. 46 en 47.
Harderwijk. De Schrijver der Proeve was, in deze

{==131==} {>>pagina-aanduiding<<}
naamsafleiding, voorgegaan door alting, Notit. Germanioe Inferior. p. 81. Harde, Herde, was, in de oude taal, zelfs in het oud Fransch, eene kudde; en van het hoeden eener kudde schijnt harden de algemeene beteekenis van hoeden verkregen te hebben. Men zeide, b.v., zoo wel boedelharder, als koeharder. Zie matthaei Analecta, T. 1, p. 105.
Hazerswoude. Indien de naam dezer plaats ook niet Aduartswoude gespeld wierd, zoude men kunnen denken, dat Hazarswoude, of Hazerswoude, (want beide vindt men) zoo veel ware als Hazelaars- of Hazelers-woude, te meer, daar de Rederijkers-kamer van die plaats de Hazelieren heette, en ook hazelieren in haar blazoen voerde. Deze afleiding zoude althans minder gezocht zijn, dan die, welke in de Proeve voorkomt.
Heemstede. Waarom moet ons Heem (waarvan inheemsch, uitheemsch, Heemraad, enz.) meer van het A.S. Hem, dan van het Gottische Haim, of het Duitsche Heim, komen? Wat Heemsteed zij, kan men zien in de Aanteekk. op de Oude Friesche Wetten, bl. 295. Aan zoodanige Heemstede hebben de dorpen van dien naam, waarschijnlijk, en hunnen naam en hunnen oorsprong te danken.
Holten. De naam dezer plaats is dezelfde als die van het dorp Houten, in welken, zoo wel als hier, en slechts een staartuitgang is, even als in Elten, en dergelijke namen van dezelfde beteekenis, als Holten; zie m. alting, Notit. German. Inferior. p. 79 en elders, alsmede den Heer hoeufft, bl. 56. Dat, voor het overige, Heim wel eens in de verkorting en kan ontaarden, blijkt, onder anderen, uit den naam van het dorp Alphen in de Baronie van Breda, welk, in oude bescheiden, Alpheim heet.
Loo. Zie, over dit woord, den Heer ijpeij, Vervolg der tadlkundige Aanmerkingen op verouderde woorden en plaatsen van den Statenbijbel, bl. 30 en volgg.

(Het vervolg en slot hierna.)




Fragment uit het verhaal eener reize door Rusland.

Wanneer men aan ieder volk eene bijzondere geaardheid als heerschend volkskarakter wil toekennen, en in dien zin de Hollanders phlegmatiek, de Engelschen choleriek en de Span-
{==132==} {>>pagina-aanduiding<<}
jaarden melancholiek wil noemen, dan kan men de Russen sanguinisch, of van een bloedrijk gestel, heeten. Aan dit temperament, hetwelk misschien het gelukkigste is, dat de Hemel eenig mensch kan geven, heeft het Russische volk het grootste gedeelte dier voorregten te danken, die hetzelve boven andore volken vooruit heeft, en die hetzelve misschien eenmaal tot eene hoogte zullen verheffen, tot welke nog geen volk gekomen is.
Hieruit laat zich dan nu ook deszelfs bijna onverstoorbare vrolijkheid asleiden. Met eene vlugheid zonder wederga weet de Rus iedere kleine omstandigheid te gebruiken, om de hoeveelheid zijner aangename gewaarwordingen te vermeerderen. Een algemeen middel, om alles, zelfs zijnen arbeid en zijne bezwaren, te veraangenamen, is voor hem het gezang. Den vreemdeling komt dit hun nationaal gezang, hetgeen men reeds bij de eerste toonen van elk lied herkent, treurig en klagend voor; bij den Rus brengen deze smeltende halve toonen eene zachte aandoening te weeg. In ieder dorp vereenigt zich gewoonlijk, in de heerlijke en lange zomeravonden, de vrolijke jeugd in eenen kring; en alsdan weêrgaimt de lucht van de lieselijkste melodiën, uit de zuiverste kelen gezougen, welker inhoud dikwerf in zijne eenvoudigheid zoo betooverend schoon is, dat, bijaldien hij van de Grieken tot ons gekomen ware, geen van onze fijnproevende Oordeelkundigen zou geaarzeld hebben, dien eener sappho of eenen anacreon toe te schrijven. Zelfs in den winter, als de gepluimde zangers des wouds reeds lang verstomd, en dikwerf, van koude verkleumd, dood ter aarde gevallen zijn, hoort men reeds in de verte het geluid der schellen van de sledepaarden, maar tevens het nog hooger gestemd gezang der voerlieden. Wanneer de weeke vreemdeling, in zeven pelzen gewikkeld, ijlings uit het posthuis in de slede kruipt, en aldaar van kussens en dekens een bolwerk tegen de selle koude rondom zich oprigt, springt de vrolijke voerman, in zijnen korten pels, zonder halsdoek en met ongedekte borst, met de viugheid eens huppelenden Franschmans, op de arrebank, die hem ten zetel dient, en verheft vandaar zijn helder klinkend gezang, terwijl de paarden als pijlen over de sneeuw heenvliegen. Bulderende winden snijden hem door het aangezigt; zijne haren staan strak van den rijm, en zijn stroeve baard, door
den vochtigen adem bedauwd, is tot eene ijskorst zamengevroren, terwijl digte, groote sneeuwvlok-
{==133==} {>>pagina-aanduiding<<}
ken zijne naakte borst bedekken en hem in den geopenden mond vliegen. Dit alles beteekent niets; hij zingt steeds lustig voort, totdat hij aan de naaste pleisterplaats komt, waar hij terstond in de warme kamer gaat; daar blijft hij echter aan de deur staan, neemt de ijskorst weg, die zijn aangezigt bedekt, maakt zijn kruis voor den berookten Heilig, die in den hoek staat, groet alle aanwezigen met den naam van Matoschka en Batoschka, (want ieder, die hem ontmoet, noemt hij vadertje en moedertje) drinkt zijn glas brandewijn, en haast zich dan weder naar buiten, om op nieuws, onder vrolijk gezang, zijne met ijs bedekte paarden naar zijne woning terug te voeren.
Over het geheel heeft in Rusland het gezang op alle, zelfs de ernstigste, bezigheden eenen grooten invloed. Wanneer er, bij voorbeeld, iets moeijelijks, dat de gemeenschappelijke zamenspanning van vele menschen vereischt, verrigt moet worden, zoo als, wanneer een schip door eene branding of andere gevaarlijke plaats moet getrokken, of zware lasten met eenen ruk opgeligt moeten worden, dan heffen allen een eigenaardig gezang aan, op welks klemtoonen steeds de vernicuwde gemeenschappelijke poging volgt. Zelfs bij het ontstaan van brand, hetgene aldaar, helaas! onder de dagelijksche verschijnselen behoort, moet het gezang tot de voorblijf bluschmiddelen geteld worden. Gedurende mijn verblijf in Uffa, in het Gouvernement van Orenburg, ontstond er brand in het huis naast de Apotheek, die met hetzelve door eene hooge, stevige, doch houten tuinschutting vereenigd was; deze moest derhalve weggenomen worden, om de Apotheek te kunnen redden. Daar er geene bijlen in genoegzamen voorraad bij de hand waren, zoo stelden zich, bijna zonder eenige afspraak, terstond 20 à 30 menschen op twee schreden afstands van de schutting in het gelid, begonnen het bluschgezang, en bij iederen hoofdtoon stormden zij, naar den takt, met voorwaarts gestrekte armen, tegen de schutting aan, die in weinige stooten omviel; en nu was het gemakkelijk, dezelve bij gedeelten weg te brengen. Hetzij mij geoorloofd, uit dankbaarheid voor eenen onbekenden, braven, Russischen boer, hier te verhaien, hoedanig het mij bij die gelegenheid ging. Ik was juist op dien dag met eenige der voornaamsten van de stad tot een gastmaal genoodigd. Op het berigt, dat er brand in de buurt was, verlieten wij allen (ik geloof echter meer uit nieuwsgierigheid, dan wel

{==134==} {>>pagina-aanduiding<<}
met oogmerk om te helpen) den disch, en het geheele gezelschap begaf zich naar de plaats van den brand. Daar stonden wij nu, in onze pelzen gewikkeld, in denzelfden tuin, die aan de Apotheek grensde, werkeloos den brand aan te gapen; terwijl de boeren, even als mieren, bij het brandende dak opklauterden. Ik herinner mij nog zeer duidelijk de opwelling van schaamte, die ik hierbij gevoelde; doch gemak, en het denkbeeld des gevaars, hield mij terug. Toen ik echter de rij zich voor de schutting zag vormen, plaatste ik mij ook in dezelve, en zong en sprong mede. Doch reeds bij de eerste stooten rukte zich een der bovenste balken aan de eene zijde los, en viel mij op het hoofd. Ik zeeg bewusteloos ter aarde, en alles, wat ik mij verder weet te herinneren, zijn de woorden: ‘;Wat deert u, vadertje?’ Een uit de rij, een boer uit het aangrenzende dorp Wlagoweschenskoi, nam mij op, bragt mij op eene veilige plaats, wiesch mijne wonden met brandewijn, en toonde eene hartelijke vreugde, toen hij mij weder tot bewustzijn zag komen. Mijne medegasten, die zich intusschen weder, met de handen in den zak, (want het was koud, en zij ook te verheven ter hulpbetooning) rondom mij verzameld hadden, verhaalden mij nu, met welke vriendschappelijke bezorgdheid de boer met mij bezig was geweest, tot dat de Apotheker mij in zijn huis had opgenomen. Toen ik van hem scheidde, wilde ik hem voor zijne moeite beloonen; doch hij wilde volstrekt niets aannemen, dan alleen het verlof, om zijne paarden, wanneer hij weder in de stad mogt komen, bij mij op stal te zetten. Hij drukte mij aan zijne borst en kuste mij naar landsgewoonte, terwijl hij gedurig de woorden: ‘God zij dank! God zij dank!’ herhaalde. Ik vroeg hem naderhand, waarom zijn dorp Wlagoweschenskoi (het dorp der gelukkige vrouwen) heette. Hij wist het mij niet te zeggen; maar misschien is het wel, omdat de moeders aldaar zulke zonen voortbrengen!
Een tweede trek in het Russisch nationaal karakter is hunne steeds vaardige vlugheid bij alle eigenlijk werktuigelijke verrigtingen. De vreemdeling staat verbaasd over de eenvoudige middelen, met welke, zonder alle kunstmatige werktuigen, de grootste lasten getild en bewogen worden. De waarlijk schoone houten huizen der gegoeden, die, als ware het, slechts uit één stuk houts schijnen te bestaan, vervaardigt de Rus met een enkel werktuig, namelijk de bijl, die hem te gelijk tot zaag, schaaf en paslood dienen moet. De vingers

{==135==} {>>pagina-aanduiding<<}
of de tanden zijn de tang, waarmede hoefsmid en slotemaker de spijkers uittrekken, en waarmede de glazenmaker de ruiten afbreckt; ja de gevaarlijkste verrigtingen worden zonder buitengewonen toestel of voorbereiding steeds gelukkig volvoerd. De onbeschaafde rekruut wordt, binnen weinige weken na zijne aankomst bij het regement, niet alleen een knap soldaat, maar bovendien, al naar dat het zijnen Oversten behaagt, tevens een schoen- of kleermaker, of zelfs wel een muzikant; en niets bewijst misschien meer de werktuigelijke bekwaamheid der Russen, en wat zij door onderwijs worden kunnen, dan hunne, ook buitenlands zoo beroemde, hoornmuzijk, weike in de verte, en vooral in de stilte van den nacht, zoo betooverend liefelijk klinkt, bij welke ieder man gedurende zijn geheele leven slechts eenen enkelen toon blaast, en in welke nogtans de zwaarste passages, trillers enz. tot ieders verbazing worden uitgevoerd. Bezwaarlijk zou voorzeker eenig ander volk tot deze echt nationale en oorspronkelijke muzijk kunnen opgeleid worden. Wel is waar, dat tot zoodanig concert even zoo vele menschen vereischt worden, als er toonen zijn, (waarom hetzelve ook alleen bij de Grooten kan plaats vinden;) maar het gemis van eenen enkelen mazikant veroorzaakt nu ook niet het verlies van het geheele instrument; het is slechts alsof op het klavier eene snaar gesprongen of een toets uitgenomen is.

Huwelijks ver jaardag.


Is het waarheid? .. is het schijn? 
Hemel! kan het mooglijk zijn, 
Dat reeds tweemaai zeven jaren 
Vlug en snel ons zijn ontvaren, 
Sinds den onvergeetbren stond, 
Toen ons 't echtsnoer zamenbond? 
 
Neen, onmooglijk! 't is bedrog: 
Gistren! .. dierbre, 'k zie het nog, 
Hoe gij staamlend, aan mijn zijde, 
Mij door 't hartlijk ‘ja’ verblijdde, 
Dat uw lippen zacht ontvloot, 
Toen Gods priester d' echtknoop sloot; 

{==136==} {>>pagina-aanduiding<<}

Hoe gij toen, met zuivre borst, 
Die haar' gloed naauw uiten dorst, 
Spraakloos zijt me aan 't hart gezonken. 
Dat, van zoeten weemoed dronken, 
Andermaal den duren eed 
Van onbreekbre liefde u deed. 
 
'k Zie haar nog, die vriendenschaar, 
Knielende om ons echtaltaar, 
Met ons 't reinst genoegen smakend, 
En de vroomste beden slakeed 
Voor het heil van man en vrouw, 
Pas vereenigd door de trouw. 
 
Neen! het kan onmooglijk zijn! 
't Is geen waarheid; 't is slechts schijn. 
Neen! geen veertien lange jaren 
Zijn ons log en loom ontvaren, 
Sinds den heugelijken dag, 
Die ons echtfeest vieren zag. 
 
'k Zie hem nog, den eigen lach, 
Als op d' eersten huwlijksdag, 
Met de rozen op uw kaken: 
'k Voel nog de eigen vlam mij blaken, 
Als bij 't zalig echtaltaar: 
En dat duurt schaars veertien jaar. 
 
Ja, het is nog de eigen gloed, 
Die mij omwoelt door het bloed, 
Schoon niet meer zoo woest en kokend, 
Kwelling soms en onrust stokend; 
Neen, het is een zachter vuur, 
Meer bedaard, maar vast van duur: 
 
Niet als 't meer, door storm ontrust, 
Dat, zich brijzlend op de kust, 
Onder dondrend golvenklotsen, 
Schurmend kookt op klip en rotsen, 
Doch, wanneer de windvlaag luwt, 
Zelfs de flaauwste golving schuwt; 

{==137==} {>>pagina-aanduiding<<}

Maar gelijk de bergrivier, 
Die, met edlen gang en zwier, 
Schoon uit kleine bron gesproten, 
Eeuwen reeds is voortgevloten, 
En, of 't noorden zwijgt of loeit, 
Altijd rustig zeewaarts spoeit. 
 
Neen! die vlam zal nooit vergaan: 
Amor blaast haar telkens aan, 
(Zoo ze ooit dreigen mogt te mindren) 
Als ik u van 't viertal kindren, 
Dat zoo vrolijk lacht en springt, 
Blijde moeder! zie omringd. 
 
'k Zie dan, trotsch, op goud en eer, 
Als op nietig slijk, ter neêr. 
Kostbrer schat omvat mijn woning. 
'k Acht mij rijker dan de Koning: 
Hij telt, schoon de kroon hem sier', 
Slechts drie telgen, en ik vier! 
 
God! wat zegen! - Neen! dat heil 
Heb ik voor geen' rijkdom veil. 
Als ik 't kroost, van U ontvangen, 
Vast en digt aan 't harte prangen, 
En 't bij beurten kussen mag, 
Dan valt me elke week een' dag. 
 
'k Vat nu al, hoe Kronos loog, 
En ons zoet, maar valsch, bedroog: 
Stil en zachtjes, op de teenen, 
Sloop hij ongemerkt daar henen: 
Zie het aan onz' oudsten gast, 
Hoe hij loos ons heeft verrast. 
 
Wee, wien hij, met tragen loop, 
In zijn' echt te langzaam kroop, 
En die pijnlijk de uren telde, 
Sinds eene ijzren boei hem knelde; 
Die, voor vrouw en kinders koel, 
't Leven doorbrengt zonder doel! 

{==138==} {>>pagina-aanduiding<<}

Heil ons, dierbre! vierwerf heil! 
Zalig boven maat en peil! 
Hoeveel jaren nog vervlieten, 
Nooit zal ons een uur verdrieten: 
Min, gekruid met kinderlach, 
Maakt van elke week een' dag. 
 
A.N.v.P. 


Tranen.


Zilte traan, die uit het harte 
Naar de kwijnende oogen schiet! 
Trouwe tolk der boezemsmarte! 
Altijd bitter zijt ge niet. 
In de naauwe borst besloten, 
Gloeit gij als verterend vuur; 
Maar, die oogen uitgevloten, 
Zijt ge een zegen van natuur. 
 
Als gij op het bol gezigtje 
Van den zwakken zuigling druipt, 
Is het de angst voor 't schreijend wichtje, 
Die in 't hart der moeder sluipt: 
Maar, wanneer, na korte poozen, 
't Lachje door den nevel breekt, 
Staart zij juichend op zijn rozen, 
Voelt geen doren, die haar steekt. 
 
't Pareldropje, dat in de oogen 
Van eene eerbre schoone gloeit, 
Heeft, o liefde! uw alvermogen 
Haar aan 's jonglings hart geboeid, 
o! Dat zalig traantje plengt zij, 
Als het jawoord haar ontglijdt; 
En dit heilig offer brengt zij, 
Liefde en onschuld! u gewijd. 
 
Zoeter dan het zoetst der aarde, 
Vader! is uw warme traan, 
Lacht in 't spruitje, dat zij baarde, 
U het beeld der moeder aan; 

{==139==} {>>pagina-aanduiding<<}

Moogt gij 't in uwe armen drukken, 
En, aan d' avond van uw' dag, 
Vruchten van het bloempje plukken, 
Dat uw oog ontluiken zag. 
 
Balsem in de wond te gieten, 
Diep geslagen door het leed, 
Is een zaligheid genieten, 
Die ge op 't sterfbed niet vergeet. 
O! 't herdenken aan de tranen, 
Die toen 't Christlijk hart vergoot, 
Helpen dan den weg ons banen 
Tot in de armen van den dood. 
 
Snijdt hij door de sterkste banden; 
Maait hij dierbare ouders af; 
Sleept hij, reine liefde! uw panden, 
Onverbidlijk, naar het graf; 
Moet gij scheiden, echtgenooten! 
Nog op 't schoonste van uw baan, - 
Heete tranen dan vergoten, 
En de zoete troost snelt aan. 
 
Ze is de zon, wier gulde stralen 
Vallen op het nevlig oog; 
Voor den geest, als voor de dalen, 
Rijst de schoone regenboog. 
Godsdienst! 't is uw zachte balsem 
Voor het grievend harteleed, 
Daar gij uit der rampen alsem 
Zoet voor ons te stoken weet. 


De sleutel van den grafkelder.


Daar stond de diepbedrukte vrouw, 
Gewikkeld in den zwaarsten rouw, 
Met losgereten haren, 
Op 't graf haars kinds te staren. 
‘o Lieve!’ zuchtte zij bezwaard, 
‘Zoo vroeg reeds weggerukt van de aard', 

{==140==} {>>pagina-aanduiding<<}

Zoo bloeijend reeds bezweken, 
En moeders oog ontweken!... 
'k Bewaar den sleutel van uw graf, 
En sta dien nimmer, nimmer af: 
Niets zal u mij ontvoeren; 
Uw kluis zal men niet roeren, 
Tot dat de dood mijn tranen stuit, 
En ook voor mij dit graf ontsluit!’..... 
Thans voelde ze, uit den hoogen, 
Zich als aan de aarde onttogen, 
En hoorde, op zoeten kindertoon, 
Een stem, als van den hemeltroon, 
En hoorde deze reden: 
‘Leg, bid ik, lieve moeder! leg 
Het rouwkleed af, den sleutel weg: 
'k Ben boven, niet beneden!’ 
 
V.d.C..... 
Naar jean paul s Gedachten. 





De doove orgeltrapper.


In zeker dorp, ik weet niet waar, 
Maar 't feit is toch waarachtig, 
Was eens een man van tachtig jaar, 
Maar toch nog knap en krachtig, 
Hij hielp met vlijt, jaar in jaar uit, 
De boeren bij het maatgeluid 
Van hunnen schellen gorgel, 
En trapte, met een' stouten gang, 
Altoos, bij 't vrome kerkgezang, 
Den wind in 't statig orgel. 
 
Maar eens is hem, 't was vinnig koud, 
In gure winterdagen, 
De kerk daarbij ondigt en oud, 
Een koû op 't hoofd geslagen: 
Eerst deed hem hals en keel zoo zeer; 
Toen viel het op zijn kiezen neêr, 
En eindlijk op zijne ooren; 
En wat men spuit, en hoe men papt, 

{==141==} {>>pagina-aanduiding<<}

De man, die stout het orgel trapt, 
Heeft zijn gehoor verloren. 
 
Zoo ras dit bitter ongeval 
Aan ieder openbaar is, 
Vergaart der scheepnen zevental, 
Met schout en secretaris. 
Men overweegt met veel beleid; 
Besluit dan, met eenparigheid, 
Een ander te engageren, 
En om den ouden, dooven man, 
Die nu toch niet meer trappen kan, 
Eervol te pensionneren. 
 
Maar toen de schout hem dit besluit 
In scriptis kwam vertellen, 
Roept hij terstond weemoedig uit: 
‘Waarom mij dus te kwellen? 
Ik hoor wel zang noch orgelklank, 
Maar ben slechts aan mijne ooren krank, 
En kan nog wakker stappen; 
Mijn beenen zijn nog even goed, 
Mijnheer de schout! en daarmeê moet 
Ik immers toch maar trappen?’ 
 
Nu laat de schout het schependom 
Op nieuw bijeen beschrijven; 
Het geeft den man zijn' post weêrom, 
En laat hem trapper blijven: 
Ook had men niet zoo ras bedacht, 
Dat wel op 't budget was gebragt 
Een post van tractementen; 
Maar dat men, voor 's mans pensioen, 
Moest op de huur een' omslag doen 
Van twee of drie percenten. 
 
Nu trapt hij weêr, met nieuwen moed, 
Den wind in de orgelpijpen; 
Het ging, gelijk voorheen, ook goed, 
En 't laat zich ligt begrijpen: 
Want, schoon hij 't spelen was gewend, 
Was de organist een domme vent, 

{==142==} {>>pagina-aanduiding<<}

Een doodeenvoudig wezen; 
Hij speelde, alleen maar op 't gehoor, 
De boeren al hun psalmen voor, 
En kon geen noten lezen. 
 
Hij laat altoos, jaar in jaar uit, 
Op d' eigen trant zich hooren: 
Geen enkel nootje tot besluit, 
Geene enkle noot te voren: 
Is de eene regel afgedaan, 
Dan vangt hij aanstonds d' andren aan; 
Hij houdt niet van dat talmen: 
En dus weet onze doove bloed 
Ook steeds, hoe lang hij trappen moet 
Voor ieder van de psalmen. 
 
Zoo ging het steeds op d' eigen trant, 
En ieder was tevreden, 
Tot laatst een reizend muzikant 
Het dorp kwam binnentreden. 
't Was zondag, en de kerk ging aan; 
Het boerenvolk kwam aangegaan 
Langs wegen en langs velden. 
Hij wandelt meê; verwondert hoort 
Hij van een orgelspel 't akkoord; 
Dat hoort me op 't land toch zelden. 
 
Hij gaat op 't orgel, hoort een poos 
De kunstelooze klanken, 
En merkt alras, wat virtuoos 
Men dat geluid mag danken! 
Het orgel was een meesterstuk; 
De speler, als gezegd, een kruk, 
Zoo schoon een werk niet waardig; 
En echter was, hoe vreemd het schijn', 
(Dat thans maar zelden waar zal zijn!) 
Hij op zijn spel hoovaardig. 
 
De vreemdeling, een andre vent, 
Een baas in 't orgelspelen, 
Maakt onzen man zijn compliment, 
En weet zijn hart te stelen; 

{==143==} {>>pagina-aanduiding<<}

Hij prijst zijn spel en roemt zijn kunst, 
Beveelt zich nedrig in zijn gunst, 
En noemt hem zijn professie; 
En op zijn vraag, om 't volgend lied 
Voor d' organist te spelen, biedt 
Hem deze de eer der sessie. 
 
Nu rukt hij elk register uit 
En maakt een vreeslijk leven, 
En speelt het lied met vol geluid, 
Dat ieder zit te beven. 
Geen boer, die ooit geweten had, 
Dat zulk een kracht in 't orgel zat. 
't Kon d' organist niet wezen. 
Men waant, dat ligt de duivel zelf 
Dus dreunen doet het kerkgewelf, 
En is in duizend vreezen. 
 
De vreemdeling speelt rustig voort; 
En, 't geen nog nooit gebeurde, 
Nu overschreeuwt men geen akkoord, 
Dat elk de long schier scheurde: 
Want, sinds het orgel had gestaan, 
Had nooit een pijp zoo aangegaan, 
Als zij nu alle speelden. 
Stokstijf en stil aanschouwt men 't werk; 
En 't scheen, als waar' de gansche kerk 
Vervuld met wassen beelden. 
 
Maar eensklaps zwijgt het orgel stil, 
In 't midden van een' regel.... 
De vreemdling krijgt een koude gril, 
En de organist zegt: ‘Vlegel! 
Wat knoeit gij hier? gij, vreemde guit! 
Ik speel nu zelf het lied wel uit’.... 
Maar, wat hij ook mag grijpen, 
En wat hij vat en wat hij treedt, 
Geen toon meer, die zich hooren deed: 
De wind was uit de pijpen. 
 
De vreemdling echter, bleek van spijt, 
Vermoedt, waar 't aan mogt schelen, 

{==144==} {>>pagina-aanduiding<<}

En waant, de trapper ligt, uit nijd, 
Hem eens een pots wou spelen. 
Hij vliegt er heen, en mat en moê 
Zit daar de man, met de oogen toe, 
En met de handen zamen; 
En, daar hij, met een barsch gelaat, 
Schier spraakloos voor den ouden staat, 
Zegt juist de trapper: ‘Amen!’ 
 
‘Wat bidt gij?’ zegt hij, ‘onglukskind 
't Is hier nog tijd van zingen. 
Ter balken op, en geef mij wind! 
Pas beter op uw dingen.’ 
En de oude ziet verbaasd hem aan; 
Hij kan zijn woorden niet verstaan, 
Maar ze in zijn wenken lezen, 
En zegt: ‘Wat woudt gij, goede vrind! 
Mij nu nog leeren, hoeveel wind 
Bij elk gezang moet wezen?’ - 
 
De vreemdling gaat, en loost een' zucht, 
En wandelt weer naar buiten; 
Maar hoort aldra, wat vreemde klucht 
Hem in zijn werk kwam stuiten. 
‘Ach!’ zegt hij, ‘k zie maar al te wel, 
Het gaat, ook bij het kunstigst spel, 
Als in de meeste zaken: 
Men kan, met alle vlijt, gewis, 
Als ons de wind ongunstig is, 
Niet in de haven raken!’ 
 
n.j. storm van 's gravesande 


Aan ***, die eene vertaling van Ovidius Ars amandi van mij verlangde.


Neen! geen ovidius kan u het minnen leeren: 
Het minnen is geen kunst; doch, wilt ge 't zoo, welaan! 
Gij kunt zijn Minnekunst, lief meisje! ligt ontberen: 
Die kunst ligt in uw hart ... o, mogt het mij verstaan! 






{==145==} {>>pagina-aanduiding<<}

Mengelwerk.

De tijd.


Mij blaakt een heilig vuur, het speeltuig grootsch te dwingen; 
Ik wil uw waarde, o Tijd! ik wil uw' zegen zingen: 
Mijn zang, aan 't hart ontvloeid, is telg van 't rein gevoel; 
Eerwaardig is mijn taak, verheven is mijn doel. 
Van hier, wiens trage geest, geboeid aan 't slijk der aarde, 
Geen' andren werkkring kent, noch staart op hooger waarde; 
Voor hem is mijn gezang slechts wanklank, en mijn lied 
Klinkt vruchtloos in zijn oor en treft zijn' boezem niet. 
Maar gij, wier edle ziel de waarde voelt van 't leven, 
Gij, die iets hoogers zoekt, dan slechts aan 't slof te kleven, 
Gij, die den Tijd waardeert, en, tredende aan zijn hand, 
Uw, blik ten Hemel heft en staart op 't Vaderland, 
Gij zult met heel uw ziel, gij zult met luistrende ooren, 
Met weliust, in mijn' zang, de taal der waarheid hooren; 
Die taal, verhoogd door 't schoon der edle poëzij, 
Klinkt meer harmonisch en vol kracht en melodij. 
 
Penseelkunst moog' den Tijd gelijk een Godheid malen, 
Die van zijn grijze kruin een' zilvren gloed doet stralen, 
Die op 't eerwaardig hoofd een trits van eeuwen torscht, 
En op zijn' rijkstroon heerscht als algebiedend Vorst; 
Wij zien, in jeugdig schoon, hem, lagchende om ons spelen, 
't Vervlogen oogenblik, tot duizendwerf, herteien; 
De toekomst biedt hem steeds een keur van schatten aan; 
Het heden dankt aan hem het aanzijn en 't bestaan: 
Dan dekt geen zilvren lok den sieren jonglingsschedel; 
Neen, kransen van gebloemte, en rozen, versch en edel, 
Zijn siersels van een hoofd, door rimpels niet geplooid; 
In 't los gewaad der jeugd, bevallig opgetooid, 
Spoedt hij, al dartlend, voort, op 's levens kronkelpaden, 
En schijnt zich in 't genot van eeuwge jeugd te baden. 
 
Maar hoe! teelt nooit die jeugd het zaad van d' ouderdom? 
Tuig, marmer van Atheen! schoon levenloos en stom: 
Eens zaagt ook gij den Tijd, in 't schoon der jonglingsjaren, 
Langs tempeltrans en muur, door heilge bosschen waren; 

{==146==} {>>pagina-aanduiding<<}

Thans vlijt hij, op uw puin, zich, als een grijsaard, neêr; 
De lentetijd heeft uit; de roos herbloeit niet weêr. 
 
o Tijd! waartoe dan dus den stervling wreed bedrogen? 
Waarom verschijnt ge ons, hier, als dartlend wicht voor de oogen, 
En lonkt en lacht ons toe, als de argelooze jeugd, 
Wier oog 't genot getuigt der warmste zielevreugd? 
Waarom verschijnt ge ons, dáár, met de onverbidbre blikken 
Eens grijsaards, wiens gelaat de zetel schijnt der schrikken? 
Waartoe dat wapentuig, met vaste hand gezwaaid? 
't Gelijkt de zicht des doods, als hij zijne oogsten maalt: 
Gij treedt, met vasten gang, op 't puin der wereldtroonen, 
En schopt met uwen voet en slavenboei en kroonen. 
 
Maar, neen; nooit heest de Tijd den sterveling misleid! 
't Bedrog ligt bij den mensch; het spel der zinlijkheid 
Doet, aan 't verdoold verstand, den gang des Tijds niet merken, 
Maar sluit het oog der ziel voor al zijn wondre werken: 
De Tijd verzelt den mensch op 's levens kronkelpaan, 
En regelt elken tred op de onafzienbre baan: 
De mensch verandert slechts; de Tijd blijft onveranderd; 
Wat immer bukken moog', hij zwaait den gloriestanderd, 
Als albeheerschend Vorst, en blijft, in 't duurzaam rijk, 
Grootsch door zichzelf gesticht, zichzelven steeds gelijk. 
 
De zucht tot zingenot, die 't hart houdt opgetogen, 
Verbergt den gang des Tijds voor immer sluimrende oogen: 
In 't einde ontwaakt de mensch, en de afgelegde baan 
Ziet hij, met wrevlen blik en pijnlijke onrust, aan; 
Hij siddert bij 't gezigt der doorgebeuzelde uren, 
Maar kan dit droef tafreel geen' enklen stond verduren; 
Hij voelt zich schuldig, ja; maar, door 't genot gestreeld, 
Wischt hij de trekken uit van 't juistgelijkend beeld: 
Nu stelt hij zich den Tijd gelijk een God voor oogen, 
Die 't alles bukken doet voor zijn geducht vermogen, 
Des menschen vreugd verwoest, zijn jeugd en krachten roost, 
En, als tiran, in 't eind, het vuur des levens. dooft: 
Dit denkbeeld streelt den mensch, door lage drift verbasterd, 
En wat hem heil beschikt, wordt snood door hem gelasterd. 
 
Hij slechts, die 't broos bestaan aan deugd en kennis wijdt, 
De wijze, en hij alleen, gevoelt uw waarde, o Tijd! 

{==147==} {>>pagina-aanduiding<<}

Hij zamelt, aan uw hand, het schoonst gebloemt' des levens; 
Door u geniet hij 't zoet van liefde en vriendschap tevens; 
Of treedt hij, op uw spoor, door nacht en rampwoestijn, 
Zijn oog staart, onverwrikt, op 't zedlijk doel van 't zijn, 
Waardeert den grooten schat, hem, hier, door u gegeven, 
En leeft, reeds hier in 't stof, voor onverganklijk leven. 
 
Natuur schonk aan den mensch het schoon van vorm en leest; 
Maar aan den Tijd behoort de vorming van den geest: 
Hij voert den jongen mensch, schoon langzaam en bij trappen, 
Door 't onbegrensd gebied van kunst en wetenschappen, 
Ontwikkelt elke kiem en prikkelt elke kracht, 
En 't knaapje wordt, eenmaal, de roem van zijn geslacht. 
'k Herken, in d' edlen trek van 's jongen Cato's wezen, 
De groote heldenziel, die Cefar zal doen vreezen; 
'k Zie reeds in Nieuwland's blik, in 't vuur van 't jeugdig oog, 
't Genie, dat zich verheft tot zon - en starrenboog; 
En Ruiter's kindsche moed is mij 't onfeilbaar teeken, 
Dat hij, bij Chattams brand, het vaderland zal wreken. 
o Tijd! dit was uw werk; gij hebt die heldenteelt 
Met zoo veel goeds en groots, met zoo veel roems bedeeld. 
 
't Is billijk, dat men treurt om telgen, vroeg verloren, 
Bij 't onverbidlijk lot, haar door den dood beschoren; 
't Voegt ons, dat dan in 't oog de traan der droefheid zwelt, 
Bij 't knakken van den knop, die 't schoonste bloempje spelt. 
Ja, telgen! 't ouderhart beweent dat aklig scheiden; 
De Tijd zal dan uw' voet niet naar den tempel leiden, 
Waar de eerkroon praalt en blinkt, verdienste en deugd bereid; 
Helaas! in 't somber graf, de hut der sterslijkheid, 
Verzonk die zoete hoop; de slagboom is gesloten; 
Neen, nimmer schenkt de dood een kroon aan grafgenooten! - 
Maar dan, wanneer de knop, die 't schoonste bloempje spelt, 
In 't eind geheel ontluikt; als 't teeder vruchtje zwelt, 
Doorvoed met geurig sap, en wast en rijpt voor de oogen, 
Dan wordt ons hart tot vreugde en dankbaarheid bewogen. 
Dit, ouders! is het beeld van 't heil, dat gij geniet, 
Als ge in uw kroost het zaad der kennis rijpen ziet; 
De Tijd brengt wasdom aan; gij voelt uw vreugd vergrooten; 
Het stekje wordt een boom, gesierd met frissche loten; 
't Wordt eens een vaste stam, die 't woên van 't lot weêrstaat, 
En, stervend, grootsch herbloeit in onverganklijk zaad. 

{==148==} {>>pagina-aanduiding<<}

Niet in een oogenblik, maar als in vaste perken, 
Verrigt de hand des Tijds die stoute wonderwerken: 
Het wichtje wordt een knaap; de knaap wordt jongeling; 
De jongeling wordt man: de Tijd verbreedt den kring, 
Voor elken stand bestemd, ontwikkelt, sterkt de krachten, 
En wijst op hooger doel, om naar dat doel te trachten: 
De Tijd deelt de uren uit, als hoofdsom, die hij gaf, 
Maar vordert van den mensch de hoogste renten af; 
Niet om, als gierigaard, voor zich, die winst te stelen, 
Maar om 't vermeerderd goed den stervling toe te deelen: 
De Tijd deelt de uren uit; maar niet, opdat de mensch 
De zucht naar blinkend stof ten doel stell' van zijn' wensch; 
Niet om, in 't slijk der aarde, als mijnslaaf, om te zwerven, 
En dan, bij al dien schat, in 't eind, toch arm te sterven. 
Neen, stervling! sla uw' blik in 't diepst van uw gemoed; 
Dáár, dáár ontkiemt de zucht tot hooger, edler goed. 
Kan 't schijngenot der aarde u slechts één' dag bekoren, 
Roep dan, met Titus, uit: ‘Ik heb een' dag verloren!’ 
Beses dat zwaar verlies; 't wordt nimmer weêr hersteld; 
Nooit keert de Tijd terug, eenmaal daarheen gesneld. 
 
Volmaking van den mensch in kennis, deugd en zeden! 
Zijt gij de schoonste vrucht van 't nuttig tijdbesteden; 
Zijt gij het deel van hem, die de uren hoog waardeert, 
En aan haar' vruchtbren schoot een' schat van wijsheid leert, - 
Wat dwaasheid dan, den Tijd gering en laag te schatten; 
Te beuzlen met een goed, dat alles moet bevatten! 
Elk uur schenkt zeker vrucht: wèl hem, die haar verwerft! 
Wee hem, voor wien het zaad, nog vóór 't ontluiken, sterft; 
Die nimmer vruchten oogst van takken, gansch ontbladerd, 
Maar slechts een schamel deel van dorre sprokkels gadert! 
 
Hoog, op den top eens bergs, omglansd door 't eeuwig licht, 
Heeft Wijsheid, voor heel de aard', haar tempelkoor gesticht; 
Daar praalt haar Godlijk schoon, met onbevlekte klaarheid, 
En 't kleed, dat haar versiert, is rein, gelijk de Waarheid; 
De aartspriester van de Deugd bedient het hoog altaar; 
Het edel kroost der kunst stemt harp- en citersnaar, 
Vereert haar als Godesse, en doet de tempelgangen 
Weêrgalmen van den toon der hooge lofgezangen: 
Maar 't spoor, dat tempelwaarts den wandlaar henenleidt, 
Is moeilijk, steil en smal; niets, wat de zinlijkheid, 

{==149==} {>>pagina-aanduiding<<}

Of lage driften, streelt, is op dat spoor te vinden; 
't Heeft slechts bekoorlijkheid voor ware deugdgezinden, 
Voor hem, die, onvermoeid, naar 't groote doelwit jaagt, 
En d' adel van den mensch in d' edlen boezem draagt; 
Maar hij, die, vadzig, traag, aan 't stof der aard' blijft kleven, 
Die de uren slechts misbruikt om in dat stof te leven, 
Hij is het dier gelijk, 't welk leeft, zich voedt en sterft, 
Maar nimmer voorwaarts streeft, noch hooger' rang verwerft. 
 
't Is dwaasheid in den mensch, tot edler doel geschapen, 
Op 's levens korte reis, in 't voertuig in te slapen; 
Het droombeeld, dat hem streelt, is louter guichelspel, 
Vermoeit en schokt den geest en 't doffe breingestel: 
Intusschen spoedt de mensch door welige landouwen; 
Maar stage sluimering berooft hem van 't aanschouwen; 
Hij snelt het schoonste dal, in dollen ren, voorbij, 
En 't zielverrukkend oord heeft voor hem geen waardij: 
De wildzang, die, in 't woud, weergalmt uit duizend kelen, 
En schatert over 't veld, kan hem het hart niet streelen; 
Zelfs t bruisen van den stroom, die dondrend nederstort, 
Niets wekt hem, dat zijn geest volkomen wakker wordt. 
 
Volmaking van zichzelf is pligt en heilstaat tevens; 
Volmaking van zichzelf is 't hooge doel des levens: 
En echter dwaalt de mensch, helaas! door waan misleid, 
Van t waar en éénig pad, op 't spoor der zinlijkheid, 
En beuzelt de uren door in wuste schijnvermaken. 
Rampzaalgen! wie zal eens uw schrikbre banden slaken? 
Wat waarde heeft, voor u, dit kort en broos bestaan? 
Wat winst voor de eeuwigheid bragt u dit leven aan? 
Beeft! schoon verbeeldingskracht, spoorbijster en verwilderd, 
In s afgronds jammernacht, u paradijzen schildert; 
Ja, beeft! als ge uit een droom, zoo vreeslijk, ééns ontwaakt: 
De storm loeit om u heen; het ranke vaartuig kraakt, 
Door golven overstort, geslingerd op de klippen; 
Het ankertouw der Hoop voelt ge aan uw hand ontglippen; 
Vertwijfling grijpt u aan, en - raadloos in den nood, 
Vindt ge aan 't noodlottig strand, dat u verbeidt, den dood. 
 
Slechts hij, die wijslijk zorgt het vaartuig wèl te sturen, 
En woekert met den schat der hem geschonkene uren, 

{==150==} {>>pagina-aanduiding<<}

Hij, die de gift des Tijds alleen tot winst besteedt, 
Hij is voor elken storm, die 't hulkje schokt, gereed; 
Hij kavelt wind en tij; hij merkt op peil en vloeden; 
Hij mindert gang en zeil, wanneer de stormen woeden; 
Hij staart de poolstar aan, die, als hem 't all ontzinkt, 
Voor 't edel kroost der deugd met zachten luister blinkt; 
Zijn rede stuurt het roer, bij 't fel geblaas der winden; 
Zijn wijsheid doet hem 't spoor langs woeste stranden vinden; 
Maar, als de orkaan genaakt, zoekt hij een veilge reê, 
En ankert in 't gezigt der felberoerde zee. 
 
De wijze waakt en werkt; het kan zijn' geest verkwikken, 
Te woekren met den schat van weinige oogenblikken: 
De geestdrift, die hem blaakt, maakt elken arbeid ligt, 
En 't zedlijk doel van 't zijn staat steeds voor zijn gezigt. 
Zijn leeftijd zij slechts kort; hij telt dien niet bij jaren, 
Neen, bij den rijken oogst, dien hier de geest mogt garen; 
Hij werkt, zoo lang het licht nog voor zijn treden straalt, 
Eer de ingang van den nacht hem in zijn' loop bepaalt: 
De kunst, en 't zoet genot, dat zij den mensch kan geven, 
Biedt hem het schoonst gebloemte op 't doornig pad van 't leven; 
Hij treedt haar tempel in, met nedrig eerbetoon, 
En baadt zich in 't genot van aller kunsten schoon: 
Door Newton's geest geleid, aanschouwt hij 't stargewemel; 
Een Vondel voert zijn ziel, van de aarde, grootsch ten hemel; 
Een Haydn verrukt zijn hart, door klanken, gaadloos schoon; 
En dankbaar biedt zijn hand aan Rafaël de kroon: 
't Werkt zaam tot één geheel, bestuurd door één bedoelen, 
En doet der kunsten schat hem kennen en gevoelen. 
 
Driewerf gelukkig hij, die, met zichzelf voldaan, 
En zonder wroeging, staart op de afgelegde baan! 
Den beker, door den Tijd hem vriendlijk ingeschonken, 
Heeft hij niet leeggezwelgd, maar matig leeggedronken; 
Voor hem was elke teug gemengd met honigzoet; 
De nasmaak is hem nog tot balsem voor 't gemoed; 
Door 't edel vocht gesterkt, maar ook verzadigd tevens, 
Praalt hij, in d' ouderdom, nog met den bloei des levens, 
En blijft de vreugd van elk, die naar zijn voorbeeld leeft, 
De gift des Tijds waardeert, en naar volmaking streeft. 

{==151==} {>>pagina-aanduiding<<}

Staar dan, met dankbren blik, o stervling! op dit leven; 
Waardeer, gebruik het goed, u door den Tijd gegeven: 
Steeds zeegnend staat hij daar, en schenkt, als weldoend God, 
U, pelgrims op deze aard! den kelk van 't reinst genot. 
Ja, broeders! waarheid is de spreuk: De Tijd baart rozen: 
Hij schept, na duistren nacht, het vrolijk ochtendblozen; 
't Is hij, die 't spruitje kweekt, dat voor de vriendschap bloeit; 
't Is hij, die de edle vonk der reinste liefde ontgloeit, 
En bloei en gloed bewaart, en krachten schenkt en leven, 
Niet roofbaar door het lot, maar boven 't lot verheven. 
 
Bedriegt ons dan de schijn? is blijdschap en geneugt' 
Ons erfgoed? is dan de aard' verblijf van rust en vreugd? 
Hoe! kronkelt zich ons spoor altoos langs bloemwaranden? - 
Neen, pelgrims op deze aard'! vaak ziet gij 't hulkje stranden, 
Dat al uw vreugd bevat. Ons aller lot, de dood, 
Ontrooft u 't dierbaarst kind, een' vriend, een' echtgenoot. 
Ach! bij hun laatst vaarwel, bij 't hartverplettrend scheiden, 
Ziet ge ook uw levensvreugd naar 't somber graf geleiden; 
En wat u overblijft, zijn tranen, droef geweend, 
Bij d' aanblik van het graf en 't koude lijkgesteent'. - 
Maar hoe! wie nadert daar, en durft het rouwfloers scheuren? 
Bedroefden! wie staat daar, gereed u op te beuren? 
Wie biedt u balsem aan, die 't all' verzacht en heelt? 
Wie is 't, die zelfs uit smart een' zoeten wellust teelt? 
Wie doet het grievendst leed, in 't eind, geheel verdwijnen, 
De poolstar van 't geluk weêr troostvol voor u schijnen? 
Bedrukten, 't is de Tijd! hij slaakt de boei der smart; 
Hij brengt de rust weerom, en kalmte keert in 't hart, 
Hij komt, en dood en graf en lijkbaar zijn verdwenen; 
Hij droogt de tranen af, die 't scheiden ons deed weenen; 
Hij stelt een grens aan 't leed, en 't lang betreurd gemis 
Blijft nu geen bronwel meer van stage droefenis, 
Zijn hand biedt, vriendlijk, ons den beker der verkwikking; 
Wij zijn ons lot getroost, en zeegnen Gods beschikking. 
 
Wanneer, in 't bar saizoen, de strenge wintervorst 
Der Alpen hooge kruin met sneeuw en ijs omschorst, 
Als t aaklig windgehuil zich op t gebergt laat hooren, 
Natuur haar schoonheid derft, haar luister heeft verloren, 
Dan waart het beeld des doods langs heuvel, berg en dal, 
En 't schijnt of 's winters dwang hier eeuwig duren zal, 

{==152==} {>>pagina-aanduiding<<}

De nacht is treurig lang, de dag is zonder luister, 
En sneeuw en hagelvlaag herscheppen 't licht in duister: 
Maar, als de lentezon de boei des winters slaakt, 
Als zij vast hooger klimt, en klimmend sterker blaakt, 
Dan wordt het ijs hervormd in heldervlietend water, 
Dan van de rotsen stroomt met donderend geklater; 
Dan smelt de snecuwklomp weg en drenkt de ontluikende aard, 
En 't nieuwe scheppingsuur wordt voor natuur gebaard; 
Wat woestheid 's winters nacht op de Alpen deed verschijnen, 
De lentezon brak door en deed dien nacht verdwijnen; 
Nu praalt de bergkruin weêr, omhuld met nieuwen dos, 
En 't loslied der natuur weêrgalmt door 't groenend bosch. 
Ook zóó schenkt eens de Tijd, aan diepgewonde harten, 
In 't eind de zielrust weêr; de winternacht der smarten 
Verdwijnt voor 't vrolijk licht; de morgenstond breekt aan; 
Bedrukten! juicht van vreugd; het leed is doorgestaan: 
't Verleden vlugt daarheen, met al zijn moeite en plagen; 
De plant der zoete hoop begint weêr vrucht te dragen; 
Geen spoor van woestheid zelfs vertoont het levensspoor, 
En vrolijk stapt de mensch zijn lustwaranden door; 
't Herdenken aan de smart schijnt zelfs zijn' geest ontnomen, 
En, blikt hij eens terug, die blik is zonder schromen; 
Hij staart alleen op 't heil, dat hem de ziel verblijdt, 
En vrolijk dankt hij dit aan d' invloed van den Tijd. 
 
Tuigt, droeven! fel geschokt door 't lijden van deze aarde, 
Wie was 't, die in uw hart die kalme zielrust baarde, 
Die 't nokkend leed trotseert, verduurt en overwint? 
Tuigt, droeven! 't was de Tijd hij trad, als liefdrijk vrind, 
Met u het treurdal door, en, zorgende als een vader, 
Bragt hij, door trouw geleide, u 't uur der ruste nader; 
U, pelgrims op deze aarde! u schonk hij ambrozijn, 
Tot laafnis, op den weg door 's levens rampwoestijn. 
‘Maar ach! (zoo klaagt de mensch, om 't lot, den mensch beschoren) 
'k Zal ééns, aan 't eind der baan, de doffe doodklok hooren: 
Ééns wordt, voor mij, de Tijd in vollen ren gestuit; 
Al wat op aarde leeft, wordt eenmaal 't graf ten buit: 
'k Zal ééns mijn laatst vaarwel met doodsche lippen staamlen; 
De Tijd, die de eeuwen sloopt, zal ééns mijn stof verzaamlen.’ 
't Is waarheid: niets ontkomt den boogscheut van den dood; 
De beediaar en de Vorst zijn hierin lotgenoot; 

{==153==} {>>pagina-aanduiding<<}

De Tijd geleidt den mensch naar d' eindpaal van dit leven, 
En kwijt zich van de taak, hem hier door God gegeven; 
Hij ligt de grafzerk op, opdat ons 't stof ontvang', 
Bij droevig rouwmisbaar en somber lijkgezang. 
 
Maar hoe! is dan bij 't graf, waar vriend en magen weenen, 
De Tijd den mensch ontsneld en voor altoos verdwenen? 
Verzinkt dan 't naamloos heil, dat hij den stervling gaf, 
Voor immer in den nacht van 't eeuwig zwijgend graf? 
Neen: 't ligchaam moog' vergaan; de geest is onverderslijk: 
Gij zijt aan God gelijk, o mensch! gij zijt onsterslijk! 
Wanneer de hand des Tijds uw stof naar 't graf geleidt, 
Schenkt hij uw ziel 't bezit der eindlooze eeuwigheid; 
Hij rukt u 't lijkkleed af, en dit, o mensch! heet sterven; 
Uw geest verlaat deze aarde, om eeuwig heilgoed te erven. 
Waarom dan toch getreurd bij 's levens jongsten nood? 
De Tijd trotseert het graf; de Tijd verwint den dood. 
 
Nooit kunt ge, o Tijd! vergaan: neen, gij zult altoos duren; 
Bij u zijn eeuwen slechts een klein getal van uren: 
Gij zijt en blijft bestaan, door hooger magt geleid: 
Uw eindelooze gang, dit, dit is - eeuwigheid! - 
Ik duizel ... Neen, geen zwier van sterselijke talen 
Kan hier, in 't stof, o Tijd! uw' eeuwgen luister malen. 
Terug, mijn geest, terug! een nevel dekt mijn oog: 
Ik waagde een steile vlugt; die vlugt werd mij te hoog. 
o Dag der eeuwigheid! 'k zal ééns dien wellust smaken, 
Als gij me, aan 't stof ontboeid, voor eeuwig vrij zult maken. 
 
Waarom dan bang getreurd in 's levens woestenij? 
De Tijd verlaat ons nooit; hij blijft ons eeuwig bij: 
Doet hier de rampspoed, vaak, het hart van weedom bloeden, 
De Tijd zal eenmaal dáár het wreedst gemis vergoeden; 
Dáár vindt de ga haar ga, de vriend zijn' vriend weerom; 
Ons kroost verbeidt ons dáár in 't hemelsch heiligdom: 
Zoo zeker 't scheiden is, zoo zeker is 't hereenen! 
Ééns komt de Tijd gewis, waarin geen oog zal weenen, 
Waarin geen droesheid duurt; hij komt, die Tijd, hij naakt, 
En 't menschdom knieit voor God, onsterflijk en volmaakt. 
 
Is ons 't aanzijn hier gegeven 
Om naar hooger doel te streven, 

{==154==} {>>pagina-aanduiding<<}

Waarom dan den Tijd verspild? 
Waarom dan zijn schat versmeten, 
En zijn lessen steeds vergeten, 
En de wroeging van t geweten 
Met een goochelspel gestild? 
 
Wacht ons eenmaal hooger waarde, 
Bij 't verdwijnen van deze aarde; 
Wacht ons eenmaal loon naar strijd; 
Waarom dan dat hooger leven 
Hier geen voedsel reeds gegeven? 
Waarom dan aan 't stof te kleven, 
't Hart aan wuft genot gewijd? 
 
Wijsheid heeft haar milde gunsten, 
In het heiligdom der kunsten, 
Voor haar priesterschap bewaard; 
Hij mag op die gunsten wachten, 
Die, bij 't ijvrig pligtbetrachten, 
En 't gebruiken van zijn krachten, 
Op het edelst doelwit staart. 
 
Op dan, broeders! strijdgenooten! 
't Roemrijk spoor is ons ontsloten; 
Op dan, moed en kracht getoond! 
Niets moet onzen wil verwrikken; 
Woekren wij met de oogenblikken; 
Laat het denkbeeld ons verkwikken, 
Dat het einde ons werk bekroont. 
 
't Einde... ja, het kroont ons pogen, 
En met onbenevelde oogen 
Zien wij 't eerloon, ons bereid. 
Op dan, vrienden! lotgenooten! 
Laat de hoop den moed vergrooten: 
't Spoor, ons door den Tijd ontsloten, 
Leidt ons ter onsterslijkheid. 
 
Duistre nacht moge ons omhullen, 
Donders klaatren, stormen brullen, 
Alverwoestend, om ons heen: 
Weêrstand moet geen kracht vermindren; 

{==155==} {>>pagina-aanduiding<<}

Niets het vrolijk uitzigt hindren: 
Want de wijsheid schenkt haar kindren 
Licht, waar alles donker scheen. 
 
Broeders! pelgrims op deze aarde! 
Toeft, wat hier de Tijd u baarde, 
Toeft op 't blozend morgenrood! 
Dáár, waar nieuwe zonnen blinken, 
Dáár, waar eeuwge citers klinken, 
Zullen ramp en smart verzinken 
In de grafplaats van den dood. 
 
w.h. warnsinck, bsz. 


Wenken.

V.


Qui fit - ut nemo quam sibi sortem 
Seu ratio dederit, seu fors objecerit, illâ 
Contentus vivat? (*) 
 
horatius. 

Het antwoord is: omdat zij allen te veel van het leven verwachten, op die verwachting teren, en daarom scheef uitkomen; gelijk een koopman, die, zonder voldoenden grond, op een kapitaal winst rekent, zich alvast op een' grooten voet zet, en, bij slot van rekening, geen eigen roggebrood in zijn' mond kan steken. In 't bijzonder maakt de jeugd, het groote veld des levens voor zich ziende, op lange dagen en duurzame gezondheid staat. Hierop gerust, en niet terstond bemerkende, dat hunne uitspattingen nadeelige gevolgen naar zich slepen, lagchen zij wat om den wijzen (maar ook dikwijls wat al te wijzen) raad van de grijzen van haren, en draven voort.

{==156==} {>>pagina-aanduiding<<}

Als ik hier van uitspattingen spreek, denk ik niet alleen op weelde en wellust. Gij, die daar, het hoofd met doeken omwonden, op uwe nagels zit te bijten, om eene bedorvene plaats uit priscianus of nonius te verbeteren; - gij, die u de hersens suf peinst, om uit te vinden, hoe de laatste Dier-mensch het heeft aangelegd, om van zijn spruitje een Mensch-mensch te maken; - gij, die dagen en nachten rekent en speculeert, en u krom zit aan uwen schrijflessenaar, om ééns regt te zitten in eenen vergulden wagen; - gij, eindelijk, die, in alle Antichambres en op alle Assemblées, u zoo dun maakt als een wezel, om overal door heen te sluipen, tot gij, eene eerste plaats innemende, u opgeblazen vertoont als een pad: - gij - allen gaat aan hetzeifde cuvel mank, en hebt hetzelfde geneesmiddel noodig.
Zoodra de eerste jeugd voorbij en de bedwelming over is, welke de bonte kring des levens in het nieuw gemoed deed ontstaan, meet elk, met zijn oog, het pad, hetwelk voor hem ligt, en rigt er zijnen stap naar in. Met welk eene vaart loopt nu ieder naar het punt, dat hij zich als het glansrijk eindperk zijns moeijelijken togts voorstelt! In dien algemeenen wedloop houdt niemand raad met zijne krachten, en de duizendste bereidt zich, als de Engelsche wedlooper, tot die groote inspanning voor. Wat is het gevolg? Dat hun de milt steekt, wanneer zij naauwelijks beginnen, en zij bezwijken, eer zij half - weg zijn. Zeer zelden wordt daarenboven de opvoeding der jeugd ingerigt naar den stand, het beroep en de levenswijze, waarin de omstandigheden, of vrije keuze, den jongeling en den man naderhand plaatsen. Hetzelfde slag van paarden, heb ik wel eens hooren zeggen, deugt niet voor werkpaarden en voor koetspaarden en voor rijpaarden. Ook weet ik niet, dat een boer zijn jong beest naar de manege zendt, om het den ploeg te leeren trekken. Met de menschenkinderen moet het anders gelegen zijn: want, als men een' vader over zijne zes zonen ziet beschikken, moet men wel besluiten, dat hetzelfde slag van menschen geschikt is, om de wereld

{==157==} {>>pagina-aanduiding<<}
door geleerdheid te stichten, en een regement huzaren aan te voeren; en dat dezelfde soort van vingers geschapen is, om dubbelties tot dukaten te tellen, en om uit het ruwe marmer een' Apollo te halen, of de opgaande zon op het doek te tooveren. Evenwel, van een mensch is veel te maken; en ik wil dus toegeven, dat men, bij tijds beginnende en met allen ernst voortgaande, uit een' molensteen een kostbaar tafelblad zal slijpen. Doch men moet het daartoe anders aanleggen, dan men gemeenlijk doet. Men laat doorgaans in zijne jonge knapen de krachten van het ligchaam zich zoo ontwikkelen, als het toeval wil, en de krachten van den geest, zoo als de meester en de leermethode, welke hij volgt, het willen. En dan vindt men het nog vreemd, wanneer de uitkomst niet aan de verwachting beantwoordt! Van de eerste indrukken hangt zoo veel af; en de aanstaande arts wordt echter op dezelfde wijze geleerd als de aanstaande schoolmonarch, schoon er nog al eenig onderscheid bestaat tusschen de kunst om de ziekten der menschen te behandelen en die om de jongens de beginselen der talen in te prenten. Elk van die twee beroepen vordert ook een bijzonder ligchaam. Een ziekelijk dokter is bijna zoo belagchelijk, als een dansmeester, die aan beide zijden mank gaat. Hij is erger; hij is een kruis voor zichzelven en zijne zieken. Maar wat zullen wij zeggen van den geleerde, die geen half uur tusschen zijne boeken kan zitten zonder hoofdpijn, en die, wil hij niet verteren van het zuur, of barsten van de winden,elken dag, dien de Hemel geeft, als ware hij een geboren tuinman, moet spitten en poten, en opbinden, en schoffelen, en harken? Hij moge zijne vrouw keurige peterselie bezorgen, schraal zal het er uitzien met de voortbrengselen van zijnen geest. Men mogt derhalve wel raadplegen met zijn ligchaamsgestel, eer men zich bepaalde tot een beroep; en daar dit nu bijna nooit geschiedt, behoeft men niet te vragen, waarom bijna niemand zich in zijn beroep geheel gelukkig gevoelt.
Gelukkig kan men toch niet wezen, dan met eene ta-
{==158==} {>>pagina-aanduiding<<}
melijke mate van gezondheid. Wie zich, in zijn doen en laten, onophoudelijk belemmerd gevoelt, nu eens door zijne borst, dan eens door zijne maag, dan wederom door zijne ingewanden, is zoo gelukkig, als trenk in zijnen kerker. Hij is inderdaad een slaaf en in harde boeijen geklonken. Wat blijft hem derhalve over? Dat hij er zich uitredde, of er zich in schikke.
Uitredde! Daartoe behoort moed, kracht, beleid en geluk. Het is elkeen niet gegeven, zijn bedorven ligchaam te regt te brengen. Ik vooronderstel, gij hebt eene zwakke maag. Nu is de vraag niet, of gij moeds genoeg hebt om eene smerige pleister te dragen, of viermaal 's daags vijf pillen te slikken, of een paar dagen te vasten; maar uw geheele leven, uw zitten en opstaan, weken, maanden, jaren lang, in te rigten naar het voorschrift van uwen geneesheer, ook dán, wanneer dit u groote opofferingen kost, wanneer het u voor uzelven, voor anderen lastig, zeer lastig, ja wanneer het u, in de oogen uwer bekenden, en bijna in uwe eigene, belagchelijk, bespottelijk maakt. Men moet waarlijk eene zeer lastige en zeer gevaarlijke kwaal hebben, om zich zulk een leven te getroosten! Niet dat het zulk een schrikkelijk ongeluk is, alleen van worteltjes uit het water te moeten leven; maar omdat het verdrietig is voor elk, die niet bijster met zichzelven is ingenomen, ja bijna ondragelijk, bijzonder te moeten wezen, en als een uil in doodsnood te zitten kijken, wanneer het gezelschap een oogenblik over het klokje zit, of wanneer men, bij ongeluk, een' slok gedronken heeft, voordat de spijs genoegzaam gezakt is.
Nog erger, wanneer het lijntje, waaraan Eskulaap ons loopen laat, ons belemmert in het waarnemen van ons beroep, of in het vervullen van huisselijke of maatschappelijke pligten. Dit gaat, bij eene ziekte, zoo als het hoort, welke het regt geeft eene slaapmuts op te zetten, een' schoudermantel om te slaan, geen geluid te geven en geen vinger uit te steken. Maar anders heeft men veel van een' ouden hond, die ieder oogenblik stof geeft tot

{==159==} {>>pagina-aanduiding<<}
klagen en beklagen. Welk een leven! Gelukkig, dat men, zonder mijne hulp, of die mijner gildebroeders, met een ziekelijk lijf ten minste een half-gelukkig leven kan leiden, ten minste zonder eene plaag te zijn voor zichzelven of voor anderen. Verlangt gij het te weten, hoe dit zij aan te leggen, sla het leven van gellert op, en gij zult vinden, wat geduld en werkzaamheid vermogen. Geduld moet men zeker hebben, wanneer men met een paar stramme paarden over den weg moet, en nog meer geduld, wanneer men met een sukkelend ligchaam door het leven moet. Maar moet het zoo, dan is het best, niet veel meer omstandigheden met uw ziekelijk ligchaam te maken, dan de voerman met zijne oude knollen: gelijk deze door kracht van woorden en zweepslagen zijn span voortkrijgt, moet men ook geene middelen verzuimen, om het weigerend vleesch tot een' gehoorzamen en vluggen dienaar van onze betrekkingen en pligten te maken. Er is geen zekerder middel, wanneer men begint te krukken, om geheel lam te worden, dan zijn gemak te nemen. Als er een knoopsgat van rok of jas is uitgescheurd, of een knoop wat los zit, zoeken wij, door dezelven zoo min mogelijk te gebruiken, zoo lang mogelijk buiten 's snijders handen te blijven. Met onzen zielemantel moeten wij geheel anders leven: die slijt, volgens het puntig gezegde van een schrander Geneeskundige der Oudheid (*), door stilliggen, en wordt sterker door het gebruik. En dit is waar van elk deel des ligchaams, zoowel als van het geheel. Zie het aan de oogen van jagers en visschers! De geleerde, die zwak van zenuwen is en de luchtzucht (†) heeft, moet op zijne kamer en bij zijne boeken
blijven, om dezelfde reden, waarom wij den waterzuchtige verbieden veel te drinken, ofschoon hij dorst heeft. Wil hij voor het overige oranjebladeren drinken, in plaats

{==160==} {>>pagina-aanduiding<<}
van thee, nooit punch of bisschop of kossij proeven, hij zal er zich te beter om bevinden. Maar anders kan ik iemand, die in oorlog leeft met zijne maag, of borst, of lever, of wat het ook wezen mag, niet aanraden, ook die stukken van onzen tabberd, hoe noodig wij ze hebben, te veel te ontzien. Zij zijn als dwingende kinderen, die meer willen, hoe meer men ze toegeeft. Als gij, om uwe maag te vieren, begint met alle vette sausen te vermijden, zoo zal zij u eindelijk dwingen droog brood te eten en tot al wat de medicinale keuken verder schraals oplevert. Als gij, even als de burgers van Offenbach, uit vrees voor zinkingen, den hoed vreest af te nemen, dan zult gij weldra vreezen iemand de bloote hand te geven, uit vrees voor de jicht, en eindelijk genoodzaakt zijn, neus en ooren, en wat gij verder uitstekends aan uw lijf hebt, met zeemleêr of gewascht taf te overtrekken. Beter is het, een weinig pijn of benaauwdheid te lijden, of den eenen ochtend wat loomer op te staan dan den anderen, dan met denzelfden ernst, waarmede gij over de teederste belangen van uwe ziel denkt, te overleggen, of gij een stuk gerookten zalm zult eten, zoo groot als uw hand, of zoo groot als een lid van uw' vinger. Geloof mij: er leven meer menschen te lang dan te kort, zoo wel voor hunzelven als voor anderen! Het lang leven van de meesten, die lang leven, heeft veel van eene soep, waartoe men een klein stukje vleesch en een' grooten emmer water genomen heeft, en waarin, voor een scherpziend oog, hier en daar een vezeltje selderij of een korreltje rijst drijft. Aan een' enkelen lepel krachtig vleeschnat heeft men meer. En het teekent den mensch beter, met kromgetrokkene leden, holle oogen en ingevallene kaken voor de maatschappij en de zijnen tien jaren nuttig te leven, dan dertig met al de voorregten eener welbewaarde gezondheid, en het groote voorregt er bij, dat niemand u noodig heeft.
De timmerman, die zijn gereedschap bedorven heeft, moet zich redden zoo goed hij kan, en, zoo hij zijne kunst verstaat, zal hij nog ligt een goed stuk leveren. Als

{==161==} {>>pagina-aanduiding<<}
man in de maatschappij getreden, is doorgaans (en niet zelden, helaas! door eigene schuld!) ons beste gereedschap, ons ligchaam, namelijk, en onze gezondheid, bijster wrak. Wat zullen wij dan? Meten en passen, en overleggen, en niets ter hand nemen? Daarmede zullen wij niet vorderen. Wij zullen, in 's hemels naam, handen aan 't werk slaan; maar slechts niet verwachten, dat alles in den haak zal zijn.




Een reisje naar Frederiksoord.

(Vervolg en slot van bl. 120.)

Daar ik dusverre mijne opmerkingen voornamelijk tot de moeder - kolonie bepaald heb, laten wij nu verder eenen kleinen uitstap doen naar No. 2, om vervolgens No. 3 te bezoeken.
Om in geene herhalende bijzonderheden te vervallen, durf ik al, wat ik van No. 1 gezegd heb, op hare zuster, No. 2, in het algemeen, veilig toepassen. Deze is achter het bosch van Westerbeeksloot gelegen, eerst dit jaar ter bebouwing gebragt, en bevat, even als de eerstgenoemde, een groot vijftigtal huizen. Alles is hier, zoo kwam het mij voor, naar eenen eenigzins grooteren maatstaf aangelegd, en de woningen schenen hechter en sterker te zijn. Daarbij merkte ik op, hoewel geen landbouwkundige zijnde, dat de grond ter vruchtbaarmaking zich gunstiger voordoet, en daardoor welligt meerder uitzigt op eene voordeelige bebouwing aanbiedt. Een ander voordeel voor de Maatschappij van Weldadigheid, aan dezen aanleg verbonden, en dat mijne aandacht bijzonderlijk tot zich trok, was eene nieuwaangelegde steenbakkerij, door middel van veldovens, en welke ik in volle werking heb gezien. Deze kan een onschatbaar voordeel aan de geheele kolonisatie aanbrengen, zoowel door den voor de kolonisten winstgevenden arbeid, die alleen door hen, onder het beheer van deskundigen, van elders daartoe geroepen, wordt verrigt, als door het steken van den turf,

{==162==} {>>pagina-aanduiding<<}
onmiddellijk in derzelver nabijheid te vinden, en welken men voor zoodanig eene fabrijk in menigte noodig heeft. Door deze nieuwe steenbereiding op de plaats zelve, waar de steenen noodig zijn, wordt, zoo als men van zelve begrijpt, het vestigen van nieuwe koloniën in het vervolg veel minder kostbaar gemaakt.
Ten beteren verstande van het produkt van turf, vinde ik niet ongepast aan te merken, dat wij ons niet moeten voorstellen, dat het maken van turf in de provincie Drenthe, als ook in Groningerland, op sommige plaatsen, op dezelfde wijze zoude verrigt worden, als in onze provincie (Holland). Hier wordt onze turf, zoo als overbekend is, uit lage, moerassige oorden getrokken; ginds zijn het heuvelachtige hoogten, die afgestoken worden: deze veenachtige hoogten eens weggenomen zijnde, biedt de tweede laag of bedding eenen meer vruchtbaren grond aan, die zich gemakkelijk ter bebouwing laat brengen. Zulks bewijzen onwedersprekelijk de koloniën de Pekel-Aa, de Smilde, het Hoogeveen en andere, waar, voor slechts eene geheele of halve eeuw, zich eene turfheide vertoonde, en nu groote, welvarende dorpen, met prachtige gebouwen, door bouwlanden, weide en boschrijke streken omgeven, gevonden worden, aan welke de vreemdeling thans eene verschuldigde schatting van verwondering en bewondering willig betaalt.
Gewage ik hier nog, alvorens ik mijn verhaal vervolge, van een ander, niet minder belangrijk, voordeel voor de kolonisatie, en ter instandbrenging en uitvoering van welk plan ik, in den omtrek van Steenwijk, reeds aanstalte heb gezien. Ik bedoel het bevaarbaar maken van het kleine riviertje de Aa, en het graven van een kanaal, van Groningen af, langs Frederiksoord en Steenwijk, naar Blokzijl, waar men hetzelve met de Zuiderzee in gemeenschap wilde brengen. Onberekenbaar gerijf en winst kan deze vaart opleveren, zoowel tot aanvoer van meststoffen en andere materialen, als ter afvoering van produkten en andere voorwerpen, uit de koloniën herkomstig. En niet alleen moet men het voordeel, daarin gelegen, der kolo-
{==163==} {>>pagina-aanduiding<<}
niën toedenken, maar eveneens den bewoneren dier streken, die, met alle gemak en zeer onkostbaar, alsdan hunne goederen naar Holland en elders konden verzenden, en hierdoor in het vervolg een zeer groot voordeel zouden genieten; terwijl het delven van zoodanig kanaal de uitbreiding der kolonisatie gemakkelijker zal maken, en tevens aan honderde handen eenen winstgevenden arbeid bezorgen.
Dit ontwerp komt mij voor van het uiterste aanbelang te zijn, om den bloei en de welvaart der volkplantingen in Drenthe en Overijssel te bevorderen.
Bij uitnemendheid voldaan over al hetgene ik in No. 1 en 2 gezien, gehoord en vernomen had, nam ik mijnen weg, door een klein gedeelte van het statige bosch van Westerbeeksloot, met het oog op de reeds afgebakende koloniën No. 4 en 5, door de Vriesche dorpen Noordwolde, Stegeren en de Blesse, naar No. 3, Willemsoord genoemd, gelegen op den noordelijken uithoek van Overijssel. Treffend werd ik hier verrast door den ruimen, bijkans onafzienbaren aanblik op deze nieuwe volkplanting. Van eene kleine hoogte uit Vrieslands zuidwestelijke streek afdalende, en eenen nieuwen, fraai aangelegden weg, even als in de andere koloniën, met jonge sparreboomen beplant, langs ziende, tuurde ik vol verwondering deze, als 't ware, opkomende stad aan. Inderdaad, deze, vóór weinige maanden, barre, schrale heide, nu door eenen langen regten weg en vele dwarswegen doorsneden, bebouwd en bewoond door honderde en duizende (mag ik wel haast zeggen) redelijke wezens, die er leven en zich bewegen en voeden, vertoont, mijns achtens, den gevoeligen en denkenden mensch een grootsch en treffelijk tooneel van menschelijke vlijt, van menschelijk vernuft. Verbazing beving mij nog meer, toen ik vernam, dat deze kolonie 350 morgens oppervlakte bevatte, en eerst omtrent half Maart ll. was ontgonnen. Het honderdste huis, juist het honderdste, zeg ik, was men bezig te bouwen. Welk eene grootsche onderneming! Welk een verbazend werk was er verrigt! Zulk

{==164==} {>>pagina-aanduiding<<}
eenen woesten grond, als het heideveld van Steenwijkerwoude, in zoo weinig tijds verefsend, afgegraven, ter bebouwing gereed gemaakt, zelfs meestendeels bezaaid, en daarenboven een honderdtal woningen voor de kolonisten, behalve het Onderdirecteurshuis, dat van den Directeur der spinnerijen, eene spinzaal, een schoolhuis, alles in een zoo gering tijdsbestek, tot zulk eene aanmerkelijke hoogte voltooid! En nog meer moet onze achting voor de Directie rijzen, en te minder onze goedkeuring op haar onvermoeid pogen haar ontzegd worden, als men bedenkt, dat en mest, en bouwgereedschappen, en al het overige tot dit groote werk benoodigde, op verre afstanden, per as moesten aangevoerd worden.
Mij dunkt, hier ontwaarde ik al weder de allengskens verbeterende wijze van kolonisatie; en zulks laat zich gemakkelijk begrijpen, daar ondervinding leert verbeteren, en de Directie, door ruimere bijdragen, meerdere hulp en medewerking, te beter in staat gesteld wordt, om haar uitmuntend plan, op eene onbekrompener wijze, ten uitvoer te brengen.
Even als in de andere koloniën, onderzocht ik ook in deze alles, wat mij belangrijk en wetenswaardig voorkwam. De nieuwe kolonisten waren bereids meestal aangekomen, en daardoor bijkans alle huizen, waarop men de namen der huisvaders las, bewoond. Een en ander derzelven trad ik binnen, en werd overal op eene heusche, zelfs beleefde wijze ontvangen. Met ouderen van jaren, jongelingen en kinderen onderhield ik mij over hen en hunnen tegenwoordigen staat. Velen van hen wezen mij met een innig genoegen, en als 't ware met een kinderlijk vreugdebetoon, op hunne woningen, hunne legersteden, hun huisraad, hunne tot den landbouw benoodigde werktuigen, en allen waren zij (de een of andere welligt nooit tevredene uitgezonderd) met hunne standverwisseling voldaan. Vooral trokken hier mijne opmerkzaamheid de pas aangekomene wees- en armenkinderen uit sommige Hollandsche steden, zoo als van het naburig Dordrecht, Enkhuizen, Rotterdam en andere. Deze allen, van eene

{==165==} {>>pagina-aanduiding<<}
goede woning, kleeding en het noodige voedsel verzorgd, juichten in hun lot. ‘Nu toch,’ zeide mij een onder hen, terwijl hij met eenen schalkschen lach, der jeugd zoo eigen, mij aanstaarde, ‘zijn wij met meer in groote gebouwen opgesloten; neen: hier is alles ruim en luchtig; hier ademen wij eene vrije lucht in; hier eten wij goed brood, lekkere aardappelen en soep met vleesch er in, of anders krijgen wij ook wel eens spek; en als onze tuintjes’ (sommige daaronder waren inderdaad naar wiskundige lijnen of in bevallige bogten aangelegd) ‘ons groenten zullen opleveren, dan eten wij ook sla, wortelen en knollen. Ook hebben wij al geleerd op het land te werken, en dit doen wij allen zeer gaarne.’
Dit gezegde in den mond van een kind kan, wel is waar, als van weinig waarde beschouwd worden; maar niettemin getuigt het, volgens mijne meening, op eene voldoende wijze, van hunne tevredenheid. Nog andere gezegden, door mij van de kolonisten aangehoord, zoude ik kunnen verhalen; dan, laat ik mij bepalen tot slechts nog één, dat almede dezer lieden welzijn en genoegen zal bevestigen. Het betreft ons van nabij: het is van een' onzer voormalige stadgenooten, sedert omtrent twee jaren in de kolonien No. 1 gevestigd, en wiens naam met B. gespeld wordt. Velen onder ons kennen den man, deszelfs huisgezin, en den beklagelijken toestand, waarin zij hier verkeerden. Hen wilde ik dus zien, en naar hen en hunnen veranderden staat vernemen. Met tranen werd ik door hen ontvangen; maar het waren tranen van blijdschap, die zij plengden, over de onverwachte ontmoeting eens bewoners van Arkelstad. Zij waren tevreden, voldaan, hadden eene goede woning, daarbij de noodige kleeding en voeding, hadden zelfs den verleden winter een vet varkentje geslagt, dat, met behulp hunner koe, door henzelven gemest was geworden; daarenboven, zoo hoorde ik van hen, konden zij met hunne kinderen, behalve hunnen veldarbeid, door wol en vlas te spinnen, van vijf tot negen gulden we-
{==166==} {>>pagina-aanduiding<<}
kelijks verdienen. Dit hun verhaal werd mij daarna door een' der opzigters bevestigd.
Vergelijken wij, die deze lieden gekend hebben, toen zij nog onder ons woonden, hunnen voormaligen met hunnen tegenwoordigen stand, en gewis zullen wij ons over der kolonisten lot evenzeer mogen verblijden, als de bemoeijingen der edele Maatschappij van Weldadigheid toejuichen.
Ik verliet Willemsoord, om naar Frederiksoord terug te keeren. Ik deed dit met een hart vol erkentelijk gevoel voor al het goede en nuttige, dat ik gezien had.
Mijne terugreis was niet zeer verblijdende, daar noch ik, noch mijn geleider met het eenzame oord, de bijna geheel ongebaande wegen en boschachtige streken, die wij moesten doortrekken, bekend waren. Niettemin kwam ik weder wèl te Westerbeeksloot aan, en dus in de eerstaangelegde koloniën. Na hier mijnen weetlust nader bevredigd te hebben, togen wij langs de Hunnebedden, die onverklaarbare bijzonderheid van vroegere eeuwen, over de Havelter-heide, door het welvarende Meppel, het volkrijke Zwartsluis en andere plaatsen, weder naar Zwol, vanwaar ik over het Koninklijke Loo, Amersfoort en Utrecht, met eene groote mate van voldoening, welke dit reisje mij heeft bezorgd, huiswaarts ben gekeerd.
Nog jammert het mij, (laat ik dit hier bijvoegen) dat de beperktheid van mijnen tijd mij het genoegen ontzegd heeft, om het etablissement, almede door de Maatschappij van Weldadigheid in de Ommerschans gevestigd, om verder te volmaken, onbezocht heb moeten laten.
M.H.! konde ik, welsprekend genoeg en naar waarde, het nut, welk deze nieuwe instelling het staatsbestuur, der beschaving en zedelijkheid, den Godsdienst zelfs, en, door dezen, het algemeen belang onmisbaar zal aanbrengen, betoogen, ik vreeze niet, dat ik daartoe geene genoegzame gronden en redenen zoude vinden. Maar ik moet ten einde spoeden. Vergunt mij echter, dat ik alvorens nog eenen algemeenen blik op deze nuttige en der menschheid vereerende nieuwe schepping terugwerpe.

{==167==} {>>pagina-aanduiding<<}

Niet alleen afzonderlijke huisgezinnen, maar ook de algemeene inrigtingen ten nutte van allen, heb ik bezocht, en wel met name de leerschool in No. 1, (in deze en andere worden reeds omstreeks de 800 kinderen, jongelingen en jongedochters, op eene verstandige en doelmatige wijze, onderwezen) de spinzaal, de magazijnen, de waterputten en pompen, den winkel, waarin de kolonisten zich van kleine huisselijke behoeften kunnen voorzien; deze alle hebben mijne aandacht geboeid, en dáár, waar mijn oordeel of meening faalde, ben ik door de beleefdheid der beambten genoegzaam ingelicht geworden. Ik heb, met de volkomenste overtuiging voor mijzelven, bevonden, dat de voortreffelijke Maatschappij van Weldadigheid alles, alles aanwendt, wat menschelijke krachten vermogen, zoowel ten aanzien van het eerste kinder - onderwijs, als het zedekundige en godsdienstige voor meergevorderden, om het lofwaardige doel, vermeerdering van algemeene welvaart, op de bestmogelijke wijze te bereiken. Haar werk is niet voltooid, - slechts in debeginselen. Maar ik houde mij ten volle verzekerd, dat zij, aldus voortwerkende, binnen weinige jaren de heerlijkste vruchten voor het maatschappelijk belang zal inoogsten. Zij zal brave en werkzame burgers vormen, die voor hun eigen bestaan zullen willen en weten te zorgen, liever dan tot last der natie te verstrekken. En, de ledigheid en luiheid eens tot werkzaamheid gebragt zijnde, zou dan hierdoor die drom van vreemdelingen niet verminderen, welke jaarlijks, voor een groot gedeelte, de nijverheid onzer velden, of die onzer fabrijken en trafijken, ten koste der natie, komen inoogsten, terwijl zij elders de winst van hunnen arbeid gaan verteren? Ja! zij, deze gezegende Maatschappij, zal en kan een groot getal onzer verarmde ledigloopers tot werkende wezens vormen, die dan van den vaderlandschen bodem de vreemden zullen weren, om den door hen gewonnen penning der natie met winst weder terug te geven.
Hoe men ook over deze nieuwe kolonisatie moge denken, men werke haar toch niet tegen! Dat men geene

{==168==} {>>pagina-aanduiding<<}
egoïstische denkbeelden, vooroordeelen, kleingeestigheid, familiebetrekkingen of andere onedele gedachten, gevoegd bij meerdere bezwaren, tegen haar inbrenge! Deze alle acht ik of ongepast of ten eenemale ongegrond; terwijl ik geloove, dat er geen ander middel meer bestaat, om de hand over hand toenemende armoede te beteugelen, dan de ontginning en bebouwing van ledig en nutteloos liggende landen, waarvan er in ons land, al bepaalden wij ons slechts tot de Noordelijke provinciën, nog duizende bij duizende morgens voorhanden zijn. Deze gedachte (ik houde er mij van verzekerd) is ook die van eene menigte onzer landgenooten, zelfs onder onze Zuidelijke medebroeders. Ook zij werken aan een plan, (ik ben daarmede bekend) zoo als thans onder ons tot eene aanmerkelijke hoogte is tot stand gekomen. Maar zal men ooit het ware doel tressen, dan moet er voortgewerkt worden; anders ziet men zoo vaak de beste ontwerpen verijdeld, en de weldadigste inrigtingen, die voor eenigen tijd met eenen helderen glans zich vertoonden, in het duistere niet, waaruit zij getogen waren, terugkeeren.
Dat wij dan medewerken, hetzij in onze gesprekken, hetzij door onze bijdragen, of door ander dadelijk hulpbetoon, om het edele ontwerp van den edelen van den bosch, op wiens geboorte, zoo ik mij niet bedriege, onze omtrek roem mag dragen, in stand te houden, verder te vergrooten, meer en meer uit te breiden en volkomen te maken! Dit doende, zullen wij den staat, der zedelijkheid, den Godsdienst op eene allezins loffelijke wijze helpen bevorderen.




Iets, over Susanna van Baerle, echtgenoote van constantijn huigens, en hunne kinderen.

(Vervolg en slot van bl. 127.)

Ieder kent den grooten constantijn huigens; ieder kent dien edelen staatsman, dien warmen beminnaar van zijn vaderland, dien smaakvollen, geestigen dichter; en evenwel

{==169==} {>>pagina-aanduiding<<}
schijnt aan geen onzer schrijvers de beminnelijke echtgenoote van dezen zoo algemeen geachten man bekend te zijn; en, wat nog meer te verwonderen is, niet éénen vond ik, die het getal en de namen van de kinderen van dezen beroemden vader naar wensch opgaf. Over de eene en de anderen iets in 't midden te brengen, is thans mijne bedoeling.
Alle schrijvers, die over c. huigens handelen, geven hem tot vrouwe susanna van baerle; en meest allen noemen haar eene nabestaande van den beroemden Amsterdamschen Hoogleeraar casparus barlaeus; schoon zij het onderling niet ééns zijn, in welken graad van bloedverwantschap zij elkander bestonden, daar eenigen haar als de dochter, anderen als de zuster van voornoemden Hoogleeraar opgeven. Tot de eersten behoort onder anderen het Vaderlandsch Woordenboek, oorspronkelijk verzameld door j. kok, waar zij, in het XXIste Deel, bl. 115, genoemd wordt ‘susanna barlaeus, dochter van den vermaarden Hoogleeraar caspar barlaeus;’ van welke opgave de ongerijmdheid ten volle blijkt, daar deze zelfde susanna casparusdr. barlaeus, in het VIIIste Deel, bl. 947, van dat zelsde Woordenboek, gezegd was den 8 September 1652 in het huwelijk getreden te zijn met gerard brandt, Remonstrantsch Leeraar te Amsterdam (*), waaruit genoegzaam de onnaauwkeurigheid van dusdanige woordenboeken blijkbaar is.
Met meer schijn van waarheid wordt zij derhaive door anderen (†) als de zuster van den meergenoemden Hoogieeraar opgegeven. Huigens toch was met barlaeus bijna van éénen ouderdom; terwijl daarentegen susanna, de dochter van laatstgenoemden, in 1622 geboren werd, en dus van éénen ouderdom met de kinderen van c. huigens was (§).

{==170==} {>>pagina-aanduiding<<}
Ik omhelsde derhalve dit laatste gevoelen, en hield de echtgenoote van den Heer van Zuilichem voor eene zuster van zijnen vriend barlaeus. Doch vóór eenigen tijd kwam mij in handen eene wapenkaart van een geslacht van van baerle. Gretig zocht ik naar onzen casper; maar hoe verwonderd was ik, hem op dezelve niet te vinden, evenmin als zijnen vader en broeders, maar er wel susanna van baerle, als echtgenoote van constantijn huigens, op vermeld te zien; zijnde zij aldaar opgeteekend onder de kinderen van jan hendriksz. van baerle en jacomina hoon. In 't eerst, door vroeger opgevatte vooroordeelen verblind, was ik genegen deze opgave als valsch te verklaren, meenende dat men, om aanzien aan deze familie bij te zetten, zonder eenig gezag zich de verwantschap met huigens had aangematigd. Echter oordeelde ik de zaak een nader onderzoek waardig; welk onderzoek niet dan zeer ten voordeele van deze M.S. wapenkaart is uitgevallen. Bij vergelijking toch met andere genealogiën, vond ik nergens eenige schaduw van kwade trouw; de overige opgaven konden alle den toets gerust doorstaan; hetgene, gevoegd bij andere overwegingen, mij genoegzaam overtuigde, dat susanna, de echtgenoote van constantijn huigens, niet de dochter van casper, maar wel van voorn. jan van baerle geweest is.
Vooreerst dan vindt men, noch in de brieven van barlaeus, noch in de gedichten van huigens, eenigen zweem van bloedverwantschap. Zoo noemt b.v. de eerste den anderen slechts Edele huigens, in eenen brief van aanbeveling van joach. van wickevoort, in 1635, en dus lang na het huwelijk van huigens, geschreven (*), zonder dat deze brief eenig blijk van vermaagschapping draagt (†).
Huigens was van een aanzienlijk geslacht, en bekleedde een der voornaamste ambten. Casper lambertusz. van baerle, de vader van den Hoogleeraar, was daarentegen geenszins in aanzien. Eerst bewaarder der Archiven te Antwerpen zijnde, vlugtte hij, tusschen de jaren 1585 en

{==171==} {>>pagina-aanduiding<<}
1595, om de religie, van daar naar Holland, en werd te Bommel als Rector aangesteld, waar hij in 1595 overleed. De familie van baerle daarentegen, waarvan de door mij aangehaalde wapenkaart melding maakt, verbond zich door huwelijken met de voornaamste geslachten van ons land. Zoo waren b.v. de beide jongste zusters van susanna van baerle, ida en sara genaamd, gehuwd ieder met eenen zoon van frederik van dorp, Gouverneur van Tholen. Ida, namelijk, huwde met arend van dorp, Ridder, Admiraal van Holland; sara met philips van dorp, Raad en Hofmeester van drie Prinsen van Oranje (*). De broeder van susanna, david genaamd, had bij zijne twee vrouwen (sara van erp en rachel godin) verscheidene kinderen, waarvan nog heden afstammelingen in leven zijn. Een van zijne zoons, met name hendrik, had in huwelijk debora tromp, waarbij eene eenige dochter, anna cornelia martina van baerle, echtgenoote van jacob emmery van wassenaar van buvenvoorde, Heer van Zuidwaddingsveen, beschreven in de Ridderschap van Holland enz (†).
Waaruit dus blijkt, dat dit geslacht van van baerle, eerder dan dat van casparus barlaeus, met dat van huigens overeenstemde, en geschikt was om aan constantijn eene echtgenoote te verschassen (§). Niemand, bekend met de menschelijke zwakheden, achte deze opmerking gering.
Een ander bewijs meen ik daarin te vinden, dat geene der zonen of dochters van susanna casparusdr. van baerle bij gerard brandt constantijn of constantia zijn genoemd (**); hetgene zekerlijk zou

{==172==} {>>pagina-aanduiding<<}
geschied zijn, indien de beroemde huigens de oom van hunne moeder waren geweest. Daarentegen vindt men op de meergenoemde wapenkaart de namen van constantijn, constans en constantia na dit huwelijk gedurig vermeid en als samilienamen geworden.
Uit het een en ander nu kan men, mijns inziens, gerust besluiten, dat de gemelde wapenkaart alle geloos verdient, en mitsdien susanna van baerle, echtgenoote van huigens, geenszins de dochter geweest is van casparus lambertusz. barlaeus, maar van jan hendriksz. van baerle en jacomina hoon (*).
Wat nu betrest de kinderen van c. huigens en s. van baerle, ik zeide reeds boven, nimmer eenig schrijver gevouden te hebben, die derzelver getal en namen naar vereisch opgaven (†). Uit de Sermones de vita propria constantini hugenii, van welke de geleerde Haarlemsche Rector p. hofman peerlkamp ons onlangs eene schoone uitgave heeft verschaft, leeren wij, dat zij te zamen vier zonen en eene dochter hebben gehad: constantijn, christiaan, lodewijk, philips en susanna. Philips vind ik nergens vermeld, waarvan welligt de oorzaak is, dat hij reeds in het twintigste jaar van zijn leven, en dus lang vóór zijn' vader, overleden was. Lodewijk wordt meestal n. huigens genoemd (§); hij was asgevaardigde in het Edelmogend Collegie ter Admiraliteit op de Maze, en had in huwelijk jacoba teding van berkhout, waarbij onder anderen een zoon, constantijn genaamd, die tot echtgenoote nam philippina doubleth, dochter van philips doubleth en susanna huigens, zijne tante. Uit dit huwelijk werd susanna louisa hu-
{==173==} {>>pagina-aanduiding<<}
gens geboren, welke de echtgenoote werd van den Baron van wassenaar, Heer van Ruiven. Zij was de laatste telg van dien naam van den grooten constantijn huigens (*).
De dochter van constantijn huigens, susanna genaamd, trad in huwelijk met haren nees philips doubleth, zoon van philips doubleth, Heer van St. Anneland, en gefrtruid christiaansor, huigens, hare tante. Uit dit huwelijk werden, behalve philippina, die, gelijk wij zagen, de vrouw werd van haren neef constantijn huigens, den jongen, nog een zoon, philips, en eene dochter, constantia theodora, geboren. De laatste trad in huwelijk met mathijs hoeuft, Heer van Oijen en Onsenoort: de eerste, die Heer was van Moggershil, met hester quarles. Beiden hadden een talrijk nageslacht. (†)
Zoo ik door het bovenstaande heb aangetoond, dat de be-
{==174==} {>>pagina-aanduiding<<}
oefening der geslachtregisters hare nuttigheid heeft, en tot opheldering van duistere punten in de geschiedenis kan strekken, is mijn doel bereikt en mijne poging beloond.

W.J.C.v.H........
Amsterdam, 1820.

Aanmerkingen op de proeve eener taalkundige verklaking van de beteekenis der benamingen van eenige Nederlandsche plaatsen.

(Vervolg en slot van bl. 131.)

Muiden. De uitlegging, hier aan dit woord gegeven, is mede niets minder, dan nieuw. Dezelfde beteekenis van Mond heeft het ook in alle met hetzelve zamengestelde namen, als Arnemuiden, Genemuiden, Leymuiden, IJsselmuiden, enz.
Pijnakker. Zoolang mij uit de oudheid niet blijke, dat deze plaats eene strafplaats geweest zij, vind ik het op losse grouden te steunen, dat men dezen naam zegge te beteekenen ager poenae. Eerder zoude ik denken op eenen akker, met pijnen, of pijnboomen, bezet, hetwelk, in eenen zoo veenachtigen grond, als eene zeldzaamheid zij beschouwd geweest. De eigenlijke naam is Pijnaker, in oude stukken Pinaker; dan het is niets ongewoons, akker met eene enkele K gespeld te vinden. Men herinnere zich slechts Franeker, zamengesteld uit Fron, Vriesch Frane, en eker, aker, akker.
Poelgeest. Over het woord geest, in de hier aangegevene beteekenis, leze men den Heer ijpeij, Taalkundige Aanmerkingen over verouderde Woorden in den Statenbijbel, bl. 35 en volgg.
Scheveningen. De hier bijgebragte afleiding van dezen naam is hoogst onwaarschijnlijk. De oude benaming van Scheveringen, of Scheperingen, duidt genoegzaam den oorsprong van het eerste gedeelte derzelve aan; en wat Ingen, in namen van plaatsen, beteekene, kan men zien bij den Heer hoeufft, bl. 62 en volgg.
Schie. Daar meer dan één water dezen naam voert, is de hier gegeven naamsoorsprong, van schieden, scheiden, niet onaannemelijk, te meer, dewijl de Schie, welke aan Schie-
{==175==} {>>pagina-aanduiding<<}
land den naam gegeven heeft, in oude oorkonden ook Scye genaamd wordt.
Spui. Onder de wateren hier te lande, die het Spui heeten, is dat, welk Voorn van Putten scheidt, het voornaamste. Tegen de hier gegevene afleiding valt geene bedenking; dan, billijk zoude men mogen vragen, waarom het werkw. spuijen meer van het A.S. spiwan kome, dan van het Gottische spiwan, of het Frank-Duitsche spiwan.
Stolkwijk. Daar de wezenlijke naam Stolwijk, of Stollewijk, is, vervalt daardoor de buiten dat zich niet zeer aanbevelende afleiding, die de Schrijver der Proeve te berde brengt. Hij acht het zoo veel te zijn, als des tolks wijk, de wijk van eenen tolk des volks bij God. Hadde hij het door hem zoo zeer geliefkoosde Angelsaksisch, in het Woordenboek van somner, of benson, opgeslagen, hij zoude gevonden hebben, dat stole, in die taal, de beteekenis van sedes heeft, en beantwoordt aan stal, steal, stede, van den ouden tougval, zijnde ons stal, stel, stede; zoodat Stolwijk mij voorkomt zeer wel door Stedewijk, Stadwijk, te kunnen uitgelegd worden.
Twikkelo. Wil men dit woord volstrekt uit het A.S. afgeleid hebben, waarom het dan niet afgeleid van twiccan, twiccian, afrukken, afscheuren, in tweeën scheuren? Het zoude dan beteekenen eene plaats, van eene grootere, als het ware, afgenomen, en beantwoorden aan den naam van het Engelsche Twickenham.
Utrecht. Over den naam dezer stad is zoo veel geschreven, dat ik het vermetel achte, de gissingen omtrent denzelven door nieuwe te vermeerderen. Het zij mij genoeg te zeggen, dat ik denzelven van Latijnschen oorsprong houde, en uit die taal, niet bij afleiding, maar bij overzetting, in de landtaal Trecht te zijn geweest, en vervolgens Olt-trecht, Oud-trecht, en, bij verbastering, Utrecht, Oud toch is katakteristieker, om dien doortogt te kenschetsen, dan uit, welk genoegzaam op alle overtogten toepasselijk kan genaakt worden.
Velzen. Min waarschijnlijk wordt deze naam, in de Proeve, van het A.S. felsan, boete doen, afgeleid. Men meent dit dorp het oude Felisa te zijn. Ware de grond aldaar steenachtiger, ik zoude den naamsoorsprong in ons oude Vels met meer vertrouwen zoeken, dan ik thans doe, hoezeer mij niet oubekend zij, dat ménage de duinen in Norman-
{==176==} {>>pagina-aanduiding<<}
die en Pikardie zegt Falaise geheeten te zijn, en hij dit woord afleidt van het Duitsche Fels, welk eertijds twee lettergrepen had; zie wachter op het woord, bij wien men ook het woord Felison vindt, aldaar overgezet Saxis.
Venlo. Ik zoude zeer eenvoudig dezen naam doen zamengesteld zijn uit Ven en uit Lo. Wat Vennen, in het Vriesch Fennen, zijn, weet een ieder, en wat Lo zij, heeft de Schrijver, op Almelo, geleerd. In plaats der Wenden, welke hij hier doet zich ter neder zetten, zoude ik eerder nog denken aan de Finnen, of Fennen, naar sommiger oordeel, aldus van de Vennen, of Fennen, in derzelver land gevonden wordende, genaamd. Zij noemen hun land Suomemaa, van hetwelk het Duitsche Finland voor eene vertaling gehouden wordt, als woordelijk een moerassig land beteekenende.
Voorschoten. De hier bijgebragte afleiding, van for, zwijn, en scoten, weggezonden, zal, verbeeld ik mij, weinigen behagen. Over den oorsprong van dezen naam handelt de Tegenwoordige Staat, 16de D. bl. 415 en 416. Daar melis stoke dien Voerscoten schrijft, en voer, in de oude taal, voor was, zoude ik het ook hier daarvoor houden, en schoten in eenen gewonen zin opnemen, en wel in dien van schot, schut, als ware het eene voorwaarts gelegene beschutting voor eene andere plaats, b.v. Voorburg.
Wassenaar. De oorsprong van het geslacht der wassenaren verliest zich zoodanig in de oudheid, dat het twijfelachtig is, of hetzelve den naam aan de Heerlijkheid gegeven hebbe, of omgekeerd. Hoezeer met voorbeelden, uit de oude taal, zoude kunnen bewezen worden, dat naer, in de oude taal, wel eens nabij beteekende, schijnt mij echter de afleiding van het woord, die hier wordt bijgebragt, zeer gezocht te zijn, te meer, daar het op geen gezag steunt, dat wasse eenen rijzenden duingrond beteekene. Meer dan ééne naamsreden wordt opgegeven in den Tegenwoordigen Staat, 16de D., bl. 525 en 526. Uit dezelve zoude mij die, welke van wasda, of wasna, wordt afgeleid, het meest behagen, indien ik het voor bewezen hield, dat wasna de beteekenis van eene bosschaadje had.
Woerden acht ik niets anders te zijn, dan het meervoud, of de staartuitgang, van het woord Woerd, waarvan de Heer hoeufft handelt bl. 42.
Zoeterwoude. Aannemelijker, dan de afleiding, die de Proeve geeft, komt mij het gevoelen voor, dat Zoeterwoude oor-
{==177==} {>>pagina-aanduiding<<}
spronkelijk Sueterwoude geheeten hebbe, dat is Sweterwoude, volgens de uitspraak van dien tijd, toen de U voor eene W gold; doch dat, dezelve daarna voor eene U genomen zijn de, men daarvan gemaakt hebbe Zoeterwoude, doordien zoet en zuet, te platten lande, op gelijke wijze uitgesproken wordt. Van Zwet zie den Heer hoeufft, bl. 134 en 135.
Zuilen zoude, volgens den Schrijver der Proeve, den naam hebben van pilaren, aldaar, ter eere van wodan, gesticht. Daar geene oorkonden daarvan bestaan, zijn dezelve althans niet zoo vermaard geweest, dat een eertijds zoo weinigbeduidend plaatsje naar dezelve, als bij uitnemendheid, de Zuilen zouden genoemd zijn, even als de Zuilen van Hercules, en Irmensül, of Irmenzuil. Wilde ik mij in onzekere gissingen ingeven, ik zoude, uit hoofde der kleiachtigheid van den grond, in bedenking geven, of Zuilen den naam niet hadde van het oude sul, vuil, onrein, vermaagschapt met het A.S. sylian, en het oud - Duitsche sulen, bezoedelen. Van hetzelve meenen sommigen, dat ook de Sprokkelmaand sulle, sullemaand, sulmaand geheeten geweest zij, uit hoosde der modderige wegen in die maand, of omdat eertijds de spurcalia in dezelve plaats hadden, ter uitwissching en verzoening van welke de Februa gediend hebben. Hoe dit zij, men zie over het woord de Nieuwe Bijdragen, Iste D. bl. 29 en volgg.

Het geheim van Maelzel's schaakspeler ontdekt, in dat van den schaakspeler van van kempele.

Ieder herinnert zich ongetwijfeld, met welke verbazing in het afgeloopen jaar de Schaakspeler, door den Weener kunstenaar maelzel hier ter stede (Amsterdam) ten toon gesteld, gezien werd; en hoe onmogelijk het iederen nadenkenden voorkwam, dat door enkel werktuigelijke krachten eene werkzaamheid zou daargesteld zijn, die zoo vele bewijzen van oordeel en rede bevat. Het zal dus wel niet onaangenaam zijn, de beschrijving te lezen van een volmaakt gelijksoortig kunsttuig, door den Vrijheer von racknitz vervaardigd, en beschreven in eene Verhandeling over den Schaakspeler van van kempele en deszelfs vervaardiging, in 1789 uitgegeven.
De tasel, op welke het bord staat, is eene kist van 5 voet Rijnlandsche maat lang, 3½ voet breed, en 3 voet hoog;

{==178==} {>>pagina-aanduiding<<}
in dezelve is eene kleine afdeeling aan de regterhand van het beeld aangebragt, die twee boven elkander geplaatste koperen rollen, eenige rijen hefboomen, door koorden verbonden, een klein uurwerk enz. bevat; 't welk echter alles alleen dienen moet, om den aanschouwer te misleiden, en hem te doen gelooven, dat alles alleen door eene werktuigelijke inrigting uitgevoerd wordt.
Door de gemelde hesboomen worden de beenen van den verborgen speler, bij het vertoonen van dit inwendig gedeelte der tafel, bedekt.
In het grootere gedeelte der kist ziet men de trommel van een uurwerk, twee kwadranten met beweegbare linealen, die met koorden en eenen hefboom verbonden zijn, en door een schijsje met het mechanismus in de kleine afdeeling in verband staan. Doch ook deze geheele toestel is slechts bedrog.
In deze asdeeling wordt tevens het kastje, dat nevens het beeld geplaatst wordt, en het kussen, waarop hetzelve den arm legt, bewaard.
De bodem dezer grootere afscheiding is midden door gedeeld, en het achterste deel is eene klep, welke de verholen speler opslaat, wanneer het spel begint. Ten einde den naad dezer klep te verbergen, is de geheele bodem met laken bekleed.
Eene lade onder deze groote afdeeling, geschikt ter berging van de schaakstukken en eenige schaakborden, reikt slechts tot aan de helft der diepte; zij kan ook niet geheel uitgetrokken worden, en heeft in het achterstuk verscheidene gaten.
Deze geheele kast rust, ter gemakkelijker beweging, op vier rollen.
De bodem in het achterste gedeelte is almede niet alleen eenige duimen lager dan in het voorste gedeelte, maar ook met verscheidene gaten voorzien, dienende zoowel om den verborgen speler lucht te geven, als ook uitgang te verleenen aan den walm der lamp, die de speler bij zich heeft.
De ruimte onder de groote bovenste afdeeling achter de schuiflade, en achter in de kleine afdeeling, is voor den heimelijken speler bestemd, en groot genoeg voor eenen mensch van 68 à 69 duim lengte; de wijdte is 22 duim; en hij is in dezelve zoodanig geplaatst, dat zijn hoofd onder de groote bovenste afdeeling aan de linkerhand van het beeld geplaatst is, en zijne voeten in de kleine afdeeling achter de hefboo-
{==179==} {>>pagina-aanduiding<<}
men verborgen zijn. In deze ruimte moet hij nu zoo lang in de lengte uitgestrekt liggen, als het inwendig zamenstel der tafel vertoond wordt; rigt zich echter, nadat de deuren gesloten zijn, door het opslaan der klep weder in de hoogte.
In zijnen liggenden stand verkrijgt hij de noodige lucht, zoowel door de openingen in den ondersten bodem der kast, als door die in den achterwand der lade, welke daarom gedurende het spel niet geheel toegeschoven wordt.
Aan de regterhand van dezen geheimen speler is een luikje, door 't welk hij bij de hesboomen komen kan, die in de dikke beenen van het beeld verborgen zijn, en waardoor hij hetzelve in beweging brengt.
Bovenaan tegen het deksel van de kist is eene klep, welke de magneetnaalden, die onder de vakken van het schaakbord aangebragt zijn, verbergt.
Bovendien heeft hij daarin een schaakbord, zoo als men gewoon is op reis mede te nemen, alsmede een paar kaarsen, en eene lamp, omdezelve te ontsteken, bij zich.
Het schaakbord is van dun hout vervaardigd, en heeft bovendien aan de binnenzijde onder elk der 64 vakken eene vierkante holte, waarin eene magneetnaald van ½ duim lang, op een rond schijfje wit papier gestoken, hangt. Deze binnenzijde is voorts met eene glasruit bedekt, om te beletten, dat de naalden niet afvallen, en de speler toch derzelver stand kan waarnemen. Deze holten, en de vakken van het schaakbord, dat de speler voor zich heeft, zijn met gelijke nommers geteekend. De schaakstukken, waarmede het beeld en zijne tegenpartij spelen, zijn hol, van binnen voorzien met een zamengesteld magneetstaafje, en van onderen met een zeer dun plaatje bedekt. Hierdoor trekt het stuk, wanneer het op eenig vak geplaatst is, de daaronder zich bevindende magneetnaald aan, en brengt haar in beweging; terwijl zij, wanneer het stuk weggenomen wordt, weder op het glas nedervalt en rust. Deze beweging der naalden wijst nu den heimelijken speler de zetten aan, die de tegenpartij doet; doordien het nedervallen der naald de plaats aanwijst, waar het stuk is weggenomen, en het opstijgen eener andere het vak toont, op hetwelk partij gezet heeft; 't welk de verborgen speler terstond op zijn bord almede verrigt, voorts zijnen zet op hetzelfde bord doet, en eindelijk het beeld in beweging brengt, om dat hetzelfde te doen verrigten. In de vakken

{==180==} {>>pagina-aanduiding<<}
van het schaakbord, dat de verborgen speler voor zich heeft, zijn gaten, en aan de stukken stiftjes gehecht, zoo dat hij ze vast op het bord kan plaatsen, om voor te komen, dat niet, door eenige beweging van hemzelven, de stukken verplaatst of omvergeworpen, en hij buiten staat gesteld worde, om het spel te overzien.
Dit zal genoeg zijn om een begrip te vormen van de wijze, op welke dit schaakspel verrigt wordt. De bewegingen van het beeld zelve kunnen zonder figuren en eene wijdloopige beschrijving niet verstaan worden; maar deze, hoe vernuftig uitgedacht, zijn ook uit andere Automaten genoeg bekend.





Uittreksel eens briefs van een' reiziger uit Londen, in september 1820. tijdens het verhoor der getuigen tegen de koningin van Engeland.

- Na vele vergeefsche aanzoeken bij verscheidene Pairs, kreeg ik eindelijk eene admission in het Huis der Lords, en woonde den ganschen dag het verhoor der getuigen bij, die tegen de Koningin ondervraagd werden. Het Huis, dat is de kamer of zaal der Lords, (want hetzelfde gebouw bevat beide zoogenaamde houses der Pairs en der Gemeente) gelijkt nagenoeg eene kerk, inzonderheid nadat men aan wederzijden, bepaaldelijk voor dit staatsproces, galerijen aangebragt heeft, opdat er plaats voor alle zitting hebbende Pairs zijn zoude. De Koninklijke troon staat in den achtergrond. Hij is zeer prachtig, en enkel voor den Souverein bestemd. Het gansche vertrek is fraai met scharlaken behangen, en de ijzeren pilaren der galerijen zijn verguld. Aan wederzijden omhoog zijn twee rijen vensters, die een helder en toch niet verblindend licht op de vergadering werpen; zij waren, uit hoofde van de groote hitte, geopend. Alles was in beweging wegens de aankomenden. De Lords onderscheidden in hunne kleeding zich in het minst niet van andere lieden; ik zag niet ééne ster; bijna allen droegen witte pantalons en laarzen. Alleen de Lord Grootkanselier van Engeland, eldon, een bejaard en zeer deftig man, onderscheidde zich door eene ontzaggelijke allongeparuik, die haars gelijke slechts op het hoofd des sprekers in het Huis der Gemeente heeft, en door een' tabbaard met goud. Hij zat, nabij den troon, aan eene

{==181==} {>>pagina-aanduiding<<}
groote tafel; tegenover hem zaten de secretarissen van het Huis, insgelijks met geweldige knoopparuiken, en geheel in het costume der voormalige Venetiaansche nobili. Weinig minuten na tien ure slond van de bank der Bisschoppen de jongste op, de Bisschop van Landaff, en las de gewone gebeden en de litanie, waarbij hunne Heerlijkheden zich zeer welvoegelijk gedroegen, de antwoorden, volgens het gebruik der Anglikaansche kerk, luid opzeiden, enz. Vervolgens werden de namen der geestelijke en wereidlijke Lords opgelezen; ieder antwoordde here (hier), en voor de aswezigen werden verontschuldigingen ingebragt. Nu kwamen de reg ters der staatstribunalen; men kende hen insgelijks aan hunne wijde, kostbare kleederen en groote paruiken; zij waren hier enkel als geheime raden van den Lord Grootkanselier, en namen aan wederzijden van de tafel plaats. De Yeoman-usber, een ambtenaar, die, in volle hofkleeding, midden voor de balle op den wenk van den Lord Kanselier wachtte, ging, zoodra hij denzelven gekregen had, heen, en opende de groote voordeuren, door welke nu de zwerm van zaakbezorgers, advocaten, getuigen, twee tolken, de snelschrijver van het Hoogerhuis, benevens verscheidene adsistenten, instroomde. De eigenlijke advocaten, gifford en copley, van de zijde des aanklagers, (ik bemerkte, dat het altijd heette on the part of the prosecution, en dat alzoo de naam van den Souverein kiesch ontweken werd) zoo wel als de beroemde brougham en denman van de zijde der Koningin, benevens de adsisterende zaakbezorgers, kon men ligt aan hunne groote paruiken en wijde tabbaarden onderkennen. De getuige stond regt in het midden, op eene verhooging, voor de bahe, tegenover den troon en den Lord Kanselier; regts de tolk van de kroon, en verder achterwaarts de tolk der Koningin; links zat de gewone snelschrijver
voor de balie. Verder links aan de balie stonden de crown-lawyers, en verderop regts de counsels for the Queen. Onder de laatsten ontdekte ik brougham, den fiscaal - generaal der Koningin. Deze scherpzinnige, geleerde en zeer welsprekende Jurist, van wien thans iedereen spreekt, en die misschien in weinig jaren Lord Grootkanselier zijn zal, is van eene onaanzienlijke gedaante, mager als een stok, geel en uitgeteerd, met een' stompneus, grooten mond en onbehagelijke trekken; maar hij heeft groote, bliksemende oogen, die vuur schieten, en, zoodra hij begint te spreken, schitteren een leven,

{==182==} {>>pagina-aanduiding<<}
een verstand en zelfgevoel in het gelaat, die zelfs door de kwade gewoonte (of misschien zenuwzwakheid) van alle oogenblikken de neusgaten op te sperren, den gesloten mond naar beide zijden te vertrekken en te pinkoogen, niet verzwakt worden. In zijne uitspraak onderscheidt men dikwijls wel een sterk provincialismus van het graafschap Cumberland, waaruit hij afkomstig is, maar men vergeet dit bij den vloed zijner rede, die door zijne welluidende stem ondersteund wordt. De tooverkracht zijner welsprekendheid is onwederstandelijk (*), en in zijne manier is iets, hetwelk de Engelschen gentleman-like noemen, waardoor hij zich van de donderende Zeloten-woede onderscheidt van zijn' collega denman, den advocaat - generaal der Koningin, die met eene vreesselijke basstem door de zaal brulde, en daarbij op de balie trommelde.
De ruimte achter de balie was in drie deelen verdeeld. In een derzelven stonden de zoogenaamde reporters, omtrent twintig, die door de onderscheidene dagbladschrijvers gezonden waren, om het voorvallende bij dit proces op te schrijven; en daar zij allen Tachygraphen, of notarii in den oud - Ro meinschen zin (schorthandwriters) zijn, ontging hun geen gesproken woord, als zij het regt konden hooren. Gurney, de verkortschrijver van het Huis der Pairs, werd dikwijls onder het verhoor, wanneer er eenig verschil ontstond (en dit gebeurde dikwijls) opgeroepen om het verhoor voor te lezen; hetgeen hij even zoo vaardig deed, alsof hij een gedrukt boek voor zich had. En hoe schielijk men deze nota's der dagblad-rapporteurs ter kennis van het publiek bragt, kan men daaruit besluiten, dat de Londensche avondbladen, die, op het laatst, om vier ure aan de rondbrengers (pewsmen) worden uitgegeven, het gansche beloop des verhoors tot tusschen een en twee ure 's namiddags woordelijk behelsden.
Ter regter zijde van den grooten ingang, en enkel door eene gordijn daarvan afgescheiden, stond de fraaije armstoel,

{==183==} {>>pagina-aanduiding<<}
waarin de Koningin pleeg te zitten, wanneer zij het verhoor bijwoonde. Ik was, tot mijn leedwezen, niet tegenwoordig, toen, bij het optreden van den eersten getuige, theod. majocchi, de Koningin, van verbazing, ergernis en woede overmeesterd, en alle voorschriften der voorzigtigheid vergetende, opsprong, thodoor! riep, en zich dadelijk verwijderde. Het is uit alle dagbladen bekend, dat deze uitroep op de talrijke vergadering der Pairs van het Britsche rijk electrisch werkte, en gedurende eenige minuten de verrigtingen werden asgebroken; en een vriend, die tegenwoordig was, en weinig schreden van de Koningin stond, verzekerde mij, dat de houding en de kreet der Koningin hem aan het hoogste pathos van siddons, in de grootste rollen dezer kunstenares, herinnerd hadden. Vruchteloos hebben de vrienden der Koningin getracht, dit hoogst merkwaardig voorval deels te verdraaijen, deels weg te redeneren; het heeft hare Majesteit geweldig benadeeld.

Is de drurking der lucht, door een' kogel veroorzaakt, in staat, iemand te dooden?

Deze vraag is tweeledig; zij betreft vooreerst de oorzaak, en ten tweede het uitwerksel.
Men heeft voorbeelden, dat een kogel, op eenen geringen afstand iemand digt voorbijgaande, bij dezen persoon niet alleen eene uitstorting van bloed, maar zelfs eene ontwrichting en eene beenbreuk ten gevolge heeft gehad. Men verhaalt zelfs, dat een kogel, op eenen afstand van twee voer voorbij den mond van iemand gaande, dezen persoon dadelijk doodde.
Den Luitenant-Kolonel van roemer werd, in de batalje bij Torgau, door een' kanonskogel, het gevest van zijnen degen weggeschoten, zonder dat hem de kogel zelf trof; en toch werd zijne heup hierdoor zoodanig aangedaan, dat hij, gedurende eenige jaren, aan deze heup verlamd was. Doch, hetgene nog zonderlinger is, was, dat, toen hij uit zijn' vestzak een' houten naaldenkoker haalde, in welken naalden en spelden waren geweest, hij het een en ander tot een zwart poeder verbrijzeld vond.
Kan het kort voorbijgaan van een' kanonskogel (wanneer hij nog niet veel van zijne kracht heeft verloren) het ont-
{==184==} {>>pagina-aanduiding<<}
wrichten der leden of het breken der beenderen ten gevolge hebben, dan is het ook wel waarschijnlijk, dat het gaan des kogels voorbij den mond, de borst of den hals eenen plotselingen dood kan veroorzaken. Doch, wat de oorzaak aangaat, hieromtrent is het moeijelijker, een bepaald oordeel te vellen.
Aan de drukking der lucht meen ik niet, dat men deze uitwerkselen kan toeschrijven. Welk een geweld zamengeperste lucht ook uitoefene, en hoe snel ook de voortgang des kogels zij, zoo kan, naar mijn oordeel, het geweld der zamengeperste lucht zich slechts hoofdzakelijk in de rigting doen gevoelen, in welke de kogel wordt voortgedreven. Van ter zijde moet dit geweld maar zeer gering zijn. De snelle voortgang des kogels moet eene rarefactie van de lucht achter denzelven te weeg brengen. Heeft nu deze rarefactie plaats in de nabijheid van eenig gedeelte van ons ligchaam, dan wordt hierdoor het evenwigt, 't welk er bestaat tusschen het uiteendrijvend vermogen der vloeistoffen, welke dat gedeelte van ons ligchaam bevat, en de drukking des dampkrings tegen dat gedeelte, verbroken, en eene uitstorting van bloed moet hiervan het gevolg zijn. Doch zoude deze oorzaak van dien aard zijn, dat men de uitwerkselen geheel aan dezelve zoude kunnen toeschrijven? Mij komt voor, neen. Zoude ook de Electriciteit hierin eene rol spelen? Wij weten, dat de electrieke vloeistof, met welke alle stoffen meer of min bedeeld zijn, uit hare verbinding wordt losgemaakt, door sommige stoffen eene meer of min sterke wrijving te doen ondergaan. Wij weten, dat die stoffen, welke slechte geleiders zijn, door wrijving electrieke vloeistof loslaten; terwijl andere stoffen, welke goede geleiders zijn, deze vloeistof door aanraking of op een' zekeren kleinen afstand ontvangen; doch dat nimmer de electrieke vloeistof, welke zulk eene stof bevat, door wrijving uit hare verbinding wordt losgemaakt.
Onder de slechte geleiders behoort de dampkringslucht, wanneer zij niet te veel vochtdeelen bevat; en tot de goede geleiders behoort het dierlijk ligchaam, en vooral dat gedeelte, hetwelk veel vocht heeft. Zoude het niet mogelijk zijn, dat, door den snellen voortgang des kogels, en de hierdoor veroorzaakte wrijving der luchtdeeltjes, de electrieke vloeistof uit hare verbinding werd losgemaakt, en dat ons lig-
{==185==} {>>pagina-aanduiding<<}
chaam, zulk een goede geleider voor deze electrieke vloeistof zijnde, dezelve ontving? Zulk een overgang zoude voor al hevig zijn, wanneer onze mond zich in de nabijheid van deze uitstorting van electrieke vloeistof bevond, omdat de vochtigheid, met welke dezelve steeds vervuld is, dien tot een' nog beteren geleider maakt. Een mensch, aidus gedood, zoude alsdan veel overeenkomst hebben met iemand, die door den bliksem getroffen wordt. De historie van het tot een zwart poeder overgaan der naalden in het kokertje van den Luit. Kolonel van roemer versterkt mij nog meer in dit vermoeden. Deze spelden en naalden zijn betere geleiders dan ons ligchaam; en het is dus bij voorkeur, dat de electrieke vloeistof door dezelve is heengegaan, en ze bij dezen doorgang tot een zwart poeder heeft verbrand.
Ik geef deze beantwoording voor niet meer, dan dezelve waarlijk is, - eene bloote gissing namelijk.




Aanleiding tot de afschaffing der pijnbank in de Pruissische staten.

Nog in de eerste jaren der regering van frederik II werd bij criminele regtsplegingen, ter ontdekking van eene niet genoegzaam bewezene misdaad, de pijnbank aangewend.
In de voormalige Stelzenkrug, op de Alexanderplatz, te Berlijn, woonde eene kinderlooze weduwe, en bij haar een arme Candidaat, die zijn kommerlijk bestaan vond in, van den morgen tot den avond, kinderen van bemiddelde ingezetenen les te geven in de eerste gronden der Latijnsche taal, de aardrijkskunde, geschiedenis, rekenen en schrijven.
Op zekeren morgen kwam de weduwe niet, als gewoon lijk, uit hare slaapkamer te voorschijn; dit veroorzaakte eindelijk bekommering, en, toen men de deur van deze kamer opende, vond men de weduwe dood in haar bed. Een strop om haren hals liet geen twijfel, dat zij geworgd moest zijn.
Toen de Overigheid deswege berigt kreeg, liet zij dadelijk den éénigen huisgenoot der vermoorde, den Candidaat, ontbieden, om van hem te vernemen, of hij wegens dezen moord eenige opheldering kon geven, ten einde den dader in handen te krijgen.
De kamer des Candidaats was insgelijks gesloten, en hij

{==186==} {>>pagina-aanduiding<<}
niet te vinden. Na verloop van eenige uren kwam hij in zijne woning terug. Hij werd dadelijk voor den regter gebragt, en wegens den moord ondervraagd. Hij verzekerde, dat hij deswege niet de minste opheldering geven kon, dewijl hij dien nacht in het geheel niet te huis was geweest. Op de vraag, waar hij dien dan had doorgebragt, antwoordde hij, dat hij gisteren een' vriend, een landgeestelijke, eenige mijlen van Berlijn woonachtig, had bezocht; dat hij denzelven, om 's avonds weder in Berlijn te zijn, vroegtijdig had verlaten, en te voet was teruggekeerd; bij de invallende duisternis was hij nogtans verdwaald geraakt, en had den nacht op het veld moeten doorbrengen.
Deze omstandigheid, en daar hij volstrekt niet in staat was de nachtelijke afwezigheid buitenshuis te bewijzen, maakte hem van den moord verdacht; hij werd derhalve dadelijk in hechtenis genomen, en van den moord beschuldigd. Hij ontkende de daad standvastig; ondertusschen sloeg men daarop geen acht, en maakte geene zwarigheid om hem op de pijnbank te brengen, en alzoo tot bekentenis te noodzaken. Bij den eersten graad derzelve verzocht hij, door de pijn overmeesterd, op te houden, en bekende den moord.
Het gerucht hiervan verspreidde zich door de gansche stad, Maar het meest verbaasden en verschrikten degenen, die den Candidaat zoo vele jaren als huisonderwijzer gekend, en hem, wegens zijn stil, zedig gedrag en liefderijke behandeling zijner leerlingen, achting toedroegen. Zij oordeeleen hem tot zulk een' gruwel niet in staat, en besloten, in eene deputatie, zich tot den toenmaligen Grootkanselier von cocceji te wenden, om hem opmerkzaam te maken, hoe hoogstwaarschijnlijk het was, dat den Candidaat, die tot dusverre onbesproken geleefd had, alleen door de folteringen der pijnbank eene bekentenis was afgeperst geworden, die geenszins op waarheid berusten kon.
Cocceji hoorde de afgezondenen bedaard aan, en liet hen zeer beleefd vertrekken met den troost, dat hij hunne wenken zoude behartigen. Hij liet het ook bij deze verzekering niet berusten, maar vorderde dadelijk de wegens dezen moord en het verhoor des Candidaats opgestelde akten.
Bij naauwkeurig doorzien vond hij, dat men nog niet bekoorlijk had onderzocht, of de weduwe ook mogelijk zichzelve geworgd had, en beval te dien einde eene nadere schouwing van het lijk, hetwelk men, bij een toenmaals

{==187==} {>>pagina-aanduiding<<}
heerschend vooroordeel, nog niet gewaagd had aan te roeren. Bij deze schouwing werd de scherpregter van Berlijn geroepen, om wegens deze verworging zijn oordeel te zeggen. Hij verklaarde, dat de vermoorde door een' kunstmatigen strop verworgd was geworden. Cocceji kwam deze benaming vreemd voor. Hij liet den scherpregter bij zich komen, en vroeg hem, wat hij onder het woord kunstmatig verstond.
‘Het is eene bijzondere wijze van in een' strop een' knoop te leggen, wanneer wij een' dief moeten hangen, waardoor deze geweldige dood bespoedigd en verligt wordt.’
‘Is dan daarin iets zoo bijzonder kunstigs?’ vroeg cocceji.
‘Dat juist niet,’ hernam de scherpregter; ‘maar het is toch een bijzondere kunstgreep, die alleen dengenen bekend is, die tot het metier behooren.’
Deze omstandigheid opmerkende, liet nu de Grootkanselier in stilte vernemen, of er scherpregters of hunne knechts om dezen tijd in Berlijn geweest waren. Het bleek ook weldra, dat twee scherpregtersknechts uit Spandan des avonds van den nacht, waarin de moord gepleegd was, te Berlijn waren gekomen. Het waren de eigene broeders der vermoorde. Zij werden op zijn bevel gevangen genomen, en - bekenden de daad. Zij hadden hunne zuster verworgd, om, als naaste erfgenamen van haar vermogen, des te vroeger in bezit van hetzelve te komen.
Op cocceji's berigt wegens dit voorval aan frederik II, verbood deze dadelijk het gebruik van de pijnbank in zijne Staten. Frederik heeft de nagedachtenis van cocceji nog vereerd door een marmeren borstbeeld, dat hij op de binnenplaats van het Kamergeregt in Berlijn deed stellen; en al had hij ook anders geene verdienste bij het Justitiewezen, dan verdiende hij reeds daarom zulk een gedenkstuk. Voor hoe velen werd er een opgerigt, omdat zij duizenden in den dood gevoerd hadden! De brave cocceji heeft velen van den smartelijken dood der misdadigen gered, die anders als marteiaars eener wreede regtspleging opgeofferd zouden zijn.





{==188==} {>>pagina-aanduiding<<}

Aan de nagedachtenis van E.A. Borger.


't Moog' trotsch, ja 't moog' vermetel schijnen, 
Daar, waar een tollens zong, een' enklen toon te slaan, 
Tot eer van hem, wiens naam geen grafkuil doet verdwijnen, 
Wiens roem, voor altoos, blijft bestaan: 
Maar waar 't gevoel de ziel doet spreken, 
Is ijdle trots zoo wel, als ijdle vrees geweken; 
Daar, Waarheid! praalt ge alleen met zachten hemelgloed. 
Geene eerzucht prikkelt hier, een' ander te evenaren; 
Neen - in 't akkoord der zachtbewogen snaren 
Weêrklinkt de grondtoon van 't gemoed. 
 
Door Neêrland rolt, uit Leyden's achtbre wallen, 
De treurmaar: ‘Borger is niet meer!’ - 
Beroemde School! uw sieraad is gevallen; 
Uw luister zonk, in 't stof des doods, ter neêr. 
De aloude Rijn derft nu zijn' Zanger; 
Ach! hij verneemt den toon niet langer, 
Die dikwerf langs zijn boorden klonk, 
Toen borger vreugde of rouw deed op zijn snaren beven, 
De ramp of 't hell bezong van zijn kortstondig leven, 
Eer hij den dood in de armen zonk. 
 
Demosthenes, in van der palm herboren, 
Verheft den roem van borger's grooten geest: 
Nu doet zich, van alom, de treurtoon sterker hooren; 
Ja, elk gevoelt eerst nu, wat borger is geweest. 
Hoor Neêrlands meest geliefde Zanger, 
Van echte kunst en eedle vriendschap zwanger, 
Daar hij, zoo droef te moê, zijne elpen lier besnaart! 
Nu voelt zich elk de borst ontgloeijen; 
Nu zien wij tranen 't oog ontvloeijen: 
Gij, borger! zijt dien lof, gij zijt die tranen waard'. 
 
Wij voelen, wat al schats, in u, ons in ontnomen; 
Ja, uw gemis heeft uw waardij vergroot: 

{==189==} {>>pagina-aanduiding<<}

De beek is afgeleid, die eens, met volle stroomen, 
Door 't vruchtrijk landschap henenvloot. 
Wie eenmaal, aan haar heldre vlieten, 
Een' frisschen laafdronk mogt genieten, 
Zijgt nu aamechtig neêr op 't dorrend oevergras; 
Hij treurt er, diep ter neêrgeslagen, 
Gedenkt, vol rouw, aan blijder dagen, 
En wat die beek voor hem en voor heel 't landschap was. 
 
Maar, is hier stof tot eindloos treuren?... 
De bron is niet verdroogd; zij werd slechts afgeleid. 
De dood mogt borger ons ontschenren; 
De werkkring van zijn' geest is hooger uitgebreid. 
De zon moge aan de westkim zinken, 
Haar straalkroon blijft toch heerlijk blinken; 
Het ander halfrond ziet haar licht. 
o Borger! treurt ons oog, waaraan gij zijt ontweken, 
Gij praalt, met heldren gloor, in hooger hemelstreken, 
Onzigtbaar voor den blik, hier slechts op 't stof gerigt. 
 
De wereld biedt, voor alles, waar we op staren, 
Slechts een beperkt gezigtpunt aan: 
Zij moge ons smart of wellust baren; 
Wat is dit nietig zijn, bij 't eeuwig voortbestaan?... 
Ja, Katwijk's duin moog' borger's stof omringen; 
Zijn geest heeft, in volmaakter kringen, 
Zijn hooger roeping reeds aanvaard: 
Hij ziet, van 't eeuwig licht, reeds d' ongeschapen' luister; 
En wat hier raadsel was en duister, 
Is hem volkomen opgeklaard. 
 
o Borger! slechts aan ons ontnomen, 
Maar niet den kring ontrukt, dien u Gods wijsheid koos; 
Verzaad u uit de volle stroomen 
Van licht en zaligheid: uw heil is grenzenloos. 
Wij treuren, Eedle!... neen wij staren 
Op 't heil, u reeds zoo vroeg weêrvaren; 
Wij blijven u verknocht, met onverbreekbren band. 
Gij wilt niet, dat wij troostloos weenen: 
Gij weet, het uur genaakt van eeuwig, blij hereenen: 
Het oord, waar gij verblijft, is ook ons vaderland. 







{==190==} {>>pagina-aanduiding<<}

De ijsgang.


'k Zat eenzaam op mijn eel, in diep gepeins verloren, 
En staarde in 't vlammend vuur, dat vriendlijk mij bescheen, 
't Was avond, - alles stil, - geen ritsien deed zich hooren, 
En 'k zweefde, vrij en vlug, ver van deze aarde heen. 
 
Waar was ik? - in wat oord der ongemeten spheren, 
En zocht den werkkring op, die daar mij eenmaal wacht! 
Helaas! wie kent zijn' droom, als licht en leven keeren, 
En schetst met aardsche verw dien tooverzoon der nacht? 
 
Toen vaar ik ijlings op; het dordert van de wallen 
En davert door de stad, nog korts zoo doodsch en stom; 
Nog eens, - daar bonst het weer met hol en aaklig knallen! 
Wat wil in 't vreedzaam land dit ijslijk schutgebrom? 
 
Helaas! - o, weet gij 't niet? - geens vijands legerbenden 
Bedreigen 't rustig erf met zwaard en oorlogsvuur: 
Een andre krijg vangt aan, die schriklijker zal enden; 
De strijd des zwakken mensch met de Almagt der Natuur. 
 
De stroom, zoo woest en wild, scheen zonder vaag of leven; 
Daar lag hij star en koud, en toog geen' adem meer: 
De sneeuwvlok, door den storm langs 't ijzig vlak gedreven, 
Viel op 't ontzielde lijk als 't eeuwig doodkleed neèr. 
 
Met weemoed en met vreugd bleef er mijn oog op staren, 
En 'k dacht: Daar slaapt hij dan, die wisselzieke vrind, 
Die schepper van ons heil, die, bruisend losgevaren, 
Zoo vaak zijn trouw verbreekt, zijn eigen kroost verslindt! 
 
Helaas! betrouw hem niet, hoe vast hij schijn' geketend, 
En spot niet met den leeuw, die vreeslijk eens ontwaakt; 
Weg, argelooze jeugd! die, van geen toekomst wetend', 
Thans langs zijn banen zwiert en blij het heden smaakt. 
 
Reeds waait er malscher lucht, en groote droppen lekken 
Van den berijpten boom, die doodsch aan d' oever staat; 
'k Zie dossen nevelmist het blaauw azuur bedekken; - 
Siechts weinig dagen nog, - en hij, hij wreekt zijn' smaad. 

{==191==} {>>pagina-aanduiding<<}

Zoo dacht ik huivrend toen; - thans is dat uur geslagen; 
't Verdubbeld seinschot brult die treurmaar heinde en veer. 
Op, op, wat handen heeft om dijk en dam te schragen! 
De stroom barst krakend los; - 't is tijd tot tegenweer! 
 
Allengskens zwol hij op, door sneeuw en ijs gesteven, 
Dat voor den Zuidewind op Duitschlands heuvlen smoit, 
En zoo, met reuzenkracht onzigtbaar voortgedreven, 
Sleet hij den ijzren boei, die om zijn leden stolt. 
 
Nu werd de kluister te eng voor de opgezette baren; 
Het dreunt, het kraakt, het barst; - daar springt de boei vaneen: 
De Stroomgod voelt zich vrij, en sart zijn waterscharen, 
Tot wraak der slavernij, te lang met spijt geleên. 
 
Zij hooren zijne stem, en stuwen ijs en schotsen 
Als dorre blaadren voort, die drijven op den vloed; 
Zij dringen ze op elkaàr, en staaplen ze tot rotsen, 
Wier top den hemel tergt en Titans stralengloed. 
 
Verschrikking grijpt hen aan, die, op de veege dijken, 
Zien, hoe de bergen ijs zich hoogen op hun kruin. 
Niets stremt hun vorming, niets! Ze ontwortlen eeuwige eiken, 
En 't hechtst arduingebouw vergruizen zij tot puin. 
 
En toch de dijk houdt stand, die lang reeds scheen verloren: 
Wat wonden 't ijs hem sloeg, hij deinst geen' enklen voet. 
Door de eigen schots beschut, die door zijn kruin kwam boren, 
Staat hij geharnast daar, en tart den woesten vloed. 
 
Maar ach! in 't enge bed der aangedrongen baren 
Stuwt schots op schots zich vast, die allen doortogt stremt; 
Hoe seller 't stroomvocht bruise, om door dien muur te varen, 
Te trotscher staat hij pal, te vaster zaamgeklemd. 
 
Nu zoekt de woeste stroom, steeds hooger opgestegen, 
Eene andre legerbaan, waarlangs hij voorwaarts snelt: 
Hij klimt ten dijkkruin op, bespringt hem allerwegen, 
En eischt het rijksgebied op 't lager liggend veld. 

{==192==} {>>pagina-aanduiding<<}

Manmoedig vliegt de mensch thans voor zijn erf te wapen, 
Met 's vaders bloed gekocht, met eigen zweet besproeid; 
Hoe hoog de golven slaan, hoe diep heur muil moog' gapen, 
Geen vrees verbleekt de wang, door heldenmoed gegloeid. 
 
Hij schoort den veegen dijk, door overwigt aan 't hellen, 
En kist de lage kruin al hoog en hooger op, 
Dempt wel en zuiger toe, en stopt de waterkwellen, 
Die sijplen door het hal van den doorweekten top. 
 
Zoo werkt hij heel den nacht in storm en regenvlagen, 
En baadt, van koû verkleumd, door water heen en slijk; 
En als dan, droef en naar, de late zon komt dagen, 
Ziet hij slechts hooger vloed en hopeloozer dijk. 
 
Vergeefs is werk en kunst en 't meer dan menschlijk pogen: 
Der elementen magt stelt 's menschen kracht te loor. 
Daar springt de kisting weg! - de Stroomgod, aangevlogen, 
Baant zich een schrikbre bres, en valt er huilend door. 
 
o God! daar stort hij heen, en, doller steeds aan 't woeden, 
Scheurt hij den afgrond op tot 's aardrijks ingewand, 
Stuwt langs gcheel ons erf zijn toomelooze vloeden, 
En vormt een' oceaan van 't welig akkerland. 
 
Helaas, het is volbragt! - Van zielsmart neêrgebogen, 
Staart de afgetobde schaar den schrikbren afgrond in, 
Heft dan den blik omhoog, en smeekt, met schreijende oogen, 
Om lijfsbehoud en brood voor 't hulploos huisgezin. 
 
a. boxman. 
Gorinchem, 24 Jan. 1821. 


Huwelijksreden.


Waarom, dus vraagde men, huwt Gellia een' blinden, 
En knoopt zich aan hem vast door plegtige ondertrouw? 
Wat onbezonnen vraag! nooit kon ze een' beetren vinden: 
Want, had hij zijn gezigt, hij nam haar nooit tot vrouw. 







{==193==} {>>pagina-aanduiding<<}

Mengelwerk.

Eerzuil voor den nederlandschen dichter Jacob Cats, gesticht uit zijne eigene werken. (*)


Hem zij mijn zang gewijd, den Nederlandschen dichter, 
Van zoo veel aangenaams en zoo veel nuts den stichter, 
Den dichter der natuur, die uit het minst gewas 
Den zoetsten honig zoog, de schoonste lessen las. 
o Hoogeerwaarde cats! wie durft uw beeldtnis malen, 
En vreest niet, t' elken stond beneden 't peil te dalen, 
Waarop reeds de eerzuil staat, die, in uw eigen dicht, 
Voor 't dankbaar nakroost praalt, als 't helderst hemellicht? 
Ik zal dan aan die zuil slechts frissche bloemen hechten, 
Vol eerbieds om uw hoofd een' nieuwen veldkrans vlechten; 
Maar 't zij uwe eigen taal, die hier elks hulde wekk', 
Die mijne taal verdoove, en mijne feilen dekk'! 
 
'k Wil geenszins in de zaal der staatsvergaderingen, 
Waar gij 't orakel waart, vermetel binnendringen; 
'k Ga niet naar 's vorsten hof, schoon ook door u betreên: 
Voor uwen waren roem is 't grootst paleis te kleen. 
Maar leid mij aan uw hand langs de onbebouwde klingen; 
Daar kan ik uwen lof op uwe toonen zingen. 
Zie ik daar 't schuw konijn, door 's jagers fuik omzet, 
En in zijn hol bestookt door d' ingejaagden fret, 
Dan roep ik met u uit: ‘o Mensch! die hier wilt woelen, 
Hier in dit aarden hol uw wroetenslust wilt koelen, 
Het gaat u als de fret; hij woelt zijn leven lang, 
En zie, eilieve zie! een ander heeft den vang. 
Het loon van uw gewoel en van uw angstig slaven 
Is slechts een sombre kluis, om in te zijn begraven. 

{==194==} {>>pagina-aanduiding<<}

Rijst hooger, menschen! rijst, en vrij al verder ziet! 
Dat u gelukkig maakt, is hier beneden niet.’ (*) 
 
Treed ik dan verder door langs ruwbewassen duinen, 
Daar gij ook 't zeestrand zaagt, reeds van die zelfde kruinen; 
Schoon 't gulle zand mij kwelt, ja schoon de stormwind loeit, 
Toch word ik aan dat strand als door uw stem geboeid. 
Gij zegt: ‘Wanneer de zee, gedreven van de winden, 
Komt tegen haren stroom een bank of rots te vinden, 
Dan stuist het water op, dan stijgt het in de lucht, 
Zoodat de klippe dreunt, en dat ook de oever zucht. 
Maar is de strande vlak, en effen heen gestreken, 
Dan speelt de groote zee gelijk de kleine beeken. 
Haar stroom gaat zachtkens op; haar stroom is wonder stil; 
Het schijnt alsof de golf den oever streelen wil. 
Men kan, naar mijn verstand, uit dit gezigt bemerken, 
Wat op een korzel hoofd beleefde zeden werken, 
En hoe een vinnig woord omtrent onstuimig bloed 
Is als een harde rots te midden in den vloed. 
Leert grillig onverstand en raauwe zinnen vieren, 
Gij zult ze tot bescheid, en naar de rede stieren; 
Maar, die met fel gebaar hun gramschap tegenstaat, 
Geeft oorzaak, dat de twist gedurig hooger gaat.’ (†) 
 
Zaagt ge aan dat zelfde strand een schip op 't droog geraken, 
Gij stelt op uwe wijs dit andren tot een baken: 
‘Te loever, man, te roer! te loever, lieve maat! 
Zie, hoe het met het schip van uwen buurman staat! 
Het zit daar op een bank, gegeefeld van de stroomen, 
En daar en is geen hulp, hoezeer de gasten boomen: 
Zoodra dus maar de wind komt dringen naar den wal, 
't Is zeker, dat de kiel in stukken bersten zal. 
Veel menschen zouden steeds ontgaan de hardste slagen, 
Wanneer zij met verstand op d' een en d' andren zagen. 
Men zegge wat men wil, exempels hebben kracht, 
Wanneer men met bescheid op hunne gronden acht. 
Er is geen beter school den kindren aan te wijzen, 
Er is geen zachter tucht den mannen aan te prijzen, 
Dan dat men staag bedenkt en vlijtig gadeslaat, 
En wat een ander doet, en wat er uit ontstaat.’ (§) 

{==195==} {>>pagina-aanduiding<<}

Maar keeren wij van 't strand en van de doore duinen, 
En haasten we ons naar 't ooft der liefelijke tuinen, 
Door cats vol smaak gesticht, waar hij de zorg ontvlood, 
En waar een zeete rust hem nieuwen dichtlust bood. 
Gaan wij die zeestraat langs, die huygens' brein formeerde, 
Die hij met vuur bezeng, die groot en klein waardeerde, 
Als 't blijvend pronksieraad van Hollands oud beleid, 
Dat, ook door 't hobblig zand, den gladsten weg bereidt: 
Daar rijst een lindelaan, waar teedre tortels kwelen, 
Waar nog op d' ouden toon, maar uit vernieuwde kelen, 
Het loflied der natuur, door cats zoo schoon gestemd, 
Ten hemel stijgt, en ons houdt aan dit oord geklemd. 
o Zorgvliet! (*) achtbre grond, zoo heilig in onze oogen, 
Met zoo veel zielsrust eens aan 't barre zand onttogen, 
Waarin geen plantje zonk, geen duin zich overboog, 
En tevens 't deugdzaamst hart tot zijnen God niet vloog; 
Hoe dikwerf dacht mijn ziel, in stil gepeins verloren, 
Den nagalm van gebeên in 't windje niet te hooren! 
Hoe voelde hier mijn hart, terwijl 't in grootheid won, 
Den prijs van 't voorgeslacht, dat Neêrland scheppen kon! 
 
Maar ach! ook gij zijt niet, hetgeen gij waart voordezen; 
Gij zijt de schaduw slechts van 't oud, eerwaardig wezen, 
Dat, eerst door cats gevormd, door eeuwen pas voleind, 
Door sloopzucht werd vergruisd, door gierigheid verkleind. 
Ook ik heb nog gezien die frissche watersprongen; 
Dat grotwerk, waar weleer die fraaije vogels zongen; 
Dat eik- en mastgeboomt', dat, reeds door cats geplant, 
Een heerlijk lommer gaf; dien groenen waterkant, 
Waarlangs de heldre beek kwam suizend henenvlieten, 
Waarin de kleine visch kwam spartlend voorwaarts schieten; 
En, schoon 't geboomte viel, schoon 't grotwerk werd vernield, 
Het is die kleine beek, die haren glans behield. 
Nog leeft daar de oude spreuk, die cats zeî nooit te missen: 
‘In waters niet te groot, daar vangt men kleine visschen, 
Soms zoet en rein van smaak; daar 't menigmaal gebeurt, 
Dat al te groote vang het net in stukken scheurt.’ 
Cats zegt: ‘Daar, in die beek, kan ieder veilig drinken, 
Terwijl geen nood hem dreigt daarin te zullen zinken; 
Hij, die met klein beslag en weinig is gepast, 
Is in dat zoet gewest een aangename gast. 

{==196==} {>>pagina-aanduiding<<}

De vruchten, die men ziet op eigen landen groeijen, 
Die zal geen billijk mensch in ondank ooit verfoeijen. 
Neemt iet van uwen kweek, of vrucht van eigen land, 
Een duif schijnt een patrijs, een hoen schijnt een faizant. 
Een haas of een konijn, door eigen vlijt gevangen, 
Bekomt men met geneugt', en eet het met verlangen. 
Een kieken hier gekipt, een ei uit eigen nest, 
Dat smaakt meest overal den menschen allerbest. 
't Is zegen, zonder kost, te vinden zijn vernoegen, 
En naar een klein beslag zijn hart te kunnen voegen. 
Het welzijn van den mensch is niet in overvloed. 
Een stil en dankbaar hart maakt raauwe boonen zoet.’ (*) 
 
Zoo treed ik Zorgvliet om, en door en langs die dreven, 
Waar nog de geest van cats al zeegnend om blijft zweven; 
Maar als het bijgebrom dan suizelt om mijn oor, 
Dan is 't zijne eigen stem, die 'k in dat gonzen hoor. 
‘Het is geen klein vermaak, omtrent het buitenleven, 
Te zien, hoe uit een' korf veel kleine dieren zweven; 
Hoe dat hun huisbedrijf, ja schier hun gansche staat 
Veel menschen in beleid zeer ver te boven gaat. 
Zij weten naar den eisch hun makkers aan te leiden 
En kunnen overal hun pligten onderscheiden. 
Daar is een wakker volk, dat voor den koning staat, 
En dient hem even staag, als voor geheimen raad. 
Een deel belet den wind, en stopt de koude gaten; 
Een deel, dat sneger is, verzegelt alle vaten; 
Een deel is bij de deur, dat stadig schildwacht houdt; 
Een ander deel ontlast, die komen uit het woud; 
Een deel plag verschen dauw en water aan te dragen; 
Een deel is afgerigt, den hommel uit te jagen; 
Een deel besteedt zijn' tijd omtrent het vruchtbaar zaad; 
Maar 't netste deel bestuurt de zuivre honigraat. 
Het is een diep geheim, en voor den mensch verholen, 
Dat vliegjes, nooit geleerd in wijdberoemde scholen, 
Zoo nut een zake doen; dus leer ik van de bien, 
Dat God aan klein ontdekt, dat grooten niet en zien. 
Zoo dient dan onze bij, haar doen en zuinig leven, 
Om aan 't onachtzaam volk een spoor te mogen geven; 
Zij passen op hun werk met zulk een stage vlijt, 
Dat niets verloren gaat van hunn' bekwamen tijd. 

{==197==} {>>pagina-aanduiding<<}

Ik heb het menigmaal met aandacht staan bekijken, 
Dat, als de regen valt, zij wat ter zijde wijken; 
Maar naauwlijks schiet de zon haar stralen weder uit, 
Of 't bietje is uit den korf en op het edel kruid. 
Het vliegt eerst om en om, bezigtigt alle zaken, 
En neemt zijn oogemerk op tuinen, boomen, staken, 
En wat hem eenigzins tot peilen dienen mogt; 
En alles wel bemerkt, dan stijgt het in de locht. 
En als het wederkeert uit vergelegen dalen, 
Het zal van zijnen korf in 't minste niet verdwalen; 
Het rijst te zijner tijd, en uitermate ras, 
Alsof het bij zich droeg een kunstig zeekompas. 
Wanneer in eenig hok de koning is gestorven, 
Dan schijnt de gansche korf tot in den grond bedorven: 
Want straks staat al het werk aan alle kanten stil, 
En 't rijk wordt dan bestuurd gelijk een ieder wil; 
Er wordt niets uitgerigt; de beste vliegers rusten, 
En niemand doet er meer, dan 't geen hem mag gelusten. 
Geen bije is in het veld, geen om of aan het kruid; 
Zij blijven in de kooi, en niemand wil er uit. - 
Men kan uit dit bedrijf met volle zinnen lezen, 
Dat, waar men welstand zoekt, een hoofd behoort te wezen. 
Waar geen ontzag en is, of niemand toe en ziet, 
Daar wordt in korten tijd van groote dingen niet. 
Niet één in al het woud, van tamme of wilde dieren, 
Dat overheden kent, of magten weet te vieren. 
't Is maar de bije alleen, die zich een' koning kiest, 
Ja vecht om zijnentwil, tot zij het lijf verliest. 
Zij weten naar de kunst een' veldslag aan te regten, 
Gelijk als tegen een de groote prinsen vechten. 
Men hoort een snar geluid in beide legers gaan, 
Gelijk in onzen krijg trompet of trommels slaan; 
Zij kanten tegen een, en niemand wil er wijken; 
Er vallen duizenden, die in den slag bezwijken. 
Maar dit, indien men wil, duurt slechts een' korten tijd; 
Een handvol stofs alleen scheidt ras den felsten strijd. 
Doch als een vreemde zwerm zijn' nabuur wil berooven, 
Dan rijst er meer gewoels, dan iemand zou gelooven. 
Zij vechten om den buit, met zulk een' fellen moed, 
Gelijk een dapper held voor wijf en kinders doet. 
Maar komen twee of meer op ééne bloem te zitten, 
Die ziet men nooit in twist zich tegen een verhitten; 

{==198==} {>>pagina-aanduiding<<}

Een ieder vordert werk, waar hij zich nederzet. 
Maar doet, hoe dat het ga, zijn' makker geen belet. 
Is eenig beestje nat, of heeft het vuile plekken, 
Een, dat gezonder is, komt dan den zieke lekken, 
Lijdt iemand hongersnood, een, wien het beter gaat, 
Die biedt hem heilzaam wasch, of zoete honigraat. 
Maar die den luijaard speelt, of die slechts zoekt te schuimen, 
Die moet het bijenhok en alle kamers ruimen: 
Want, schoon de gansche korf met honig is gevuld, 
De luije bedelaar die wordt er nooit geduld. 
Een moeder van het huis die kan hier leeren sparen, 
En goeden voorraad doen van alle nutte waren; 
Hier leert men menig boek te lezen met bescheid, 
Te kiezen, wat de geest met oordeel heeft gezeid; 
Hier leert een onderzaat zijne overheid te vieren, 
Een prinse zijnen staat en eigen huis bestieren; 
Hier leert een christenmensch zijn' naasten bij te staan, 
En met een heusch beleid bij menschen om te gaan. 
Wat dient hier lang verhaal? Men kan genoeg bemerken, 
Dat in het bijenhok zijn groote wonderwerken: 
Men vindt al menig rijk, dat op zoo goed een wet 
Niet uit en is gewrocht, niet vast en is gezet.’ (*) 
 
Geen wonder, dat de bij, door cats zoo naauw beschreven, 
Zoo boven al 't gedierte in waarde wordt verheven. 
Hij zelf is haar gelijk; want in de minste daad 
Ziet hij de wijsste les voor huis of burgerstaat. 
‘Eens was er groot verschil gerezen aan de heide; 
Daar vochten onder een de koeijen in de weide; 
Doch mits een grage wolf kwam loeren daaromtrent, 
Zoo was van stonden aan de gansche krijg ten end. 
Het onheil, dat hen dreigt, dat doet de gramschap zijgen, 
Dat doet hen wijzer zijn en beter zinnen krijgen; 
Daarom komt al het rot, en maakt een' ronden hoop; 
Das tijt de moede wolf ten lesten op den loop.’ 
Hier zegt de wijze cats: ‘Gij vrije Nederlanden, 
Denkt, dat in eenigheid steeds zijn uw vaste banden; 
Maakt, dat u binnenslands geen wrevel om en voert, 
Vermits een grage wolf op uwe kudden loert.’ (†) 
 
Zoo na, mijn vaderland! ging hem uw heil ter harte. 
Maar o! zijn boezem waar' verscheurd van spijt en smarte, 

{==199==} {>>pagina-aanduiding<<}

Had hij dien tijd beleefd, toen Hollands dierbre grond, 
Door vreemden overheerd, geen' wrekend' redder vond; 
Had hij dien tijd beleefd, toen Hollands schip, gezonken, 
Verdween in d' oceaan, waar Frankrijks vlag moest pronken; 
Toen men naauw denken durfde aan 't roemrijk voorgeslacht, 
En Neêrlands schoone taal bespot werd en veracht. 
God dank, die nacht verdween! Nog bleef het vonkje glimmen, 
Waaruit op nieuws de vlam van Neêrlands heil mogt klimmen. 
Reeds zeilt 't vernieuwde schip weer met ontrolde vlag, 
En onze landtaal klinkt zoo schoon als ze immer plag. 
Ook hier gold dus de les, die wij te vaak vergeten: 
‘Dat alle dingen zijn gelijk een ronde keten, 
Geschakeld onder een; de vreugde na de pijn, 
De vrede na den twist, na regen zonneschijn.’ (*) 
 
Maar laat geleden ramp dan nieuwe wijsheid leeren, 
Opdat het vorig leed niet dubbel weêr moog' keeren. 
Vooral in Nederland is ontevredenheid 
Een kanker in den staat, die vaak zijn' val bereidt. 
‘Wanneer het ijzer gloeit te midden in de kolen, 
Bevochten van de vlam, en in het vuur verholen, 
Dan buigt het als het was; maar raakt het in het nat, 
Straks heeft het wederom zijn' harden aard gevat. 
Hoe dwee is ons de ziel, wanneer gewisse slagen 
Ons treffen in den geest, of in de leden plagen! 
Wij leven naar de tucht, zoo lang de roede slaat. 
De mensch is steeds het best, wanneer 't hem kwalijk gaat.’ (†) 
Verwint dien stuggen aard, en leert toch in den morgen 
Van nieuw herrezen heil voor stagen voorspoed zorgen. 
‘Blijft éénig, Hollandsch volk! en allen wrevel stilt, 
Ten zij gij andermaal uw' glans verliezen wilt.’ (**) 
 
Doch schoon de tijd verkeerde, en 't geen er was voordezen 
Een ander aanzien kreeg, een oud of jeugdig wezen, 
Denzelfden grondtrek zien we in 's menschen wusten aard. 
't Geen cats den zijnen leert, blijft ook onze aandacht waard. 
't Zij hij bedilzucht schetst, of ijdele eerzucht schildert, 
Of trotschen waan bespot, die 't helderst brein verwildert, 
Het is de wijsheid zelf, die hier den weg bereidt, 
En in 't bevalligst kleed de nutste leering spreidt. 

{==200==} {>>pagina-aanduiding<<}

‘Ei, vrienden,’ zegt hij, ‘zwijgt! laat vreemde lieden blijven, 
En wilt geen' schampren jok op iemand anders drijven. 
't Is dwaas, dat ieder mensch eens anders feilen ziet, 
En weet, gelijk het schijnt, zijne eigen feilen niet. 
Wij zoeken alle man zijn lessen voor te spellen; 
Wij zoeken iedereen zijn fouten op te tellen; 
Maar niemand keert het oog omtrent zijne eigen schuld; 
En ziet! op onzen rug rijst vaak de grootste bult.’ (*) 
 
Ziet hij den gild-os gaan, versierd met rozekransen, 
Terwijl de trommel slaat, de blijde kinders dansen; 
‘De gild-os,’ zegt hij, ‘pronkt en pruist van enkel vet, 
Maar denkt niet aan de bijl, die op hem is gewet. 
Hoe menig is er trotsch, en gaat daar moedig pronken, 
Die, eer de zonne daalt, in pijne ligt verzonken! 
Neemt, vrienden, op u zelv' en op uw zaken acht, 
Ook als het zoet geluk op u gedurig lacht.’ (†) 
 
Maar scherper is de pijl, als cats den man wil treffen, 
Die zich van 't lage stof ter hoogte ziet verheffen, 
En die zijn' stand vergeet, zijne oude vrienden hoont, 
Ja soms te hooger klimt en zijne naaktheid toont. 
‘Zoo haast de vuile rups verlaat hare oude vellen, 
Zoo vliegtze door het huis, en gaat de menschen kwellen; 
Zij windt zich in het bont, of in een zijden kleed, 
En doet ten allen tijd aan alle menschen leed. 
Als iemand uit het niet ter eere wordt verheven, 
Die weidt vaak al te breed; een ieder dient te beven; 
Hij pocht, hij graauwt, hij straft, hij spreekt met groot gebied; 
Van klein tot groot gemaakt, kent hij zichzelven niet.’ (**) 
 
Nog schooner klinkt zijn toon, wanneer het echte-leven 
Door hem uit 's harten grond met warmte wordt beschreven. 
Hoort, hoe hij 't echtpaar troost, wanneer een zuur begin 
Dreigt moeite en tegenspoed aan 't jeugdig huisgezin. 
‘Al waar men iets begint, daar zijn bedroesde banden: 
Het vuur geeft bitschen rook, eer dat het komt te branden; 
Maar die met zoet geduld blijft zitten in de schouw, 
Wordt, na een' kleinen tijd, verlaten van de koû. 

{==201==} {>>pagina-aanduiding<<}

Ziet mij de lieden aan, die in de mijnen werken; 
Waar valt hun eerste zweet, dan op de ruwe zerken? 
Nog dient hier evenwel de moeite niet geschouwd; 
't Is steenig boven op, maar onder ligt het goud. 
Wij vinden in 't gemeen, dat alle zoete dingen 
Omtrent den eersten trap hun bitter medebringen. 
Ik rade niettemin, gelijk een trouwe vriend, 
Dat, om een zuur begin, geen zoet gelaten dient. 
Al straalt de felle bij, het sap van honigraten 
En wordt toch evenwel niet onder haar gelaten. 
Osschoon de purperroos ook digte prikkels biedt, 
De vrijster onderwijl en laat het plukken niet. 
Al is de gansche noot bekleed met harde schellen, 
Men plag desniettemin haar kernen uit te pellen. 
Al is de nieuwe trouw niet zonder droeve pijn, 
Kom nader, jonge bruid! het zal u beter zijn. 
De liefde baart geduld, en haat het leppig spreken; 
De liefde duikt, en zwijgt; de liefde dekt gebreken; 
De liefde weert geschil en ander ongeval; 
De liefde, jonge vrouw, de liefde regt het al.’ (*) 
 
Maar wilt ge, in rijke verf, het schoone beeld aanschouwen, 
Dat cats ons schildert, als het toonbeeld aller vrouwen? 
Hij zelf zegt, dat hij haar als 't edelst pand vereert, 
Door 't beste, dat hij ooit heeft in de taal geleerd. 
‘Wie kan een zedig wijf, gelijk het dient, verhoogen? 
Zij is voor haren man een wellust zijner oogen; 
Zij is aan haren man en al het huis, zij is 
Gelijk een zachte laauw omtrent den zieken visch. 
Zij is gelijk een schip, dat, over zee gevaren, 
Vervult het gansche land met alle nutte waren. 
Zij is een hoofdjuweel, een kroone voor den man, 
Die hem en binnenshuis en buiten eeren kan. 
Zij is gelijk een tuin, die, om den hof gevlochten, 
Bewaart het edel kruid van alle snoepgedrogten. 
Zij is een zoete plant, een regte vijgeboom. 
Zij kan een' dollen stier ook houden in den toom. 
Zij is een gouden krans, een rein en edel wezen, 
Een eigen Godsgeschenk, van duizend uitgelezen. 
Zij is een klare lamp, een gouden kandelaar, 
Die al het huis verlicht, doch meest haar echte-paar. 

{==202==} {>>pagina-aanduiding<<}

Zij is een wijngaardrank, die, met haar koele blâren, 
Hem, die haar ziele mint, van hitte kan bewaren. 
Zij is de wijnstok zelf, vol vrucht en zoete vreugd. 
Zij is een stille ree, een haven voor de jeugd. 
Zij is gezuiverd goud, dat, even niet gedragen, 
Wordt nimmer van den roest, van schimmel niet beslagen. 
Zij is een schoon juweel, dat glinstert in den nacht. 
Zij is een rijke steen, maar echter wonder zacht. 
Zij is gelijk de zon, die, met een helder schijnen, 
Doet mist, ongure lucht en alle kwaad verdwijnen; 
Verzacht den wrangen twist, al is hij bijster scharp. 
Een wijf, een vlijtig wijf is, ja, een Davids-harp.’ (*) 
 
Elkandren hulp te biên, en zamen meê te werken, 
Om 't huisbedrijf, 't beroep, of 't staatsgebouw te sterken, 
Toont cats, in 't helderst beeld, te zijn de regte grond, 
Waarop en huis en staat sinds oude tijden stond. 
‘Wanneer een aantal smids, met uitgestrekte leden, 
Tot onderling behulp, op éénen aanbeeld smeden, 
Zoo moet een ieder daar zoo spelen met den slag, 
Dat ook zijn medemaat een beurte krijgen mag. 
Indien hij éénig waar', en zonder medgezellen, 
Zoo mogt hij rasscher slaan, en geene slagen tellen; 
Maar nu benevens hem meer rappe gasten staan, 
Zoo moet hij nimmermeer dan op de mate slaan. 
Al die niet in het bosch, maar bij de menschen leven, 
Die moeten iedereen het zijne leeren geven. 
De menschheid wijst het uit, het leven heeft het in; 
Geen mensch en dient te staan alleen op eigen zin.’ (†) 
 
Zoo houdt hij deugd en pligt aan 't menschdom trouw voor oogen; 
Hij, steeds der waarheid vriend, aartsvijand van de logen. 
‘De waarheid,’ zegt hij, ‘leeft, schoon 't vaak aan velen spijt. 
De waarheid is van ouds de dochter van den tijd. 
De waarheid, wat men doe, is nimmer in te dwingen, 
Al zou de felste rots in duizend stukken springen. 
De waarheid schittert uit, gelijk de zonneschijn. 
De waarheid, hoe het ga, wil niet begraven zijn.’ (**) 
Zoo moet, o cats! uw lof ook door de neevlen dringen, 
Die nog te vaak, helaas! uw zuivren glans omringen. 

{==203==} {>>pagina-aanduiding<<}

Gij, die tot 't harte spreekt, en ons verstand verlicht, 
Zijt Hollands eerste bard in 't treffend zededicht. 
 
Of moet een dichter steeds, door geestdrift aangedreven, 
Ver boven 't aardsch gewest, tot in den hemel streven? 
Is 't bulderend geluid van donder of orkaan 
De weerklank van den toon, dien hij steeds aan moet slaan? 
Is de adelaar zijn beeld, die in der rotsen spleten 
Zijn somber roofnest kiest, en, als ten troon gezeten, 
Daar, boven 't wolkgevaart', gelijk een God beschikt, 
Die met den bliksem speelt, en mensch en vee verschrikt? 
Moet steeds de krijgstrompet voor groote dichters steken? 
De hooge treurtoon 't hart in droeven weemoed breken? 
Moet men de lauwerkroon steeds om zijn schedel zien, 
En mag de veldmaagd ons geen frisschen veldkrans bien? 
Neen, waar de landjeugd speelt en in de weiden dartelt, 
Waar rozegeur ons lokt, waar 't vrolijk vischje spartelt, 
Ook dáár is uwe plaats, o Hollands dichtrenstoet! 
Daar ruischt uw zangtoon zacht, en doet ous 't harte goed. 
Ons Neêrland kent ze niet, die steilgetopte bergen, 
Die, met de sneeuw bekleed, den hoogen hemel tergen; 
Het kent geen' waterval, die, uren ver gehoord, 
De grootste boomen scheurt, en door de rotsen boort; 
Maar bij een stille beek, en in de vruchtbre dalen, 
Daar hooren wij 't gezang der zoete nachtegalen, 
Daar spreekt de tortelduif, al kirrend, tot ons hart, 
En wekt er dankbre vreugd, of troost er liefdesmart. 
Ook zijn er in ons land nog heldre waterplassen, 
Waarin een blanke zwaan haar' fraaijen hals kan wasschen; 
Zij zwemm' den vijver door, daar 's vorsten oog haar ziet, 
Of zoek' de veldnimf, op, gedoken in het riet. 
 
Ziet ginds een schoone drift van hagelwitte zwanen! 
't Is of ze een' nieuwen weg voor hare jongen banen. 
Zij zwemmen naar dat bosch, waar nu een grootsche plas 
De vuile plaats vervangt van een verpest moeras; 
Dat Haagsche Tempe, waar nu frissche waterstroomen 
Het eeuwenoud geboomt met nieuwe jeugd omzoomen, 
Waar 't eik- en beukenloof zich spiegelt in het nat, 
't Geen 't vrolijk pluimgediert in parels om zich spat. 
Eene oude zwaan zwemt voor; zij schijnt der jeugd te leeren 
Nu statig wenden, dan weêr duiken in de veren; 

{==204==} {>>pagina-aanduiding<<}

Zij kromt den fieren hals, en slaat het helder oog 
Trotsch naar den arend op, die in de hoogte vloog; 
Zij kent haar waarde, en zingt ... Maar o! die tooverzangen 
Zijn door de lier van cats alleen maar op te vangen. 
 
Ja, vader! 't is uw geest, die in dat bosch nog leeft, 
Die, zachtkens ruischend, nog dien schoonen boom omzweeft, 
Die, naar uw' naam genoemd, elks eerbied op blijft wekken, 
Die rustig om zijn kruin reeds eeuwen om zag trekken, 
En in het stormgeloei onwrikbaar vast bleef staan. 
 
Komt, dichters, hier ter feest! voert hier uw reijen aan! 
Laat cats de priester zijn, die uwe toonen heiligt, 
Die op den steilen weg uw' wanklen voet beveiligt! 
Hoort, hoe zijn geest zich steeds tot zijnen God verheft; 
Hoe hij de harten proeft, en, waar het nut is, treft! 
Leert van hem 't aangename en nutte zamenparen; 
Uit al, wat u omringt, de rijkste schatten garen! 
't Zij dan de dartle jeugd haar blijde luimen viert; 
't Zij reeds het zilvergrijs het achtbaar voorhoofd siert; 
Cats blijft de trouwe vriend van groot en kleinen tevens; 
Cats blijft een zeekre gids op 't moeilijk pad des levens. 
Hem heeft zijn tijdgenoot reeds hulde toegebragt; 
Maar grootscher klink' zijn' lof bij 't laatste nageslacht! 
 
Laat men vreemde dichters noemen, 
Barden van den eersten rang; 
Orpheus en homerus roemen, 
Als de vaders van 't gezang. 
 
Maro's heldenzangen bruisen; 
Diep doordringen zij ons hart; 
En tibullus liedren ruischen, 
Vol van teedre liefdesmart. 
 
Ga naar Tibur's schoone dreven, 
Door horatius geleid; 
Hemelgeur zal u omzweven, 
Door zijne eedle lier verspreid. 
 
Naso zing' zijn minnedichten, 
Treure of lagche keer om keer, 
Of ga wonderen verdichten 
Van een vreemde Godenleer! 

{==205==} {>>pagina-aanduiding<<}

Laat Romeinsche en Grieksche zangen 
Lieflijk streelen 't zuiverst oor; 
'k Hoor ze gaarne toch vervangen 
Door ons eigen dichtrenkoor. 
 
En, schoon vondel blijft de vader 
Van de Nederlandsche lier, 
Cats komt mij het harte nader, 
Als hij zingt met eigen zwier. 
 
Als hij zingt van 't buitenleven, 
Wie blijft dan in de enge kluis? 
Door de vrije lucht omgeven, 
Laat men angst en zorgen thuis. 
 
Ziet gij zijnen spiegel schittren, 
Waar ge uws harten beeld in vindt, 
Laat geen wrevel dan verbittren 
't Zorgen van uw' trouwsten vrind. 
 
Wil hij u de pligten toonen 
Van den zoeten echten - staat, 
In uw huis zal vrede wonen, 
Als gij slechts zijn les verstaat. 
 
't Zaligst lot is u beschoren, 
Boven schatting zijt gij rijk, 
Hebt ge eene echte - vrouw verkoren, 
Aan zijn christlijk wijf gelijk. 
 
Hef met hem het hart naar boven. 
Bij zijn' God, daar is het al! 
Als hij 't christen - heil mag loven, 
Heeft zijn zang den schoonsten val. 
 
Eeuwen lang moet zoo nog klinken, 
Cats ter eere, ons dankbaar lied! 
Wat verandren moge of zinken, 
't Hollandsch hart verbastert niet. 
 
j.c. van de kasteele. 



{==206==} {>>pagina-aanduiding<<}

Merkwaardige operatie van den kanker.

Eene door den Heer richerand onlangs te Londen verrigte operatie heeft een groot opzien verwekt. De lijder, zelf een arts, had eenen kanker op de binnenzijde der ribben en het ribbevlies (pleura), die bestendig ontzaggelijke uitwassen voortbragt, welke men vergeefs door brandingen had zoeken weg te ruimen. Naardien er alzoo geene andere hoop van genezing overig was, onderwierp hij zich aan de volgende, even zoo buitengewone als gevaarlijke, operatie. De Heer richerand ontblootte de ribben, zaagde twee derzelven uit, en maakte ze van de pleura los, waaruit hij de kankerige deelen moest wegsnijden. De door de opening in de borst gedrongene lucht veroorzaakte den eersten dag ongemeene pijnen, en maakte de ademhaling ten uiterste moeijelijk. De wondarts kon het hart door het pericordium, hetwelk als glas doorschijnend was, zien en aanraken, en overtuigde zich van de volslagene onaandoenlijkheid van beide. Eene groote menigte waterachtige stoffe kwam uit de wonde, zoolang dezelve open was; maar zij viel allengs daardoor digt, dat de long zich aan het ribbevlies vastzette, en door het vleesch, dat zich in dezelve formeerde. Na zevenentwintig dagen bevond de geopereerde zich reeds in staat, om zich naar de artsenijschool te begeven, waar hij de ribben zag, die men hem ontnomen had, en drie of vier dagen later ging hij reeds weder aan zijne gewone beroepsbezigheden. Het gelukken dezer operatie is des te gewigtiger, daar het, in het vervolg, in andere gevallen, ondernemingen zal toelaten, welke men tot hiertoe, volgens het gemeen begrip, voor onmogelijk gehouden had; en men zal minder zwarigheids maken, om in het inwendige der borst te dringen. De Heer richbrand hoopt zelfs, door de opening van het pericordium zelf, en door middel van gepaste inspuitingen, eene tot dusverre ongeneeslijk geachte krankheid, de verzwering namelijk
dezer holte, te genezen.


{==207==} {>>pagina-aanduiding<<}

Wenken.

VI.

Solve-Senescentem.



horat.
Beschouwen wij de menschelijke maatschappij in den kinderlijken staat eener eerstbeginnende beschaving, dan zien wij altijd de ouden van dagen, afgescheiden van het gewoel des dagelijkschen levens, op den achtergrond van het tooneel, waar zij of werkelooze toeschouwers zijn der bedrijven hunner nakomelingschap, of in dezelve alleen met hunnen geest deelen. Met zoo vele andere dingen, zien wij ook deze natuurlijke afscheiding verdwenen, en ontmoeten den bevenden Grootpapa, zoowel in den contredans, schoffelende met zijne stramme beenen, te midden zijner vrolijk huppelende kleinkinderen en achterneven, als, in een' diepen slaap verzonken, met de snuifdoos tusschen de lamme vingeren, in de Raadkamer. Beiden zien wij verdrietig, en hooren hen de natuur beschuldigen, de een, dat zij hem dikke beenen bezorgde, de ander, dat hij zijne verglaasde oogen geen tien minuten open kan houden.
Wanneer iemand, in zijn' eigen' boomgaard, in plaats van kersen, wilgen poot, kan niemand hem dit kwalijk nemen; en men heeft naauwelijks het regt, den man daarom uit te lagchen. Maar wanneer hij vervolgens zijne buren komt lastig vallen, en malen en klagen, dat hij, aan al zijne wilgen, geene enkele kers heeft, wie zou den gek den rug niet toekeeren? Wij behoeven niet meer eerbieds te hebben voor die vrienden, die van hun verdord ligchaam en afgesloofden geest nog betere vruchten verwachten, dan zij zelfs in de kracht huns levens konden geven. De ouderdom, zingen de Dichters, is de kroon des levens. Ja! maar in dien zin, als een schoone avond de kroon is van een' schoonen dag. Hij schenkt

{==208==} {>>pagina-aanduiding<<}
ons de overblijffels van deszelfs zegeningen, en de herinnering van ons leven in denzelven. Ook de grijsaard leeft in en door het voorledene.
Het ligchaam althans geeft hem geene andere regten. In den ouderdom is hetzelve in een' blijkbaren staat van afneming en verslijting. Maar de ziel? Bevindt zich in denzelfden toestand als een schrijver met eene stomp geschrevene pen. Wat baat hem de vlugste en sierlijkste hand? Hij zal onleesbaar kladden. De ondervinding leert ons, dat de deelen van ons ligchaam in de tegengestelde orde afnemen, waarin zij zich ontwikkeld hebben. Dat edelste gedeelte van ons stoffelijk bestaan, hetwelk met onzen geest in eene naauwere betrekking staat, en denzelven vooral ten werktuig schijnt te strekken, zoeken wij in den pasgeboren mensch en in den afgeleefden grijsaard evenzeer te vergeefs. Eten, drinken, slapen; de stof te helpen verteren en verwerken, waaruit onze ondermaansche woonplaats is zamengesteld, - ziet daar 's menschen begin en einde!
Daar menig een dit zeer onbestaanbaar vindt met de hooge waarde van den mensch, en menig ander het als een bewijs bijbrengt van den staat van vernedering en boete, waarin wij hier leven, zal ik zoo vrij zijn, het als een natuurlijk gevolg van ons bestaan, en als een blijk der liefderijke zorge van onzen Hemelschen Vader, aan te merken. De uitersten onzes levens, vol smarten en zwakheden, worden zóó onttrokken aan de levendige deelneming van onzen geest, die zijnen jammerlijken toestand, in dien staat van volstrekte afhankelijkheid en onvermogen, nog grievender zoude gevoeld hebben. De mensch, intusschen, hier, zoo als in alle andere dingen, wijzer dan de Natuur, versinaadt deze Vaderlijke zorge, en, daar hij het genot van zijn leven niet kan vervroegen, tracht hij het ten minste zoo lang te rekken als slechts mogelijk is. Hij heeft het dan ook zichzelven alleen te wijten, wanneer het einde van zijn leven niet beantwoordt aan het overige, en wanneer hij, te midden van het bloeijend geslacht, waartoe hij niet behoort, veel heeft van een'

{==209==} {>>pagina-aanduiding<<}
schralen berkenboom in 't midden van statige eiken en zware beuken. Zijn lot is zelden anders: want het beste verliest, door kracht van uitrekken en verlengen, alle kracht. De treffendste leerrede zoowel, als het vrolijkst gastmaal, zullen den begaafdsten redenaar noch den vriendelijksten gastheer voor een luid geeuwend gezelschap behoeden, zoo zij niet van uitscheiden weten. Zoo is het ook met den grijsaard, wanneer hij niet bij tijds van het gastmaal des levens opstaat.
Dàn alleen zal hij, althans wat zijn ligchaam betreft, eenen gelukkigen ouderdom mogen verwachten. Het groote geheim, om den last der jaren ligt, en den langwijligen ouderdom aangenaam te maken, is, te leven als een oud man: eenvoudig, eentoonig, gemakkelijk. Wanneer de krachten des ligchaams verminderen, de zintuigen minder waakzaam, de werktuigen ter beweging, ter bereiding en zuivering der sappen minder werkzaam worden, wanneer daardoor schadelijke indrukken noch zoo spoedig bemerkt, noch zoo vaardig worden afgeweerd, moet men de gelegenheden afsnijden, waardoor ons stoffelijk bestaan aan gevaren wordt blootgesteld. Uit denzelfden beker, die den jongeling een' zwaren roes aanzet, drinkt de waggelende oude eene doodelijke beroerte. Vergeefs verwacht de grijze slaaf zijner wellusten de heilzame koorts, of het onvriendelijk podagra, hetwelk hem jaarlijks bezocht, en, na de smartelijke boete van eenige weken, weêr maanden gezondheids bezorgde. Het levensvuur is uitgedoofd, en de lang vergaarde scherpte, niet bij tijds naar de uiterste grenzen des ligchaams gedreven, overvalt de edele deelen, en doet het weigerend werktuig eensklaps stilstaan. Even gevaarlijk kan de sterke inspanning van den geest, de hevige uitbarsting of geweldige onderdrukking van eenen hartstogt worden. En wat kan den grijsaard, die weigert de plaats te verlaten, welke hij als man met roem bekleedde, daarvan vrijwaren? Zoolang Papa, met zijne jichtige pooten in roode baai gewikkeld, op het stoeltje zit, behoeft hij voor geen stooten te vreezen. Vrouw en kinderen, meiden en

{==210==} {>>pagina-aanduiding<<}
knechts, vrienden en bekenden beschrijven, hem naderende, grooter krullen, dan een schoolmeester van den ouden stempel om de eerste lessen van een exempel haalt. Maar wil hij er mede over de volle markt, dan dient hij voor zich uit te schreeuwen, als een Jood met porselein. Zoo gaat het den grijsaard in het gewoel der maatschappij. Zijn leven, zijn geluk hangt niet meer af van zijn beleid, of van zijne krachten, maar van de oplettendheid en goedwilligheid van allen, die hem omringen. Nu moge de goedwilligheid den mensch aangeboren en van nature eigen zijn, zij is het, zoo als een regte ruggestreng den bultenaar. En wat de oplettendheid betreft, het is niet te ontkennen, dat deze iederen mensch in eene ruime mate gegeven is: want wij zien hun het minste strootje, dat hen belemmert, ijverig wegruimen. Maar de domste moet inzien, dat men derhalve niets van de oplettendheid der menschen verwachten moet; dewijl zij ons dàn alleen opmerken, wanneer wij hun op eene of andere manier in den weg komen.
De grijsaard maakt zich dus, zoodra hij buiten den kring der zijnen komt, of zoodra hij van zijnen gewonen leeftrant afwijkt, geheel afhankelijk van anderen. Hij maakt zich daarenboven afhankelijk van al die dingen, over welker nadeelige werking wij niet eens met billijkheid klagen kunnen. Het is toch onzer nature eigen, oud en zwak te worden; en te willen, dat de dampkring, waarin wij leven, en de geheele overige natuur, in die zelfde mate verflaauwen en verzwakken als wij, is hun te vergeven, die gelooven, dat de zon, de maan en de sterren alleen op hare gezette tijden komen, opdat wij dag en nacht zouden kunnen onderscheiden, maar niet aan een mensch met gezonde hersenen.
Op gemak heeft elk grijsaard regt, en zonder hetzelve is de ouderdom een waar kruis. Als men vermoeid is, zoekt men rust, en verkwikt niets, dan rust; geen vrolijk gezelschap, geene keur van spijzen of van wijn. Stille rust voert den ouden van dagen ongevoelig in den langen slaap over. Laat men het schaars van olie voorziene

{==211==} {>>pagina-aanduiding<<}
lampje stil branden, zoo zal het nog lang een flaauw licht geven, en ongemerkt uitgaan. Tracht men zijne vlam op te wakkeren, het zal wel eenige oogenblikken helder flikkeren, maar om eensklaps uit te gaan.
Hoe ellendig intusschen is veler ouderdom! Zoo ellendig, dat men het bijna eene straf zoude rekenen, lang te leven. Zoo iemand der Godheid weinig dank voor zijn verlengd bestaan schuldig schijnt, het is voorzeker de mensch! Tot deze gedachte meen ik reden te hebben, sedert ik laatst een gezelschap oude Heeren bijwoonde, van welke de vlugste zijne pijp zelf niet meer stoppen kon, doordien zijne regterhand door de jicht lam en krom was getrokken. Reeds veertien malen was de bijeenkomst verschoven, omdat nu eens de een eenen aanval had van kramphoest, dan weder een ander met zijne beenen in 't kussen zat, of een derde eenen aanval kreeg van beroerte, welker gevolgen de kunst echter nog gelukkig had kunnen stuiten. Het gesprek was juist niet zeer levendig, en het duurde lang, eer men wist, hoe elk van het gezelschap voer. De gastheer had zeer veel werks om wakker te blijven. Aan zijne regterhand zat een dikhoofd de noodige lucht met zoo veel gewelds in te snuiven, dat een ander lid van het gezeischap, die bij het vuur zat, en wat zwak van stem was, zeer veel moeite had om te doen verstaan, dat hij den laatsten nacht veel van de winden had uitgestaan. De eerste beweging ontstond op het berigt, dat de fondsen dalende waren; waarop eene schrale siguur, die tegenover den blazenden dikkop zat, zijne spitse kin vooruitstak, zoodat zij op eene kruk kwam te rusten, die hij in zijne handen klemde; zijne oogen rolden vragend van den een op den ander, en men kon aan het ophelderen van zijn gelaat of aan het zamenkrimpen zijner trekken bemerken, bij welke Mogendheid hij het meest geïnteresseerd was. Een' geruimen tijd daarna kwam eene knappe deern binnen, die haren meester op den schouder tikte; dit tikken scheen vele gewaarwerdingen op te wekken, en bragt meer leven in den ouden Heer, dan het sterkstriekmiddel in eene flaauw-
{==212==} {>>pagina-aanduiding<<}
gevallene vrijster: want hij vloog in ééns op, en drukte, misschien aan zijne overledene vrouw denkende, de looze deern
de hand. Ik zag ook, dat een paar vriendelijke oogen meer vermogen, dan de zucht om te rooken: want er kwam eenige beweging in de lamme hand van den podagrist. In één woord, er kwam leven onder de dooden, hetwelk niet weinig vermeerderde, toen de gastheer ons verzocht, hem naar eene andere kamer te volgen, waar wij eene welvoorziene tafel vonden. Haller heeft gezegd, dat, van alle deelen des ligchaams, het hart het laatst sterft. Richerand beweert, dat de ingewanden de post zijn, waarin het leven het langst standhoudt; en ik geloof waarlijk, dat hij gelijk heeft, ten minste indien er, om goed te eten en te drinken, leven in de maag gevorderd wordt. Dit althans is nu bij mij zeker, dat de kakebeenen en de slokdarm het laatst oud worden. Mijne oude Heeren hebben mij hiervan overtuigd. En toen op het nageregt een keurig glaasje de stramme tongen wat los had gemaakt, hoorde ik zoo veel (de grijsaard leeft en zweeft in het voorledene), dat ik getroost en welgemoed naar huis ging. De ouderdom kome met gebreken, dacht ik; het zijn die, waarmede de jeugd en mannelijke leeftijd zijn henengegaan. Wij maken onszelven onzen ouderdom. Valt hij slecht uit, wachten wij ons wel, te klagen, of de Voorzienigheid te beschuldigen; wij zouden de keukenmeid gelijken, die den pot laat aanbranden, en de schuld aan het vuur geeft.




Beschrijving der geyser, eene heete bron op Ijsland. (*)

Op den 8sten Julij 1819, des avonds omstreeks 11 ure, bereikte ik de Geyser. Ik gaf terstond bevel, mijne tent

{==213==} {>>pagina-aanduiding<<}
zoodanig op te zetten, dat ik, omstreeks 60 schreden van de Strock, 100 schreden van de Geyser, en 100 van de kleine Geyser verwijderd, den geheelen omtrek der heete bronnen met gemak zou kunnen overzien. Ik steeg terstond van het paard, en haastte mij om naar de groote Geyser - bron te komen, uit welke thans dikke wolken van damp opstegen. Zij was in rust, en de geheele holte der kom met water gevuld. Na verloop van vijf minuten hoorde ik in de diepte drie harde slagen; hierop volgde eenige opbruising des waters; doch het werd weldra weder stil. Na een kwartier uurs ontstonden twee dergelijke slagen, weder met nieuwe opbruising. Een koude noordewind dreef mij naar den rand der kom, om mij aan de hitte van het water te verwarmen. Kort hierop volgden eenige slagen, die hoe langer hoe sneller elkander opvolgden, tot dat eindelijk het geraas derzelve naar eene aanhoudende kanonnade geleek. Nu begon het water zich te verheffen, en steeg weldra, achtereenvolgende, in twaalf kolossale piramiden in de hoogte. Het opstijgen dezer waterzuilen geleek volkomen naar het afschieten van vuurpijlen. Na verloop van tien minuten was alles weder in rust; ik ging toen in de kom, tot aan de buis, waarin nu het water omtrent drie voet gevallen was. Ten 6 ure des morgens van den 9den Julij begaf ik mij schielijk uit mijne tent weder naar de Geyser, naardien ik bij

{==214==} {>>pagina-aanduiding<<}
mijn ontwaken eenige hevige slagen had gehoord. De geheele holte was vol water; doch er volgde geene uitspuiting. Nadat ik reeds den geheelen voormiddag, te vergeefs, op eene volkomene uitbarsting van de Geyser gewacht had, begaf ik mij aan het zoeken van delfftoffen, en onderzocht den naast aan gelegen' heuvel. Omstreeks 2 ure hoorde ik in de verte een aanhoudend gedruisch; ik sprong op eene nabijgelegene hoogte, en zag het water uit de Strock - bron zich hemelwaarts verheffen. Ik ging ijlings naar beneden, en kwam juist bij dezelve, toen de uitbarsting hare grootste volkomenheid bereikt had. In den beginne kwam het water slechts stootswijze, in schielijk op elkander volgende sprongen, daaruit; doch naderhand bleven de loodregt opstijgende en donderende zuilen wel een half uur lang onveranderd staan. Aan den top verdeelden zij zich in 6, 8 tot 12 kleine piramiden, waarvan de eene nog meer dan de andere, met bliksemende snelheid, opwaarts steeg. Deze geheele massa waters veranderde daarna in eene wolk van damp, die, door den noordewind horizontaal voortgedreven, eenen regten hoek met den waterstraal vormde. Uit deze wolk viel het water, als een digte regen, naar beneden; zoodat deze wolk, de regen, en het geraas in de buis der bron, volkomen naar een, van storm vergezeld, onweder geleken. Na verloop van een half uur begon het water weder stootswijze te springen. De straal verminderde allengs in hoogte, en de piramiden kwamen nog slechts boven de oppervlakte te voorschijn. Voordat deze uitbarsting van de Strock - bron volkomen geëindigd was, begon de Geyser een geluid te maken als dat des donders, hetwelk, terwijl ik dit schrijf, nog voortduurt, en terstond steeg ook het water uit dezelve weder in de hoogte. Nu vertoonde zij zich juist zoo als Dr. henderson haar in zijne Reisbeschrijving van IJsland afgeschetst heeft. De massa waters deelde
zich tot een' bos in de hoogte, en, dewijl juist de wind volkomen ging liggen, steeg de damp tot aan de wolken. Eene grootsche vertooning! - Na tien minnten was alles weder stil.

{==215==} {>>pagina-aanduiding<<}
Ik ging toen met mijn breekijzer aan het werk, en had het genoegen, de schoonste dropsteenachtige gedaanten van keisteenbezinksel (Kieselsinter) uit de kleine openingen te kunnen losbreken, waarvan die soort, welke met dergelijke pijpen uit de Geyser - bron de meeste overeenkomst had, mij het sterkst in het oog viel. Ik kreeg onder anderen eenige weinige stukken, geheelenal gelijkende naar de witte en getakte ijzerbloem (*) van Stiermarken. Bij toeval wierp ik eenige steenen in de buis, in welke nu het water 4 voet beneden de oppervlakte in rust stond. Doch het scheen, dat de oude heer beneden mij dit zeer ten kwade duidde; althans, zonder zijnen toorn vooraf door eenige donderslagen aan te kondigen, zoo als gewoonlijk, verdreef hij mij door eenige uitgestootene stroomen van kokend water uit den krater, en vulde dezen, zoo spoedig mogelijk, geheel aan. Ten half 5 ure volgde weder eene uitbarsting, even zoo ten 6 ure, doch slechts flaauwelijk; maar tusschen 7 en 8 ure volgde eene in hare volle kracht. Tot op dien tijd toe had zich de kom gedurig aangevuld, en het water welde dikwijls, door een onderaardsch gedruisch verzeld, naar boven. Na deze laatste uitbarsting liep echter de kom geheel ledig; maar de buis bleef gevuld. Ik mat nu de buis, en bevond haren omtrek 50 voet te zijn; de rand der kom beliep 200, en de buitenste rand van den krater 700 voet. De geheele bron heeft de gedaante eener sponsachtige rots van uit het water afgezet keisteenbezinksel (Kieselsinterfels). Den rand der buis van de Strock - bron mat ik 25 voet te zijn. Omstreeks 1 ure des nachts werd ik door een vreesselijk
geraas, als dat des donders, uit den slaap gewekt, terwijl de grond onder mijne voeten dreunde; ik sprong uit mijne tent, en werd nu door een schouwspel verrast, zoo als de Natuur het slechts aan het oog

{==216==} {>>pagina-aanduiding<<}
der stervelingen vertoonen kan. De hemel was volkomen helder; geen windje bewoog zich, en 24 wolkzuilen stegen loodregt uit de aarde op; terwijl de stoom van zoo vele heete bronnen, tegen het donkere azuur des nachts, des te duidelijker afstak. Te midden dezer wolkzuilen spoot de Strock haar water met een vreesselijk gedruisch tot eene hoogte in de lucht, dat het scheen alsof de damp daarvan de sterren zou bereiken. De dikke Geyser praalde aan het hoofd dezer waterzuilen, als een kolossus van damp. Juist kwam de maan boven den straal van de Strock-bron van achter eene reeks van heuvelen te voorschijn, en ter wederzijden van den rook, die uit de Geyser opsteeg, gloorde reeds de morgenschemering aan den onbewolkten hemel. Dit tooneel duurde wel drie vierden van een uur. Met verlangen zag ik, onder zulke omstandigheden, de uitbarsting van de Geyser te gemoet. En daar ik, den vorigen dag, haar, door het inwerpen van steenen, hiertoe als gedwongen had, zoo haastte ik mij, om, vóór nog de werkzaamheid der Strock - bron geheel was geëindigd, een zeer groot brok eener keisteenomkorsting (Kieseltaf) in de, geheel met water gevulde, buis te werpen. Terstond deed zich ook eene onderaardsche kanonnade hooren; en ik had het geluk, de uitbarsting in hare volle pracht te zien. De kolossale dampkolom, die, door het gedurig overstorten van het kokende water, den geheelen krater vulde, trok zich, ter hoogte van 40 voet, trechtervormig zamen, maar breidde zich, hooger op, weder tot eene wolk uit. Van het midden dezer dampwolk schoten nu de kleine waterpiramiden in de hoogte, en voerden haar zoodanig met zich, dat de wolk daar ter plaatse als in 6 of 8 stralen scheen verdeeld te zijn. - De voormiddag van den 10den Julij ging zonder eenige verdere uitbarstingen voorbij. De Geyser liet echter om het half uur
eenige donderende slagen hooren. Het werd nu zeer warm, en tegen den middag maakte de zuidewind den hemel betrokken. Tegen 1 ure des middags begon de Geyser weder te razen, en dreef haar water tot gelijke hoogte als de Strock-bron.

{==217==} {>>pagina-aanduiding<<}
Daar het thans regenachtig weêr werd, vernieuwden zich, op den 10 en 11den, deze uitbarstingen der Geyser alle drie uren; terwijl, gedurende deze twee dagen, de Strock zich stilhield. Gedurende dezen tijd poogden wel de kleine Geyser en de kleine Strock haar water in de hoogte te brengen; maar konden, hoezeer zij alle uren deze pogingen herhaalden, hetzelve toch, bij alle gedruisch, hetwelk zij maakten, (en waardoor zij mij des nachts zoo dikwijls deden opstaan) niet verder dan tot 4 voet opwaarts drijven.
In een verblijf van drie dagen daar ter plaatse zag ik vierentwintig uitspuwingen van de groote Geyser, en slechts twee van de Strock-bron. Bij betrokken lucht en regenachtig weêr was de Geyser, maar bij helder weêr de Strock werkzaam. De wijze der opwelling is bij de groote zoo wel als kleine Strock-bron geheel onderscheiden van die der beide Geyser-bronnen. De eerste, namelijk, koken op den duur; de laatste zijn, daarentegen, meestal in rust, en drijven veelal het water met langzaam op elkander volgende schokken in de hoogte. In eenen omtrek van 900 schreden staat de heuvel der groote Geyser-bron noordoostelijk vooraan, en heeft westelijk, naar den kant der bergheuvelen, nog 6 kleine kokende bronnen bij zich: 80 schreden van daar, zuidwestelijk, volgt de groote Strock op gelijken afstand, en in dezelfde rigting als de kleine Geyser; en zoo verder, op dezelfde wijze voortgaande, de kleine Strock, omringd door 12 of 14 bronnen van kokend water. In den grond zelven heeft zich de keisteenaarde bij doorzijging even als ijs aangezet; waarom zij dan ook even zulk een krakend geluid als het ijs doet hooren, wanneer men daarop gaat. Wanneer men zich tusschen de kleine Geyser en de kleine Strock plaatst, verneemt men een gedruisch, als dat eener kokende zee, waarvan dikwijls de grond beest. Waarschijnlijk zal ook deze geheele streek eens wegzinken. - Ik eindig thans, en zeg hiermede de Geyser vaarwel, om naar het noordelijk gedeelte des lands mij te begeven.

Geschreven in mijne tent aan de Geyser, den 11den Julij 1819.





{==218==} {>>pagina-aanduiding<<}

Herinnering aan den veldtogt van Moscou.

Dit ijsselijk onheil is éénig in de Geschiedenis. Het leger van cambyses, begraven onder de zandgronden van Lybië; de togt van darius tegen de Scythen; het verslaan der Legioenen van varrus; de ramp van karel XII, leveren niets op, dat met die tooneelen van wanhoop en afgrijzen kan worden vergeleken, welke zulk eene verschrikkelijke herinnering hebben nagelaten.
Welk een groot en treurig schouwspel, dat van den doodstrijd van viermaal honderdduizend krijgslieden! De eindeloos lange weg, dien zij hadden af te leggen, op welken niets dan de overblijfselen van gehuchten en steden zich aan hunne blikken ontdekten; hun doodelijk stille togt, te midden van de strengste vorst, niet gedurende eenige dagen of weken, maar gedurende maanden, van welke iedere minuut geteld werd, elke seconde een verlies, een lijden aanbragt; een leger van slagtoffers, overgeleverd aan al de ijsselijkheden van den honger, zonder kracht om eenen woedenden vijand het hoofd te bieden, zijne wapens wegwerpende, zijn geschut verlatende, terwijl het zich een walgelijk voedsel betwist, bezield met ééne eenige gedachte, die van zijne terugkomst, hebbende slechts eenen aanblik, dien des doods.... Ziet daar trekken, welke tacitus ontbraken, toen hij, met zijne grootsche pen, het verslaan der Legioenen van varrus in de wouden van Feneberg te boek stelde! Maar zou wel al het vuur zijner genie, al dé tooverkracht zijner woorden voldoende geweest zijn tot het schetsen van die afgrijselijke tooneelen? Bestaan er genoegzaam aandoenlijke, genoegzaam krachtvolle uitdrukkingen, om den doodstrijd af te malen dier bleeke krijgslieden, die, plotseling, onder een stuiptrekkend lagchen, uit derzelver gelederen waggeiende, zich nog een oogenblik bewogen, verdoofde kreten aanhieven, en midden onder hunne spitsbroeders nedervielen, die met onverschilligheid voorbijtrokken?....
Het egoïsme was hun grootste ramp geworden; geene hulp toch was te verwachten van dien hoop menschen, die alleenlijk voorttrokken om hun lijden te verlengen, die slechts stilhielden om te sterven; de ziel was nedergedrukt, alle gevoel verdoofd, of liever, het ongeluk had geene getuigen meer, er bleven slechts slagtoffers over.

{==219==} {>>pagina-aanduiding<<}

Maar, terwijl geheele bataljons, onbewegelijk en verstijfd, te midden der woestenijen sneefden, verdwaalden andere ongelukkigen afzonderlijk in die verlatene oorden. Gelukkig, wanneer het toeval hen naar die lange rijen dooden henenvoerde, die van den doortogt des legers getuigden! Dan strekte hun dit bloedig spoor ten gids, en zij kwamen om, wanneer die afzigtelijke hulp ontbrak. Hoe menig vaarwel bleef ongehoord! hoe vele tranen bleven onafgewischt! Toen stortte buonaparte er geen: hij alleen had de misdaad bedreven, en hij alleen kende geen berouw.
Een dier ongelukkigen dwaalde, verlaten van zijne makkers, langen tijd in de slingerpaden van een onmetelijk bosch. Geene woning deed zich op. Bereikte hij een dorp, het was verwoest en ledig; ontmoette hij menschen, hij vond ze dood of stervend; eindelijk bespeurt hij den rook eener hut; hevig klopt zijn hart; maar hij waggelt op zijne halfnaakte voeten; nog sechts eenige weinige treden, en hij zal hulp vinden; maar hij wordt krachteloos; hij ziet het oord des heils, en kan het nïet bereiken. Nu zit hij op ééne knie neder, rukt de windsels van zijne voeten, en tracht ze in de sneeuw te verwarmen. Ach! hij merkt niet, dat de knie, waarop hij rust, reeds is bevroren; te vergeefs tracht hij weder op te staan: bij eene laatste poging hecht zich zijne bevrorene hand aan den grond. Zijn ontbloot aangezigt verstijft; vruchteloos zoekt hij levenskracht: ter naauwernood onderscheidt hij nog eenige naast hem voorbijtrekkende soldaten; maar hij kan geen geluid geven.
De voortgang der bevriezing levert eenen staat op, welken de Geneesheeren nog niet tot het voorwerp hunner beoefening hebben gesteld, en die toch al hunne aandacht verdient. Op het oogenblik, dat het leven op het punt staat te vervliegen, wanneer een onweêrstaanbare slaap den lijder nederdrukt, wordt die slaap plotseling gestoord door een ijsselijk gevoel, door eene vermoeijende rusteloosheid, welke de zintuigen wederom bezielt. Elk derzelve schijnt verwonderlijke pogingen te doen, om den vernielenden Engel, die het doodt, te weêrstaan; en in dezen hardnekkigen strijd bezwijkt het leven, indien het geene hulp erlangt.
Tot dezen staat dan overgegaan, gevoelt onze ongelukkige wederom eenig slaauw levensgevoel; de doorstraling des bloeds hervat zich, en, zijne oogen openende, ontdekt hij eene vrouw, die op zijn weeklagen toesnelt; zij ondersteunt, zij

{==220==} {>>pagina-aanduiding<<}
bemoedigt, zij sleept hem voort; nu bereiken zij den ingang der hut, en zien ook dáár een allerdroevigst schouwspel. Zestien soldaten, gelijk aan schimmen, staan onbewegelijk rondom eene menigte brandende boomen; geen hunner ruimt eene plaats in; niemand keert op het gerucht het hoofd om; zij zien zelfs elkander niet aan. De hulpvaardige vrouw roept hun toe, dat zij moeten omkomen, zoo zij zich niet van het vuur verwijderen; maar te vergeefs: zij zien en hooren niets; hunne oogen staan stijf; de handen maken stuiptrekkende bewegingen. Nog geene vijftien minuten waren verloopen, en niet één eenige leefde meer! Naar mate nieuwe soldaten die hut indrongen, zag men hen naar het vuur ijlen, zich sprakeloos op de lijken hunner spitsbroeders nederzetten, en, bevangen door de plotselijke verandering des dampkrings, dood naast hen nederstorten.
De honger vermeerderde het getal der slagtoffers. Mevrouw aurose bursay, door buonaparte uit Moscou gesleept, en zich op twee dagreizens afstand van Krasnoê bevindende, verkreeg, bij hooge gunst, een pakje rijstmeel. De buil scheurende, stortten daarvan eenige oncen op het leêr van het rijtuig van buonaparte: eensklaps werpt zich een man op dit handvol meels; hij verslindt het, en blaast oogenblikkelijk bij de raderen van het rijtuig den adem uit.
Doch, keeren wij tot den brand van eene der eerste wereldsteden terug; staan wij stil bij de heldhaftige opoffering harer inwoners, bij het gezigt van een leger, door vermoeijenis uitgeput, dat, in plaats van een verblijf van rust, niets dan eene uitgebreide vlakte voor zich ziet, bedekt met vlammende paleizen. Aanschouwen wij de soldaten, te midden van dien oceaan van vuur, gebukt gaande onder den roof; een geheel volk zonder schuilplaats, zonder brood, zonder hulp, in straten ronddwalende, bedekt met lijken. Neen, nimmer gaf de Hemel, in zijnen toorn, den menschen een schrikwekkender schouwspel; en, om het nog afzigtelijker te maken, stelle men zich buonaparte aan de vensters voor van het Kremlin, terwijl hij, koeltjes, de voortgangen van den brand gadeslaat, die hem staat te omringen, en voorneemt te vlugten bij het naderen van een gevaar, 't welk hem niet zou hebben doen sidderen, zoo het voor hemzelven niet gevaarlijk geworden ware!
Men zag toen in Moscou niet dan militairen, die de toe-
{==221==} {>>pagina-aanduiding<<}
gangen der huizen doorsnuffelden, de deuren openliepen, de bewoners uit hunne schuilhoeken sleepten, en de straten, zonder schoenen, zonder kleederen, of in zulk bespottelijk gewaad doorkruisten, dat slechts de wapenen hun nog het aanzien van soldaten gaven. De plundering had een nog schrikkelijker aanzien, door de geregelde orde, waarmede die, achtereenvolgend, aan al de korpsen van het leger werd veroorloofd. De soldaten, door de ellende en door hun Opperhoofd te eenemaal zedeloos geworden, overijlden zich geenszins in het drijven van een verboden handwerk; zij voerden een bevel uit; zij vervulden hunnen pligt. Gedurende dien tijd was buonaparte in het Kremlin teruggekeerd, alwaar hij door Italiaansche zangers muzijk deed maken. Muzijk, te midden van eenen verschrikkelijken brand en de wanhoopskerten van eene ronddwalende menigte!... Wie stelt zijner verontwaardiginge palen, bij het lezen van dit ontzettend verhaal?




Brief van keizer Joseph II aan een' zijner hoofd-bevelhebbers, rakende het tweegevecht.

(Naar het Oorspronkelijke.)

Heer Generaal!

Den Graaf vonk* en den Kapitein w * neemt gij op staanden voet in arrest.
De Graaf is opbruisend, jong, met zijne geboorte zoo wel, als valsche begrippen van eer ingenomen. Kapitein w* is een oud krijgsman, die elke zaak met pistool en degen wil beslissen, en die het kartel des jongen Graafs terstond met drift beantwoordde. Ik wil en duld geen tweegevecht bij mijne armee, en veracht de grondstellingen van hen, die hetzelve pogen te regtvaardigen, en elkander in koelen bloede doorsteken.
Officieren, die zich dapper blootstellen aan elk vijandelijk gevaar, die bij alle gepaste gelegenheden moed, dapperheid en welberadenheid in aanval en verdediging betoonen, schat ik hoog; de onverschilligheid, welke zij alsdan voor den dood bewijzen, strekt hunzelven zoo wel als hun vaderland tot eete.
Wanneer echter onder dezulken mannen gevonden worden,

{==222==} {>>pagina-aanduiding<<}
die gereed zijn alles aan wraakzucht en haat tegen een' bijzonderen vijand op te offeren, zoo veracht ik hen; zulk eenen mensch stel ik gelijk met een' Romeinschen zwaardvechter.
Roep eenen Krijgsraad bijeen over deze beide Officieren; onderzoek, met die onpartijdigheid, welke ik van elken Regter vordere, de omstandigheden van hun geschil; en wie de meest schuldige is, die worde een offer van zijn noodiot en der wet.
Zulk eene barbaarsche gewoonte, die de eeuwen der Tamerlans en Bajazeths past, en reeds meermalen zoo treurige gevolgen voor bijzondere familiën heeft gehad, wil ik onderdrukt en gestraft hebben, al zoude het mij de helft mijner Officieren kosten! Nog zijn er mannen, die met het karakter des heldenmoeds dat eens goeden onderdaans verbinden; en zulk een man kan alleen hij zijn, die de wetten van den staat vereert.

joseph.
Weenen, Augustus 1771.

Geschiedenis van eene speld.

(Oeuvres diverses du Vicomte de ségur. Paris, 1819.)

Op zekeren morgen bezocht Mevrouw de maintenon de beroemde ninon de l'enclos. Men weet, dat de eerste aswisselend van haren biechtvader en den voet der altaren in het heiligdom van alle vermaak en wellust, naar de bekoorlijke tooveres ging, wier naam alleen den roem van hare eeuw (de eeuw van lodewijk XIV!) vermeerderde. Zij had ook zoo even den Abbé gobelin, haren biechtvader, verlaten, die om dezen tijd de gewoonte had, van aan vrome vrouwen, wier geweten hij onder zijn bestuur had, onschuldige geschenken te geven. Hij had haar dien zelfden morgen een zeer fraai, door zijne heilige handen gezegend en gewijd speldenkussen geschonken. Mevrouw de maintenon haalde haren zakdoek met te groote haast uit; het speldenkussen rolde aan ninon's voeten, en werd schielijk door deze opgeraapt. Mevrouw de maintenon bloost, wil de kostbare gedachtenis terug hebben; ninon geeft hare toeftemming tot de wedergave; doch onder beding, dat zij haar zeggen zal, hoe zij aan dit speldenkussen, dat een ge-
{==223==} {>>pagina-aanduiding<<}
schenk gelijkt, gekomen is. Mevrouw de maintenon beeft heimelijk, het heiligdom ontwijd te hebben, dat zij in schoone, maar profane handen ziet; zij is verlegen, en zwijgt. ‘Neem u in acht,’ zegt ninon ‘als gij zwijgt, heb ik het regt om het ergste te gelooven. Er is niets, waarop mijne gedachten niet konden vallen, bij het gezigt van dit schoone speldenkussen, hetwelk gij zeker van een' aanbidder ontvangen hebt: wil ik eens raden? van villarceaux? .... chevreuse? .... misschien van den Kening zelven?’ Bij dezen dierbaren naam vermeerdert de verlegenheid van Mevrouw de maintenon, en zij weet niet, naar welken kant zij zich wenden zal; eindelijk offert zij hare eigenliefde op, en, zich aan den
spot van ninon blootstellende, bekent zij, dat zij dit geschenk, waarop zij zulk een' hoogen prijs stelt, van haren biechtvader gekregen heeft. ‘Zoo?’ zeide ninon glimlagchende; ‘ik had niet gedacht, dat de Abbé gobelin mij zulk eene groote nieuwsgierigheid kon inboezemen. Doch, eer ik u het speldenkussen wedergees, wil ik de eerste speld daarop steken. Hier is er eene, die ik in mijn lint stak, om mij te herinneren, dat lachâtre dezen avond komt. Ik kies haar, en vind zulk eene verbinding treffend. Gij weet, ik houd u eer voor' vroom uit grondbeginsel en uit dwang, dan uit neiging: deze vermenging van het profane en heilige moet u geluk aanbrengen.’ Daarop stak zij met hare bekoorlijke vingeren de speld in het speldenkussen van Mevrouw de maintenon, die, blijde er zoo afgekomen te zijn, dit toeliet, en dadelijk vertrok, daar zij de voortzetting van dit gesprek niet verlangde.
's Namiddags kwam de Abbé gobelin weder bij zijne schoone vrome. Hij sprak van het speldenkussen; men vertoonde het hem met erkentelijkheid; maar de éénige speld, die in het midden stak, en welke zij had vergeten weg te nemen, viel hem in het oog. Hij wilde er van spreken. Mevrouw de maintenon ried zijn voornemen, en bloosde weder. Het is onbegrijpelijk, hoeveel malen daags eene deugdzame vrouw aan het blozen is blootgesteld! Het gesprek kwijnde een oogenblik; de boetende verzweeg de geschiedenis der speld: het verhaal daarvan werd voor bijeenkomsten, die gewigtiger en van een' anderen aard waren, bewaard. Doch nu begint de speld eene belangrijker rol te spelen.
Mevrouw de montespan ging om dezen tijd gewoon-
{==224==} {>>pagina-aanduiding<<}
lijk met den Koning in een boschje van Versailles wandelen. De Koning zocht zoo veel mogelijk Mevrouw de maintenon in het gezelschap te trekken. Dit maakte Mevrouw de montespan kwaiijk gehumeurd. Zij kreeg, en niet zonder grond, berouw, dat zij zelve de gevaarlijke medeminnares aan hare zijde gesteld had.
Op een' zomerdag, dat men naar gewoonte wandelde, stak de zon buitengemeen, en dit viel Mevrouw de montespan zeer lastig. Vergeefs was hare poging, om een' sijnen sluijer voor hare oogen vast te houden: de wind blies dien gedurig weder weg. Deze kleine wederwaardigheid ware niet noodig geweest om haar gemelijk te maken. Eensklaps verlangde zij met onstuimigheid eene speld van Mevrouw de maintenon, die vruchteloos er eene op haar speldenkussen gezocht had, en zachtzinnig antwoordde, dat zij er geene had; want de speld van ninon, die in dit oogenblik haren halsdoek digt hield, rekende zij niet. Kon hare schaamachtigheid besluiten, deze speld te ontberen? ‘Vergeef mij, Mevrouw!’ zeide Mevrouw de montespan toorniggij ‘hebt er eene; maar gij zijt heden zoo onwillig.’ Met deze woorden nam of rukte zij veeleer de speld weg, welke diende om zoo vele bekoorlijkheden te verbergen. Men verbeelde zich de woede van Mevrouw de montespan, toen zij, een oogenblik bezig met het gaas vast te steken, haar oog slechts op den Koning vestigt, om het zijne gloeijend op be bekoorlijkheden, die zij zelve zoo even onthuld had, gerigt te zien! Schaamte en verlegenheid aan den eenen, vertwijfeling aan den anderen kant, de Monarch verrukt in het midden.... een schilderachtig tooneel! Mevrouw de montespan nam haren sluijer woedende af, vergat de speld, stak zich daaraan in den vinger, en zeide, terwijl zij haar de speld toewierp: ‘Hier, Mevrouw! ziet gij, hoe ik mij met uwe noodlottige speld gestoken heb. Het schijnt, dat mij heden alles van u moet kwetsen.’ Mevrouw de maintenon sloeg de oogen neder; de Koning wilde, alsof hij het bittere dezer aanmerking niet gevoeld had, aan de zaak eene aardige wending geven, en zeide, terwijl hij de speld opraapte: ‘Deze speld zal niemand dan mij behooren, daar zij met uw
bloed geverwd is.’ Mevrouw de montespan antwoordde niets; de wandeling had een einde, en de ongelukkige beminnende had nog de bange bekommering, dat de speld, die de Koning had medegenomen,

{==225==} {>>pagina-aanduiding<<}
hem minder aan hare wonde, dan aan den halsdoek van hare medeminnares, kon herinneren.
Wanneer het niet algemeen bekend ware, dat lodewijk XIV van dezen tijd af in eene nadere betrekking met Mevrouw de maintenon getreden was, dan zou zulks uit het volgende blijken. Zij en de Koning zagen elkander reeds dikwijls, zonder dat Mevrouw de montespan zulks wist. Men begrijpt ligt, dat, bij hunne eerste bijeenkomst, de geschiedenis van deze wandeling het voorwerp des gespreks uitmaakte. De Koning sprak met geestdrift van de speld, die hij aan zijn overhemd gestoken, en niet weder afgelegd had. Maar Mevrouw de maintenon hoorde de woorden des verrukten Koninklijken minnaars slechts met smart. Weldra zag hij, dat ijverzucht mede in het spel was, en dat deze gevoedge vrouw geloofde, dat de Koning de speld meer bewaarde wegens de wonde van Mevrouw de montespan, dan om zich aan haren halsdoek te herinneren; zij was opregt genoeg om dit zelve te bekennen.
De Koning gaf haar, ten bewijze der onbillijkheid van dit verwijt, de speld terug, onder voorwaarde, dat zij nooit weder dienen zou om haren halsdoek vast te spelden. Zou Mevrouw de maintenon wel ingewilligd hebben, wanneer er geene andere speld meer in de wereld was? Wie zal dit uitmaken? Nogtans was de strijd tusschen schaamte en teederheid harer waardig geweest. De voorwaarde werd aangenomen en de speld teruggegeven. Maar ongelukkigerwijze trad lodewijk XIV op zekeren dag in het vertrek van Mevrouw de maintenon, toen deze hem het minst verwachtte. In de haast en verstrooijing had zij naauwelijks den tijd om haren halsdoek met de beruchte speld vast te steken. Bij het einde des gespreks werd zij haar voor altijd afgenomen, en ging in de handen des Konings over. Gelukkig en trotsch bewaarde hij haar als een teeken van zijn' triomf, tot welken zij hem, gelijk men zegt, den weg gebaand en geholpen had. Wanneer, gelijk niet te ontkennen is, deze vermaarde verbindtenis merkwaardige gebeurtenissen in het rijk te weeg bragt, dan zal men toestemmen, dat onze speld eene groote rol speelde. Volgen wij met geduld hare zeldzame lotgevallen.
Lodewijk XIV sloot haar in een juweelkoffertje, en er viel niets merkwaardigs met haar voor, tot dat jacobus II, dien de Prins van Oranje van zijnen troon verdre-
{==226==} {>>pagina-aanduiding<<}
ven had, met de Koningin en den Prins van Wales vlugtte, en te St. Germain kwam. Men weet, met welke pracht de Koning hem ontving, dat hij hem zijn vertrek inruimde, en dat, toen hij hem te gemoet ging, Mevrouw de maintenon, getroffen door den glans van dit oogenblik, hetwelk, gelijk zij zelve zegt, het schoonste in het leven des Konings was, der diamant-agrefe, die 's Konings hoed versierde, een' bos witte pluimen, met een lint zamengebonden, waarop zij de woorden geborduurd had: Si jaques eût ressemblé à louis, tout lui serait sidèle, (Indien jacobus lodewijk geweest was, elk ware hem trouw gebleven) wilde aanpassen. Deze woorden, die het gevoel en de ijdelheid des Konings streelden, verheugden hem zeer. Het lint mogt niet gezien worden, en toch wilde hij het dragen. Mevrouw de maintenon gaf zich alle bedenkelijke moeite, om hetzelve naar haren wensch aan te brengen; vergeefs: het lint was onbescheiden genoeg, om harer schoone vingeren telkens weder te ontglippen. De Koning hielp haar; het laatste woord wederstond hunne vereenigde pogingen: beiden werden ongeduldig. De Koning schelde. Bontemps, zijn Kamerdienaar, kwam. Lodewijk liet zijn juweelkoffertje halen, en nam, met de hem eigene bevalligheid, de speld er uit, die hem zoo dierbaar was. ‘Neem, Mevrouw!’ zeide hij: ‘dit is de éénige wijze, om dit woord, hetwelk het geheim alleen zijne bekoorlijkheid kan geven, te verbergen.’ Mevrouw de maintenon sloeg de oogen neder, stak de
speld op het lint, en de Koning, van liefde en hoogmoed bedwelmd, haastte zich om den ongelukkigen jacobus te troosten. Men behoeft niet te vragen, of het geliefde heiligdom naderhand weder in het juweelkoffertje kwam.
Wij laten lodewijk XIV, nu op den hoogsten trap van magt en roem, dan den ondergang zoo nabij, zijne regering eindigen; wij gaan den tijd van het Regentschap voorbij. Onze speld ligt gerust, hetzij uit vergetelheid of uit achting, in het juweelkossertje, en blijft, dien ganschen tijd door, onaangeroerd. Eerst tegen het einde der regering van lodewijk XV treedt zij, door een buitengewoon toeval, weder op.
Men weet, hoe Mevrouw dubarpy bij lodewijk XV in gunst srond. In hare dwaze of ledige uren was haar niets heilig. Zij wist eens, na het middagmaal, een slepend en dikwijls afgebroken gesprek niet voort te zetten. Het viel

{==227==} {>>pagina-aanduiding<<}
haar in, een kabinet te laten openen, waarin de Koning het kostbaarste bewaarde, dat hij van zijne voorvaderen bezat. Belangrijke handschriften, zeldzaamheden van verschillenden aard, alles was in een oogenblik onder en door elkander, ondanks de voorstellingen des Konings, die, meer minnaar dan Monarch, door eene grenzenlooze inschikkelijkheid zijne waardigheid te dikwerf zoo zeer vergat. Zoo viel het juweelkoffertje van lodewijk XIV in de handen van eene vrouw, die hij het misschien nooit zou hebben toevertrouwd. Er waren verscheidene kostbare diamanten in; een geëmailleerde ring van Mevrouw de maintenon, op welks buitenzijde heilige voorwerpen, maar van binnen alles gegraveerd was, wat liefde en vernuft teeders in zinnebeelden en devisen konden uitdenken; wijders een klein kruis van violenhout, tot eene gedachtenis aan de herroeping van het edikt van Nantes, waarop de namen van letellier, lachaise en Mevrouw de maintenon te lezen stonden, benevens den ongelukkigen datum van den 10 Oct. 1685. In een' hoek van het koffertje lag een etui van barnsteen, zeer kunstig bewerkt, en de spreuk bevattende, die Mevrouw de maintenon den Koning gegeven had, toen jacobus II te St. Germain kwam; de beide einden van het lint, benevens een papier, waarop de geschiedenis in het kort was aangeteekend, die onzer speld zulk eene hooge waarde gaf, waren met deze zamengestoken. De spreuk, het papier lezen, de speld wegnemen, de etui breken, was voor Mevrouw dubarry het werk van een oogenblik. ‘Ik wil deze speld behouden,’ zeide zij, ‘en mijne bloemen daarmede vaststeken.’ Vruchteloos wilde de Koning zich daartegen verzetten. Tegenstand in zekere omstandigheden is altijd de voorbode van eene nieuwe zwakheid. De Koning verklaarde nog, dat hij tot geen' prijs de speld wilde
verliezen, toen zijne maitres reeds bezig was, haar aan de bloemen, met een gekleurd lint zaamverbonden, vast te steken.
Dit voorval vond juist in den tijd plaats, dat d'aiguillon bijna zeker was van de intrigue gelukkig geëindigd te zien, die hij met Mevrouw dubarry gesmeed had, om choiseul te doen vallen. De Minister, even zoo gelukkig als doorslepen, zag langen tijd den storm boven zijn hoofd zamentrekken. De bekommering zijner tallooze vrienden en vriendinnen bragt hem niet van zijn stuk; hij bleef steeds bedaard, en rekende op zijn geluk. De zaak

{==228==} {>>pagina-aanduiding<<}
kwam zoo ver, dat hij besloot den slag af te keeren, dien men hem door de begunstigde en alles vermogende maitres wilde toebrengen. Hij had altijd geloofd, dat er voor een verstandig en aangenaam man slechts één middel ware, om zich met eene vrouw, al ware het ook zijne doodvijandin, weder te verzoenen; dit middel was hem altijd gelukt, en vooral onder deze regering en in gelijke betrekkingen. Besluiten, en het besluit uitvoeren, was voor een' man als choiseul, die aan plannen en middelen van dezen aard rijk was, een en hetzelfde. Kortom, het rendez-vous werd hem, onder de benaming van eene zaakafdoening, in zijn kabinet door de gevaarlijke gunstelinge beloofd. Wij moeten, eer wij verder gaan, aanmerken, dat de Koning, sedert eenige dagen, verscheidene malen, niet in de beste luim, de speld van Mevrouw dubarry teruggevraagd had; maar zij liet hem aanhoudend in den angst van deze kostbare gedachtenis te verliezen, en schepte behagen hem in deze onzekerheid te houden. Zij had de speld voor de oogen des Konings in een lint gestoken, dat haar voor gordel diende. De dag van het rendez-vous kwam. Men begrijpt niet, hoe zij hare loszinnigheid zoo ver drijven kon, dat zij in dit uur nog dezen gordel droeg. Wat wierd er van de geschiedschrijvers, wanneer men de anekdoten wilde loochenen? Het blijkt voor 't overige uit het gezegde, dat de bekoorlijke gunstelinge waarlijk slechts over zaken wilde spreken. Het sloeg zes ure. De Koning was op de jagt, en zou eerst laat terugkomen. Choiseul had alle maatregelen genomen, om dit zoete oogenblik te genieten. De groote deuren gaan open, en Mevrouw dubarry treedt binnen, schooner dan men haar ooit gezien had. Zij neemt plaats op eene sopha, en het gesprek loopt vlugtig over de onderwerpen heen, die tot dit oogenblik behooren. Het ceremonieel wordt door galanteriën verdrongen, deze door
teederheden, liefkozingen volgen. Maar onze speld bederft alles. De Minister voelt zich door hare gevaarlijke punt gekwetst, en geeft een' schreeuw. Zijne vurige verbeeldingskracht, zijn schitterend vernuft is niet in staat om de uitwerkselen van den schrik weg te nemen. Verveling en kwade luim vertoonen zich. Eensklaps opent Mevrouw dubarry de deur, en zegt gedwongen: ‘Vaarwel, Mijnheer de Hertog! ik meen den Koning te hooren komen.’ En inderdaad, naauwelijks was zij in hare kamer, of de Koning trad binnen. Hij had zijne maitres nooit

{==229==} {>>pagina-aanduiding<<}
te voren zoo teeder gevonden; de beste gelegenheid was daar, om zijne speld terug te vragen, en hij bekwam haar. De Minister kreeg na twee dagen zijn afscheid; en toen hij naar Chanteloup reed, waarheen hij verbannen was, en zijne geleiders over de oorzaak der plotselinge ongenade, en over alles, wat hij gedaan en gelaten had, redekavelden, zeide de Hertog zuchtende: ‘Ach! Mevrouw de pompadour droeg ook spelden; maar zij wist ze beter te gebruiken.’
De speld nam nu voor een' korten tijd hare plaats in het juweelkoffertje van den Koning weder in, en komt vervolgens door een nieuw voorval weder in de wereld, om nooit weder in het eerste terug te keeren.
Mademoiselle C***, eene bekoorlijke Actrice aan het Fransche tooneel, had den Graaf van Artois bekoord. Men zal naauwelijks raden, welk een' prijs zij op hare gunst stelde. Zij had van de beroemde speld hooren spreken, en zich in het hoofd gezet, dezelve te willen bezitten. Haar beding was, dat de Graaf van Artois niet alleen de speld van den Koning zou trachten te bekomen; maar zij verlangde, dewijl men eerlang het Huwelijk van Figaro voor de eerste maal gaf, reeds op den dag der eerste vertooning dit kleinood te bezitten. Zij vond het treffend, deze speld van den halsdoek van Mevrouw de maintenon en den hoed van lodewijk XIV op den brief van Susanne te laten overgaan; want dezen moest zij in plaats van een zegel dienen. Wanneer de speld niet op den bepaalden dag kwam, had de minnaar zijn afscheid. Men verbeelde zich 's Graven verlegenheid; hij wist geen middel om dezen tallsman magtig te worden: waar in de wereld was eene speld ooit de sleutel tot een hart geweest? Vier dagen nog, en men gaf het Huwelijk van Figaro. De grilligheid zijner maitres maakte hem wanhopig. Eindelijk bood het toeval hem een middel aan, waarvan hij gebruik maakte. Men danste in dezen tijd quadrilles. De Heer delaporte had hem naauwkeurig onderrigt, wat het juweelkoffertje bevatte. Onder voorwendsel van eenige diamanten, die daarin waren, voor het bal noodig te hebben, kreeg hij, met verlof van den Koning, die te leen. ‘Ik wil ze zelf uitzoeken,’ zeide de Graaf van Artois; ‘dan zal ik tevens de speld zien, waarvan ik zooveel heb hooren spreken.’ Eer de Koning tijd had om hem te antwoorden, was hij reeds in het kabinet, liet het juweelkoffertje openen, leide onbemerkt, terwijl men de diamanten rangschik-
{==230==} {>>pagina-aanduiding<<}
te, eene andere in de plaats van de zoo zeer verlangde speld, en in een uur lag die
aan de voeten der schoone priesteres van thalia. Het was tijd; want het stuk begon. De speld sloot den brief van Susanne, ging zoo door verscheidene handen, en - was verloren. Mademoiselle C *** verontschuldigde zich naauwelijks bij den Graaf, die nu in de grootste verlegenheid geraakte; want de bewaarder van het juweelkoffertje had weldra bemerkt, dat hij de regte speld niet meer had. Een geschenk sloot hem den mond, en men bewees sedert eener valsche speld eenen eerbied, dien de ware naauwelijks verdiende.
De speid bleef ondertusschen twee dagen in het stof liggen. Eene danseres, die meer schoon dan beroemd was, (waarom haar naam hier ook niets ter zake doet) vond haar bij eene repetitie der Minnarijen van Bayard, welk stuk met balletten gegeven werd. Toevalligerwijze was deze danseres de maitres van den Heer harland, den eersten sterveling, die vermetel genoeg was, om zich in de ballon van pilatre du rozier een' weg door de lucht te banen, en later een ongelukkig slagtoffer van zijnen moed en zijne talenten werd. Deze danseres - een zeldzaam geval - aanbad haren geliefde. Men kan zich haren schrikkelijken toestand voorstellen, wanneer zij de gevaren bedacht, aan welke harland zich wilde blootstellen. Zij had den moed, om hem naar La Muette te verzellen, alwaar de nieuwe ikarus de aarde zou verlaten. ‘Mogt uwe voorzigtigheid,’ zeide zij in het oogenblik des scheidens, ‘op deze gevaarvolle reis ten minste ieder onnoodig gevaar vermijden! Deze lok van mijn haar herinnere u daaraan.’ Met deze woorden hechtte zij met de beroemde speld de dierbare lok op zijn hart. Haar oog zwom in tranen, haar hoofd was met een' digten sluijer bedekt, en haar geliefde steeg op in de lucht. Laten wij hem zijn' stouten togt vervolgen, en ons slechts met onze speld bezig houden. Een rukwind scheurde eene kleine vlag, die onze reiziger als een teeken van zijn' triomf had medegenomen, en waarop dag en uur van zijn opstijgen geschreven was. Harland poogde vergeefs de beide einden weder aan elkander te hechten; de speld moest geofferd worden, en de haarlok vond eene andere plaats. Na eenige uren daalde de ballon, onder een algemeen vreugdegejuich. Natuurkenners, sterrekundigen en andere geleerden stroomden toe, om onze reizigers geluk te wenschen. Men

{==231==} {>>pagina-aanduiding<<}
rekende toenmaals bailly onder de voornaamste sterrekundigen. Pilatre gaf hem de vlag tot eene gedachtenis, als een blijk van achting voor zijne talenten. Bailly nam haar aan; en zoo ziet men, na zoo menig wonderbaar lotgeval ondergaan te hebben, de beruchte speld, in eene vlag stekende, in het kabinet van een' sterrekundige opsluiten.
Waarom bleef zij daar niet? Op den steeds merkwaardigen dag, dat de ongelukkige lodewijk XVI gedwongen was Versailles te verlaten, en door het volk in zege raal naar het stadhuis van Parijs gevoerd werd, wachtte bailly, dien het volk tot Maire der stad had benoemd, te huis het oogenblik af, dat hij naar het stadhuis ontboden zou worden, om den Monarch te ontvangen. De Koning komt vroeger aan, dan men verwacht had; een ruiter komt met lossen teugel aanrennen, om bailly zulks te berigten; hij spoedt zich heen, en vergeet het municipale lint; hij treedt in zijn kabinet terug om het te zoeken, en weet het niet vast te maken. Zijn oog valt op de speld, die nog altijd in de vlag steekt: schielijk neemt hij haar, steekt het lint daarmede vast, en ijlt naar het stadhuis. In het oogenblik, dat de Maire den Koning de nationale kokarde overhandigt, heeft hij geen ander werktuig, om haar op diens hoed vast te hechten, dan onze beroemde speld. Te zwak tot deze bestemming, buigt zij wel twintig malen om; maar eindelijk hecht zij, in het aanzien van het gansche volk, de kokarde aan den hoed van lodewijk XVI, en beslist zoo het lot van Frankrijk.
Overzien wij, in weinig woorden, de omstandigheden, waarin onze speld zich bevond. Aan den halsdoek van Mevrouw de maintenon, aan het overhemd des Konings lodewijk XIV, in zijn juweelkoffertje, aan de vederen van zijn' hoed, toen hij jacobus II ontving, aan de bloemen van Mevrouw dubarry, aan haren gordel, in het juweelkoffertje van lodewijk XV, gestolen door den Graaf van Artois, in bezit van de Actrice C***, in plaats van een zegel aan den brief van Susanne in het Huwelijk van Figaro, twee dagen verloren, in handen eener danseres, aan het kleed van den Heer harland, aan de vlag van het schuitje eener luchtballon, in het kabinet van den Heer bailly, aan zijn municipaal lint, en eindelijk aan de kokarde van lodewijk XVI.





{==232==} {>>pagina-aanduiding<<}

Fragmenten over Chili.

I.

Merkwaardig Natuurverschijnsel bij de Stad Mendoza.

De rivier Mendoza, die aan de stad in hare nabijheid den naam gegeven heeft, ontspringt uit de oostelijke Cordilleras. Het geweld, waarmede zij van het gebergte afstroomt, is zoo groot, dat zij zich eenen weg van bijna 16 voet breed midden door eenen krijtberg gebaand heeft, waarvan het gewelf eene brug van genoegzaam gelijke breedte uitmaakt. Juist onder deze brug, in eene regte lijn, op omtrent 20 voet van het gewelf, ontspringen, uit eene kale rots, vijf bronnen van zeer heet water, hetwelk een geneesmiddel in vele krankheden oplevert. Dit water springt tot aan het gewelf, en vermengt zich bij zijn nederstorten met den stroom, uit welken het schijnt voortgekomen te zijn. Het spatten van deze verschillende soorten van wateren doet aan het gewelf de schoonste en menigvuldigste kristalschietingen ontstaan, waarvan gedurig kleine brokjes afvallen, die op de rots terstond versteenen, en de wonderbaarlijkste gedaanten aannemen; eenige vertoonen zich, namelijk, als de regelmatigste piramiden van het schoonste wit; andere in onregelmatige formen, maar met al de kleuren van den regenboog versierd; nog andere, die rondom den mond der springbronnen afgezet zijn, hebben de kleur van het schoonste smaragd. - Zeldzame verschijnselen van dien aard zijn er bij honderden in dit uitgebreid oorspronkelijk gebergte aan te treffen.

II.

Beschrijving der Kleeding eener Vrouwe te St. Jago.

Vermits al de bijzondere kleedingstukken zigtbaar waren, zoo begint de verhaler zijn berigt met die gedeelten, welke het naast om het ligchaam sluiten. Het hemd, zegt hij, was van het fijnste kamerdoek, van onderen met zeer breede kanten van omtrent 20 guinjes de el bezet; het kamerdoek reikte echter niet verder dan tot aan de knie; de zijden kousen waren van ligt rozerood, met zilveren rozeknopjes geborduurd; de schoenen, of veelmeer de sandalen, waren van zilverlaken met roode rozeknoppen bewerkt, terwijl zij op

{==233==} {>>pagina-aanduiding<<}
den voet en om den enkel met banden, naar de Indiaansche manier, waren vastgemaakt, met dit onderscheid echter, dat deze banden met paarlen en smaragden bezet waren; de kousen waren van boven met die beroemde Indiaansche kousenbanden vastgemaakt, welke eenen Talisman bevatten, wier waarde zeer hoog wordt opgegeven, omdat men meent, dat zij haar, die ze draagt, van alle gunstige of ongunstige lotgevallen vooraf kennis geven; en men verzekerde mij, dat geene vrouw van rang zich zonder zoodanige banden in het openbaar zou vertoonen, daar zij die als het voornaamste gedeelte harer kleeding beschouwt. Zij mogen echter ook om den arm worden gedragen, en zijn altijd van dezelfde gedaante; zij bestaan, namelijk, uit eenen veerkrachtigen band, die evenwel, naar den rijkdom of de grilligheden van haar, die denzelven draagt, op het rijkste is opgesierd: de hier beschrevene waren met zijde bekleed, en ter wederzijden met paarlen en smaragden bezet; in het midden van iederen band was eene kleine vierkante opening voor den Talisman, die op gelijke kostbare wijze gezet was, terwijl de band aan de buitenzijde des beens met een slot van smaragd bevestigd werd, aan hetwelk twee kwasten van Oostersche paarlen hingen. Aan een naauw om het lijf sluitende spencer van zilverlaken hing tot aan den rand van het hemd eene draperie van kanten en paarlen, om welker rand eene drie duim breede franje van paarlen en smaragden hing. De hals, borst en armen waren op dezelfde wijze met paarlen versierd, en hadden geene andere bedekking dan eene draperie van fijne kanten, die aan de hemdsmouwen vastzat, en van dezelve nederhing. Het haar, van hetwelk de vrouwen aldaar gewoonlijk eene groote hoeveelheid bezitten, was met paarlen omwonden en bevestigd, en had van dezelve aan de eene zijde eenen grooten ruiker witte rozen, welker bladen uit smaragden bestonden.
Hoezeer deze kleeding, de verdichte beschrijvingen der Toovergodinnen evenarende, in Europa zekerlijk voor het ne plus ultra van kostbaarheid en pracht zou worden aangezien, verzekert nogtans de verhaler, dat dezelve bij openlijke feestgelegenheden, zoo als bij stierengevechten of processiën, nog veel verder gedreven worden. De vrouwen worden alsdan gewoonlijk door drie of meer bedienden in de kostbaatste liverei vergezeld, van welke de eerste eenen grooten ruiker bloemen, de tweede een' geborduurden zakdoek, de derde

{==234==} {>>pagina-aanduiding<<}
het zonnescherm enz., ieder, namelijk, iets anders, draagt. Dit laatste stuk is vooral een der kostbaarste gedeelten van den vrouwelijken opschik; want het bestaat niet zelden uit de fijnste en duurste Brabandsche kanten, met zijde gevoerd, en met eene zeer dikke gouden of zilveren franje bezet, terwijl de stok uit ivoor, met goud of zilver beslagen, bestaat, en de baleinen niet zelden met juweelen bezet zijn.
Met elk schip, dat nieuwelings uit Spanje aankomt, wordt ook telkens eene verandering in de mode aangebragt, die zich dan spoedig uit de hoofdstad in de provinciën verspreidt; zoodat de oude kleederdragten der verschillende gewesten niet dan bij het gemeen in wezen blijven, gelijk ook die der vrije Indianen doorheen nog onveranderd gebleven zijn.

Hoe verzoent men den nijd?

De Marquis de cremeaux d'entragues, Grootvalkenier, was een der schoonste en beschaafdste mannen aan het voormalige Fransche hof. Hoewel hij in blakende gunst stond bij lodewijk XV, verwekte hij nogtans geene afgunst; men beminde en achtte hem algemeen, en ieder, die in Parijs en Versailles aanspraak maakte op den toon der beschaafde wereld en welvoegelijkheid, zocht hem na te volgen.
Een zijner vrienden vroeg hem eens, hoe hij het aangelegd had om zich zoo algemeen bemind te maken, daar hij toch bij alles, wat hij ondernam, den nijd en ijverzucht moest opwekken. ‘Het is altijd mijn grondregel geweest,’ antwoordde hij, ‘mij met geene intrigues in te laten; geenen eerzuchtigen in den weg te treden; alles aan te wenden om den mannen te behagen, en bij de vrouwen mij zonder pretensiën te gedragen.’
Hij gedroeg zich altijd als de ijverigste verdediger des schoonen geslachts; echter geschiedde dit steeds met zoo veel zachtmoedigheids, dat hij zelfs die genen niet beleedigde, die door hem ernstig berispt werden. Het gebeurde dikwijls, dat hij, in gezelschap, getuige van nadeelige oordeelvellingen over vrouwen was, welker goeden naam men daardoor zocht te ondermijnen, dat men mannen, die dikwijls bij haar kwamen, voor hare begunstigde aanbidders verklaarde. Wanneer iemand zich zulk eene overijlde uitdrukking veroor-
{==235==} {>>pagina-aanduiding<<}
loofde, vroeg hij den achterklapper: ‘Mijnheer! zijt gij er ooggetuige van geweest?’ - ‘Neen; maar ....’ ‘Wanneer dit het geval is, moet gij ons veroorloven, dat wij vooronderstellen, dat de genen, die u dit verhaalden, zich vergist hebben. De schijn bedriegt zeer dikwijls; dit is niets nieuws, en dikwijls heeft men er ook belang bij, iemand in eene zaak te misleiden, die zulk een' wezenlijken invloed op den goeden naam eener vrouwe heeft.’
Een jongman, dien de Marquis, bij eene dergelijke gelegenheid, op deze wijze tot zwijgen gebragt had, wilde hem in verlegenheid brengen, en antwoordde hem op de vraag: ‘Hebt gij het zelf gezien?’ stoutmoedig: ‘Ja, Heer Marquis!’ - ‘Dan heeft de arme verdwaalde op de stilzwijgendheid van een' man van eer gerekend,’ zeide de Marquis koel, ‘en ik betuig u mijnen dank, dat gij ons allen zulk eene kieschheid toekent.’
Eens speelde de Prinses van poise met hem op de biljart. ‘Ik moet wel zeer onbekwaam zijn,’ zeide zij: ‘ik kan geen een' bal raken!’ - ‘Dat verwondert mij niet, Mevrouw!’ zeide d'entragues: ‘ballen zijn geene harten.’
In een gezelschap, waar zich een paar zeer ijverzuchtige mannen bevonden, die zich, ter voldoening van hunnen argwaan, dikwijls van zeer onbetamelijke middelen bedienden, vroeg men den Marquis, of wel een echtgenoot, die vermoeden van een' minnehandel op zijne vrouw had, hare brieven mogt openen. ‘Neen!’ riep hij; ‘hoe kan men omtrent iemand, die men beminnen en eeren moet, zich iets veroorloven, wat men omtrent een' ander', die ons onverschillig is, onbillijk acht?’
De Marquis had altijd eene bijzondere genegenheid voor Mevrouw de caze, die zich zoowel door hare schoonheid als door haar verstand van vele dames onderscheidde; maar zelfs de lastertongen waagden het niet, haar of hem deswege aan te tasten; veeleer bewonderde men algemeen zijne standvastige verkleefdheid aan deze beminnenswaardige vrouw. Toen zij stierf, verviel hij in eene diepe zwaarmoedigheid, en heeft haar niet lang overleefd.






{==236==} {>>pagina-aanduiding<<}

Drietal oorspronkelijke, onuitgegevene, en thans naar het eigen handschrift gedrukte dichtstukken van Huibregt Kornelisz. Poot.

III.


	Brief aen den Heer Daniel van Beke, Schout van Bodegrave, doorluchtig Schilder en Poëet; over den titel Monsr. Monsr., mijn door hem in het opschrift van een toegezonden brief gegeven.
Bekleet een tuimelgeest in 't raethuis van uw zinnen 
Den troon? of hebben tans de Mijterberggodinnen 
Uw letterdorst, voorheen aen Pegaes bron geboet, 
Te driest en dom gelescht met vocht uit Lethes vloet, 
Dat gij zoo schits vergeet mijn hantwerk, staet en woning? 
Al wie geen koning is, wanvoegt den naem van koning. 
'k Ontfing uw brief en gunst met alle dankbaerheên; 
Maer niet dien titel, o van Beke! mijn Meceen. 
Weet, vrient: Grootmoedigheit houwt vleijerij voor schelden. 
Men geeft den naem van rijk vorst Krezus om zijn gelden; 
Hij doolde gros, die ze oit aen praccher Yrus gaf. 
Al sluit een pij, tot d' aerd' van beide schouders af, 
Mijn lijf, gij hielt hem wis vol dwaeze harssenstuipen, 
Die geitenvlok, zoo vreemt van Tyrus purperkuipen, 
Voor vorstlijk praelgewaet, en mij voor hoosling prees, 
En koningklijk ontzag, of prinsenëer bewees: 
Maer zoutge zulk bedrijf, als redenloos, verachten, 
En billijk doemen in de vierschaer der gedachten, 
Wat gaet u over, mij dan te eeren als een heer? 
Oprechte nedrigheit wraekt overbodige eer. 
Ik heb geen heerschappij in vreemde wereltpalen, 
Daer andre starren om de hemelspille dwalen; 
Ik ben van hant tot hant uit vroom Batavisch bloet 
Gesproote, en hier gequeekt: 't vernoege is al mijn goet. 
Ook hebbe ik hof noch lant, beplant met wijn, of koren, 
In eenig vruchtbaer oort, waerlangs de Seine, of Loire, 
Op zilvre waterraên door 't levend' marmer rolt, 
En kruik en kar aen 't hof van de Oceaen vertolt, 
Dat mijn waerdij tot zulk een Fransche naem doet steigeren. 
En, wie met valsch gelaet olt hooge titels weigeren, 

{==237==} {>>pagina-aanduiding<<}

Ik heb mij in den schoot der waere ootmoedigheit, 
Dit weet die alles weet, wilvaerdig neergeleit. 
En lust het u mijn staet eens kort en ront te weten? 
Ik wilze u graeg ... maer kom me op 't velt dan zelf zien zweren. 
Ik arbey om den kost: mijn handen, stijf van eelt, 
Getuigen wat mijn staet van heerenstaet verscheelt. 
't Geviel de goede Godt, wiens heilig welbehagen 
Ik des eerbiedig en blijhartig, zonder klagen, 
Omhels, den dees tot kroon, en die tot zwaert en piek 
Te schikken: geene op 't kusse, en mij tot schup en riek. 
Begeeve ik mij met vlijt tot letteröeffeningen, 
Verdrijve ik hiermé dik mijn zielbekommeringen, 
Dit doe ik, twijl mijn maets hunne afgesloofde leên 
Op 't bedt van stroo verquikke en rusten. Ga nu heen, 
Vertel vrij welk een heer u dezen brief toezendden. 
Maer Zangnimf, hertenlust, 't is tijt uw stem te wenden: 
's Mans heuscheit heeft ons lang verplicht. Gulhartigheit 
Moet ongebreidelt zijn. 't Is goet wat Goetheit zeit. 
Hij quam ons, 't heugt me noch, en 'k zal het steets gedenken, 
Voor lang zijn hant en hart zoo openhartich schenken; 
Orest en Pilades zijn eertijts min vereent; 
Wat of zoo koen is, dat ons oit te scheiden meent? 
En gij, o vrient! dien 'k al mijn leven trou zal blijven, 
Schrijf, wen de dootschicht mij in 't middelrif zal drijven, 
Dees letters, bidde ik, op mijn zark: hier sluimert d' asch, 
Die noit eerzuchtig, of eertitelminnend' was. 
Werp dan een luttel aerde op 't dor en kout gebeente, 
En gun het stille rust in 't donker grafgesteente. 
Vaerwel nu vrient, vaerwel, vaerwel; ay denk altijt 
Aen een afwezig vrient, door uwe gunst verblijt. 
 
Den xv van Slachtmaent MDCCXI. 
 
huibregt kornelisz, poot. Bouman. 


	Mijn Antwoord aan den voorn. huybert poot, op zijne critique, gemaakt op woort of tytel Monsr. Monsr., hem toegezonden.
Mijn hooggeëerde vriend, 
Met tytels niet gediend, 
't Sij van monsieur of heer, 
Of hooger naam van eer 

{==238==} {>>pagina-aanduiding<<}

Als ik laatst aan u gaf, 
Al naamtge 't qualijk af, 
't Is uit bescheidenheyd 
En agtinge gezeyd. 
Waar vond men oit een boer, 
Wiens geest zoo hoogop voer 
Als uwe zanggodin 
In digt vol pit en sin? 
Ja menig prins of vorst, 
Wiens hooft een kroone torst, 
Was nimmer zoo gevoed 
Uit Hypocreenes vloed 
Als uw voortreflijkheyd, 
Die u een naam bereydt, 
Veel grooter dan monsieur, 
De heele werelt deur, 
Waarmede 't lofgerugt 
Steets schatert door de lugt. 
Al heetge Huybert Poot, 
Uw daaden zijn zoo groot, 
Dat uw eerwaardigheyd 
Daarin niet is misseyd. 
'k Misdaad niet aan uwe eer, 
Schreef ik mijnheer, mijnheer. 
Het heerlijke talent, 
Daar gij een heer van bent, 
Dat 's uwe heerlijkheyd, 
Met studie opgeleyd, 
Waarmeê ge deftig praalt 
En eeuwgen lof behaalt. 
'k Bragt noit dien tytel bij 
Uit wufte vleijerij: 
Elk weet, mijn waarde vriend, 
Wat eere gij verdient. 
Al schreef ik op zijn Fransch, 
Het is de mode altans; 
Die tytel is gemeen, 
Ja niet een boer uit 't veen, 
Die naar een mensch wat sweemt, 
't Monsieuren qualijk neemt. 
Al werktge om uwen kost, 
En zijt niet uitgedost 

{==239==} {>>pagina-aanduiding<<}

Met kostelijk gewaat, 
Nogtans in uwen staat 
Zijt gij zoo wel een heer 
Als andre boeren meer. 
Worde ik een heer genaamd, 
Mij dunkt 't u ook betaamt: 
Ik werk zoo wel als gij, 
En heb meer zorg daarbij. 
Neem dan van twee de keur: 
Mijnheer, of - monseigneur. 
 
d. van beke. 


	Opschrift.
Aan den Bouman Huybert Poot. 
Is dese tytel nu niet groot? 
Adam spitte en Eva spon, 
Eer dat men adel vinden kon. 
Meuig isser in Papsou, 
Die zulk een boer wel weesen wou. 


Apollo en Daphne.


Apollo was verliefd op Daphne. Ik verzwijg, 
Hoe Python, 't schrikgedrogt, door hem werd overwonnen; 
En hoe hij, onbezonnen, 
Cupido tergen dorst; maar in den liefdekrijg 
Moest zwichten, toen de strijd nog naauwlijks was begonnen. 
Hij wilde, dat het dartel wicht 
Hem af zou staan en boog en schicht: 
Meteen voelt hij zijn hart doorgrieven. 
‘Al zijt gij schoon een' draak te sterk, 
Geen zielen kunt gij doen verlieven; 
Dit is en blijft Cupido's werk. 
Uw Godheid, in mijn boei geklonken, 
Blijft magtloos en gedwee, tot Daphne uw' wensch vervult. 
Tracht haar gemoed tot wedermin te ontvonken: 
Tot zoo lang wensch ik u het noodige geduld!’ 
 
Dus schamper sprak de knaap, en was op eens verzwonden. 
Maar Phebus voelt zijn wonden; 
Hij kwijnt om Daphne; doch de maagd blijft immer koel, 
En koud als Phebe's licht, en vreemd aan mingevoel. 
Niets kon haar ooit behagen, 
Dan, met Diana, in het eenzaam bosch te jagen. 
Als door den wind bevleugeld is haar vlugt 
Bij elke ritseling, of ingebeeld gerucht. 
En ziet ze Phebus staan, verrukt en opgetogen, 
Gelijk een weerlicht is ze op eenmaal uit zijne oogen.... 
Och, arme Apol! 
Wanneer de zinnen zijn verbijsterd en op hol, 
Wat doet een minnaar niet! Eens ziet hij zijn beminde, 
Zoo vlug gelijk een hinde, 

{==240==} {>>pagina-aanduiding<<}

Ter jagt in 't wilde bosch. 
Haar haren vliegen los; 
Haar sluijer golft bevallig; 
Haar aanblik is lieftallig; 
Haar boezem zwoegt van lust, 
Door 't koeltje mild gekust. 
Hij spreekt haar aan: ‘Och, Daphne! mededoogen! 
Zij eens, om mijn verdriet, 
Tot wedermin bewogen....’ 
Maar zij ontvliedt. 
Ook hij, niet lui, met wieken aan de hielen, 
Haar achterna, 
Als voerden hem de zonnewielen. 
‘o Daphne! sta!’ 
Dus riep hij: ‘toef! ik ben geen schelm of roover, 
Geen wolf, geen boschgedrogt. 
Vrees niet, dat ik u kwaad doe, of betoover'. 
'k Heb nimmer leed gewrocht. 
Ik ben, geloof me, uw minnaar in den regel; 
Geen zwijnenhoeder of een dorpeling. 
Mijn hand is niet vereelt door spade of vlegel: 
'k Ben meer dan mensch; ik ben een hemelling; 
Ik ben een God, de prachtigste aller Goden ....’ 
Wanneer men meent, dat Daphne uit enkel klucht 
Tot hiertoe Phebus heeft ontvloden, 
Gewis dat ze, op dit woord, van angst hem nu ontvlugt. 
('k Zou om het dom gevrij van Phebus kunnen weenen .... 
Maar de Ars amandi was nog niet in 't licht verschenen.) 
En of hij nu al roept: ‘Te Delphos eert men mij 
Met offerdienst en smaak. 'k Geef de aarde haar verlichters. 
Ik ben de God der artsenij; 
De minnelijke God der dichters.’ 
Vergeefs! De schoone blijft hem schuwen. 
Zij mint geen' sterveling, en dan een' God te huwen .... 
Dit denkbeeld schrikt haar ziel terug. 
Maar Phebus bleef zij nog te vlug, 
Tot dat zij stuit op Penens oever. 
Nu wordt het droever! - 
 
Zij smeekt den stroom om hulp. Men grijpt den zwaksten draad 
Tot redding aan, wanneer het feilt aan raad. 
Zij werd verhoord. Maar hoe? Haar voeten kregen wortel; 
Elke arm schoot tak bij tak, haar vingers loten uit. 
Daar stond zij nu, tot vreugd van nachtegaal en tortel; 
Zij werd eên lauwerboom, in stede van een bruid! 
 
Men denk, hoe Phebus keek, toen hij, voor maagdenleden, 
Een boomschors drukte aan 't hart! 
 
Streeft gij naar wedermin, 't zij met bedachte schreden. 
Bescheidenheid verhoedt veel ongevals en smart. 



{==241==} {>>pagina-aanduiding<<}

Mengelwerk.

Over den invloed der onderscheidene regeringsvormen op het vrouwelijk geslacht.

(Getrokken uit de Athenian Letters, or the epistolary Correspondence of an Agent of the King of Persia, residing at Athens during the Peloponnesian War (*).)

Gisteren bevond ik mij in een gezelschap van aanzienlijke Atheensche vrouwen ten huize van aspasia, met welke ik, sedert mijne kennismaking met perikles, steeds in vriendschapsbetrekkingen heb gestaan. Steeds heeft zij mij met eene innemende minzaamheid ten harent ontvangen, en zij bezit zulk een fijn vernuft, zulke veelvoudige kundigheden en zulk een gezond verstand, dat inderdaad niemand haar overtreft, ja zelfs niet evenaart, de wijze sokrates-alleen uitgezonderd. Zoodra het grootste gedeelte van het gezelschap zich met de luitspelers verwijderd had, vormden wij dadelijk eenen engeren kring, en begon aspasia het gesprek. Zij onderhield ons met eenige merkwaardige anekdoten van perikles, voor wiens nagedachtenis zij de diepste hoogachting koestert, en weidde vervolgens wijdloopiger over andere onderwerpen uit. Eindelijk wendde zij zich ook tot mij, en deed mij eenige vragen over de zeden der vrouwen in die gedeelten der wereld, welke ik, op mijne reizen, bezocht had. - ‘Uit de behandeling,’ zeide zij, ‘welke de vrouwen in de meeste staten ondervinden,

{==242==} {>>pagina-aanduiding<<}
moet ik bijna besluiten, dat de filozofen en wetgevers van oordeel zijn, dat de vrouwen eigenlijk geene zielen hebben. Want waarom anders worden zij niet tot de groote mysteriën toegelaten? En waarom belet men haar, zich, door het aanleeren van nuttige kunsten en wetenschappen, te beschaven? Te Athene genieten wij intusschen meer voorregten, dan op vele andere plaatsen: men behandelt ons hier ten minste als redelijke wezens. Maar deel mij, okleander! het resultaat van uwe opmerkingen nopens onze sekse mede, en zeg mij onbewimpeld, in welk licht zij, onder de verschillende wetten, vooroordeelen, gewoonten en gebruiken der verschillende volken, u voorgekomen is? Misschien hebt gij uwe aandacht tot nog toe niet op dit onderwerp gevestigd; want ik weet te wel, dat de mannen, over het algemeen, van onze verstandelijke vermogens bij lange na geen gunstig denkbeeld voeden, en tevens vergeten, dat het groote onderscheid tusschen de beide seksen niet uit gebrek aan natuurlijke begaafdheden, maar uit mangel aan behoorlijke vorming ontstaat.’ - ‘Het is volstrekt onmogelijk,’ antwoordde ik, ‘deze onbetwistbare waarheid te vergeten, wanneer men het geluk heeft gehad, aspasia te leeren kennen. De vrijheid, welke men het vrouwelijk geslacht te Athene vergunt, is volkomen geschikt, om al die schoone uitwerkingen der gemengde gezelschappen in Iönie, en voornamelijk te Epheze, dien zetel der weelde, te weeg te brengen; terwijl een aangeboren besef van het welvoegelijke de Atheensche vrouwen oneindig beter binnen de behoorlijke perken houdt, dan de sloten en grendels van het Oosten ooit kunnen doen. Hier-alleen zijn zij geene slavinnen van hare mannen en derzelver genoegens.’ - ‘Gij zijt een weinig te streng tegen uwe geboortestad,’ antwoordde zij; ‘hoewel ik tevens gaarne
geloof, en zelfs min of meer overtuigd ben, dat hetgene, wat gij te dezen opzigte zegt, geenszins ongegrond is. Ik zelve heb den al te luisterrijken eerdienst in den zoo prachtigen tempel van Diana te Epheze niet zelden als een levend zinnebeeld van den in

{==243==} {>>pagina-aanduiding<<}
die stad heerschenden geest beschouwd. Beide zouden beter voor de Cyprische Venus voegen, dan voor de Godin, die als beschermster der bosschen en bergen wordt vereerd.’ - ‘De analogie,’ hernam ik, ‘welke gij tusschen de weelderigheid en den eerdienst der Epheziërs vindt, is inderdaad zeer zinrijk. Doch hetgene ik eigenlijk zeggen wilde, is van eenen eenigzins ernstigeren aard. Zoo gij het mij vergunt, aspasia, zal ik u eenige opmerkingen mededeelen, welke ik, gedurende mijne reizen, over den ivloed der onderscheidene regeringsvormen op de zeden van het vrouwelijk geslacht gemaakt heb.’ - ‘Niets zal mij aangenamer zijn,’ antwoordde zij met eene onuitsprekelijke bevalligheid.
‘Om derhalve,’ hernam ik, ‘met eene zoo staatkundige vrouw in de taal eens staatsmans te spreken; een willekeurige en despotieke regeringsvorm moet de ongedwongene verkeering en de persoonlijke vriendschap tusschen de beide seksen noodwendig te allen tijde verstoren, en zich, zoo wel in de onschuldige genoegens van het huisselijke leven, als in het bestuur en beheer der openbare aangelegenheden, werkelijk doen gevoelen. Ik geloof nogtans niet, dat dit kwaad alleen uit den steeds argwanenden geest van zulken regeringsvorm zijnen oorsprong heeft, maar dat het veeleer uit den wensch van elken gehuwden man ontstaat, om in zijne huishouding het voorbeeld na te volgen, hetwelk het bestuur van den staat, waarin hij leeft, hem zoo uitnoodigend aanbiedt. Vandaar, dat een dwingeland op den troon zeer vele dwingelanden in de huisgezinnen vormt; en wanneer het grootste gedeelte van het volk eenmaal door het despotisme verhard is, zoo vinden geene gevoelens ligter ingang, dan die, welke hetzelve begunstigen (*). Men

{==244==} {>>pagina-aanduiding<<}
laat ze, in weerwil hunner ongerijmdheid, als gezonde grondbeginsels gelden, en door het misleid verstand banen zij zich allengs den weg tot het karakter en de zeden des volks. Wanneer de opperheerscher van het land een' zijner onderdanen in den kerker werpt, of hem van zijne goederen en waardigheden berooft, zonder eenige reden van zijne handelwijs te geven of eenige klagt tegen hem in te brengen, dan acht de kleine despoot zich binnen de grenzen van zijn huisselijk gebied evenzeer tot dergelijke willekeurige daden geregtigd. Verbiedt gene, vrijmoedig over zijnen persoon en zijn bestuur te spreken, dan waakt zijn nabootser in het kleine met de uiterste ijverzucht tegen elke, zelfs de geringste kwetsing van zijn gezag en aanzien: streng straft hij elke onbedachtzame uitdrukking, die zijnen kinderen ontvalt, en sluit zijne vrouwen van alle gezeilige verkeering uit, opdat zij zich aan geene verraderij tegen hem zouden kunnen schuldig maken of met vreemde mannen eenen minnehandel aangaan. Door gesnedenen en stommen omgeven, van al de voordeelen, die het verstand vormen en beschaven kunnen, ten eenemaal beroofd, wint nu eene uitstekende schoonheid - want schoonheid is in Perzië de hoogste, ja bijna de eenigste verdienste eener vrouw - misschien het hart en vertrouwen van eenen magtigen vorst. Zij mengt zich misschien in de staatzaken, ofschoon zij volstrekt geene menschenkennis bezit, en tevens met de ware belangen van het koningrijk geheelenal onbekend is. De natuurlijke gevolgen hiervan zijn, dat de luimen der favorite, gepaard met de luimen van den vorst, welke beide eene onbeperkte bevrediging eischen, de ellende van land en volk steeds moeten vermeerderen: en deze gevolgen heeft men in despotieke staten vaak genoeg beleefd.

{==245==} {>>pagina-aanduiding<<}
En wat deze zaak in Perzië tot de grootste ongerijmdheid maakt, is niet alleen de bekrompene en allezins ondoelmatige opvoeding der vrouwen, maar ook de openbare tegenstrijdigheid, waarin men daardoor met de verklaarde gevoelens onzer voorvaderen vervalt, die de vrouwen tot alle staatsbestuur ongeschikt oordeelden, en dus eene wet maakten, dat slechts mannelijke ersgenamen den troon mogten beklimmen. Hierdoor onderscheidt zich het rijk van cyrus van het Assyrische, welks geschiedenis inzonderheid door de daden eener semiramis merk waardig wordt.’ - ‘Mij schijnt,’ hernam aspasia, ‘de levenswijs der Perzische vrouwen in een scherp kontrast met de zeden der Egyptische vrouwen te staan (*), die, naar ik gehoord heb, koophandel drijven, ter markt gaan en den ploeg besturen; terwijl hare mannen te huis bij het spinrokken zitten en de stillere bezigheden verrigten, welke men hier als de eigenlijke bestemming eener huisvrouw beschouwt. In Griekenland kennen wij volstrekt niets dergelijks.’ - ‘Dat is waar,’ zeide ik, ‘zoo gij, namelijk, de krijgshaftige Spartaansche vrouwen, die insgelijks het tegenbeeld der Perzische zijn, niet in deze klasse wilt rangschikken. Aan dezelsde oefeningen, dezelfde vermoeijenissen, dezelfde tucht, als hare mannen, gewoon, zijn zij dezen, met opzigt tot hare zeden en gewoonten, volkomen gelijk. Het was het doel des wijzen Spartaanschen wetgevers, de heerschappij der hartstogten, op eene aan het Perzische gebruik lijnregt tegenovergestelde manier, te beteugelen. En even als men in het Oosten de zeden der vrouwen, door eene strenge afzondering van alle gezellige verkeering met
andere menschen, en ook daardoor, dat men haar ligchaam, als ware het, inkerkert, rein en onbevlekt tracht te houden; zoo wordt te Sparta de neiging tot onregelmatige begeerten door den gemeenzamen omgang met het mannelijk geslacht bij de vrouw meer en meer verzwakt, en zij door het gevoel van eer, hetwelk men haar reeds zeer

{==246==} {>>pagina-aanduiding<<}
vroeg inboezemt, boven de zinnelijkheid verheven. Doch daarbij is het allezins te bejammeren, dat de strenge geest, welken de Spartaansche staatsregeling ademt, der vrouwen eene geheel onnatuurlijke ruwheid geeft, welke nogtans door de verkeering met vreemdelingen, zoo die te Sparta slechts vergund ware, aldra zou gepolijst worden. En in dit opzigt geloof ik, dat Athene een beslist voorregt heeft. Vrij en onafhankelijk, als Sparta; vermogend genoeg, om zijne vrijheid tegen de talrijkste en krijgshaftigste volken in het open veld te verdedigen, beijvert het zich tevens, om den koophandel te doen bloeijen, en brengt de schatten van ver verwijderde landen, tot belooning zijner vlijt, zijne havens binnen. Daarenboven is de geest van deszelfs wetten en inwoners volkomen naar de vorming en beschaving der zeden berekend. Gene beletten het toenemen eener ontzenuwende weelde, het gewone gevolg van eenen bloeijenden handel; en dezen, overtuigd, hoe volstrekt noodzakelijk eene ingetogene levenswijs tot instandhouding van Athene's wezenlijke waarde is, vinden deze wetten allezins billijk, en onderwerpen zich gaarne aan dezelve. IIoe weldadig wordt de handel, onder zulke beperkingen, wanneer zij naauwkeurig in acht worden genomen, voor elken burger en voor den ganschen staat! Ieder vindt een bedrijf, waartoe hem niet alleen zijne neiging, maar zelfs de gestrengheid der wet noopt (*). Want hier wordt, zoo ik mij niet bedriege, de lediggang met den dood gestraft. Om deze reden is de knorrige ijverzucht, die het huisselijke leven in andere, minder werkzame landen zoo vaak verontrust en verbittert, den Atheners
geheelenal onbekend. De vrouwen worden tot de haar voegende bezigheden opgevoed: men vergunt haar, bij openbare feesten, den schouwburg te bezoeken (†), en zij hebben een

{==247==} {>>pagina-aanduiding<<}
groot aandeel aan het bestuur der huishouding. Hierdoor verkrijgt haar uiterlijk voorkomen eene innemende zachtheid, zonder eenig inmengsel van valsche kieschheid, en maken zij zich allengs eene edele denkwijs eigen, welke zelfs mannen, onder eenen despotieken staatsvorm, maar zeer zelden erlangen (*).’
‘Bij al deze voordeelen van den toestand, in welken de Grieksche vrouwen zich bevinden,’ zeide aspasia, ‘schijnt het mij nogtans toe, dat gij haar de bemoeijing met staatzaken even zoo min zoudt willen vergunnen, als der begunstigde minnaressen der Perzische koningen.’ - ‘Zulk een voorregt,’ hernam ik, ‘kan slechts aan buitengewone geestvermogens worden vergund; en onder deze bepaling zult gij mij toch wel willen toestaan, dat men geen gevaar zal loopen van het dikwijls of verkeerdelijk te vergunnen. Intusschen is het, mijns oordeels, onbetwistbaar zeker, dat het veel minder ongerijmd zou zijn, eene vrouw van erkende talenten, die zulk eene opvoeding had genoten, tot eersten Minister te verheffen, dan der diep onkundige schoonheden van Perzië eenen hoogen graad van vertrouwen te schenken.’ - ‘Gij weet,’ zeide aspasia, ‘in welk een licht men mij voorheen geplaatst heeft, toen jeugdige eerzucht mij aandreef, om naar de bewondering en liefde van perikles te streven. Men verklaarde mij voor eene listige intriguante, en beleedigde het verstand van mijnen grooten vriend, door te vermoeden, dat hij zich door zulk eene vrouw liet misleiden. Doch ik vergeet, dat

{==248==} {>>pagina-aanduiding<<}
ik uwe meening wensch te hooren. Gij hadt nog iets te zeggen, en ik vrees, dat ik uwe rede ontijdig afgebroken heb.’ - ‘Zoolang aspasia,’ antwoordde ik, ‘neg iets heeft mede te deelen, heb ik volstrekt niets te zeggen.’ - ‘Gij hebt Epheze uit het oog verloren,’ hernam zij. - ‘Het is waar,’ vervolgde ik; ‘ik was juist voornemens, om aan te toonen, dat het aan de staatsgesteldheid van Epheze, hetwelk eene der beroemdste havens der gansche wereld heeft en, dien ten gevolge, eenen zeer uitgebreiden handel drijft, te wijten is, dat men der vrouwen meer vrijheid vergunt, en dat de zeden dier stad weelderiger zijn, dan in Perzië of in Athene. Want osschoon ook Epheze onder eene despotieke regering stond, en zelfs thans nog, in weerwil van den door cimon gesloten vrede, de Perzische koningen vreezen moet, heeft men het echter steeds zekere voorregten en, in vergelijking met de overige staten, eene vrijheid vergund, zonder welke de koophandel nooit gedijen kan. Dit heeft eene drokke verkeering onder de inwoners te weeg gebragt: beide seksen ontmoeten elkander op de markt en op gastmalen; en langs dien weg verkrijgt de vorming der vrouwen eene zekere onbeperktheid, waarin zij van de opvoeding der Perzische vrouwen geheelenal afwijkt. Vraagt gij nu, in hoe verre zij zich van de Atheensche vrouwen onderscheiden, dan antwoord ik, dat ook dit niet moeijelijk op te geven en aan te duiden is. Te Athene moge het, tot handhaving der vrijheid, noodzakelijk zijn, wetten tegen de verkwisting en ijdelheid te maken; doch te Epheze begeert men zulke wetten niet: zelfs zou men daar de vrijheid niet eens ten koste van het genoegen willen koopen. Terwijl derhalve de
Epheziërs al de voordeelen van den handel genieten, zijn zij aan al de nadeelen van eene onbegrensde weelde blootgesteld. Vandaar dan ook, dat er in de kleeding der Ephezische vrouwen eene pracht, en in haar geheele voorkomen eene weelde heerscht, welke men bij geen ander volk vindt (*). Zij trachten naar de bewon-
{==249==} {>>pagina-aanduiding<<}
dering der mannen, en verwachten van hen eene hulde, die geene achting, maar wel degelijk aanbidding moet te kennen geven. Het gevolg hiervan is, dat deze vrouwen, die eene al te hooge waarde aan haren persoon hechten, - en er zijn inderdaad weinigen, die dit niet doen! - een' afkeer van het huwelijk hebben; zoodat de stad hare bevolking minder aan het trouwen der burgerij onder elkander, dan aan den toevloed van vreemdelingen, te danken heeft. Ik ken een meisje, hetwelk, uit eene belagchelijke grilligheid, de hand van eenen Epheziër van een uitstekend verstand en buitengewone talenten weigerde, om hare vrijheid niet op te offeren. Te Athene zou men zoo iets krankzinnigheid genoemd hebben; want te Athene houdt men den echtenstaat in hooge waarde, en begunstigt denzelven op alle mogelijke wijzen. Wanneer derhalve eene Atheensche matrone oud wordt, ziet zij zich van elk bemind en geëerd. Dewijl zij zich beijverd heeft, om hare kinderen zorgvuldig op te voeden, kan zij met vreugde op haar verloopen leven terugzien, en aanschouwt in hare dierbare huwelijkspanden den troost en het genoegen van haren ouderdom. Heeft daareutegen eene Ephezische jonkvrouw hare bekoorlijkheden verloren, en met dezelve haren schitterenden, weelderigen tooi afgelegd, dan vindt zij in de genoegens van het huisselijke leven volstrekt geenen troost: hare voormalige vrolijkheid verlaat haar, en zij wijdt het droevig overschot harer dagen aan het lage
bedrijf van de zedelijkheid der jongere en schoonere harer sekse meer en meer te verbasteren.’ - ‘Inderdaad, kleander,’ antwoordde aspasia, ‘de Atheensche vrouwen hebben alle reden, om u voor den voorrang dankbaar te zijn, welken gij haar boven de overige vrouwen toekent! Gij schijnt te gelooven, dat zij al de goede hoedanigheden der vrouwen van Sparta, Epheze en Perzië in zich vereenigen, zonder met ééne van derzelver zwakheden behebt te wezen.’ - ‘Niets is duidelijker,’ hernam ik; ‘want zij bezitten den manhaften geest der Spartaninnen, zonder derzelver ruwe gestrengheid; de losse,

{==250==} {>>pagina-aanduiding<<}
bevallige vrolijkheid mijner landgenooten, zonder derzelver weelderigheid, en tevens de ingetogenheid der Perzische vrouwen, zonder derzelver slaafsche ongezelligheid.’




Iets, ter beantwoording der vraag: is het eene gegronde opmerking, dat, sedert de invoering der koepokinenting, de andere uitslagziekten, als de roodvonk en mazelen, kwaadaardiger geworden zijn; of zijn de denkbeelden daaromtrent alleen aan een blijvend vooroordeel tegen de vaccinatie toe te schrijven? Door J.B. Crol, M.D. (*)

Het is eene algemeen erkende, door de geschiedenis van alle tijden ongelukkig bevestigde waarheid, dat de schoonste, de nuttigste, de voor het menschdom heilzaamste ontdekkingen veelal geweldige tegenkantingen ontinoet, met moeijelijkheden van verschillenden aard te worstelen gehad, ja wel eens bittere vervolgingen aan derzelver uitvinders berokkend hebben.
Men zegt, en, oppervlakkig beschouwd, komt het niet geheel onaannemelijk voor, dat uit de botsing der strijdige denkbeelden de waarheid voortspruit en in een helder daglicht te voorschijn treden moet: maar dat denkbeeld, behoorlijk nagedacht, is meer schitterend, dan wel juist; - bij het onderzoek immers van een nieuw, van een belangrijk geschilstuk, of van eene gewigtige ontdekking, ziet men niet zelden, dat de gemoederen der wederzijdsche partijen, door geestdrist verhit en tegen elk-
{==251==} {>>pagina-aanduiding<<}
ander als in het harnas gejaagd, dat onderzoek al die bedaardheid en onzijdigheid doen missen, welke zoo noodzakelijk zijn om een gegrond oordeel te kunnen vellen. De koelzinnigste wijsgeer zelf is dikwijls buiten staat, om zich, in het hevige van den twist, te beveiligen tegen de vooroordeelen, die hem van alle zijden omringen. Het is derhalve eerst dan, wanneer de gemoederen bekoeld, de twisten en woelingen aan het bedaren zijn, wanneer de ondervinding zelve begint te spreken, dat eindelijk de waarheid, aan welken kant zij zich dan ook bevinden moge, zegepraalt, in vollen luister te voorschijn komt, en alle weldenkenden door haar overtuigend vermogen onweêrstaanbaar medesleept.
Dit, M.H., uit andere wetenschappelijke vakken te willen staven, is overbodig, en zoude aan uwe kunde te kort gedaan zijn. Wij willen zelfs geen gewag maken van hetgene er, b.v., met opzigt tot de ontdekking van den omloop des bloeds door den onsterfelijken harvaeus, van het gebruik der kina, en van meer andere gewigtige ontdekkingen, van tijd tot tijd, in den geneeskundigen kring, plaats gehad hebbe; - neen, wij willen ons liefst bepalen bij die moorddadige, zoo vaak terugkeerende pest van het menschdom, de variolae, of zoogenaamde kinderpokken.
Veilig mogen wij vooronderstellen, dat niemand onzer onbekend is met de lotgevallen, welke de gelukkige ontdekking van de inenting der kinderziekte, sedert het tijdstip harer bekendwording, in de onderscheidene oorden van Europa, bijzonder ook in ons land, heeft ondergaan; hoe vele duizende pennen, over dat onderwerp, zoo voor als tegen, stomp geschreven zijn, voor en aleer hare nuttigheid erkend, en zij, bijna algemeen, is aangenomen geworden. Meer, en nader nog, M.H., dragen wij kennis van alles, wat met de vaccine is voorgevallen; - met de vaccine, die gezegende plaatsvervangster der, anderzins zoo heilzame, gewone inenting; - met de vaccine, die alle de voordeelen, al het nuttige, al het beveiligende dezer laatste in zich bevat, geene be-
{==252==} {>>pagina-aanduiding<<}
smetting, hoegenaamd, verspreidt, en daarenboven nog het zeker behoedmiddel is tegen die onaangename gevolgen, waaraan de inenting met kinderpokstof den lijder, nu en dan, nog wel eens plagt bloot te stellen. Wij verwonderen ons echter niet, dat eene ontdekking, zoo zonderling als vreemd, tegenkantingen ontmoet en vinnige bestrijders aangetroffen heeft; - misschien heeft hare eenvoudigheid zelve hiertoe ook wel eenige aanleiding gegeven. Het omslagtige, het geheimzinnige of mystieke vindt doorgaans den meesten bijval.
Wij zullen u, M.H., met de twisten, over dit zoo belangrijk onderwerp ontstaan, noch ophouden, noch vervelen. De zaak der vaccine is beslist. Geheel Europa, zelss Aziatische rijken, zijn van hare nuttigheid en voortreffelijkheid boven de natuurlijke inoculatie ten volle overtuigd. Alle Mogendheden, alle Gouvernementen, vele geleerde Genootschappen vereenigen, als om strijd, hunne pogingen, om deze weldadige bewerking algemeen in te voeren, om alzoo de kinderziekte, dien geesel van het menschdom, ware het mogelijk, eenmaal van den aardbodem uit te roeijen; - eene hoop, die wij, inderdaad, niet als zoo geheel ijdel of denkbeeldig wilden beschouwd, of onder de pia vota gerangschikt hebben, daar wij reeds in ons land, en bij andere volken van Europa, den vernielenden invloed der kinderpokken zoo aanmerkelijk hebben zien afnemen; - eene hoop, waarin wij nog meer versterkt worden,
1o. Door de onlangsche berigten uit Koppenhagen, alwaar in de vorige eeuw zeer vele kinderen aan de natuurlijke pokken stierven. Volgens de sterflijsten, aldaar gehouden, blijkt het, dat, van het jaar 1752 tot 1762, 2644 kinderen aan deze ziekte stierven; van het jaar 1762 tot 1772, 2216; van het jaar 1772 tot 1782, 2233; van het jaar 1782 tot 1792, 2735: zoodat, in het tijdperk van 40 jaren, in ééne stad alleen, aan die noodlottige ziekte niet minder dan 9828 slagtoffers gevallen zijn; - terwijl er sedert 1802, het jaar, dat de koepokenting aldaar voor het eerst werd ingevoerd, tot het jaar 1811

{==253==} {>>pagina-aanduiding<<}
niet meer dan 158 kinderen zijn weggerukt geworden. Een zoo verbazend verschil levert, onzes inziens, een treffend en overtuigend bewijs op van het beveiligend vermogen der vaccine. Sedert het jaar 1811 hebben zich te Koppenhagen de natuurlijke pokken niet meer vertoond; en deze bijzonderheid is vooral opmerkelijk, omdat die ziekte in de jaren 1817 en 1818 in zoo vele plaatsen van Holland, Engeland en Frankrijk geheerscht, en aldaar zelfs te voren gevaccineerde voorwerpen zoude aangetast hebben. Ook is men in Denemarken zoo zeer overtuigd van het beveiligend vermogen der koepokenting, dat, toen er, vóór eenigen tijd, in de haven van Koppenhagen, een schip aankwam, waarop de kinderziekte heerschte, en men er den Raad van Gezondheid dier stad van verwittigde, deze aan de schepelingen toestond om aan land te komen, en men geen enkel voorbeeld van de verspreiding dier ziekte heeft waargenomen (*).
2o. Volgens de berigten uit Martinique, alwaar sedert ruim 10 jaren zich geene sporen dier besmetting meer vertoond hebben; terwijl
3o. Dezelve op Guadeloupe reeds voorlang niet meer dan bij naam bekend staat.
Welk een zonderling en bedroevend kontrast levert dit niet op met het Rapport van den Raad van Gezondheid in Parijs, in 1819 aan het Gouvernement ingeleverd, blijkens hetwelk, in 1818, 682 voorwerpen door de kinderziekte omgekomen zijn! - Maar niet minder treurig is het berigt, hetwelk ik niet nalaten mag u mede te deelen, dat, volgens de sterflijsten dezer stad (Dordrecht), bij mij ingekomen, eenen aanvang nemende met 1o. Maart 1819, tot ultimo December van dat zelfde jaar, en dus in den omvang van maar 10 maanden, wij niet minder dan 64 slagtoffers, door de kinderpest omgekomen, te betreuren hebben gehad.
Ook in Martinique, Guadeloupe, Denemarken en bij verscheidene noordsche Mogendheden worden geene mid-
{==254==} {>>pagina-aanduiding<<}
delen gespaard, geene zorgen ontzien, om, door eene onafgebrokene begunstiging en krachtdadige aanmoediging der vaccine, de terugkeering der vernielende kinderziekte voor te komen. Geschiedde zulks overal, werden de oogmerken der Hooge Magten, bijzonder ook die van onzen geëerbiedigden Koning, door de vereenigde pogingen der verschillende klassen van de maatschappij wat williger ondersteund; bleven de Gemeente- en Armbesturen, zoo wel in de steden als ten platten lande, ten dezen ijverig werkzaam; bragten de Leeraren van den Godsdienst, wier invloed steeds zoo veelvermogend is, hiertoe eenstemmig het hunne bij, - ja dan, maar ook dan alleen, zouden wij ons mogen streelen met het aangenaam vooruitzigt, om, binnen den kring van maar weinige jaren, nog eenmaal het tijdperk te beleven van de uitdelging der zoo verwoestende kinderpokken; de bereiking, met één woord, van een doel, waartoe, in de vorige eeuw, verscheidene plans uitgedacht en voorgedragen zijn, maar die, helaas! alle schipbreuk geleden hebben.
Zoo even, M.H., merkten wij aan, dat de zaak der vaccine beslist was. Dan, ofschoon zulks wel in het algemeen waar zij, bedoelden wij echter daarmede geenszins, dat zij over alle zwarigheden had gezegepraald; dat alle bedenkingen, twijfelingen en vooroordeelen tegen dezelve zoo geheel uit den weg zouden geruimd zijn; - neen, dit kon, dit mogt men in eene zaak, zoo nieuw als vreemd en gewigtig, niet wel verwachten; - wat zeg ik? zagen wij niet nog onlangs, in ons land, het behoedend vermogen der vaccine in twijfel getrokken, en de gemoederen van velen ontrust door berigten van ware kinderpokken bij hen, die in vroegere jaren gevaccineerd waren en wèl afgeloopene koepokken gehad hadden? Opzettelijk zeg ik: in ons land, omdat ik niet weet, sedert eene reeks van jaren, uit andere landen, zelfs niet uit Engeland, de bakermat der vaccine, iets stelligs of veelbeteekenends van dien aard vernomen te hebben.
Met betrekking tot deze tegenwerping, welke, indien zij gegrond ware, voorzeker eene der gewigtigste wezen

{==255==} {>>pagina-aanduiding<<}
zoude, vergenoegen wij ons, daar dezelve niet regtstreeks tot ons onderwerp behoort, u te verwijzen tot eenige uitmuntende en teffens geruststellende stukjes, hierover in 1817 en 1818 in het licht verschenen, en waarin dit belangrijk punt met zoo veel oordeel als strenge onzijdigheid beslissend ten toets is gebragt geworden. Onder deze behooren voornamelijk: Het beveiligend vermogen der Koepokken tegen de Kinderpokken, door den grijzen en hoogstverdienstelijken Hoogleeraar thomassen à thuessink; - De waarde der Koepokinenting gehandhaafd, en op nieuws aanbevolen aan Ouders en Kunstgenooten, door den beroemden a. van stipriaan luïsçius; - De Kinderpokken, welke, voornamelijk in de jaren 1817 en 1818, zoo fel te Rotterdam geheerscht hebben, in verband beschouwd met de enting der Koepokstof, en deze in derzelver waarde gehandhaafd, door mijnen waardigen Vriend en hoogstverdienstelijken Rotterdamschen Geneesheer h. van den bosch, enz.
Het is eene geheel andere, eene meer zijdelingsche bedenking, welke men hier tegen de vaccine in het midden brengt; eene bedenking, die de aandacht van den schranderen opgever der vrage, tot welker beantwoording wij iets wilden in het midden brengen, niet heeft kunnen ontglippen, en in het hoofd dezes door ons is opgegeven geworden.
Al dadelijk, M.H., voelt gij, dat zij, die dit bezwaar tegen de vaccine opperen, haar behoedend vermogen, ten minste stilzwijgend, erkennen, maar tessens aan de algemeene invoering derzelve een ander, waarlijk niet gering, nadeel ten laste leggen; dat, namelijk, van eenige ziekten, die voormaals van eenen zachten aard waren, nu als meer boosaardig, ja meer doodelijk, te hebben doen te voorschijn treden; - eene tegenwerping voorzeker, waaruit, indien zij ongelukkig gegrond mogt worden bevonden, onvermijdelijk moet voortvloeijen, dat het voordeel, door de vaccine aangebragt, hoe groot ook in schijn, inderdaad gering, en in de gevolgen misschien geen voordeel in het geheel zijn zoude.

{==256==} {>>pagina-aanduiding<<}

Dit te onderzoeken, ware het mogelijk te beslissen, zal de taak zijn, welke wij ons voorstellen. Het onderwerp, hoe belangrijk en gewigtig in zichzelve, is, wat de behandeling betreft, droog en dor. Immers komen hier geene vergezochte, fijngesponnene redeneringen, geene schitterende bespiegelingen of vernuftige gissingen te pas; het komt eenig en alleen op daadzaken aan, - op daadzaken, die, uit de jaarboeken der Geneeskunst opgezameld, ook alles moeten afdoen. Ik zie mij dus verpligt, M.H., om uwe aandacht eenige oogenblikken bezig te houden met een geschiedkundig verhaal en overzigt van de roodvonk, omdat het alleen daaruit blijken kan, wat men van de zaak in geschil te denken en te houden hebbe; en wij bepalen ons in dit onderzoek, bij voorkeur, tot de scarlatina, of de roodvonk, omdat deze ziekte, verreweg meer dan de mazelen, of eenige andere uitslagziekte, hier in staat van beschuldiging voorkomt.

(Het vervolg en slot hierna.)





Mevrouw Belzoni's heimelijk en gewaagd bezoek van den tempel van Salomo, bij Jeruzalem, in het jaar 1818.

Gedurende mijn verblijf te Jeruzalem beproefde ik menig middel, om in den tempel van salomo te geraken; men beloofde veel, maar hield niets. Wanneer de Turken reparatiën aan hunne gebouwen moeten doen, zenden zij naar Acre en andere plaatsen, en laten vandaar arme Christen-Arabieren komen, die alle dagloonerswerk moeten verrigten, ofschoon men anders den Christenen niet toelaat, den tempel van salomo te betreden. De Christenen moeten dus de Mahomedaansche gebouwen repareren; is nogtans het werk voltooid, dan worden dezelve van de bevlekking gereinigd. Dit was het geval, toen ik te Jeruzalem aankwam; de tempels werden gerepareerd. De bij dit werk gebruikte Christenen waren bijna alle Katholijken; zij woonden in de door het kloos-
{==257==} {>>pagina-aanduiding<<}
ter voor pelgrims en Europeanen bestemde wijk, in welke ik mij ook bevond, dewijl men geene vrouwen in het klooster laat.
Bij mijnen dagelijkschen omgang met deze lieden viel het mij in, te beproeven, of ik niet met hunne hulp in den tempel zou kunnen komen. Wanneer, namelijk, de arbeiders verlof voor hunne vrouwen kregen om den tempel te bezoeken, gelijk men zulks reeds bij het begin van den arbeid toegelaten had, dan kon ik mij als eene dezer vrouwen kleeden, en met haar er in gaan. Maar het werk was bijna voltooid, en de Turken waren niet gezind om hun verzoek toe te staan.
De werklieden zeiden mij echter niet, dat zij geen verlof konden bekomen, maar verzekerden mij integendeel, dat zij verlof hadden, en ik met hunne vrouwen gaan kon. De dag tot het bezoek werd derhalve bepaald, en ten bestemden tijde bragt men mij de noodige kleeding. Nadat ik dezelve aangetrokken, mijn gezigt, ondanks de Julijhitte, met roet zwart gemaakt, en mijne voeten in enge laarzen met hooge hakken gewrongen had, begaven wij ons op weg. De laarzen waren mij te klein; maar ik mogt liever alles lijden, dan niet medegaan. Op den weg werd ik beurtelings door hoop en vrees geslingerd.
Nadat wij eenigen tijd lang bergaf gegaan waren, terwijl de hooge hakken mij de teenen deden bloeden, kwamen wij aan den berg Sion, waar eene moskee op de plaats staat, waar onze Heiland het laatste avondmaal met zijne discipelen hield, en waar ook nog david's en salomo's begraafplaats is. Ik had de moskee bij mijne aankomst reeds van buiten gezien, en wist, dat ik er altijd voor een' piaster kon inkomen. Hier begonnen de vrouwen elkander iets in het oor te luisteren, en riepen hare mannen bij zich. Ik vermoedde, dat dit geschiedde, opdat zij ons naar den tempel zouden geleiden; maar zij beweerden, dat dit de tempel ware. Zij beoordeelden mij naar hunne vrouwen, en waanden, dat zij mij een sprookje konden diets maken, en zoo een geschenk van mij bekomen. Ik merkte dadelijk hun bedrog. Bij de bescha-
{==258==} {>>pagina-aanduiding<<}
ming en misleiding mijner brandende begeerte kwam nog de op den weg geledene smart. Ik weigerde er in te gaan, en verweet hen hunne misleiding. Toen zij merkten, dat ik wist, dat dit de tempel niet was, stonden zij in het eerst zeer beschaamd; ten laatste begonnen zij zich te verontschuldigen, terwijl zij zeiden, dat zij zoo even eerst vernomen hadden, dat zij het verzochte verlof voor hunne vrouwen niet konden krijgen; maar ik was niet gestemd om hunne praatjes aan te hooren. Om mij te vreden te stellen, zeiden zij, dat de Ramadan in weinig dagen begon, en het alsdan zeer gemakkelijk zijn zou er mij in te brengen; maar ik had alle vertrouwen verloren, en was tamelijk onverschillig omtrent al hunne verzekeringen.
Nadat mijne misnoegdheid een weinig bedaard was, ging ik in de moskee. Ik kwam geheel beschaamd te huis, sloot mij op in mijne kamer, en wilde geene dezer vrouwen binnenlaten. Zij zonden mij alle mogelijke verontschuldigingen, met duizend beloften.
Hierop bezocht ik Bethlehem, en de woestijn, waar joannes de dooper gepredikt, en het dal, waar david goliath verslagen had. Bij mijne terugkomst maakte ik mij vaardig tot de reis naar Groot-Cairo, den poel van alle ondeugden. Onder het maken van mijne toebereidselen kwam de tolk van den heer bankes te Jeruzalem, die te Jaffa ziek geworden was, en den arts van het klooster halen liet. Ik nam deze gelegenheid waar, en bewoog den tolk, naar den Opper-Serivan des tempels te gaan, en hem een geschenk te belooven, in geval hij mij er wilde inlaten. De tolk ging heen, en kwam met het antwoord terug, dat de man mij 's avonds bescheid zou zeggen. Hij zeide nogtans tegen den tolk, dat hij mij er inlaten zou, wanneer ik een man ware. Zoo mislukte ook deze poging, waarop ik voor het overige geene groote hoop gesteld had.
Eenige dagen later, toen alles tot mijn vertrek gereed was, en de muilezels gehuurd waren, nam ik den negenjarigen zoon des portiers mede, om mij den weg naar

{==259==} {>>pagina-aanduiding<<}
de poort te wijzen, die naar den tempel leidt. Toen wij aan de poort gekomen waren, liet ik den knaap daar staan, en ging langzaam voorwaarts. Ik was op de helft van den weg gekomen naar den trap des tempels, toen ik op eenigen afstand een' Turk zag; doch, dewijl ik gekleed was als hij, sloeg hij geen acht op mij. Ik had zwarte schoenen aangedaan, die ik in de goede week nog zwart gemaakt had om het Heilige Graf te bezoeken, en die ik besloten had den ganschen tijd van mijn verblijf in het Heilige Land te dragen. Het gras verborg mijne voeten; anders had de Turk mij als eene Christin herkend.
Ik kwam eindelijk bij den noordelijken trap aan, die naar de hoogte leidt, waarop het heilige der heiligen staat. Terwijl ik nog overleide, of ik verder gaan zou, bevond ik mij reeds boven. Hier beraadslaagde ik op nieuw; maar onwillekeurig ging ik voorwaarts, ging de oostelijke deur voorbij, kwam aan de zuidelijke, waar boven een opschrift staat, en welke een' trap heeft tegenover dien, welken ik wilde bestijgen. Ik ging deze poort voorbij, kwam aan de westelijke, toen aan de noordelijke, begaf mij weder naar de oostelijke, en ten laatste naar de zuidelijke. Hierdoor zag ik in het binnenste des gebouws, en ontdekte een marmer- of granietpilaar. Ik verliet deze poort weder, met oogmerk om rond te zien, of er ook een Turk in de nabijheid ware. Ik was ten tweeden male aan de westelijke poort gekomen, toen ik bemerkte, dat mij iemand volgde. Ik waagde het niet, hem aan te zien. Hij zeide in het voorbijgaan, in het Italiaansch, tegen mij: ‘Volg mij,’ en liep vooruit, alsof hij mij niet zag. Ik was verbaasd; maar bij het opzien ontdekte ik een' Christen, met wiens vrouw ik bekend was, die zich in hetzelfde kwartier ophield, en dikwijls gezegd had, dat hij mij in den tempel gebragt zou hebben, zoo hij niet bang voor de andere Christenen geweest ware. In Turkije zijn de Christenen, helaas! zeer trouweloos, en verraden elkander bij de Turken: vandaar de afkeer en verachting, die deze den Christenen betoonen.

{==260==} {>>pagina-aanduiding<<}

Ik geloofde natuurlijk, dat hij mij in hetzelfde gebouw wilde brengen; daar ik het nogtans niet waagde hem aan te spreken, volgde ik stilzwijgend. Wij daalden den zuidelijken trap af, en gingen eene bron voorbij, die uit salomo's vijver te Bethlehem voortkomt. Het water van dezelve prijzen Turken en Christenen even hoog; gedurende den tijd, dat de arbeiders aldaar bezig waren, veroorloofde men ieder, alle avonden een' pot vol mede naar huis te nemen tot hun eigen gebruik, en de vrouwen gaven mij dagelijks iets van dit water, als een kostelijk geschenk. Nadat wij eenige baden voorbij gekomen waren, kwamen wij aan eene groote moskee, die, volgens ali-bey, El-aksa heet. Volgens de verzekering van dezen reiziger, mag geen Mahomedaansch Gouverneur een' ongeloovigen toelaten, het gebied van Mekka of den tempel van salomo te Jeruzalem te betreden. Een verlof van dezen aard zou als eene schrikkelijke kerkschennis aangemerkt worden; het volk zou hetzelve niet eerbiedigen, en de ongeloovige een slagtoffer van zijne onvoorzigtige vermetelheid worden. Dit gebouw maakt den zuidoostelijken hoek der stad Jeruzalem uit, en beslaat de ruimte, waar eertijds de tempel van salomo stond.
Het kon schijnen, alsof het verlof, hetwelk Dr. richardson kreeg, om er in te gaan, strijdig was met de verzekering van ali-bey; maar in geenendeele: de Doctor had den Capodi-Vade, in zijne hoedanigheid van geneesheer, een' gewigtigen dienst gedaan, dien gene niet behoorlijk wist te beloonen: om hem dus zijne achting en dankbaarheid te betoonen, verschafte hij hem den toegang tot het heiligdom; een verlof, hetwelk zelfs de Sultan niet kan toestaan. Wel kan hij een' firman te dien einde uitvaardigen; maar wanneer de bezitter van denzelven te Jeruzalem komt, en het verlof vertoont, kondigt men hem aan, dat men niet weigert, hem, ingevolge van zijn' firman, er te laten ingaan; maar dewijl deze firman niets van wederuitgaan meldt, kan de bezitter er wel ingaan als hij wil, doch, om er weder uit te komen,

{==261==} {>>pagina-aanduiding<<}
moet hij besluiten, óf den Mahomedaanschen Godsdienst te omhelzen, óf den schrikkelijksten dood op den brandstapel te ondergaan. Deze berigten kreeg ik te Jeruzalem, en ik heb geene reden om derzelver echtheid in twijfel te trekken.
Toen wij binnentraden, trok mijn leidsman zijne schoenen uit, en nam ze onder zijne armen; ook ik trok de mijne uit, doch in de haast liet ik ze aan de deur staan, en volgde den man. De tempel was van binnen vol groote zuilen en pilaren, waarvan eenige uit graniet bestonden; zij hadden verscheidene kapiteelen, en waren in den groven Turkschen smaak uitgehouwen. Na hetgene ik in Egypte gezien had, achtte ik ze naauwelijks een' blik waardig. Wij traden in eene afgezonderde rulmte met een groot venster: hier vonden wij een' Christen aan het werk. Het was een zeer bekend man, dien de Pacha van Acre, kort na de belegering der Franschen, den neus had laten opsplijten. Hij zeide mij, dat dit de plaats ware, waar simeon en anna onzen Heer in hunne armen genomen en geprofeteerd hadden. Ook hier zijn eenige marmer- en granietpilaren, maar kleine.
Toen wij aan het einde van het gebouw gekomen waren, waar eenige vensters zijn, naar Siloë heen, toonden zij mij eene plaats, waar voormaals eene deur geweest zou zijn, door welke de Heiland gewoonlijk in- en uitging; ook was hier een steen, waarop zijne voetstappen ingedrukt zouden zijn. Digtbij leidt een kleine trap tot een' katheder gelijk onze predikstoelen, waar de priesters vermoedelijk prediken en met het volk bidden.
De werklieden leidden mij in twee kleine ruimten, eene ter regter- en eene ter linkerzijde, waaraan juist gerepareerd werd, en die daarom vol puin en kalk lagen. Zij verzekerden mij, dat deze plaatsen heilig waren met betrekking tot onzen Verlosser; ik heb echter niet verstaan, waarom. Over het algemeen kan ik geene volledige beschrijving van den tempel leveren. Ik verstond van het Arabisch slechts weinig woorden, en het Italiaansch kon ik slechts zeer onvolkomen spreken; en, al hadde ik

{==262==} {>>pagina-aanduiding<<}
het ook beter gekend, het zou mij toch niets gebaat hebben, want deze lieden spraken het niet; zij hadden slechts in hunne kindschheid, bij het bedienen der Misse, een mengelmoes van Italiaansch, Portugeesch en Spaansch opgeraapt. Ik zag dus rond zonder te verstaan, en kon niet alles begrijpen, wat zij mij verklaarden.
Nadat ik deze plaats genoegzaam beschouwd had, vermoedde ik, dat wij onzen terugweg door dezelfde poort zouden nemen. Toen mijn leidsman zag, dat ik geene schoenen had, vroeg hij mij, wat ik er mede gedaan had. Ik zeide, dat ik ze aan den ingang had laten staan, en wilde ze halen; maar hij hield mij tegen, en zeide, dat hij ze zelf halen zou. Ik bleef dus in de afgezonderde ruimte staan. Hij kwam zonder mijne schoenen terug; een Turk, zeide hij, had ze gezien en medegenomen, als een bewijs, dat hij, de Christen, een' anderen Christen ingelaten had. Daarbij scheen hij zeer ontsteld. Of dit alles zoo was, weet ik niet. Hij gaf mij een paar roode schoenen. Ik beklaagde het verlies mijner fraaije schoenen meer, dan ik mij beängstigde over de gevolgen der ontdekking, verklaarde hem daarom ronduit, dat ik ze wilde weder hebben, en beloofde hem een geschenk, wanneer hij ze mij terugbragt; dit deed hij dan ook daags daaraan.
Hij leidde mij nu naar eene deur, waarbij ik vermoedde, dat hij mij iets anders wilde wijzen; maar, toen ik door de deur gegaan was, bevond ik mij buiten het gebouw, op eene woeste plaats; en, hoewel ik bestendig vroeg, waarheen wij gingen, antwoordde hij niet, maar gaf door teekens te kennen, dat ik niet spreken zou. Tot mijne spijt zag ik nu, waar ik mij bevond, namelijk bij het Armenische klooster.
Ik had den armen jongen aan de deur laten staan. Hij wist niet, wat van mij geworden was. Omtrent een kwartieruurs na mijne terugkomst kwam hij in ons kwartier, huilde, en zeide, dat hij mij verloren had; nadat hij eenigen tijd aan de poort op mij gewacht had, was hij er ingegaan, de plaats overgeloopen, en had mij overal gezocht, maar nergens gevonden.

{==263==} {>>pagina-aanduiding<<}

Deze dag moest een regte dag van verwarring zijn; want, toen ik terugkwam, keven de werklieden met hunne vrouwen, dewijl ik zonder hunne hulp in den tempel gekomen was, en zij daardoor mijn geschenk verloren hadden. Zij beschuldigden elkander wederzijds, mij heimelijk er ingebragt te hebben. Pater curato, een Spanjaard, had van de opschudding in ons kwartier kennis gekregen, terwijl ik mij gerust in mijne kamer opgesloten had, zonder op het geweld op de binnenplaats acht te geven, en ik vermoedde geenszins, dat ik de oorzaak van hetzelve was. Toen de Pater op mijne kamer kwam, waren zijne eerste woorden: ‘Is het waar, signora! dat gij in den tempel geweest zijt?’ Ik begreep wel, dat de goede Pater verlegen was, dat de Turken dit zouden vernemen en het klooster eene contributie opleggen, hetgeen zij dikwijls onder het geringste voorwendsel doen.
Ik antwoordde hem, dat ik in een gebouw geweest was, waar onze Heiland, naar men mij verzekerd had, was voorgesteld geworden; dat ik een' steen met den indruk der voetstappen van onzen Verlosser gezien, en het genoegen had gehad, dezelve knielende te kunnen kussen. De Pater was opzettelijk hier gekomen om mij te bestraffen; daar hij nogtans zag, dat ik zulk eene goede Christin was, liet zijn hart hem niet toe voort te gaan; hij zeide enkel: ‘Che corraggio!’ en voegde er bij, dat de oudste aldaar het nooit gewaagd had den weg te betreden, die naar den tempel leidt, hetgeen ik ook gaarne geloof.
Tegen den avond kwamen de Christen-vrouwen, nadat zij zich overtuigd hadden, dat geene van haar mij naar den tempel gebragt had, op mijne kamer, gingen rondom mij zitten, en riepen van tijd tot tijd met opgehevene handen, dat God mij gered had. En toen ik mijne spijt te kennen gaf, dat ik niet boven op de platteforme des heiligdoms geweest was, kruisten zij zich, en riepen, dat jezus en de H. Maagd mij daarvoor bewaard hadden, dewijl ik anders levend verbrand zou geworden zijn, en dergelijke dingen meer.

{==264==} {>>pagina-aanduiding<<}

Ik oordeelde het nogtans raadzaam, Jeruzalem den tweeden dag te verlaten, en mij naar Jaffa te begeven. Ik vernam hier van den tolk des heeren bankes, dat hij voor zijn' heer eene Albanésche kleeding wilde koopen. De heer bankes wilde zich dan verwijderen, onder het voorwendsel van zich, tot herstel van zijne gezondheid, voor eenige dagen naar Rama te begeven, naar Jeruzalem reizen, en zich regtstreeks naar den tempel begeven. Dit was een goede inval, en ligt uit te voeren; want, daar de tolk als een Albanees werd aangezien, kon de heer bankes zich voor zijn' landsman uitgeven, die geene andere dan zijne landtaal kende, daar men van een' Albanees niet verwacht, dat hij Arabisch of Turksch verstaat, en, wanneer de heer bankes van zijn' tolk slechts de ceremonie van het bidden leerde, kon zijn voornemen ligt slagen.

De slangenbanners in Barbarije.

(Volgens riley.)

- Ik betaalde twee dollars voor mijne plaats, en konde van daar ongehinderd in het, tot de bezwering der slangenbanners bestemde, vertrek rondzien. Hetzelve was ongeveer twintig voet lang en vijftien breed, met tegels bevloerd, en van binnen met kalk bepleisterd; ook waren de vensters zorgvuldig met een traliewerk van ijzerdraad voorzien, zoodat het voor de slangen onmogelijk was, op eenigerlei wijze uit het vertrek te ontkomen. Hetzelve had slechts ééne deur, waarin eene opening, zes of acht duim in het vierkant, desgelijks met traliën verzekerd. In dit vertrek stonden twee mannen, naar het scheen Arabieren, met kroes haar en baard; en men zeide mij, dat zij van een bijzonder menschenras waren, dat de gaaf bezat om slangen te bannen. Eene houten kast, omtrent vier voet lang en twee breed, werd bij de deur nedergezet, en had eene koord, aan eene schuif bevestigd, welke aan het eene eind der kast zich bevond. Deze koord liep door het gat in de deur. De twee slangenbanners waren alleen in haiks (een kort hemd), en dit zelfs zeer kort, gekleed. Nadat zij, zeer devoot, hunne godsdienstige

{==265==} {>>pagina-aanduiding<<}
ceremoniën verrigt hadden, namen zij zoo plegtig afscheid, alsof zij elkander voor eeuwig vaarwel zeiden. Dit gedaan zijnde, verliet één van hen het vertrek, en sloot de deur zorgvuldig achter zich toe. De Arabier, die terugbleef, scheen in geweldigen angst; ik kon zijn hart zien kloppen, en zijne borst verhief zich krampachtig; hij riep, met eene zachte stem, drie malen: ‘Allah houakiber!’ (God alleen is groot!)
De Arabier stond aan het eene eind des vertreks; in dit oogenblik werd de kast geopend, en eene slang kwam langzaam te voorschijn; zij zal ongeveer vier voet lang en acht duim dik geweest zijn; hare kleurmengeling was van de schoonste, welke de natuur oplevert, bij afwisseling donkergeel, purper, en wit en zwart en bruin gevlekt. Zoodra zij den Arabier in het vertrek ontwaar werd, fonkelden hare kleine, groene oogen als vurige kolen. Eensklaps verhief zij den kop omtrent twee voet van den grond, en, op den weerloozen toeschietende, greep zij hem, onder een vreesselijk sissen, tusschen de plooijen van zijn haik, in zijne regter heup. De Arabier gaf een' luiden schreeuw, wanneer eene andere slang uit haar hok kroop; deze was zwart, zeer glanzig, en, naar het mij toescheen, tusschen de zeven en acht voet lang, doch had niet meer dan twee duim middellijns; naauwelijks had zij de kast verlaten, of zij sloeg de vurige roode oogen op het bestemde slagtoffer, strekte de gespletene tong uit, wond zich tot een' cirkel op, verhief den kop uit deszelfs midden drie voet hoog, en, het vel van dien kop boven hare oogen, in vorm en grootte als een menschenhart, doende oprijzen, vloog zij als een bliksemstraal naar den Arabier, sloeg hare tanden in zijnen hals, nabij de slagader, terwijl lijf en staart zich twee-, driemaal om zijnen nek en armen kronkelden. De Arabier sloeg de ontzettendste en hartroerendste kreten uit; het schuim stond hem op den mond, en, terwijl hij met zijne regterhand dat deel der slang greep, hetwelk zich om zijne armen geslingerd had, poogde hij ten zelfden tijde, in den doodelijksten angst, zijnen nek van het ondier te bevrijden, hetzelve met zijne linkerhand bij den kop vattende. Vergeefs! Intusschen had zich de andere slang om zijne beenen gewikkeld, en voer voort met al de andere deelen zijns ligchaams te bijten, en wel zoo diep, dat het bloed
uit al die wonden over zijn kleed stroomde. Deze vreesselijke aanblik deed mij het bloed in de aderen

{==266==} {>>pagina-aanduiding<<}
stollen, en met moeite konde ik mij op de been houden. In weerwil der geweldigste inspanning van krachten, om de slangen met zijne handen af te rukken, kronkelden deze zich steeds vaster om hem heen, en benamen hem den ademtogt, zoodat hij op den grond nederstortte, waar hij, onder de ijsselijkste trekkingen, zich heen en weder wentelde, zijn gansche ligchaam met bloed en zwadder bedekt, tot dat hij stil bleef liggen en den geest scheen te hebben gegeven. In dezen laatsten worstelstrijd had hij de zwarte slang met zijne tanden gewond, terwijl zij poogde met haren kop in zijnen mond te dringen; hetgeen hare woede slechts te meer had aangezet.
In dit oogenblik hoorde ik het doordringend geluid van een fluitje, en, mijn oog naar de deur wendende, zag ik den anderen Arabier met een loksluitje aan den mond. De slangen luisterden naar deze muzijk; hare woede scheen van lieverlede te bedaren; zij lieten allengskens het schijnbaar doode ligchaam los, en, naar de kast kruipende, bevonden zij zich weldra weder in dezelve, en werden onmiddellijk daarin opgesloten.
Thans werd de deur des vertreks geopend, en de Arabier haastte zich, om' zijnen ongelukkigen medgezel bij te staan; hij hield een fleschje met een zwart vocht in de eene, en eene ijzeren spatel in de andere hand, waarmede hij zijnen makker, wien de klem den mond vast gesloten hield, de tanden met geweld verwijderde, en hem toen een weinig van dat vocht in den mond goot; vervolgens drukte hij hem de lippen zamen, plaatste zijnen mond aan des schijnbaar dooden mans neusgaten, en blies op die wijze lucht in deszelfs longen; daarna wiesch hij de talrijke wonden met het gemelde vocht, en echter vertoonde zich nog geen spoor van leven. Ik achtte hem werkelijk dood; zijn hals en aderen waren geweldig opgezwollen. Nu nam de Arabier het levenloos ligchaam in zijne armen, droeg het naar buiten, en ging, gedurende eenige minuten, voort, met hem lucht in te blazen, tot dat het leven scheen terug te keeren. Eindelijk geeuwde hij, en kwam, na verloop van eenigen tijd, zoo ver tot zichzelven, dat hij eenige woorden konde spreken. De zwelling zijner ledematen nam allengskens af, terwijl men voortging de wonden met zuiver, koud water te wasschen, en tevens van tijd tot tijd een weinig van het zwarte vocht op dezelve te gieten. Een schoon haik werd hem aangetogen;

{==267==} {>>pagina-aanduiding<<}
maar zijne krachten waren zoo zeer uitgeput, dat hij zich niet overeind konde houden; weshalve hem zijn kameraad op den grond tegen eenen muur plaatste, waarop hij in slaap viel. - De gansche vertooning, van het oogenblik, dat de slangen werden losgelaten, tot dat men dezelve door het fluitje van het ligchaam aflokte, duurde omtrent een kwartier uurs; maar er verliep meer dan een uur, eer de gewonde Arabier de spraak terug bekwam.
Ik meende ontdekt te hebben, dat men der slangen hare giftige tanden had uitgebroken, en deelde zulks den opziener mede, die het bevestigde. Ik verlangde nu te vernemen, vanwaar dan nog zoodanige zwelling ontstaan konde; en hij verzekerde mij, dat, ofschoon de doodelijke tanden waren weggenomen, de giftige adem en zwadder genoegzaam waren, om hen, wie deze slangen aanvielen, te dooden; dat geen hulpmiddel daartegen iets vermogt, dan alleen bij hen, die door den Almagtigen met de kracht begiftigd waren, om deze slangen te bezweren; en dat deze Arabier en zijn medgezel tot deze begunstigde wezens behoorden.
De Mooren en Arabieren noemen de dikke en schoone slang El Effah, en de lange zwarte hartkoppige El Bouskah. Men zegt, dat deze slangen zich veelvuldig aan den zuidelijken voet van het Atlas-gebergte ophouden, aan het uiteinde der woestijn, waar dezelve dikwijls menschen zoo wel, als dieren, aanvallen. Men vangt ze, nog zeer jong zijnde.





Brief aan een' vriend, over onzen vaderlandschen dichter Jacob Cats.

Waarde Vriend!

Neen, ik heb het genoegen niet kunnen smaken, den Heer van de kasteele, in Felix Meritis, te hooren: hoe gaarne had ik mij anders, nevens u, vermaakt met zijne keurige verzen van en over cats! Dubbel welkom was mij alzoo derzelver mededecling door middel van een vaderlandsch Tijdschrift. Altoos verschaft het mij toch eene aangename gewaarwording, wanneer ik van en over verdienstelijke mannen hoor spreken; en wie zal onzen cats verdiensten ontzeggen? - ach, mijn Vriend! mogt ik deze vraag ontkennend kunnen beantwoorden! dan, hoe grieft het mij, u rond-
{==268==} {>>pagina-aanduiding<<}
uit te moeten verklaren, dat men er vindt, die, even onbewimpeld als stoutmoedig, aan den eerwaardigen Staatsman zijne, anderzins alom erkende, dichterlijke verdiensten pogen te ontrooven, en, wanneer zij zich verwaardigen, uit hunne hoogte, op zijne werken neder te zien, hunne minachting aan den dag leggen door een honend schouderophalen en een' grimlach, welke duidelijk verraden, dat men, bij hen althans, weinig goedkeuring zal vinden, met over de verdiensten van Vader cats uit te weiden.
Ik zeide zoo even, dat dit gedrag mij grieft; en zoudt gij, mijn Vriend! in deze mijne verontwaardiging niet deelen? Immers, ik weet niet, waarover ik mij, bij hen, die onzen cats pogen te vernederen, meer moet verwonderen: óf over hunne onbeschaamdheid, óf over hunne diepe onkunde van hetgene hij eenmaal heeft aan het licht gebragt. Ik weet dan ook niet, waaraan ik het moet toeschrijven, dat sommigen, als ware het, willens blind zijn voor de schoonheden, welke in 's mans werken zoo overvloedig zijn aan te treffen, en overal in dezelve als voor de hand liggen.
De Heer van der palm zegt, in zijne uitmuntende Redevoering ter nagedachtenis van borger: ‘Er waren, die zijne kanselvoordragt niet boven alle berisping verheven achtten, maar die het toch innerlijk griefde, ze niet te kunnen navolgen.’ Wat dunkt u, mijn Vriend! is deze zinsnede ook toepasselijk op hen, die zoo veel in Vader cats te berispen weten? Ik kenne de zoodanigen, omtrent welken ik deze vraag, zonder liefdeloos te zijn, gereedelijk met ja zou kunnen beantwoorden.
Deze zeer geleerde Heeren tot erkentenis te brengen, dat zij omtrent de verdiensten van onzen Dichter geheel averegts oordeelen, is even goed als den Moorman te wasschen: ik wil dit daarom ook niet beproeven; dan, daar de genoemde kunstregters dikwerf veel invloed oefenen op jeugdige kunstbeoefenaars, kan het niet overtollig gerekend worden, alleen ten behoeve van deze laatstgenoemden, een enkel woord over de verdiensten van jacob cats in het midden te brengen.
Onze kunstminnende en, in zoo vele opzigten, verdienstelijke Landgenoot Jeronimo de vries, van onzen cats moetende gewagen, in zijne zoo uitmuntend bewerkte Verhandeling over de vorderingen en verachtering der Nederduitsche Dichtkunde, getuigt van hem: ‘Cats, schoon in stouten stijl, bondigheid, zenuwkracht en hoogdravendheid voor hooft

{==269==} {>>pagina-aanduiding<<}
verre moetende wijken, heeft weder zijne eigene en inderdaad groote verdiensten. Geen onzer Dichteren is zoo miskend, als cats. ‘Zo iemand,’ schreef de schrandere van effen in den jare 1732, ‘met lof van 's mans werken durft spreken, men ziet hem aan, alsof hij uit de andere wereld kwam, en het hem in de harssenen scheelde. Bij de meesten onzer Rijmers is er zoo weinig onderscheid tusschen cats en jan van gijzen, dat het bijkans de moeite niet waard is daarvan te spreken.’ Welk eene treffende overeenkomst tusschen de minachters van cats in 1732 en in 1820! Maar nu vervolgt de Heer de vries: ‘Waar zulk een dwaas oordeel aan te wijten geweest zij, is niet moeijelijk na te gaan; aan de waanwijsheid der zoogenaamde vernuften dier tijden, die zich stoorden aan ik en weet niet wat kleine gebreken, de deugden over het hoofd zagen, en niets fraai noemden, dat niet, als sommige plaatsen van den ouden vondel en vele van den jongen antonides, luid en schel klonk.’
Ik heb mij de moeite getroost, deze geheele plaats over tevschrijven, omdat ik niet weet, of gij het werk, waarin deze Verhandeling, voorkomt, bij de hand hebt. Voorzeker alles, wat de vries aldaar van bl. 108 tot 119 zegt, behoorde door elk jeugdig beoefenaar der vaderlandsche Dichtkunst gelezen en behartigd te worden.
Gij, mijn Vriend! zijt nevens mij geenszins onkundig, dat onze Dichter zijne zwakke zijde heeft: en het is juist hierop, dat zijne berispers, met al de kracht van hun zoogenaamd vernuft, alle hunne aanvallen rigten. Maar ik vraag, op mijne beurt, welk Dichter dan geene zwakke zijde gehad heeft? Om nu van geene ouden te gewagen, welke in Attica of Latium leefden, zal ik alleen de vraag in het midden brengen: of de (en te regt) zoo hoog geroemde vondel dan van alle zwakheden en gebreken is vrij te pleiten? Dezen tracht men, op alle mogelijke wijzen, te regtvaardigen; en men is onedelmoedig genoeg, om, hetgene ter verdediging van de gebreken in de werken van cats kan worden aangevoerd, met een honend schouderophalen te beantwoorden.
Dan, ik wil eens, voor een oogenblik, aan partij toestaan, dat aan cats vele en groote gebreken kunnen worden te laste gelegd, waarvan hij bezwaarlijk zij vrij te pleiten; ik wil zijn ik en weet niet wat, zijn evenwel nogtans, zijn wat dient er meer gezeid als onvergeeflijke vergrijpen laten gel-
{==270==} {>>pagina-aanduiding<<}
den: is hiermede de waarde van cats, als bevallig Zedeen Minnedichter, een aasje verkleind? want tegen zijne, zoogenaamde, gebreken kan men vele wezenlijk zeer verdienstelijke plaatsen overstellen; gelijk bij de genoemde Verhandeling des Heeren de vries overvloedig is aangetoond.
De berispers van cats maken zich, mijns inziens, schuldig aan een zeer onedelmoedig gedrag; daar zij van hem vorderen, hetgeen nimmer van iemand, met reden, kan gevorderd worden; dat is, dat zijn arbeid vrij behoorde te zijn van zwakheden en gebreken; ja derzelver partijdigheid wordt zoo verre gedreven, dat zij zijne wezenlijke verdiensten, als 't ware, tot geen' prijs willen erkend hebben.
Wat mag toch wel de oorzaak zijn van een zoo averegtsch gedrag? - Ik noemde reeds onkunde en onbeschaamdheid, en welligt... de innerlijke grieve, dat men den eerwaardigen man, in datgene, waarin hij zoo bijzonder uitmunt, niet kan navolgen. En waarlijk, hoe moeijelijk is het niet, zelfs ook voor onze verdienstelijkste Dichters, zijnen trant en toon, in het eenvoudig naïve, nu en dan eens na te volgen! Een hunner bekende mij eens openhartig, ‘hoe verbazend veel moeite het hem gekost had, eenmaal een klein dichtstukje in den geest van cats te vervaardigen.’
Mogten onze aankomende Dichters, in plaats van het oor te leenen aan de brommende magtspreuken der versmaders van onzen edelen cats, zijne werken van nabij onderzoeken! dan, mijn Vriend! zouden zij zijne nagedachtenis eerbiedigen, en oneindig veel van hem kunnen leeren, zonder hem nogtans, als model, in alles te volgen. Zijne werken bestudeerd hebbende, zouden zij toch zich niet zoo ligtelijk door valsch vernuft laten misleiden, en zichzelven alzoo behoeden voor een der grootste gebreken, waaraan zich de jeugdige Dichter veelal, zelfs zonder des bewust te zijn, prijs geeft.
Ik vertrouw, mijn Vriend! dat gij mij dit alles zult toestemmen, en dat gij, nevens mij, niet ongevoelig zult zijn voor den hoon, onzen verdienstelijken Landgenoot aangedaan, door de minachting zijner werken. Waarlijk, indien het zeker is, dat de Deugd, daar, waar zij zich vertoont, zelfs hun, die haar haten, hoogachting afdwingt, dan behoorde men vooral de nagedachtenis van cats met eerbied te huldigen. ‘Ik weet,’ om met de woorden van den doorkundigen van effen te spreken, ‘dat d'eerlijke man hier

{==271==} {>>pagina-aanduiding<<}
van den Digter moet onderscheiden worden; maar ik weet ook, dat niets den Digter zoo kragtdadiglijk ondersteunt, als 't geluk van den eerlijken man tot zijn onafscheidelijken gezel te hebben, en dat afbeeldingen der deugd, die uit het hart opborrelen, vrij wat sterker en levendiger zijn, als die gene, die maar uit de harssenen geparst worden.’ (Zie Spectator, D. I. bl. 56.)
Opmerkelijk is het intusschen, dat, niettegenstaande de minachting, welke aan den braven cats, zoo geheel onverdiend, is te beurte gevallen, van tijd tot tijd, zoowel in geschrifte, als bij mondelijke voordragt, de eer des verdienstelijken mans roemrijk is gehandhaafd; terwijl, immers zoo verre mij bekend is, het nog niemand heeft durven wagen, hem openlijk aan te randen: want alle beschuldigingen, te zijnen laste en oneere verspreid, zijn meestal de onrijpe vrucht van eenige vlugtige oogenblikken, waarin men aan zijn zoogenaamd vernuft en spotlust den vrijen teugel viert, ten koste van de eere en den goeden naam van zoo menig een' verdienstelijken en getrouwen, maar eenvoudigen en deftiger oud-Vaderlander.
Men zoude wel haast in den waan komen, dat ik, eene verhandeling over de verdiensten van cats, als Dichter, willende schrijven, reeds bezig was daartoe de inleiding op te stellen: dan, ter goeder ure herinner ik mij, dat het slechts een brief is, die hier voor mij ligt, en dat ik, om u niet te veel tijds te ontrooven, zal moeten afbreken. Hecht gij intusschen eenig gewigt aan hetgene ik hier boven gezegd heb, en zaagt gij daarom welligt gaarne, dat ook anderen deelgenooten werden van hetgene ik ter nederschreef, welaan! ik gees u vrijheid, deze mijne letteren ter plaatsing, in de Letteroefeningen, aan te bieden. Indien dan de Redactie dezelve overneemt, welligt stichten zij, hier of daar, nog eenig nut.
Ééne zwarigheid zie ik echter te gemoet, wanneer deze brief in druk mogt verschijnen; zij is deze: ‘Ja,’ zal men zeggen, ‘wij willen dat alles gaarne toestemmen; maar die Heer briefschrijver schijnt zeer met zijn' Vader cats ingenomen, en wie weet, of de man wel voor een oortje verstand van poëzij heeft: en indien dit zoo ware?... dan doet zijn oordeel weinig af. Van effen was Prozaschrijver, en de Heer de vries is meer als Schrijver, dan wel als Dichter, bekend; terwijl intus-
{==272==} {>>pagina-aanduiding<<}
schen zij, die zoo weinig met cats ophebben, de Dichtkunst kennen en gelukkig beoefenen.’
Zoo, of omtrent zoo, hoor ik sommigen spreken. Mijn oordeel over de beide genoemde Heeren zou welligt als partijdig beschouwd worden, indien ik aan dezelve het volkomenst regt toekende, om over dichterlijke verdiensten te beslissen; en van mijzelven vermag ik niet te spreken. Begeert men echter het oordeel van een' Dichter, en wel van een' algemeen geliefden en beroemden Dichter, onder ons, over cats, te vernemen, men leze de volgende uitmuntende dichtregelen van Mr. rhijnvis feith, te vinden in zijn Leerdicht, getiteld: de Ouderdom, aan het einde van den vijfden zang. De Dichter spreekt aldaar den braven afgestorvenen op deze wijze aan:

Eerwaardig Grijsaard! dat, bij een gezonken kroost, 
Uw kindsche eenvoudigheid, uwe onschuld, die niet bloost, 
Een valsche kieschheid of een honend lagchen wekke; 
Dat zelfs uw wijsheid u niet meer tot schild verstrekke! - 
Ach! de eeuw, die u bespot, heeft luttel roems gebaard. 
Verlicht, maar zonder deugd, is zij uwe eeuw niet waard'. 
Vergeefs zoudt ge in haar' kring naar de oude grootheid zoeken; 
Zij schittert op papier, en blinkt in doode boeken. 
Misgun die woordenpraal, die trotsche taal haar niet; 
't Is al de grootheid ligt, die haar nog overschiet. 
Zij wreekt u aan zichzelv'. Door ijdlen schijn ontstoken, 
Mist zij uw stil geluk: hoe wreed wordt gij gewroken! 
Hoe steekt onze echtkoets (ach, te vaak een prachtig graf!) 
Bij 't zalig huwlijksbed, dat gij ons schildert, af! 
Uw Maagd, uw Bruid, uw Vrouw zijn lang uit ons verdwenen; 
Maar ach, de reine liefde en 't huislijk heil meteenen! 
Ligt zal eerlang de Belg op Neêrlands grond vergaan! 
Nog enkel, dierbre cats! in uwe schriften staan! 

En, na deze roerende lofspraak, vervolgt de edele feith:

Dan leest de moeder, om haar dochter aan te vuren, 
Ligt nog iets uit u voor in winteravond-uren. 
Het meisje glimlacht om 't eenvoudig voorgeslacht, 
Bespot de pligten, die uw hart zoo heilig acht, 
Geeuwt bij 't vermaak, dat eens haar vroegre moeders streelde, 
En juicht de leerschool toe, die hare schande teelde. 

{==273==} {>>pagina-aanduiding<<}

Ras walgt ze van een boek, voor haar zoo zonder zin; 
Hare oogleên worden zwaar; zij sluit ze, en sluimert in. 
De moeder zucht, maar zwijgt; zij wil, maar durft niet klagen; 
Maar heimlijk wenscht haar hart het heil der vroegre dagen. 
Een traan zwelt in haar oog, en rolt op 't boek ter neêr. 
Zij slaat het treurig toe, en sluit zijn krappen weêr. 

Ter eere van onze vaderlandsche Schoonen, wensch ik opregtelijk, dat het hier geschetst tooneel tot hiertoe maar alleen voor de verbeelding des waardigen Zangers mag hebben bestaan! Even zoo gaarne wenschte ik, dat deze geheele plaats diep in het geheugen onzer jeugdige Dichters geprent ware: het reciteren van dezeive, ter gelegenheid dat onkunde en onbeschaamdheid eene poging mogten wagen om cats te berispen, ja te lasteren, zou, dunkt mij, alleen genoeg zijn, om alle verder betoog geheel overbodig te maken. Of men moest zoo verwaand en vermetel zijn, om den even eerwaardigen als beminnelijken feith voor een' ouderwetschen beuzelaar te verklaren: een titel, welken men zich niet schaamt aan den Stichter van Zorgvliet te geven.
Nu moet ik inderdaad eindigen: andere werkzaamheden roepen mij. Vaarwel, mijn Vriend! Ik ben steeds en geheel

de Uwe,
Q.N.
Amsterdam,
den 7 April 1821.

Gedachten bij het begraven van mijnen kleinen Hendrik, overleden in de zevende maand zijns levens.

Zoo zeggen mij deze rollende kluiten, deze holle weergalm op uw kistje, dat uw togt voleindigd is! - Kleine, dierbare reiziger! kort waart gij bij ons, aan vaders en moeders zijde; gij bezweekt, en thans... ligt gij daar reeds afgemat, waar anderen pas beginnen!
Weemoedig stare ik u na, waar reeds de eene schup aarde na de andere u al meer en meer voor het oog verbergt, en wel voor altijd verbergt! Geen spoor laat gij na, dan in onze harten; maar ook dat spoor zal onuitwischbaar zijn. Van dat alles echter gevoelt, bemerkt gij niets. Ach! de laatste ouderlijke kus stuitte af op het weleer zoo bevallig mondje, maar nu koud als marmer, en geen enkel lachje beloonde meer onze zorgen, waken en moeite!

{==274==} {>>pagina-aanduiding<<}

Hoe! weggenomen vóór de ontwikkeling. Roosje, in het teederste knopje van den steel gerukt. Was uw aanwezen dan te vergeefs? Bestondt gij enkel, om, na een smartelijk leven, ons weder te verlaten? Waart gij minder dan het redelooze dier, dat tot ontwikkeling komt en aan zijne bestemming voldoet? In u bleef alles onvoltooid.... Hoe donker, hoe raadselachtig! En breekt voor mij geen enkele straal door dien nacht? Zullen wij u naoogen, als eene mislukking onder de redelijke schepselen Gods? als een goed oogmerk, maar door tusschenkomende verhindering gestaakt?
Lieve kleine! ware het dan niet beter, dat gij nimmer de zoetigheden des aanzijns hadt gesmaakt? - Ja, die smaaktet gij toch, hoezeer over het geheel uw leven een pijnlijk sterven was. Als gij zoo, in een verpoozend oogenblikje, op den moederlijken schoot laagt, en haar vriendelijke blik op uwe kwijnende oogjes rustte, - als uw vader u in zijne armen schommelend omdroeg, of zingend op zijne kniën uw geschrei door een vriendelijk lachje wist te doen vervangen, o! toen zeker hebt gij wel iets, hoe flaauw, hoe zinnelijk, van onze liefde en het voorregt uws aanwezens gevoeld.
Maar hoe weinig woog dit op tegen uw lijden, tegen onze zorgen en bekommernis! En is nu alles weg met uw kistje, thans door aarde en zerk bedekt? Waartoe dan....? Maar neen, ik hervatte mij. Als een deel van het geheel, behoordet gij in de schakel der wezens, die wij niet overzien kunnen. De Schepper plaatste u daar. Hij heeft (moge ik mij eens menschelijk van den Oneindigen uitdrukken) u gebruikt. Thans zijt gij niet meer noodig. Daarom vielt gij uit de rij der dingen, om, in anderen vorm, wederom een deel des Heelals uit te maken.
Eeuwige! wij aanbidden u. Zal het leem tot den pottenbakker zeggen: ‘waarom hebt gij mij dus gemaakt?’ Zal de zoon des stofs U rekenschap vragen? Neen, wij willen niet vermetel in Uwe wegen treden.
Maar Gij, die de Liefde zijt, zoudt Gij evenwel geenen anderen troost hebben weggelegd voor het geslagen ouderhart? Zouden wij in den dierbaren, op wiens graf wij staren, niets meer zien, dan eene prooi der insekten? Ach! waarom blijft dan nog onze liefde voortduren? waarom die niet uitgebluscht, gelijk Gij het leven des kinds uitbluschtet?.... Wat vrage ik, wat tasteik als in het duistere om,

{==275==} {>>pagina-aanduiding<<}
daar Uw licht mij, als Christen, zoo helder bestraalt! Gij schiept Uwe redelijke wezens niet als werktuigen, om slechts een tijdlang deze planeet te versieren. De kiemen der onsterfelijkheid laagt Gij in hen, en deze zullen ontwikkelen; - het vroege of late geldt niets bij U; - het zaad, door U gezaaid, komt eenmaal tot rijpheid; - wat op dezen grond niet wast, verplant Gij op eenen vruchtbaarderen, waar, onder Uw oog, geene gure hagelvlagen of stormen het teedere steeltje meer knakken.
o! Uit welk een geheel ander oogpunt beschouw ik thans dit plekje gronds! - het is mij dubbel heilig; want, schoon het gewormte het stoffelijk overschot mijns dierbaren verslindt, het edelere deel gaat niet verloren, maar leeft, en zal eens heerlijk zich ontwikkelen.
Rust dan zacht, dierbare kleine! Nu God u riep, wil ik u niet terugwenschen. Ach! het stormt zoo vaak op deze wereldzee. Ook gij zoudt moeite gehad hebben, het schommelend bootje, geschokt door de baren, regt te houden. Thans zijt gij reeds aan veilige reede; en daar, waar ook wij eens aanlanden, zien wij elkander weder. Misschien zijt gij daar wel onder de eersten, die ons welkom heeten. Dan danken wij bij het wederzien; ja, danken ook voor onze tegenwoordige smarten.

T.V.
E...




Iets, over Spanje, vóór de jongste staatsomwenteling.

Men kan, met antillon, vellig aannemen, dat het getal der geestelijken, vóór de laatste omwenteling, in Spanje, 200,000 bedragen hebbe. Deze bezaten onmetelijke inkomsten, en hadden eenen onberekenbaren invloed op het gros des volks. Die invloed, evenwel, was in de laatste tijden merkelijk verminderd; hoewel de regering, uit staatkunde, alle moeite deed, om denzelven te handhaven en te bewaren. Het zou echter onbillijk zijn, indien wij de klasse der wereldlijke geestelijken wilden gelijkstellen met het talloos heer der monniken, die of van hunne rijke kloosters leven, of, als bedelmonniken, de vruchten van den arbeid des armen inwoners verteren, en den vlijtigen als noodzaken hunne heilige luiheid te voeden. Hoewel de wereldlijke geestelijken

{==276==} {>>pagina-aanduiding<<}
zelfs nog te talrijk zijn, zijn deze nogtans, voor het grootste gedeelte, tamelijk verstandig en menschlievend; zij zijn de uitdeelers der aalmoezen en de troosters in hunne kerspels, niet zelden vrijheidminnend en met de letteren bekend. De monniken, daarentegen, zijn, op weinige uitzonderingen na, een onbuigzaam volk, vol van onwetendheid en luiheid. Zij leven in aanhoudend zingenot, tusschen het koor en de eetzaal verdeeld, zoo als de Spaansche dichter montalvan zich uitdrukt; terwijl ieder ander genot voor hen een vagevuur is. De band, die hen met het algemeene welzijn moest verbinden, is voor altijd verbroken, daar zij in geene huisselijke of andere maatschappelijke betrekkingen mogen komen; en dewijl hun aanzien op de onbeschaafdheid en verachtelijkheid des volks gebouwd is, zoo brengt het hun belang mede, den stroom der verlichting te stuiten, die deze nuttelooze ballasten der menschheid zou wegspoelen. Onder het laatste dwangbestuur had men den voortgang der beschaving weten op te houden, of liever met geweld weten terug te drijven; sedert den inval der Franschen heeft zij echter aanmerkelijke vorderingen gemaakt. Men was dus zeer beducht voor de terugkeering der Jezuiten; doch het waren niet meer die geleerde en beroemde vaders van den ouden tijd, die thans terugkeerden, maar eenige onwetende en hulpbehoevende grijsaards, die, onbekwaam zijnde tot het goede, het, zoo wij hopen, ook tot het kwade zijn zullen. Deze schijnbaar onschadelijke grijsaards hebben niettemin doen blijken, dat de booze geest van vroegere dagen nog niet geheel van hen geweken was. De Revolutie heeft eenen gewigtigen invloed op den kerkstaat van Spanje gehad, en zal dien verder blijven hebben. Hoevele priesters en monniken toch kwamen in dezelve om, hoevele kloosters werden vernietigd, hoevele kerkelijke goederen verkocht, en hoevele monniken vergaten, onder het gewoel des krijgs,
hunne geloften! Er hebben bovendien nog andere, minder hevige, omkeeringen plaats gevonden. Het besluit der Cortes, dat er voortaan geene nieuwelingen in de kloosters meer mogten aangenomen worden, bragt aan den invloed der monniken eenen doodelijken slag toe; en, bij de herstelling van het willekeurig bewind, kon de gaping, uit gebrek aan nieuwe voorwerpen oorspronkelijk, niet zoo terstond weder worden aangevuld, en zal zulks in het vervolg even min kunnen worden. De meeste kloosters toch, met uitsluiting alleen van eenige weinige zeer rijke, klaagden,

{==277==} {>>pagina-aanduiding<<}
dat er zich geene andere tot nieuwelingen aanboden, dan alleen uit de lagere klassen des volks, die dus even weinig geschikt waren, om het aanzien, als om den invloed hunner orden te handhaven. Zeldzaam kwamen jonge lieden van aanzienlijke geboorte en bezittingen hunne goederen aanbieden, als koopprijs hunner opneming in deze heilige muren.
Eene andere bijzonderheid, almede een gevolg van den oorlog, heeft niet weinig bijgedragen, om den invloed der ordengeestelijken op de lagere klassen des volks aanmerkelijk te verminderen. Nu eens door de bajonetten der Franschen uit hunne cellen gejaagd, dan weder gedwongen, hunne kloosters aan kranke en gewonde Spanjaarden af te staan, waren zij in beide gevallen genoodzaakt, zich meer onder het volk te begeven. Nu werden zij ook beter gekend, maar des te minder geacht. De wolk des wierooks, door welke het algemeene vooroordeel hen zoo langen tijd aanschouwd en vereerd had, verdween; en, van den schijn of glorie der heiligheid ontdaan, zag men in hen even zulke dwaze en gebrekkige wezens, als alle overige Adamskinderen zijn. Hij, die, bij eenen plegtigen omgang, of voor het schitterend altaar, als een heilig of profeet prijkte, was een nietsbeteekenend wezen in de gewone omstandigheden en betrekkingen des dagelijkschen levens, en stond thans, in zijne geestelijke naaktheid, geheel ontbloot voor het onbeneveld oog van den waarnemer. Men ontdekte thans voor het eerst, dat de monniken tot instandhouding van den godsdienst toch niet volstrekt noodzakelijk waren; want de missen werden als te voren gelezen, de feestelijke omgangen togen met de gewone statelijkheid langs de straten, en zoo wel bij de intrede van den mensch in deze wereld, als bij het scheiden van alle hare vreugden en rampen door den dood, vonden nog steeds dezelsde plegtigheden plaats. Nog sterker werd de landman gewaar, dat de monniken niet noodzakelijk waren, om hem, door hun gebed, zegen over den arbeid zijner handen te bezorgen, daar de natuur hem zijne schoven even rijkelijk toedeelde. Buiten de monniken werd het land van vreemde onderdrukking bevrijd, en de overwinning kroonde de wapenen der Geällieerden, hoe weinig deze zich ook aan de misleidingen van witte, graauwe of zwarte monniken lieten gelegen zijn. Deze minachting drong wel niet door tot hunne
katholieke krijgsmakkers; maar zij droeg toch veel bij, om den overdreve-
{==278==} {>>pagina-aanduiding<<}
nen eerbied te verminderen, welken de kloosterling zoo lang in Spanje had genoten.
Dit was reeds veel. Immers, de monnik speelt bij alle voorstellingen van den Spanjaard eene hoofdrol; hij is met zijne aangenaamste herinneringen en schoonste vooruitzigten op het naauwst vereenigd. Al zijne feesten, bedevaarten en landelijke vermaken zijn aan de wederkeering van eenen heiligen dag gehecht, tot viering van welken hij zich dan aan de uitbundigste vreugde overgeeft. Eene mis is voor den Spanjaard het begin van iedere vrolijkheid, en een omgang van monniken behoort tot de wezenlijke deelen der schilderij, op welke zijne verbeelding het liefste staart. De liefde voor het gezang, in Spanje zoo algemeen, en die aldaar zoo sterk het gemoed treft, werkt hiertoe niet weinig mede. Met geestverrukking hoort hij de wonderen, het lijden en de martelingen zijner heiligen, zijner monniken en kluizenaars verhalen; en die vertellingen, in het aantrekkelijk gewaad der poëzij gehuld, zijn hem dierbaarder, dan het beste gedeelte der Heilige Schrift. Alles, wat hem de bijzondere gunstelingen der onbevlekte Maagd vermelden, is orakeltaal in zijne ooren, en alle hunne daden worden als wonderen geëerd. Hun heeft hij het immers te danken, dat zijn vaderland onder de onmiddellijke bescherming van de Koningin der Engelen, van de Moeder Gods staat; en in ieder klooster ziet hij de bewijzen der wonderdadige tusschenkomst des Hemels, die zich door het gebed dier heiligen liet omzetten, evenzeer, als hij ieder altaar aangevuld ziet met de offers der dankbare vereerders, die op eene wonderdadige wijze genezen of uit eenig gevaar gered zijn. Hij beschouwt zichzelven dus als den meestbegunstigden onder alle geloovigen. Duizendvoudige heerlijkheid omstraalt het hoofd zijner beschermheiligen; en in den toon hunner stem, die hem zijn waan doet hooren, vindt hij troost, moed en vertrouwen. Zijn rozekrans, door een' Karmeliter monnik gewijd, beschermt hem tegen alle onheilen; zijn huis bezit eenen
pauselijken aflaatbrief, en boven zijne sponde hangt een bakje met wijwater. Heeft hij meer noodig tot zijne veiligheid, welke gevaren hem ook mogen bedreigen? Zijn gemoed is van een blind, onwrikbaar en geruststellend geloof geheel doordrongen; en in dit geloof alleen bestaat zijn godsdienst, zijn geheele christendom. Hoe bezwaarlijk valt het hier, om het goede van het kwade af te zonderen, zoo dit in het geheel

{==279==} {>>pagina-aanduiding<<}
mogelijk is! Welk een bolwerk moet er omvergeworpen, welke aangename droomen moeten vergeten, welke bemoedigende herinneringen en verrukkende uitzigten moeten opgegeven worden, eer waarheid en rede aldaar ook slechts eene schrede voorwaarts kunnen doen! Het moge waar zijn, dat de schoone kleuren van dit beeld treffen, en onze verbeelding door het gezigt dier gelukkige domheid bekoren; voor het oog des verstands zijn de zedelijke gevolgen hiervan rampzalig. Iedere dwaling is iets kwaads; maar iedere dwaling, welke den invloed van den godsdienst op het menschelijk hart door uiterlijkheden wegneemt of tracht te vergoeden, is een allerverschrikkelijkst kwaad. In Spanje vindt nu een godsdienst plaats, zoo men denzelven dien naam mag geven, die enkel in gebruiken bestaat, en welks pligten niet door de beoefening van reine, vrome en menschlievende gezindheden, maar door het hooren eener mis, het bidden van een aantal Onze-vaders en Ave-Maria's, het offeren van geld voor de zielen in het vagevuur, en duizend andere dingen, die met het gedrag en de denkwijze der menschen weinig of niets te doen hebben, volbragt worden. De Spanjaard woont den godsdienst bij in eene voor hem onverstaanbare taal; hij buigt zijne knie en slaat zich de borst op het geiuid van zekere toonen, die wel zijn oor, maar niet zijn verstand bereiken; hij gaat geregeld ter biecht en ten avondmaal, hoort ook somtijds wel eene preek in zijne schoone en welsprekende moedertaal; doch hij verkrijgt daarin geenszins eenig onderwijs omtrent zedelijke waarheden, maar hoort daarin vertelsels van de deugden en wonderen des heiligs, aan wien de dag is toegewijd. Hij leert zijne godsdienstige pligten niet uit den Bijbel, maar uit den Almanak kennen; want deze is voor hem, in zeker opzigt, zijn godsdienstig onderwijsboekje. Zijne heiligen zijn talrijker dan de Goden van het Pantheon, en vele hunner zijn inderdaad niet veel beter dan deze.
Men wijst den Spanjaard steeds op de heerlijke overwinning, die het regtzinnige geloof in zijn vaderland heeft behaald, waar verscheidenheid van geloof en ketterij geheel onbekend, of althans spoedig onderdrukt zijn. En wanneer ook overal het medelijdend hart door het gezigt van menschelijke ellende geschokt wordt; ofschoon de hospitalen slecht bezorgd, en aan het opzigt van vuige en omkoopbare lieden zijn toevertrouwd; hoezeer ook in de gevangenissen de on-
{==280==} {>>pagina-aanduiding<<}
schuld en de misdaad tot in hare verschrikkelijke uitersten ondereen gemengd zijn, - zoo dunkt hem dit eene zaak van gering belang: want het regtzinnige Spanje heeft immers het geloof ongeschonden behouden; en zijne priesters betuigen hem, dat eene enkele dwaling in het geloof oneindig gevaarlijker en verdoemenswaardiger is, dan vele verkeerdheden in handel en wandel. Voor een boosaardig hart is vergiffenis te vinden, maar niet voor een dwalend hoofd. Deze vergiftigende grondstelling heeft het geheele gewettigde geloofsstelsel aangestoken en bedorven. Hieruit ontspringen al die ongerijmdheden, dwalingen en misdrijven, welke het karakter van den Spanjaard ontsieren. Met één woord, onverdraagzaamheid, in den uitgestrektsten zin en van de ergste soort, is de grond, waarop het geheele kerkelijke gebouw in Spanje rust. En zij is zoo naauw zamengeweven met alle gewoonten, zeden en vooroordeelen des volks, dat de Cortes, hoe liberaal ook in 't algemeen gezind, het niet hebben durven wagen, aan eenigen anderen godsdienst de vrije oefening toe te staan, dan alleen ‘aan den roomschkatholieken-apostolischen, den alleen waren godsdienst.’
In weerwil van dit alles, heeft deze schilderij in de latere gebeurtenissen eenen tegenhanger gekregen, die den invloed van het monnikenwezen krachtig ondermijnd heeft. Immers, hoe meer ons de toestand des lands onmiddellijk vóór de jongste omwenteling bekend wordt, des te duidelijker blijkt ons de invloed der beroeringen in de laatste twaalf jaren; zoodat het schijnt, alsof de morgenstond van eenen schooneren dag nog slechts met eenige nevelwolken te strijden had, om met glans uit eenen stikdonkeren nacht door te breken.

Het snuifje.

Eene weduwe, twintig jaren oud, werd wegens zaken naar Brussel geroepen. Zij nam haren intrek in een der eerste logementen, at aan de publieke tafel, en bleef gewoonlijk nog een uurtje na het avondeten in de zaal. Zij heette sophie dorval, en was eene van die vrouwen, welke door alle mannen aangebeden en, juist daarom, door alle vrouwen gehaat worden. Maar, wat ook de dames mogten zeggen, sophie oefende toch eene onwederstaanbare magt uit op alle maunenharten. Zij was wel te klein, om hare taille majes-
{==281==} {>>pagina-aanduiding<<}
tueus te kunnen noemen; doch hare slanke en welgevormde gestalte was een model voor schilders. Hare trekken hadden niet die volkomene regelmatigheid, welke in de oogen van den strengen criticus onvermijdelijk tot de schoonheid behooren; maar de schitterende blankheid van haar vel, hare levendige oogen vol uitdrukking, en haar engelachtige glimlach maakten haar tot het gevaarlijkst voorwerp voor ieder gevoelig mannenhart.
Zij was eerst eenige dagen in het logement, toen zij een' jongen Engelschman tot nabuur bekwam, die ook door hare bekoorlijkheden betooverd werd. Met de zeden en gebruiken van dit land weinig bekend, beleed de jonge, vurige man haar dadelijk, dat hij op haar verliefd was. Zij antwoordde met zoo veel geest als ingetogenheid. Milborn, zoo heette de Engelschman, deed hierop den voorslag, haar naar den schouwburg te verzellen; zij wees dit van de hand, op een' toon, die te kennen gaf, dat zij zich daardoor beleedigd rekende. ‘Gelieft gij,’ zeide milborn, terwijl hij uit zijn' vestzak een klein, fraai bewerkt snuifdoosje haalde, ‘een snuifje te nemen?’ - ‘Ik snuif niet,’ antwoordde de weduwe met eene verontwaardigde houding, terwijl zij een' verachtenden blik op hem wierp. ‘Des te erger!’ hernam de Engelschman: ‘Gij berooft u dan zelve van een der grootste genoegens, die er op de wereld zijn. Ik heb alle uitspanningen beproefd: de eene heeft mij vermoeid, de andere walging verwekt; deze verzadiging, gene mij berouw veroorzaakt. Emdelijk ben ik op dit tijdverdrijf gevallen, dat ik niet meer zal nalaten. In een oogenblik van verveling viel het mij in, een snuifje te nemen: ik voelde verligting; en sedert vijf jaren, zoolang snuif ik, heb ik geene verveling meer. Ik raad u, mevrouw! beproef mijn middel, om het misnoegen te verdrijven, waarvan ik tegen mijn' wil de oorzaak geworden ben.’ - ‘Het is niet noodig,’ antwoordde de dame zeer koel: ‘ware ik misnoegd, en wilde ik zulks verdrijven, dan wist ik andere middelen.’ - ‘En deze zijn?’ vroeg milborn. ‘Nadenken, lezen, gezelschap.’ - ‘Ach, mevrouw! dit alles heb ik beproefd. Het lezen heeft mij doen insluimeren, het nadenken spleen veroorzaakt, en wat de
gezelschappen betreft, een deel mijner vrienden heeft mij bedrogen en het andere bespot, hetgeen mij juist niet het beste gevoelen van de menschen en hun gezelschap heeft ingeboezemd.

{==282==} {>>pagina-aanduiding<<}
Gij ziet, mevrouw! ik verlies er niets bij, wanneer ik mij, in plaats van met hen, met mijn doosje onderhoud.’ En, terwijl hij zelf een snuifje nam, bood hij het haar nogmaals aan.
Verontwaardigd over dit gedrag, hetwelk zij als eene overmaat van lompheid aanzag, stond de weduwe op van tafel, om de zaal te verlaten. ‘Neen, mevrouw!’ riep milborn, ‘gij moet mij niet zoo in toorn verlaten.’ - ‘Ik ben niet toornig,’ antwoordde zij, terwijl zij hare hand uit de zijne zocht los te maken. ‘Derhalve vergeeft gij het mij?’ vroeg de Engelschman, op een' dringenden toon. ‘Ja, ja!’ sprak zij, op een' toon, die het tegendeel zeide. ‘Bravo, bravo!’ riep milborn; ‘en, om mij daarvan te overtuigen, neem, bid ik u, neem een snuifje!’
Bij deze woorden kon de weduwe zich niet langer bedwingen; zij begon te schreijen. Verscheidene heeren, die getuigen van dit tooneel geweest waren, traden nader, en een van hen, de Graaf solmar, vroeg den Engelschman, waarom hij deze dame had beleedigd. De Engelschman vatte dadelijk vuur, en antwoordde op een' toon, die de dame deed sidderen. Zij zocht de twistenden te bezadigen, met te verklaren, dat zij zich in het geheel niet beleedigd achtte; maar de heeren waren te verhit, om zich zoo ligt weder te laten bedaren; zij bedwongen slechts hunne drift, tot de weduwe de zaal verlaten had; maar naauwelijks was zij weg, of de woordenwisseling vernieuwde zich, en werd in korten tijd zoo hevig, dat er tegen den volgenden morgen een duël bepaald werd. - Zoo wilden dan, om een snuifje, twee mannen, die het aan verstand noch grondbeginselen ontbrak, op leven en dood zamen vechten, en hunnen ingebeelden hoon slechts door bloed afwasschen! - Tijd en plaats werden bepaald, en zij verwijderden zich. Milborn schreef eenige brieven, en ging vervolgens met groote schreden de kamer op en neder, de gevolgen van dit voorval overdenkende.
Eensklaps drong een brandlucht in zijne kamer; hij opende schielijk zijne deur, en zag den ganschen trap met rook vervuld. Zijne eerste zorg was voor anderen; hij liep naar alle kamers, en riep: ‘Brand!’ In weinig minuten vlugtte reeds alles het huis uit, en het was ook tijd, want de vlam sloeg reeds naar alle kanten uit. De eerste, dien milborn op de straat vond, was zijne wederpartij. ‘Mijn God!’ riep hij, ‘waar is de weduwe?’ Beiden zagen ongerust rond;

{==283==} {>>pagina-aanduiding<<}
zij was nergens te zien. ‘Ach God!’ gilde de waard, ‘zij is verloren. Ziet! de verdieping, waar hare kamer is, staat reeds in volle vlam.’ - ‘Schielijk, eene ladder!’ riep milborn. ‘Wij hebben er geen; en al hadden wij er ook eene, dan zou zij slechts dienen om ook u te verderven, zonder haar te kunnen redden,’ hernam de waard. ‘Ik wil het ten minste beproeven,’ zeide milborn. Graaf solmar, zijne partij, van het oogenschijnlijk gevaar, waarin hij zich wilde storten, verschrikt, zocht hem te wederhouden; doch hij rukte zich los, en stortte zich in de vlam. ‘Hij is verloren!’ riepen allen als uit éénen mond. ‘Neen, neen!’ riep Graaf solmar, en liep naar eene ladder, die hij dezen morgen digt bij het logement had zien staan. Hij zette haar tegen het venster, aan hetwelk men milborn, de weduwe in zijne armen houdende, met de vlammen kampen zag. ‘God zij geloofd!’ riep de Engelschman, terwijl hij, met den zoeten last in de armen, de ladder afklom. ‘God zij geloofd!’ herhaalden alle de aanwezigen, met een gevoel van blijdschap en schrik tevens; en in dit oogenblik stortte ook dat gedeelte in van het huis, waar de kamer der weduwe was.
Milborn had de dame zonder bewustheid in haar bed gevonden, haar in eene deken gewikkeld, en zoo voor de vlammen bewaard; hij zelf was op verscheidene plaatsen van zijn ligchaam verbrand. Zij werd nu aan de zorg van vrouwen overgegeven; en nadat men zich overtuigd had, dat er niemand omgekomen was, gingen milborn en de Graaf een verblijf voor mevrouw dorval opzoeken, waarheen zij gebragt werd; zij kon slechts met moeite spreken, en verlangde haren redder den volgenden dag te zien. De beide heeren scheidden met een' hartelijken handdruk, en ieder zocht een weinig rust te genieten.
Den anderen morgen bezocht milborn de weduwe dorval. ‘o, Mijn redder!’ riep zij, en sloot zijne hand in de hare, ‘wat zal ik u zeggen? hoe zal ik u mijne dankbaarheid uitdrukken?’ - ‘Wisjewasjes! Wees thans maar zoo goed, een snuifje van mij te nemen,’ antwoordde milborn, haar met eene gemaakte vrolijkheid in de rede vallende, die de ontroering slecht verborg, welke de nadrukvolle woorden der weduwe in zijn hart te weeg gebragt hadden. De lezer zal mij op mijn woord gelooven, dat mevrouw dorval voor ditmaal het aangeboden snuifje nam.

{==284==} {>>pagina-aanduiding<<}
‘Nu, vindt gij mijne snuif niet excellent?’ vroeg milborn verder. ‘o, Voortreffelijk!’ antwoordde zij, toen het niezen voorbij was. ‘Ik wist het wel,’ riep hij met eene triomferende houding, ‘dat gij toch eindelijk smaak er in vinden zoudt, wanneer gij maar van u verkrijgen kondt haar eens te proeven. Ik heb nog meer soorten van snuif, van zeer verschillenden geur, die onder mijn opzigt gefabriceerd worden: gij zult die alle proeven.’
Wij weten niet, hoe ver de weduwe het in deze proeven gebragt hebbe; maar eenige dagen daarna bevond milborn, dat zijn gewone smaak voor eene ernstiger neiging had plaats gemaakt: de schoone oogen der weduwe hadden hem in een' toestand gebragt, dien zijne lievelingsgewoonte niet in staat was te veranderen. Op zekeren dag, toen hij met haar alleen was, verviel hij eensklaps in zulk een diep nadenken, dat de doos zijne handen ontviel en langs den grond rolde. ‘Gij hebt al uwe fnuif gestort,’ zeide mevrouw dorval. ‘Dat zegt niets,’ antwoordde milborn, terwijl hij hare hand vatte: ‘De snuif is wel een goed ding; maar ik voel toch, dat zij niet alle kwalen kan genezen.’ - ‘Inderdaad?’ hernam de weduwe schalkachtig; ‘sedert wanneer hebt gij dezo waarneming gedaan?’ - ‘Heden niet, mevrouw! Sedert drie dagen gebruik ik mijne gewone hoeveelheid snuif, en evenwel moet ik altijd aan u denken; uw beeld volgt mij overal. Ik zie klaar, er is slechts één middel om de zaak in orde te brengen: gij trouwt met mij, of ik vertrek.’ - ‘Nu, vertrek dan, om het gevaar te ontvlugten,’ zeide de weduwe.
Maar wat baten de woorden eener vrouw, wanneer de oogen de tong logenstraffen? Milborn koos het eerste, en zette zijne bezoeken ijverig voort. De Engelschman was rijk, bizar, maar regtschapen en grootmoedig; de weduwe, daartegen, arm, maar deugdzaam. Niets verhinderde de verbindtenis, die beiden wenschten. Zij werden gelukkige echtgenooten; en na twee jaren was milborn vader van twee lieve kinderen. Hunne onschuldige spelen en liefkozingen, en de teedere zorgvuldigheid zijner aangebedene echtgenoote, hielden hem zoo zeer bezig, dat de verveling hem vreemd werd; en men verzekert, dat hij zich het snuiven geheelenal heeft afgewend.





{==285==} {>>pagina-aanduiding<<}

Beklag van een snarig vrouwtje, over den artikel in het ontwerp van een nieuw burgerlijk wetboek. (*)


Wel, wie heeft ooit van zijn leven! 
't Is eene ergerlijke plaag. 
Die mijnheeren uit den Haag, 
Dat den goeden toon moest geven, 
Stellen ons op ééne rij 
Met het schuim der maatschappij. 
 
Wij onmondig? ... Echtgenooten, 
Die door ons den rang van man 
Hebt beklommen, tuigt er van, 
Of ge ons, ééns den mond ontsloten, 
Schoon ge, in schijn, den schepter voert, 
Ooit dien mond nog hebt gesnoerd. 
 
Zie mij eens die Haagsche wijzen! 
Gramschap gloeit op onze koon. 
Wij, hoe nu! wij geen persoon! 
't Schijnt de taal van suffe grijzen. 
Wat was, zonder ons, de man? 
Zijn we er niet de weêrhelft van? 
 
Geen persoon?... Ondankbre mannen, 
Die ons eens, met zoet gevlei, 
Lokten uit der maagden rij, 
Durft gij met hen zamenspannen? 
Danste niet, in 't paradijs, 
Adam reeds naar Eva's wijs? 

{==286==} {>>pagina-aanduiding<<}

Geen persoon?... Ik kan niet zwijgen; 
Neen, mijn zusters, 't is te veel! 
Mobilair en personeel, 
Wat toch zou er 't land van krijgen, 
Zoo wij niet, door praal en pracht, 
Zorgden, dat men schijven bragt? 
 
De eigen taal wijst hier het oordeel. 
'k Noem u 't woord slechts: vrouwspersoon. 
Wreken we ons dan van dien hoon! 
Zelfs natuur gaf ons het voordeel. 
Zij het manshoofd nog zoo kras, 
Kneedbaar blijft zijn hart als was. 
 
Och! de man, te vaak onaardig, 
Of gedreven door een gril, 
Zegt zoo gaarne: ‘vrouw, ik wil!’ 
Is zoo ligt tot heerschen vaardig; 
En, och heer! hij weet het niet, 
Dat de vrouw zijn' wil gebiedt. 
 
Minderjarig? ... 'k Laat dat varen: 
Want wij vrouwtjes, door de bank, 
Meerderjarig tegen dank, 
Tellen gaarne minder jaren; 
Maar, hoe jong, wij dulden 't niet, 
Dat de man, als voogd, gebiedt. 
 
Doch, wien kwam het ooit te voren, 
Dat men ons, bij deze wet, 
Onder curatéle zet? 
Want die Haagsche curatoren, 
Voor hun huisgezag ligt bang, 
Plaatsen ons in éénen rang. 
 
Zouden zij alleen 't niet weten, 
Dat drie vierde van 't heelal, 
Sedert zwakken Adam's val, 
Ons ziet op den troon gezeten? 
In den korf van 't huisgezin 
Is het wijfje koningin. 

{==287==} {>>pagina-aanduiding<<}

Willen dan die wijze heeren, 
In hun lomp, zwaarlijvig werk, 
Dat, schier zonder maat of perk, 
Ons de mans representéren? 
Och, een kus, een zuur gezigt, 
En de heer der schepping zwicht! 
 
Dat zij vrij de vrouw verneêren! 
Wat hier mannenwijsheid snapp', 
Haar toch blijft het meesterschap; 
Wij, wij zijn het, die regeren, 
(Zoete troost in ramp of pijn) 
Zoo lang mannen... mannen zijn! 
 
ij ntema. 
1820. 


Bemoediging.


	Aan mijne gade.
Neen, niet altijd neêrgebogen, 
't Zwaarste en bangste steeds voor oogen, 
En, door hoop noch moed geleid, 
Schoon de toekomst nacht moog' wezen, 
Met gestadig siddren, vreezen 
Uw verlossingsuur verbeid! 
 
Neen, uw schoone levensdagen, 
Door voorbarig zuchten, klagen, 
Dierbre gade! niet verpest; 
Maar, met deugdgezind vertrouwen, 
Op Gods Vader-gunst te bouwen, 
Dat, voorzeker, is het best! 
 
Of vermindren, met te kwijnen, 
De onvermijdbre smart en pijnen, 
Door Natuur u opgelegd; 
En verkrijgt ge door uw zorgen 
Eerder, 't geen de dag van morgen 
Nog aan uwen blik ontzegt? 

{==288==} {>>pagina-aanduiding<<}

't Mogt u zeker nooit gelukken, 
Ééns de bloem der vreugd te plukken, 
Schoon ook vijfmaal uitgebot, 
En in 't zoet geluk te deelen, 
Dat uw reine ziel blijft streelen, 
't Zalig moederlijk genot. 
 
Wie toch kan het u verklaren, 
't Moeilijk raadsel openbaren, 
Waarom ge, aan gezwollen borst, 
Niet één eenig uwer telgen, 
Die de grafkuil moest verzwelgen, 
Immer levend hebt getorscht? 
 
Wel dan, hoofd en hart naar boven! 
'k Durf u 't beste lot beloven, 
Zoo ge uw nutloos vreezen stilt, 
En, het oog tot God geslagen, 
In zijn heilig welbchagen 
Kinderlijk berusten wilt. 
 
J.d.B. 


De luchtige schoone.


Lucie verscheen op 't Bal zoo naakt zij slechts kon komen; 
En ieder dacht verbaasd, dat moeder Eva kwam. 
Hoe dwaas! die had gewis een vijgeblad genomen, 
Waar zij een luchtig gaasje nam. 


Goddam!

De Prins van L *** sprak met den *** schen Minister over zijn' meester, den Vorst N ***, wiens verstand, kundigheden en deugden hij bewonderde; slechts in zijn vloeken vond hij geen behagen. De Minister zeide hem, dat dit uit loutere goedhartigheid en zachtmoedigheid geschiedde. ‘Hoe,’ zeide de Prins, ‘verdraagt zich dit Goddam met deze zachtmoedigheid?’ - ‘Waarom niet? hervatte de andere: hij kon immers degenen, dien het aangaat, zelf straffen, en - hij laat zulks aan God over.’





{==289==} {>>pagina-aanduiding<<}

Mengelwerk.

Erasmus geenszins de eerste en grootste hervormer der christelijke kerk, volgens zijne eigene schriften enz.

Wij hebben, in het Mengelwerk van No. XIV des vorigen jaars van dit Tijdschrift, bl. 654 env., eenige verwachting ingeboezemd, van, uit erasmus eigene schriften, iets te zullen mededeelen nopens zijne gedachten over het Hervormingswerk van luther, en te zullen doen zien, hoe sommige Geleerden deswege over hem en zijnen afkeer van dat werk geoordeeld hebben. Hieraan wenschende te voldoen, sloegen wij onze vroegere, sedert lang niet, in haar geheel, overziene, aanteekeningen over hem op, en werden verbijsterd. In eene reeks van meer dan vijftig jaren verzameld, zijn die aanteekeningen zoo menigvuldig geworden, en, achter elkander, zoo als de gelegenheid ze aanbood, (gelijk het niet anders kan) ter nedergeschreven, zijn zij zoo verward, dat het uitzoeken van hetgene hier dienen moest, en het behoorlijk rangschikken van hetzelve, een' arbeid vorderde, waartegen wij geweldig opzagen. Wij wilden er ons echter twee en drie malen aan overgeven; doch werden telkens afgeschrikt. Om echter eenigzins aan de verwachting te voldoen, besloten wij eindelijk, slechts hier en daar het eerst voorkomende, hetwelk wij genoegzaam achteden, uit te kippen en mede te deelen, en voorts eenige aanwijzing te doen, waar zij, die het verlangen, meer van soortgelijken aard vinden kunnen. De zoodanigen mogen dan opslaan joannis klefekeri Exercitatio Critica de Religione Erasmi, in joan. alb. fabricii Opusculis Historico Critico Literariis, pp. 357-405, en thomae pope blount, Censura celebrium Authorum, pp. 526-531; waarbij men wel mag voegen seckendorff's Historie der Reforma-
{==290==} {>>pagina-aanduiding<<}
tie van Luther. - Bij den eerstgemelden zullen zij, van bl. 382-393, zeer breed onderzocht en aangewezen vinden, of en in hoe ver erasmus met luther
hebbe ingestemd, en wat hij tot de Hervorming hebbe toegebragt; hoe beiden over elkander oordeelden; hoe zij in vijandschap geraakt zijn, en hoe zij tegen elkander de pen gevoerd hebben. Wij houden ons met dat alles niet op, en onderstellen, dat men weet, dat luther, door het lezen van erasmus' schriften, bekend geworden met zijne aanwijzing der verbasteringen van leer en zeden, en zijn bespotten van het bijgeloof, in de Roomsche kerk enz., hem genegen hield, om tot hervorming mede te werken, zich jegens hem, als zoodanig, gunstig uitliet en hem minzaam schreef, en dat erasmus, waarlijk veel veranderd wenschende, inderdaad luther's eersten opstand niet ongaarne zag, er zich veel goeds van spelde, en hem betuigingen van genoegen deed, de hevigheid van het Roomsche hof tegen hem afkeurde, en hem bad, dat hij toch met alle gematigdheid en zachtheid wilde te werk gaan; doch dat, toen luther, wiens drift, door de gezegde hevigheid, ontvlamd was, daarop zijne bekende stoute en sterke stappen deed, erasmus daarover openlijk zijn ongenoegen verklaarde, en luther, die duidelijk bevroedde, hoe nadeelig dit, door erasmus' uitgebreiden invloed, voor hem zijn moest, zich, op zijne beurt, en, naar zijne gewoonte, driftig en hevig, wegens hem uitliet, en dat dit, eene groote verwijdering tusschen hen veroorzaakt hebbende, vervolgens, toen erasmus zich had laten overhalen, om luther's geschrijf, over den knechtelijken wil, te wederleggen, in openbare vijandschap uitbrak, die nimmer werd bevredigd. - Dit doet nu reeds duidelijk zien, dat deze twee mannen, in het werk der Kerkhervorming, niets gemeenschappelijk doen konden; terwijl bovendien erasmus' wensch, om de hervorming der kerk in de kerk zelve tot stand te brengen en alle scheuring te vermijden, lijnregt
wederstreefd werd door luther, die, uit de kerk gewor-
{==291==} {>>pagina-aanduiding<<}
pen, zich voor altijd van haar afzonderde, en nu, buiten haar, het gesticht der Hervorming optrok. Hieraan had erasmus, gelijk wij beweerd hebben, en nu, uit zijne eigene schristen, nader toonen zouden, volstrekt geen deel; ja hij konde het, naar zijne beginselen, en hij wilde het niet hebben, en hij deed er, zonder einde, betuigingen tegen, dat men hem dit niet moest nageven: en echter heeft men er hem nu niet alleen deel aan willen geven, niet alleen beweerd, dat hij luther's gesticht mede had tot stand gebragt, maar er zelfs de eerste en grootste stichter van moest heeten; hetwelk wij hebben wedersproken. Laat ons nu eene en andere verklaring van hemzelven hooren.
Luther had van hem geschreven: ‘Hij zal waarschijnlijk, met mozes, in de vlakke velden van Moab sterven. Het kwade heeft hij aangewezen, maar het goede wijzen, en in het land van belofte voeren, dat kan hij niet.’ En aan hemzelven schreef hij: ‘Wij zien, dat de Heer u nog de kracht en den zin niet heeft gegeven, om ons vrijwillig en met vertrouwen bij te staan in het bestrijden der monsters, met welke wij te doen hebben; en wij willen geenszins van u vergen, hetgeen uwe vermogens en bekwaamheid te boven gaat.’ Dit beaamde nu erasmus zelf met deze woorden: ‘Vermanen kan ik, maar dwingen kan ik niet. - Ik volg Paussen en Keizers, als zij iets goeds bepalen, hetgeen pligt is, en ik verdraag hen, als zij iets verkeerds vaststellen, hetgeen veilig is: want dit, meen ik, is aan brave mannen geoorloofd, als er geene hoop is, dat tegenstand baten zal.’ (Ap. fabrit. u.s. pp. 390, 391, 403.) Hij dacht, namelijk, te kleinmoedig, om te durven onderstellen, dat luther den storm, dien hij tegen zich verwekte, te boven zou komen. Daarom schreef hij later, toen hij nog dacht, dat het luther het leven zou kooten: (Ep. 583. ap. eundem fabrit. p. 402.) ‘Wat zou het luther gebaat hebben, dat ik mij met hem in gevaar begaf, dan dat er twee, in plaats van één, zouden zijn omgekomen? Hij heeft wel veel uitstekend

{==292==} {>>pagina-aanduiding<<}
goeds geleerd en vermaand; maar, als zelfs al, wat hij geschreven heeft, van dien stempel geweest was, zou ik toch geen lust gehad hebben, om, om der waarheid wil, mijn hoofd te wagen. Niet allen hebben moeds genoeg, om martelaars te worden; en ik vrees, dat ik, als het wat woest mogt beginnen te loopen, petrus zou navolgen.’
‘Ik zal mij nooit bij eenige partij voegen, als voorstander van dwaling, of hoofd van opstand,’ herhaalde hij daarom vele malen, en onder anderen Epp. Libr. XIV. p. 457. - Opstand was de gewone naam, waarmede hij luther's onderneming bestempelde, en zij was inderdaad opstand; maar daarom verdiende zij nog alle de sterke uitdrukkingen niet, waarmede erasmus er zich over liet hooren. Novi et exsecror illorum protervitatem, qui sectis praesunt, schreef hij, in zijnen brief aan den Kardinaal campegius, uitgegeven inter illas Ill. et Cll. V.V. ap. elsevirium, An. 1617, p. 51. ‘Ik ken en vervloek den moedwil van de hoofden en begunstigers der sekten.’ En in zijnen brief aan barbirius (Epp. p. 5.) lezen wij: ‘Ik haat de tweedragt zoo zeer, dat ik zelfs een' afkeer van de waarheid heb, die oproerig gepredikt wordt. - En hoewel ik mij verbeeld, het een en ander in de kerk aangenomen te zien, welks verandering de belangen van het Christendom zou kunnen bevorderen, zoo mishaagt mij toch alles, wat met zoo vele onstuimigheid ondernomen wordt.’
Breeder laat hij zich dus hooren: (Ad blasphemias stunicae, Opp. T. IX. p. 311.) ‘Schoon ik de waarheid niet haten kan, bij wien ik ze ook moge aantreffen, nooit heb ik echter hoofd of medestander van eenigen aanhang willen zijn: en 't is, naar mijn oordeel, somtijds oorbaarder voor het algemeene welzijn, den voorstand der waarheid eenigzins te verzaken, dan alles in verwarring te helpen. En gelijk ik mij nooit bij eenige partij gevoegd heb, zoo heb ik ook nooit gedoogd, dat zich iemand, als van mijne partij, ver-
{==293==} {>>pagina-aanduiding<<}
klaarde. Er was zeer veel, dat mij dringen kon, om tot den aanhang van luther over te gaan. Van den eenen kant werd ik er toe aangezocht, uitgelokt, getrokken; van den anderen kant, door hatelijkheden, toe voortgestuwd. Ook zag ik zeer wel, dat, als men slaagde in luther te onderdrukken, men het terstond op mijn hoofd, en op de onderdrukking der geleerdheid, aan welke men geen' minderen haat toedraagt, dan aan luther, gemunt had. Maar ook de bedenking van mijn gevaar heeft mij van mijn Christelijk voornemen niet doen afgaan.’ (Maar wel hem weêrhouden, gelijk hij zoo even zelf erkende, van zich bij luther te voegen.) ‘Het ontbrak geenszins (vervolgt hij) aan zulken, die voor mij in de bres wilden treden; doch ik heb ze allen zich stil doen houden. Ik wilde alleen staan, om allen schijn van aanhang te zoeken te vermijden. Ik wilde gemeen blijven aan allen, opdat ik in staat bleve aan allen dienst te doen. De scheuring heb ik, op alle wijzen, verfoeid. Toen men ze ondernam, heb ik ze pogen te voorkomen. Toen de brand reeds wijd en zijd zijne vlammen verspreidde, heb ik dien trachten te blusschen.’ (Wat zegt dit nu anders, dan: ik heb, op alle wijzen, zoeken te beletten, dat de Hervormde Kerk niet gesticht zou worden? En echter zou men hem haren eersten
stichter heeten!) Maar, wilde hij dan in ernst wel eenige hervorming? Ja, gewisselijk. Maar men hoore, op welke voorwaarde. (Opp. T. IX. p. 1279.) ‘Als men van de zeden en kerkgebruiken spreekt, (zegt hij) wenschte ik wel, dat veel verbeterd werd; doch op Synodale verordening.’ (Maar daarop kon, in de Roomsche kerk, nooit verbetering komen.) ‘En spreekt gij van leerstukken, (gaat hij voort) dan konde ik mij ook met sommigen vereenigen, zoo ik openlijk de stem der kerk hoorde.’ Die stem was, namelijk, bij hem alles. Aan pirckheimer schreef hij: (Epp. Libr. XX. p. 698.) ‘Ik weet niet, hoeveel het gezag der kerk bij anderen geldt; bij mij weegt het zooveel, dat ik met de Arianen en

{==294==} {>>pagina-aanduiding<<}
Pelagianen zou kunnen overeenstemmen, zoo de kerk hunne leer had goedgekeurd.’ En elders (Opp. T. IX. p. 1284.) betuigt hij: ‘Ik ben in mijnen ouderdom van geen ander begrip, dan ik als jongeling was, uitgenomen dat ik thans, door hetgene men, ter wederzijden, voor betwiste gevoelens kan inbrengen, aan 't wankelen zou kunnen geraken, zoo het gezag der kerk mij niet vast deed staan.’ En daarom schreef hij ook, in zijnen bovengemelden brief aan barbirius, dat hij dán alleen, ‘als de Geleerden, met gemeen overleg, de kerkelijke en wereldlijke Opperhoofden, in geslotene geschriften, onder het oog gebragt hadden,’ (even alsof dit niet reeds meermalen geschied was) ‘wat zij gemeend hadden tot de zuiverheid der Evangelische leer te behooren, misschien zelf een der genen geweest zou zijn, die ijverig, wat hij kon, ten goede zou geraden hebben;’ maar hij ‘hield het voor buitensporig, dat men iets van dat gewigt,’ door hetgene hij ‘lasteren en bulderen’ noemde, ‘doen wilde;’ en hij verschoonde zich hierom, dat hij daaraan geen deel nam. ‘Ik erken,’ (zeide hij, in zijnen Hyperaspistes, Tom. IX. p. 1033.) ‘dat er in de kerk, welke gij de Paapsche noemt, velen zijn, die mij mishagen; doch zoodanigen zie ik ook in uwe kerk. Daar men nu geen kwaad gemakkelijker draagt, dan dat, waaraan men gewoon is, blijf ik in mijne kerk, zoo lang ik geene betere zie, en zij is verpligt mij te dulden, tot dat ik zelf beter worde.’
Meer, dan dit, achten wij niet noodig, om onze Lezers te overtuigen, dat erasmus geen deelgenootschap hoegenaamd had, noch begeerde te hebben, aan de stichting der Hervormde Kerk. Hoe nu velen hem deswege beoordeeld hebben, moge het volgende getuigen.
De Roomsche bzovius, de lofredenaar der Paussen, in zijn vervolg op de Jaarboeken van den Kardinaal baronius, op het jaar 1525, § 23, zegt van hem, dat hij of de grootste weiselaar, of de grootste veinsaard was, - en de Luthersche Chronologist bucholce-
{==295==} {>>pagina-aanduiding<<}
rus, op het jaar 1536, dat hij, in het godsdienstige, op twee gedachten hinkte, en zich niet duidelijk verklaren wilde. - Ook de Hervormde beza (de Haerel. a Magistr. puniendis, Tract. Theol. P. I. p. 95.) verklaarde, hem voor een dubbelzinnig man te houden, die toonde, dat hij liever, hetgene hij geloofde, ontveinzen, dan openlijk verklaren wilde. - Andr. rivet, weleer Hoogleeraar der Godgel. te Leiden, in zijne Opp. Theoll. III. p. 975, noemde hem een inderdaad groot man, van veelvuldige geleerdheid en beschaafd verstand, maar die aan moeder de kerk al te zeer verkleefd was, scherp zag, en haar hare gebreken zeer wel durfde aanwijzen, maar zich van haar niet wist los te maken; die, om de Pausgezinden te believen, tegen luther schreef, en tegen hem en vele anderen, die niet dulden konden, dat hij zich zoo dubbelzinnig gedroeg, hevig uitvoer, en te vergeefs zegsman wilde zijn tusschen de beide partijen, daar hij veel meer tot de eene, dan tot de andere, neigde. - Georgius calixtus, wederom een Lutheraan, voormaals Godgeleerd Professor te Helmstad, erkent hem mede voor een' man van even uitstekend verstand en geleerdheid, als oordeel en gematigdheid, die echter (zegt hij) waarlijk de onze nooit geweest is, noch immer daarvoor gehouden heeft willen worden. - Sixtinus amama, eertijds Hoogleeraar in de Oostersche Letterkunde te Franeker, schreef in zijne Orat. de Barbarie, praeftx. Antibarbaro Bibl. c. 6
vers.: ‘Gelijk de Roomsche Consul servilius weleer, door zich onzijdig te houden, noch den haat des volks ontging, noch zich bij den Raad aanbeval, zoo heeft ook erasmus, door tusschenbeiden te willen gaan bij de Roomschen en Evangelischen, noch der laatsten gestrenge beoordeeling kunnen voorkomen, noch zich de gunst van Bisschoppen en Monniken kunnen verwerven. Geen der Evangelischen zag meer, dan hij, de dwalingen en misbruiken der Roomsche kerk; doch er was veel, dat hem weêrhield, om altijd duidelijk zijn gevoelen te uiten. Kleinmoedigheid en zucht, om menschen te

{==296==} {>>pagina-aanduiding<<}
behagen, hadden al te veel invloed op dit uitmuntend werktuig van God. Hoe veel edelmoediger ware het in hem geweest, Plaisance voorbij te varen, en lijnregt den koers naar Verona te zetten! Inderdaad, het jeukerig schurft der genen, met welken hij te doen had, had met scherper kam gehekeld moeten worden.’ Omtrent hetzelfde betuigde van hem de geleerde sal. glassius, Praef. Philologiae S. p. 9. - Doch het verdriet mij, meerdere plaatsen af te schrijven, waarin tot nadeel van onzen grooten Rotterdammer, wien waarachtig niemand, naar verdiensten, hooger kan schatten, en, in weerwil zijner zwakheden, zal blijven schatten, dan ik, gesproken wordt. Hij was mensch, en had zijne zwakheid met allen gemeen; maar voor aller zwakheden kan men niet zoo veel tot verschooning inbrengen, als voor de zijne, waarvan wij hier gehandeld hebben, is ingebragt, door den geleerden klefeker, in de boven aangehaalde verhandeling bij jo. alb. fabritius, p. 402 &ss.; en echter zoude daar nog meer kunnen worden bijgevoegd. Hij blijve dan in het ongestoord bezit van den roem, door de uitstekendste verdiensten regtmatig verworven, en hem, door elk, die eenigzins bevoegd is om hem te beoordeelen, toegekend! Maar men beroove den krans van een ander groot en verdienstelijk man niet van het sieraad, dat denzelven alléén toekomt, om het in den zijnen te vlechten, die geen' geleenden tooi behoeft!

Iets, ter beantwoording der vraag: is het eene gegronde opmerking, dat, sedert de invoering der koepokinenting, de andere uitslagziekten, als de roodvonk en mazelen, kwaadaardiger geworden zijn? enz.

(Vervolg en slot van bl. 256.)

De Britsche hippocrates, de beroemde syden-
{==297==} {>>pagina-aanduiding<<}
ham, die in de XVIIde eeuw leefde, beschrijft de roodvonk, of de scharlakenkoorts, als eene ziekte van geene, of maar weinige beteekenis, ten minste als zij met de vereischte omzigtigheid wordt behandeld. Morbus mitissimus, si recte curatur.
Het Zeeuwsch Genootschap der Wetenschappen, zoo het schijnt, uit deze stelling van sydenham geheel uitgaande, schreef in den jare 1805 de volgende prijsvraag uit: Daar de Scharlakenkoorts, of de Roodvonk, volgens sydenham, naauwelijks den naam eener ziekte verdient, en ook door boerhaave en andere voorname Geneesheeren voor eene ziekte van zeer weinig belang gehouden is, welke is de reden, dat deze thans hier en elders somwijlen niet zoo zacht, ja zelfs niet zelden zoo kwaadaardig heerschende is, dat er zeer velen door omkomen? enz. Hierop niet meer dan één, maar geheel onvoldoend, antwoord ingekomen zijnde, werd de vraag andermaal uitgeschreven; waarop twee verhandelingen inkwamen, waarvan de eene in geene aanmerking komen kon, terwijl aan de tweede het accessit aangeboden werd, maar waarvan de schrijver verkozen heeft onbekend te blijven; en, tot ons leedwezen, heeft dezelve tot nog toe het licht niet mogen zien, daar zij voorzeker veel tot opheldering van ons onderwerp had kunnen bijdragen.
Vestigen wij nu het oog op deze twee tijdpunten; dat, namelijk, van sydenham, en dat der uitschrijving van het nieuw Zeeuwsch Genootschap van Wetenschappen, tusschen welke niet minder dan twee eeuwen verloopen zijn; dan zoude men, met eenigen schijn van waarheid, vermeenen geregtigd te zijn om te mogen besluiten, dat de roodvonk, ja, eerst sedert weinige jaren boosaardiger en meer doodelijk zoude geworden zijn, en daardoor welligt in den waan komen, alsof zulks, zoo niet alleen, ten minste grootendeels, aan de meer algemeene invoering der koepokenting zoude kunnen of mogen toegeschreven worden. Dan, dit was geenszins de bedoeling der edele Maatschappij, en kon ook hare bedoeling niet zijn; want, behalve (om dit in het voorbijgaan op te

{==298==} {>>pagina-aanduiding<<}
merken) dat er geen het minst bekend verband of eenige analogie bestaat tusschen de kinderziekte en de roodvonk, kon de meer algemeene invoering der vaccine in ons land toen naauwelijks meer dan zeven jaren tellen; een tijdvak, voorzeker, veel te kort, om over den al of niet schadelijken invloed dier bewerking op eenige andere uitslagziekte, indien dezelve al eens bestaan mogt, eenig oordeel te kunnen vellen.
Veeleer zouden wij, indien wij vatbaar waren voor losse gissingen of gewaagde vooronderstellingen, overhellen tot het toestemmen der vrage, bij zekere briefwisseling over de variolae en vaccine, door een aanzienlijk Geneesheer gedaan: of niet de Variolae verae, in haren voortgang of voortplanting in het menschelijk gestacht gedwarsboomd door de tegenwerking der Vaccine, zich zouden hebben willen en kunnen wreken op deze hare bedreigde vernietiging, en daarom den loop der Variolae spuriae, der Water- of Windpokken, bezwaren, en meer overeenkomst doen verkrijgen met de echte Kinderpokken?
Maar laten wij liever ter zake treden, en trachten wij, door eene korte en getrouwe opgave en mededeeling van een geschiedkundig overzigt van de roodvonk, uit de beste en meest beroemde Schrijvers, zoo binnen als buiten ons vaderland, opgezameld, de opgegevene vraag te beantwoorden, en aan te toonen, dat die ziekte, reeds sedert meer dan twee eeuwen, van tijd tot tijd, verschrikkelijke slagtingen onder het menschdom aangerigt heeft, een' aanvang makende met daniel sennertus, Hoogleeraar te Wittenberg. Deze beroemde man, in 1572, en dus 52 jaren vóór sydenham, geboren, die eerst in 1624 het licht zag, over de kinderziekte en mazelen handelende, zegt, bij gelegenheid dat hij over de laatste spreekt, dat hij nu en dan, ofschoon niet zoo dikwijls voorkomende, eene andere soort van mazelen heeft waargenomen, waaraan hij, als tusschen mazelen en roos instaande, de regte benaming niet wist te geven. Inmiddels vinden wij bij hem, in zijne onkunde wegens den aard der ziekte zelve, de scharlakenkoorts, op eenige

{==299==} {>>pagina-aanduiding<<}
kleinigheden na, met een zoo treffend penseel geteekend, dat niemand dezelve miskennen, noch beter beschrijven kan. Uit vrees van die zoo oorspronkelijke als meesterlijke beschrijving door eene gebrekkige vertaling te verminken of te verlammen, oordeelen wij het niet ondienstig, dezelve hier, met de eigene woorden van den beroemden man, bij verkorting, mede te deelen: ‘Maculae rubrae et quasi ignitae cum vix effatu digno tumore per universum corpus quasi quaedam parva erysipelata erumpunt in principio, seu morbi die quarto vel quinto; - in statu vero, universum corpus rubrum et quasi ignitum apparet, ac si universali erysipelate laboraret. In declinatione rubor ille imminuitur, et maculae rubrae latae tandem septimo vel nono die, evanescunt, Epidermide squamarum instar decidente (*). Malum vero hoc grave ac periculosum et saepe lethale est.’ - De hoofdzaak komt hierop neêr: dat de ziekte gewigtig, gevaarlijk, en dikwijls doodelijk was.
In de Miscellanea Naturae Curiosorum, Anno VI et VII. obs. 145. p. 206, geeft van schulzen ons de beschrijving eener scharlakenkoorts, die in Polen, van vroeg in het voorjaar van 1664 tot in den volgenden winter, woedend geheerscht, en eene ontzettende slagting onder de kinderen, vooral beneden de 12 jaren, aangerigt heeft.
Jammer is het, dat sydenham, in 1689 in Londen overleden, de Epidemie niet heeft mogen bijwonen, die in dat zelfde jaar in die stad geheerscht heeft, en door zijnen land- en stad- en tijdgenoot richard morton, in zijne Exercitationes de Febribus, III. cap. 5, uitvoerig is beschreven geworden; en welke roodvonk, in loop en toevallen, zoo noodlottig was, dat hij dezelve, om hare doodelijke gevolgen, eene soort van pest meende te moeten noemen.
Navier, in zijne Dissertation en forme de lettre sur plusieurs maladies populaires, qui ont regné à Châ-
{==300==} {>>pagina-aanduiding<<}
lon-sur Marne, in 1753 te Parijs uitgegeven, deelt ons daarin mede het tafereel zijner waarnemingen wegens eene buitengemeen boosaardige roodvonk, waarbij de adem der meeste lijders zoo brandend heet was, dat, wanneer men hun met het aangezigt maar wat te digt bij kwam, men al spoedig genoodzaakt werd zich om te keeren en het aangezigt af te wenden. Vele lijders stierven op den 4den of 5den dag, ja sommige nog vroeger, aan de gevolgen van een schielijk en onverwacht opkomend koudvuur, hetwelk de luchtpijp en den slokdarm aantastte.
De beroemde Weener Hoogleeraar ant. de haan, in de jaren 1748 en 1749 de Geneeskunst toen nog in 's Hage uitoefenende, woonde aldaar eene hevig en boosaardig woedende scharlakenkoorts bij, waaraan niet alleen zeer vele kinderen en jonge lieden omkwamen, maar ook vele bejaarde menschen naar het graf gesleept werden; terwijl hij naderhand, in den winter van 1770 en 1771, in Weenen, eene niet veel minder noodlottige roodvonk waarnam.
In de Memoires de la Sociéié Royale de Medécine, T. III. p. 7 &c., deelt ons de uitmuntende Fransche Geneesheer lorry eene uitvoerige beschrijving mede van eene zeer doodelijke roodvonk, welke in Parijs in 1777 geheerscht en aldaar zeer vele slagtoffers gemaakt heeft, en waarvan burserius, om hare belangrijkheid, het noodig oordeelde, voor zijne lezers een kort uittreksel in zijn voortreffelijk werk te geven.
Vestigen wij nu vervolgens onze aandacht op hetgene er van tijd tot tijd met deze ziekte in onderscheidene oorden van Engeland ook later heeft plaats gehad, dan zullen wij al spoedig ontwaren, dat zij ook dáár de ontzettendste verwoestingen, voornamelijk onder de kinderen, heeft aangerigt; terwijl inmiddels de volwassenen daarbij niet gespaard werden. Onder vele, zullen twee voorbeelden tot ons oogmerk genoegzaam zijn.
Bij huxham, die, na sydenham, met regt onder de naauwkeurigste waarnemers gerangschikt wordt, lezen wij, in het 3de deel zijner werken, (pag. m. 92

{==301==} {>>pagina-aanduiding<<}
et sqq.) de omstandige beschrijving eener zeer vernielende Epidemie van de roodvonk, die te Plymouth en in deszelfs omtrek, van het einde van het einde van het jaar 1751 tot de maand Mei 1753, en dus anderhalf jaar lang, aanhoudend geregeerd heeft, en waarin zoo wel de bejaarden als de jongere voorwerpen dagelijks omkwamen; terwijl hij bij die gelegenheid er nog bijvoegt, dat hij die zelfde ziekte, zes à zeven jaren vroeger, niet alleen te Plymouth, maar ook in eenige naburige groote en kleine dorpen, met geene mindere sterfte, onder jong en oud, had waargenomen.
Te Birmingham grasseerde in den jare 1778 eene scharlakenkoorts, die, ondanks de kunstmatigste behandeling, ver af was van gunstig in hare gevolgen te zijn, en welke noodlottige Epidemie door withering schilderachtig beschreven is in eene fraaije verhandeling, ten titel voerende: An account of the scarlet Fever and sore Throat.
Eindelijk, M.H., zullen wij u nog eenige oogenblikken bepalen bij de beschouwing eener Epidemie van de roodvonk, welke in de laatste vijf maanden van het jaar 1778 en in de zeven eerste van 1779 in het naburig Rotterdam gegrasseerd, vele slagtoffers gemaakt heeft, en door den geleerden bicker omstandig is beschreven geworden in het 4de deel der Verhandelingen van het Bataafsch Genootschap der Proefondervindelijke Wijsbegeerte te Rotterdam.
Die Epidemie heeft zich, in hare verspreiding en woede, eveneens gedragen, als doorgaans eene Epidemie van kinderpokjes zich toedraagt. In het begin is er slechts hier en daar een van aangetast geworden, en niet zeer hevig. Vervolgens is zij langzamerhand verspreid, algemeener en kwaadaardiger geworden. Den eenen tijd heeft zij sterker in de eene, en den anderen tijd sterker in de andere wijk geregeerd. Zij heeft de grootste slagting aangerigt in de maand December. Daarna is zij minder algemeen en minder boosaardig geworden, en eindelijk met de maand Julij geheel opgehouden. In de meeste omge-
{==302==} {>>pagina-aanduiding<<}
legene dorpen is zij later gekomen, en niet zoo algemeen en zoo kwaadaardig geweest, als wel in en om het dorp Kralingen, alwaar, in verscheidene huisgezinnen, twee, drie en zelfs vier er aan gestorven zijn.
Wij mogen niet nalaten hierbij te voegen de progressive lijst der overledenen aan deze ziekte, van haren aanvang af tot aan haar einde, opgemaakt uit de doodlijsten dier stad, uitwijzens welke aan de roodvonk gestorven zijn in 1778 in Augustus een, in September vier, in October een-en-derlig, in November drie-en-dertig, en in December honderd-achttien; in 1779 in Januarij tweeen-twintig, in Februarij negentien, in Maart elf, in April tien, in Mei tien, in Junij tien, en eindelijk in Julij veertien; te zamen een getal uitmakende van niet minder dan tweehonderd drie-en-tachtig slagtoffers; - terwijl aan die zelfde roodvonk, insgelijks volgens de doodlijsten dier stad, van de jaren 1771 tot en met 1777, niet meer dan 23 voorwerpen gestorven, en dus in het verloop van zeven jaren naauwelijks een twaalfde gedeelte van die er sedert Augustus 1778 tot ultimo Julij 1779 aan gesneuveld zijn.
Aan deze reeks van algemeene, gevaarlijke en doodelijke Epidemiën van de scharlakenkoorts, die zoo binnen als buiten ons land plaats gehad hebben, zouden wij gemakkelijk eene meerdere uitbreiding hebben kunnen geven; maar wij oordeelden deze genoegzaam, om geschiedkundig aan te toonen, dat die ziekte niet nu, of slechts binnen weinige jaren, maar reeds sedert ruim twee eeuwen vóór de bekendwording en invoering der vaccine, zoo hier als elders, moorddadig heeft geheerscht; - dat het daaruit dan ook ligtelijk op te maken is, dat de kinderpokken en de roodvonk, in aard en beloop zoo hemelsbreed van elkander verschillende, en dus onderling in geen het minste verband staande, ook wederkeerig op elkander geenen wezenlijken of bestendigen invloed uitoefenen kunnen, - en dat derhalve de weldadige koepokinenting geheel behoort te worden vrijgesproken van de beschuldiging, tegen haar zoo ten onregte ingebragt; eene aantij-
{==303==} {>>pagina-aanduiding<<}
ging voorzeker, die, onzes erachtens, alleen aan een blijvend vooroordeel, of aan diepe onkunde, of welligt aan beide te gelijk, haren oorsprong verschuldigd is.

Mesmer.

(Fragment van Dr. egg von ellikon's Abhandlung über mesmern und den Mesmerismus als Heilmittel, voorgelezen in het Gezelschap der Geneesheeren in Zurich, den 30 Oct. 1820.)

Het was in het jaar 1804, toen ik de nadere kennis maakte met mesmer. Hij was toen bij de zeventig jaren oud, een schoon, welgemaakt man, van een sterk ligchaamsgestel, en een zeer levendig, somwijlen hevig, temperament. Zijn voorkomen, de houding zijns ligchaams, zijne wereldkennis, zijn gezellige omgang, verbonden met innemende vriendelijkheid, spraken tot zijn voordeel, en waren toereikend om belangstelling te verwekken. De loopbaan des beroemden mans, verbonden met zijn' ouderdom, die hem tot den schoonsten grijsaard maakte, bezorgden hem achting en opmerkzaamheid.
Hij woonde in Frauenseld met eene nicht, die zijne huishouding waarnam, wel eenvoudig, doch zijne tafel was altijd met de beste spijzen en voortreffelijke wijnen bezet. Hij beminde gezelschap, en wanneer hij iemand wel lijden mogt, die kwam hem nooit ongelegen, en mogt zichzelven zonder omstandigheden aan tafel noodigen. Hij was meest zeer vrolijk en spraakzaam, maar sprak echter het liefst over zijne eigene idéën en stelsels. Wie zich met hem hierover kon onderhouden, diens gezelschap was hem behagelijk en aangenaam. Hij las mij dikwijls uren lang uit zijne manuscripten voor, die alle in het Fransch geschreven waren. Tegenwerpingen en vragen over het gehoorde liet hij zich welgevallen; maar wanneer men niet spoedig voldaan was, werden zijne bewijzen hoogst vermoeijend.
Hij bezat eene Glasharmonika, die hij meesterlijk be-
{==304==} {>>pagina-aanduiding<<}
speelde. Dit geschiedde meest na den maaltijd, ter eere van een' aangenamen gast. Hij phantaseerde slechts, wat en hoe het hem in den zin kwam. Nog herinner ik het mij levendig, welk een' indruk dit instrument op mijn gansche zenuwgestel maakte, eer ik er aan gewoon was. Menig verschijnsel, 't welk het Magnetismus zou voortgebragt hebben, zette ik toenmaals op rekening van deze snijdende en hoogst doordringende muzijk. Men weet, dat dit instrument meest bespeeld werd, wanneer de kranken in het magnetisch baquet, of de krisiszaal, bijeen waren.
Jegens zijne kranken zoowel, als jegens iedereen, nam mesmer, wanneer hij magnetiseerde, of zoodra er slechts van de aanwending van het Magnetismus gesproken werd, een geheimzinnig voorkomen aan, hetwelk hem tot eene gewoonte geworden was, en een' onaangenamen indruk maakte.
Dat hij, gedurende zijn verblijf in Zwitserland, de kranken, zonder onderscheid van rang en vermogen, kosteloos behandelde, kan zeker tot zijn' roem gezegd worden, maar had ook natuurlijkerwijze ten gevolge, dat menig lijder zich zonder bedenken en op goed geluk aan zijne behandeling overgaf, waardoor derzelver aantal aanmerkelijk vermeerderd werd. In vroegere tijden ging de zaak geheel anders toe; en mesmer verhaalde mij eens, dat hij, bij zijn verblijf te Parijs, alleen in het jaar 1784, bij de 400,000 franken inkomen, en daarbij in hetzelfde jaar over de 80,000 franken aan buitengewone uitgaven, zonder huishuur, vertering, equipage enz., had gehad.
Eene bijna grenzenlooze zelfzucht karakteriseerde den beroemden man. Het is naauw geloofelijk, hoe wegwerpend hij van de gevoelens van anderen, en met welk eene zelfgevalligheid hij van zichzelven, van de groote ontdekkingen, die hij gedaan, het nut, dat hij gesticht, en het geschenk, dat hij der wereld door zijne magnetische operatiën aangebragt had, sprak. Men kan met ruimte zeggen, dat hij zich niet alleen den grootsten onder zijne

{==305==} {>>pagina-aanduiding<<}
tijdgenooten, maar grooter en verdienstelijker dan alle vóór en na hem levende menschen achtte. Ten bewijze hiervan moge dienen een schilderstuk, hetwelk in zijn woonvertrek hing, en waarop mesmer, als Genius der Menschheid, de zege van het dierlijk Magnetismus op de verachtelijk genoeg voorgestelde Artsenijkunst viert; zijn portret, in koper gegraveerd, waarmede hij zijne bekenden beschonk; zijn Précis de la découverte du Magnetisme animal, pour être inséré dans les Dictionnaires de Physique et de Médécine à l'article Magnetisme animal, en vele andere dingen meer. Wanneer zijn ik en zijne ontdekkingen op het tapijt kwamen, was het laatste woord altijd eene mismoedige klagt over de ondankbaarheid der wereld, over den kwaden wil en den laster der artsen, en een bejammeren, dat eens met zijn afsterven ook zijne ontdekkingen verloren zouden gaan. Dit laatste onheil heeft nu zeker de Commissie tot onderzoek van het dierlijk Magnetismus te Berlijn van de wereld afgewend.
Tegen de artsen en geneesmiddelen uitte mesmer, bij iedere gelegenheid, eene geringschatting en verachting, die aan haat en wraak grensden. Den voorraad van medicijnen heette hij voorraad van vergift, de chemische vermengingen der artsenijen giftmengingen, de doctors vergiftigers, enz. Intusschen gebruikte hij toch gedurig, waarvan ik dikwijls getuige was, magnesia, geprepareerde oesterschelpen, kreeftscharen en wijnsteen, tegen zijne leer aan, volgens welke er slechts ééne krankheid en één geneesmiddel zijn zou.
Niet alleen tegen de artsen, maar ook tegen de gezamenlijke magnetiseurs uitte hij een' beslisten afkeer. Hij beschuldigde hen van onkunde, verkeerd begrip en trouweloosheid. Onder het zegel des geheims had hij zijne leerlingen in Frankrijk de toenmaals nog niet genoegzaam rijpe en gezuiverde leer bekend gemaakt; maar zij hadden hem nog kwalijk verstaan; en door de wijze, waarop zij zijne leer aanwendden, en, tegen hunne belofte, openlijk bekend maakten, was dezelve tot eene

{==306==} {>>pagina-aanduiding<<}
kwakzalverij geworden. Inzonderheid beklaagde hij zich, dat zijne navolgers het Somnambulismus met het Magnetismus vermengd hadden, en zich bevoegd geloosden, om uit al hunne kranken, zoo zij het doen konden, somnambulen te maken. Dit, meende hij, was der goede zaak en zijner ware leer veel nadeeliger geweest, dan hare openlijke vijanden en tegenstrevers.
Gelijk de geneesmiddelen, verwierp mesmer ook geheel het aderlaten, als een het leven verkortend middel. Eens zeide hij tegen mij: ‘Het is waar, ik geniet een' goeden ouderdom, en kan, zoo het schijnt, nog menig jaar leven; maar ik weet zeker, dat ik tien jaren langer leven zou dan nu, wanneer niet in mijne jeugd een doctor mij eens had adergelaten.’
Even zoo onbesuisd als de artsen viel hij ook de vroedmeesters op het lijf. Hij oordeelde, namelijk, noch vroedmeesters noch vroedvrouwen noodwendig; beiden rekende hij onder de geprivilegiëerde moordenaars des menschelijken geslachts. Volgens zijne meening zou de natuur alles doen, en de vrouw zonder hulp even zoo goed en ligt baren als het dier. Nimmer zou eene barende andere hulp behoeven dan van de natuur, en wanneer de geboorte vertraagde, dan ware een laauw bad genoegzaam om alles weldra in orde te brengen. Wanneer ik hem tegenwierp, dat onze huisdieren dikwijls in dit geval hulp behoefden, zeide hij, dat zulks bij hen, even als bij de menschen, zonder noodzakelijkheid, tot eene gewoonte geworden was; en dewijl nu de veeartsen, even als de vroedmeesters, de zaak als eene kostwinning aanmerkten, werd de meening van hunne onontbeerlijkheid opzettelijk onderhouden, enz. Zijne voorgewende ontdekking, dat het niet afbinden van de navelstreng de uitroeijing der kinderziekte ten gevolge zou hebben, is genoegzaam bekend; minder zijne stelling, dat de leverziekten, voor welke hij nagenoeg alle chronische ziekten verklaarde, insgelijks door het teruggedreven en weder ingezogen bloed van de afgebondene navelstreng voortspruiten.

{==307==} {>>pagina-aanduiding<<}

De zonderlinge begrippen, die mesmer van gezondheid en ziekte had, zijne wonderlijke, dikwijls in het belagchelijke vallende, denkbeelden wegens burgerlijke en staatsbetrekkingen kunnen in zijne schriften, alsmede in het stelsel der wisselwerkingen, nagezien worden.
In deze, en hoofdzakelijk in zijne idéën wegens het dierlijk Magnetismus, leefde en werkte nu de man; en dewijl hij in hetzelve den sleutel van alle menschelijke wijsheid geloofde gevonden te hebben, bekommerde hij zich ook niet het minste om de wetenschap van anderen, of om de vorderingen der wetenschappen. Hij las, behalve eenige weinige staatkundige dagbladen, geheel niets. Men zal zich daarom des te minder verwonderen, dat hij steeds met verachting van de geleerdheid zijner tijdgenooten sprak.
Tot de zonderlingheden van mesmer behoort ook, dat hij, een Duitscher, die eene niet zeer lange reeks van jaren in Frankrijk gewoond had, beweerde, dat hij slechts in het Fransch kon schrijven, en alles, wat hij in het Hoogduitsch schrijven wilde, eerst moest overzetten.
Toen ik met mesmer persoonlijke kennis maakte, was ik nog onzeker, wat ik van de uitwerkingen van het dierlijk Magnetismus op het kranke organismus houden moest. Hoe meer lust ik toonde om achter de waarheid te komen, hoe meer moeite hij zich scheen te geven om mij voor zijn leerstelsel te winnen. Maar het ging mij in het einde als den eerlijken dapper: hoe meer ik hoorde en zag, hoe minder ik aan de zaak zelve geloofde. Wat mij geheel tot beslissing bragt, was het volgend voorval. Op eene wandeling vroeg ik hem, waarom hij tot baden altijd rivier- en nooit bronwater aanbeval; hij antwoordde, omdat het rivierwater door de zon beschenen was. Ik stemde toe, dat, onder zekere omstandigheden, een door de zon verwarmd water voordeelen opleveren kon; maar merkte tevens aan, dat hij het water toch ook liet warmen, en zoo kon toch een zacht enligt bronwater ook zijne voordeelen hebben. Hij hernam: ‘Een door de zon beschenen water, lieve doctor! heeft boven alle ander den voorrang; want gij moet weten,

{==308==} {>>pagina-aanduiding<<}
dat het tevens een gemagnetiseerd water is. Reeds vóór twintig jaren heb ik de zon gemagnetiseerd, en daarom is zij sedert veel werkzamer dan zij ooit te voren geweest is: alles, wat zij beschijnt, deelt zij nu de magnetische vloeistof mede; en dewijl het water zeer vatbaar daarvoor is, deelt zij hetzelve ook veel daarvan mede,’ enz. Ik was verbaasd, van een' man, dien ik verstand en waarheid toegekend had, zulk eene verklaring te hooren. Maar dit was ook het laatste ernstige gesprek, hetwelk ik met mesmer over het Magnetismus en zijne theorie hield; want van dezen tijd af gewende ik mij, het gansche stelsel als eene hersenschim van dezen man aan te merken.





Handhaving der eere van Frans Naerebout, betrekkelijk het behoud van het schip Zuiderburg.

Ik heb in het Mengelwerk der Vaderlandsche Letteroefeningen voor Nov. 1820, No. XVI, bl. 737 env., aangetroffen eene Voorlezing, gehouden te Middelburg door den Heer j. de kanter, phil. z., waarvan de titel was: welk deel had koenraad cornelisse in het redden van het Schip Zuiderburg?
Naar het gevoelen, in die Verhandeling uitgedrukt, is het ten onregte geweest, dat aan frans naerebout de eer gegeven werd, het Schip Zuiderburg, van voor den Deurloo, zonder roer, behouden op de reede van Plymouth te hebben gebragt; terwijl daarentegen in dezelve wordt beweerd, dat aan koenraad cornelisse (welke te dier tijd Schipper was op het Galjoot der Oostindische Compagnie) een voornaam aandeel toekwam in den roem van dit voorbeeldeloos scheepsbeleid.
De Heer de kanter tracht dit zijn gevoelen uitvoerig te staven, tegen hetgene, met betrekking tot dit geval, tot lof van naerebout te kennen gegeven

{==309==} {>>pagina-aanduiding<<}
was, aanvankelijk door den Heer pous, in eene Voorlezing, op den 6den Maart 1816 gehouden te Middelburg in eene Vergadering van het Zeeuwsch Genootschap, en, nader, in eene Lofrede op frans naerebout, op den 20sten December 1819 in de Vergadering van het Goessche Departement der Maatschappij Tot Nut van 't Algemeen, uitgesproken door een van deszelfs Leden.
Het had ook (bl. 740) deszelfs aandacht getrokken, dat door mij, in een Grafschrift voor frans naerebout, de volgende uitdrukking gebezigd was:
‘Wiens kloek beleid tot roer aan Zuiderburg verstrekte.’



en het scheen zijn Ed. hieruit te blijken, dat men onkundig was van het aandeel, hetwelk cornelisse in de redding van dit Schip gehad had; of wel, dat de daadzaken desaangaande, in deszelfs Journaal voorkomende, niet van genoegzaam gewigt waren geoordeeld, om in het eenmaal deswege gezegde verandering te brengen.
Ik moet aan den evengemelden Lofredenaar en den Heer pous overlaten, om zich, zoo zij het goedvinden, nader te verklaren en te verdedigen. Maar ik acht het, zoo al niet aan mijzelven en aan het publiek, aan naerebout en aan de waarheid verschuldigd te zijn, reden te geven, waarom ik het opgemelde in dat Grafschrift gezegd heb, en met waarheid zeggen kon.
In den tijd, verloopen tusschen de Voorlezing van den Heer pous, gehouden op den 6den Maart 1816, en het overlijden van naerebout, op den 29sten Augustus 1818, was mij bekend geworden, dat koenraad cornelisse de eer der redding van het Schip Zuiderburg aan naerebout betwistte.
Ik kon dit volstrekt niet overeenbrengen met hetgene ik naerebout desaangaande, bij onderscheidene gelegenheden, altoos op dezelsde wijze, had hooren verhalen; en zulks te minder, vermits hij, sedert lang, mij bekend was als een man, die de waarheid lief had, en waarlijk vrij was van alle aanmatiging.

{==310==} {>>pagina-aanduiding<<}

Ik besloot toen, naerebout zelven hieromtrent te ondervragen; en zijn antwoord, daarop aan mij, zoo bij monde als schriftelijk, gegeven, kwam hierop neder: ‘Hetgene Schipper cornelisse beweert, kan niet waar zijn; want hij lag wel eene mijl op zee van het Schip Zuiderburg af, toen ik met de sloep aan boord kwam, en hij is niet in persoon bij ons aan boord geweest. En toen, met een' storm voor Bevesier, de slepers braken, en wij door de hooge zee geene andere vast konden krijgen, verliet hij het Schip twee dagen en twee nachten; schoon hij oordeelde, dat het Schip toen verloren was, zoo als hij, na behouden aankomst in Engeland, te kennen gegeven heeft.’
Ik was daardoor voor mijzelven overtuigd, dat zoo wel het stoute plan, om met het roerloos Schip naar Plymouth te stevenen, als deszelfs voorbeeldelooze uitvoering, waarlijk aan naerebout toebehoorden, en dat dus ook aan hem de redding van Zuiderburg te danken was. Ik ben ook, sedert, daarin bevestigd geworden, door hetgene mij bekend geworden is van het Journaal van cornelisse, waarin erkend wordt, dat zijn Galjoot, van den 7den tot den 9den Januarij, van Zuiderburg afgeraakt was, Zuiderburg zelfs uit het gezigt verloren had, en dat er, gedurende dien tijd, eene verbolgen zee was met harden wind (*).
Men stelle zich nu, in zoodanige omstandigheden, den toestand voor van een groot en diepgaand Schip, zonder roer, in het Kanaal! Met regt kon men dien noemen volstrekt weerloos en in oogenblikkelijk gevaar.
Maar wie had nu het beleid, wie voerde het bevel op Zuiderburg, in deze hagchelijke omstandigheden? Niemand anders dan fransnaerebout. Wie heeft ook te voren, en daarna, de manoeuvres van het Galjoot, door cornelisse gevoerd, bestuurd, tot het behoud van

{==311==} {>>pagina-aanduiding<<}
Zuiderburg? Niemand anders dan frans naerebout.
Het moge dan waar zijn, (en ik ben verre van zulks te ontkennen) dat reeds vroeger gebruik gemaakt is van het middel, om een roerloos Schip, door middel van een vaartuig op sleeptouw, te besturen; om het, op kleinen afstand, 't zij van lager-wal of binnen-gaats te brengen (*); en dat zulks niet door naerebout uitgevonden zij. Maar, om een roerloos Schip, niet alleen met, maar ook zonder zoodanig hulp-vaartuig, met storm en hooge zee, in het Kanaal te befturen, dit kan met regt gezegd worden zonder eenig voorbeeld te zijn; en dit is hetgene uitgevoerd is door frans
naerebout, niet alleen volgens zijne eigene getuigenis, maar ook volgens hetgene daarvan blijkt uit de bijzonderheden van het Journaal van cornelisse, door mij aangevoerd.
Men zal toch niet wanen, dat naerebout, toen

{==312==} {>>pagina-aanduiding<<}
het Galjoot losraakte, en gedurende deszelfs afwezigheid, lijdelijk en werkeloos mededreef met de weerlooze kiel? Dan ware de schipbreuk, of het stranden op de Fransche kust, onvermijdelijk geweest. Neen! Zoo ras het Galjoot losraakte, verzocht naerebout aan den Luitenant, die de wacht had, om visie van de kaart of het bestek, ten einde na te gaan, hoe ver het Schip reeds overgedreven was naar den Franschen wal; en toen hij bevond, dat er nog maar tot op den middag tijd overbleef, om te drijven, zonder gevaar, stelde hij (zoo als hij het in zijnen eigenaardigen stijl uitdrukt) zijne vermogens aan 't practiseren, om te zien het Schip voor den wind om, of door den wind heen, te krijgen; hetgene hem dan ook gelukte, door onderscheidene manoeuvres met ankers en zeilen. Naerebout was dus, in dezen hulp- en hopeloozen toestand, gestadig werkzaam; ja hij overtrof zichzelven daarin; hij deed waarlijk hetgene als onmogelijk geacht kon worden.
Ik wil inmiddels gaarne toegeven, dat het Galjoot, door cornelisse gevoerd, (ofschoon wel niet toen het er het meest op aankwam, echter bij den aanvang en tegen het einde van de reis) van aanmerkelijken dienst geweest is tot het behoud van Zuiderburg; maar even zoo heeft de geheele Equipage van Zuiderburg met naerebout moeten medewerken om dit Schip te redden, en zonder dat was het ontwijfelbaar verloren geweest.
Maar, wie bestuurde toch alle die bewegingen? wie was de ziel van alle dezelve? Niemand anders dan frans naerebout.
Gelijk men dan, van ouds, de eer van uitstekende bedrijven plagt toe te schrijven aan het beleid en de dapperheid van den Vlootvoogd of den Veldheer, behoudens de verschuldigde achting aan zijne waardige onderhoorigen, houde ik het daarvoor, en meene het bewezen te hebben, dat er, zonder te kort te doen aan de verdiensten van cornelisse, noch die der schepelingen van

{==313==} {>>pagina-aanduiding<<}
Zuiderburg, volkomen grond was, om van frans naerebout te zeggen:

‘Wiens kloek beleid tot roer aan Zuiderburg verstrekte.’

g.j. van den bosch.
Goes, 6 April 1821.

Eene merkwaardige regtzaak.

Sir thomas herford was afkomstig uit een der aanzienlijkste huizen in Ierland; zijn vermogen was aanzienlijk. Henriette, zijne eenige dochter, telde naauwelijks zestien jaren, en was een bekoorlijk meisje. Haar gevoelvol hart kreeg weldra achting voor tom greenny, den jongsten zoon eener beroemde familie. Hij had slechts een middelmatig inkomen te wachten; want de voornaamste erfgenaam was Sir james, zijn ouder broeder, voor wien zijne ouders alle mogelijke zorg droegen, en die alle voorregten reeds lang genoot. Hij zag henriette, en beminde haar; maar slechts tom gelukte het, haar te behagen. Gelukkig door overeenstemming van gevoelens, hielden zij zich slechts met de middelen bezig, die hen het spoedigst voor het altaar konden vereenigen. Milady herford scheen tom greenny zeer te achten; want hij wist door bestendige verkleefdheid en aanhoudenden ijver zich aan te bevelen.
Terwijl hij naar de goedkeuring van henriettes ouderen streefde, dong Sir james naar hare hand; hare schoonheid betooverde hem, maar de erfenis niet minder. De schatten van beide familiën konden zijn huis een' nieuwen glans verleenen. Meer behoefde er niet, om de verbindtenis wenschelijk te maken. Hij droeg zijn plannetje zijne ouders voor. Deze draalden geenszins, om deswege met Sir thomas herford te spreken. Het voordeel was aan wederzijden. Henriettes vader gaf zijne toestemming tot een huwelijk, hetwelk geene scheiding van zijne geliefde dochter vorderde, want verwijdering had hem inderdaad gesmart; maar hij stelde de trouwplegtigheid uit, tot hij van eene noodwendige reis naar Duitschland terugkwam. Na twee maanden wilde hij vertrekken, en zijne afwezigheid zou bijna een jaar duren. Zekerlijk een lang uitstel; maar hen-
{==314==} {>>pagina-aanduiding<<}
kiette was nog jong, en de liefde van james niet zeer hevig.
Weldra verspreidde zich het gerucht van deze verbindtenis. Henriette vernam hetzelve met schrik; zij leed met tom greenny. De arme jongeling was wanhopig; hij verwenschte zijn noodlot, zijn' broeder, en klaagde den Hemel aan; zijne geliesde weende met hem. Op zekeren avond waren zij alleen; zij genoten de smartelijke weldaad, zonder getuigen te kunnen jammeren; zij omhelsden elkander onder tranen, en zwoeren elkander eeuwige trouw. Deze verzekeringen werden door onschuldige liefkozingen afgebroken, die echter allengs ontaardden. Tom was teeder en heftig; henriette beminde. Beiden vergaten zich, en kwamen slechts tot be zinning om over hunne zwakheid te blozen. Het zorgelijke van hunnen toestand vermeerderde. Henriette was ontroostbaar. Tom noemde zich den afschuwelijksten barbaar. Het weenen zijner geliefde doorboorde zijn hart. De bedwelming ging voorbij; smart en berouw bleven hem slechts over. Nog een jaar zagen zij voor zich. Welke veranderingen konden in hetzelve voorvallen! Tom greenny hechtte zich gretig aan deze hoop, en verlokte henriette tot een' gelijken droom. Een paar maanden verliepen; de schijntroost verdween, en de wanhoop greep beiden aan. Henriette gevoelde de gevolgen van hare zwakheid; zij wist nu, dat zij moeder worden zou, en deze akelige zekerheid sloeg haar geheel ter neder. Eene ijsselijke en smaadvolle toekomst vertoonde zich voor haren geest. De rust was haar hart ontvlugt. Toms gemoed was verscheurd. Klagten baatten niets. Haar helpen? Hoe vermogt hij zulks? Vader en moeder den misstap bekennen? Geen van beiden had den moed daartoe. Om den eersten misslag te vergoeden, begingen zij een' tweeden; maar de eerste maakte dezen noodig. Zij besloten, zich heimelijk te laten trouwen. Henriette wilde eerst haar vaders reis afwachten.
Tom had inmiddels een' geestelijke overgehaald, en bezorgde al het noodige om het huwelijk te voltrekken. Vergeefs!
Sir james bemerkte de herhaalde zamenkomsten van zijn' broeder met henriette, werd overtuigd, dat beider harten elkander verstonden, en wilde den gevaarlijken medeminnaar verwijderen. Zijne familie bewilligde daarin, en beloofde hem haren bijstand. Twee dagen na het vertrek van Sir thomas, in denzelfden nacht, dat tom greenny voor

{==315==} {>>pagina-aanduiding<<}
altoos met zijne aangebedene vereenigd zou worden, in het oogenblik, dat hij naar hare kamer ging, werd hij door acht vermomden vastgehouden als een booswicht, en op een schip gebragt, dat naar Oostindie vertrok. Men verbeelde zich zijne smart, zijne woede over deze gewelddadige handelwijze! Hij was bewust van henriettes toestand; hij wilde sterven, en moest leven. Hij hoopte nogtans spoedig weder naar Europa te keeren; maar ook deze hoop werd verijdeld.
Henriette had intusschen haren tom den ganschen nacht gewacht; zij kreeg hem ook den volgenden dag niet te zien. Verliet hij haar? of vanwaar kon deze veronachtzaming voortkomen? Zij vernam weldra de ware oorzaak. Hare wanhoop steeg ten top; zij wilde de hand aan zichzelve slaan. Het buitengewone van haar ongeluk gaf haar den moed om hetzelve door te staan. Redding was ondenkbaar. Zij droogde hare tranen, en weende slechts in haar hart voort. Zij besloot alles hare moeder te ontdekken. De verwijtingen, welke zij waarschijnlijk te gemoet ging, waren toch niet te vergelijken bij die, welke zij zichzelve deed. Daarom aarzelde zij niet. Zij vloog in haar moeders kamer, wierp zich aan hare voeten, bragt haar in verbazing, en roerde haar door eene openhartige bekentenis van haren afkeer van Sir james, hare genegenheid voor tomgreenny, en den treurigen toestand, waarin een zwak oogenblik haar had gebragt. De inspanning, welke dit verhaal haar kostte, putte haar uit; zij versmolt in tranen, en kon het einde naauwelijks uitstamelen.
De moeder, ontsteld, verrast, nedergeslagen, verward, was buiten staat om een enkel woord te spreken. Henriettes overspanning bij dit vreesselijk berigt, de kinderlijke tranen en de onmagt, die zij nabij was, verkondigden haar genoeg de smart en het berouw harer dochter. Zij heft de oogen ten hemel, slaat ze op de ongelukkige, en versmelt met haar in tranen; zij houdt de verdiende verwijten (ach! zij hielpen toch niets) moederlijk terug, gaat naar hare kamer, denkt na, hoe zij de schande der berouwhebbende aan de oogen der wereld kan onttrekken, vormt en verwerpt plannen, keert eindelijk bedaarder weder tot haar kind, en zegt: ‘Henriette! gij hebt, belaas! vergeten, wat gij uzelve, wat gij uwe ouders verschuldigd waart. Hoe zal Sir herford dit berigt opnemen? Hoe hebt gij zijne en mijne teederheid beloond! Uwe schande, die geene tra-
{==316==} {>>pagina-aanduiding<<}
nen uitwisschen, valt ook op ons hoosd. Gij perst ook mij bittere tranen as. Maar weenen baat hier niets. Ik wil u het verschrikkelijke, schaamrood voor alle menschen te staan, besparen. Verberg, wat gij u te verwijten hebt, diep in uw hart: het zal u genoeg martelen. Ook Sir herford zal niets van uwe schande vernemen. Ik ben verpligt hem te sparen: hij zou zich diep ongelukkig gevoelen. Ik wil uw kind tot moeder verstrekken.’
Zij deed het. Van tijd tot tijd klaagde zij over onpasselijkheden. Zij vertrouwde aan eenige vriendinnen, dat zij nogmaals moeder worden zou; ja, zij schreef dit aan haren echtgenoot, die dit berigt met verrukking ontving, en wien het speet, dat hij afwezig was, en niet in persoon zorg voor haar kon dragen. Lady herford was blijde over zijne afwezigheid, die hare schikkingen begunstigde. Het gerucht van hare zwangerheid verspreidde zich in 't kort overal. Sir james alleen was daarover misnoegd: henriette verloor in dezelfde mate aan beminnelijkheid in zijne oogen, als haar vermogen nu verminderd was.
Lady herford begaf zich naar haar landgoed, onder voorwendsel, dat de lucht aldaar gezonder was. Zij nam hare dochter mede, die zij voor ieders oogen verbergen moest, tot zij een' zoon baarde, die als een kind van herford werd opgevoed. De familie greenny brak eensklaps alle betrekkingen met die van herford af; want henriette was geene rijke erfgename meer.
Henriette kwam te Dublin terug, schooner dan ooit. Haar kwijnend voorkomen maakte haar nog interessanter: men schreef dit toe aan de landlucht. Sir thomas herford bespoedigde zijne terugkomst, om zijne echtgenoote des te eerder te omhelzen. De nieuwe stamhouder maakte haar hem nog dierbaarder. Henriette zag haren zoon onder hare oogen opgroeijen. Zij mogt, zonder bedwang, hem al hare teederheid bewijzen: de moedernaam verborg zich onder dien van zuster.
Sir thomas herford stierf eenige jaren daarna, zonder in het geheim ingewijd te zijn; zijne echtgenoote volgde hem weldra in het g af. De geboorte van den jongen herford werd nimmer opgehelderd. Henriette wederhield hare moeder altijd van elke oplossing des raadsels. Dit geheim alleen waarborgde haar zoons naam en geluk. Zij liet zich het genoegen niet ontnemen van hem zelve op te voeden. Dit was zijn ongeluk. Alle gebreken van haren afgod

{==317==} {>>pagina-aanduiding<<}
zag zij met de toegevendheid eener moeder aan. Welligt had hij haar gehoorzaamd, wanneer hij zijne betrekking tot haar gekend had; als broeder, integendeel, veroorzaakte hij zijne zuster veel verdriet. Dikwijls beweende zij nog hare zwakheid, die hem het leven gaf, en verdroeg haar lijden geduldig, als eene regtvaardige straf voor haren misstap. De jonge herford bereikte den ouderdom, dat hij zijn eigen meester werd. Als erfgenaam van een aanzienlijk vermogen, en als hoofd eener familie, liet hij zijner vermeende zuster dikwijls zijn voorregt gevoelen. Welk een zeldzame en sinartelijke toestand!
Terwijl zij eenzaam en mishandeld zuchtte, kwam tom greenny in Europa terug. Men had hem geschreven, dat henriette dood was; en slechts dit droevig berigt hield hem langer in Oostindie op. Hij had aldaar een onmetelijk vermogen verworven, waarvan hij nu in zijn vaderland wilde leven. Men verbeelde zich zijne verrassing, toen hij in Dublin vernam, dat hij bedrogen was, dat henriette nog leefde, en nog vrij, maar - ongelukkig was! Hij had haar niet vergeten, en vloog naar haar toe. Hij kon zijne lange afwezigheid door bedriegelijke brieven, die hij geloof geven moest, regtvaardigen. Hunne eerste liefde ontwaakte weder, minder hevig, maar even zoo teeder. Henriette helderde hem weldra alles op. Met welk eene blijdschap vernam hij, dat Sir herford zijn zoon was! ‘Ik ben uw echtgenoot,’ zeide hij tegen henriette; ‘de nacht, die ons scheidde, moest ons voor eeuwig vereenigen. Wij behooren elkander door het verlangen onzer harten en door onze eeden. De Hemel zal ons verbond heiligen.’
Henriette gaf hem hare hand, en beloofde hem nieuwe liesde en trouw; echter waagde zij het, hem dringend te bidden, dat hij het geheim van Sir herfords geboorte niet zou ontdekken. Zij was beducht voor een opzien, waarover zij zich had te schamen. Tom greenny bewilligde echter ongaarne in dit bedenkelijk punt; hij kon henriette niets weigeren; hij hoopte later haren wederstand te overwinnen, en dacht slechts aan zijn op handen geluk.
Sir herford zag het huwelijk zijner zuster met tegenzin; hij rekende er reeds op, dat zij nimmer zou trouwen; hij miste reeds bij voorraad, wat zij van de ouderlijke nalatenschap medeuam; hij wees de voorslagen ter deeling, onder nietige uitvlugten, van de hand. Tom greenny werd

{==318==} {>>pagina-aanduiding<<}
driftig; het kwam tot eene heftige woordenwisseling. Tom sprak met al den nadruk, waartoe de vadertitel hem het regt gaf. Herford, door dezen hem tot hiertoe ongewonen toon getergd, verzocht hem koel, minder meesterachtig te spreken, of liever te zwijgen. Tom wilde antwoorden. ‘Dat is te veel!’ riep de trotsche; ‘gij zult weten, dat het, na mijn' raad om te zwijgen, uitzinnigheid en beleediging is, te willen voorttwisten; dit geschiedt bij mij nooit ongestraft, en,’ ‘de hand aan den degen slaande, “hier is mijn antwoord!” - “Wat zie ik!” riep tom, en sprong verschrikt terug; “wat doet gij?” - “Hetgeen billijk is. Verdedig u!” - “Hemel! waar ben ik?” - “Laat alle verwondering en uitroeping weg: dit zijn armzalige tegenwapenen. Verwacht geene verschooning van mij.” - “Rampzalige!... Mij wilt gij vermoorden? Wanneer gij wist...” - Ik weet, dat ik beleedigd ben, en eisch voldoening. Kunt gij nog aarzelen, bloodaard?’ - ‘Herford! uitzinnige! kent gij mij?’ - ‘o Ja! ik leer tom greenny kennen als een' lafhartige, wien de wetten der eer vreemd zijn, en die bij mij school gaan moet. Wie den dood vreest, vermijde beleedigingen, en late den man van eer ongemoeid.’
Deze plompheid scheen den teedergevoeligen tom greenny den doodsteek te geven. Hij stond als verstijfd. Zijn eerste levensteeken was, dat ook hij naar den degen greep; doch hij bedwong zich, zag Sir herford met gebiedende waardigheid aan, en zeide: ‘Barbaar! uw hart voelt niets? Ondankbare! het mijne spreekt. Gij zult eenmaal over uwe grimmigheid sidderen, en mij danken, dat ik u van de gruwelijkste aller misdaden wederhield.’ Met deze plegtige woorden verliet hij hem. Sir herford wilde hem vervolgen: eene onwillekeurige huivering wederhield hem; maar zijn besluit bleef vast, toms huwelijk nooit toe te staan. Hij bragt zijn' twist opzettelijk onder de lieden, voerde alles aan uit het geweigerd tweegevecht, wat tom greenny vernederen kon, en zwoer luide, dat de lafaard nimmer zijn zwager zou worden. Hij liet zijne zuster in huis genoegzaam opsluiten. Tom kon zich niet regtvaardigen, zijne echtgenoote niet bevrijden, dan wanneer hij zijn geheim openbaarde. Hij toesde niet langer; hij riep de wetten in, ter bescherming eens vaders en eener ongelukkige moeder, tegen de strafbare vervolgingen eens zoons. Sir herford ver-
{==319==} {>>pagina-aanduiding<<}
nam niet zonder verbazing, wat zich wegens zijne geboorte verspreidde; maar hij hield alles voor eene door tom greenny uitgedachte sabel, om zijne lafhartigheid te verontschuldigen en zich te wreken. Hij verdedigde zich. Waarom hadden zij hun geheim niet veel vroeger geopenbaard? Moesten zij wachten, tot hij zijne toestemming weigerde tot het huwelijk zijner zuster? - De regtbanken zwoegden onder dit zonderling regtsgeding. De regters wisten niet, hoe zij zouden beslissen. Henriette verscheen in de geregtzaal; hare verklaring stemde volkomen met die van tom greenny overeen; doch andere
bewijzen ontbraken.
Het proces duurde reeds een jaar. Beide partijen wachtten met ongeduld op de regterlijke uitspraak. De openbare meening sprak voor Sir herford.
In den vooravond des dags, dat het vonnis zou uitgespreken worden, kwam een onbekende grijsaard bij den jongeling, een geestelijke, de biechtvader van Lady herford, die haar op haar sterfbed had bijgestaan. ‘Hoor mij aan, Milord!’ zeide hij; ‘ik kan u wegens het geheim uwer geboorte ophelderingen mededeelen. Gij zijt henriettes en tom greennys zoon. Lady herford heeft, stervende, mij dit geschrift behandigd, hetwelk zulks bewijst. Het is door hare hand onderteekend, en door getuigen zoowel als door andere personen, die bij de bevalling van Miss herford dienst deden, bekrachtigd. Ik overhandig u hetzelve. Er bestaan nog twee oorkonden van gelijken inhoud, die anderen waren aanvertrouwd, en thans, daar het de nood vereischt, aan uwe beide ouders zullen bezorgd worden. Lady herford heeft ons het diepste geheim aanbevolen, en wij zwoeren, hetzelve eerst dan te ontdekken, wanneer de omstandigheden zulks onvermijdelijk vorderden. Dit oogenblik is daar. Wij zijn van onzen eed ontslagen. Gij weet nu alles, Milord! voldoe uw' pligt; de onze is vervuld.’
Sir herford had dit verhaal met zigtbaar beven aangehoord. Hij vergeleek het handschrift zorgvuldig met de brieven van Milady, zijne vermeende moeder: de gelijkheid der hand was onmiskenbaar. Blozende om zijne onstuimige handelwijze, herinnerde hij zich met ontzetting, dat hij zijn vaders bloed vergieten wilde. Eene koortsrilling overviel hem; hij weende; de natuur sprak in zijn hart: hij gevoelde een innig berouw. Van den waardigen dienaar Gods verzeld,

{==320==} {>>pagina-aanduiding<<}
snelde hij naar tom greenny, waar de andere documenten bereids bezorgd waren. Henriette zat naast hem. Hij viel voor beiden op de knie, verwenschte zijne dwaling, zijne ondankbaarheid, zijne verblindheid, en smeekte hen om vergiffenis. Zijn berouw, zijne onderwerping trof hen. Zij vergaven het gebeurde, en omhelsden hem. Hij bragt zelf de ophelderende papieren naar de regters, en verzocht hun, hem te veroordeelen.
Dit voorval baarde in geheel Engeland een verbazend opzien. Tom greenny huwde, na zoo vele wederwaardigheden, zijne henriette, en was ongemeen gelukkig. Sir herford voegde greennys naam bij den zijnen, en vergoedde, door kinderlijke teederheid en eerbied, zijnen ouderen al de geledene smart en smaad.




De protestantsche martelares in het Oostenrijksche, in de negentiende eeuw (*).

Zie hier een staaltje der vervolging om den Godsdienst, in de Staten van een Hoofdlid des heiligen Verbonds, in het jaar 1812, voorgevallen, en medegedeeld door het geachte Duitsche dagblad Isis, door Prof. oken. De strenge verantwoordelijkheid, waaronder thans de Duitsche dagbladen geplaatst zijn, staat ons borg voor de waarheid der gebeurtenis.
In Hongarije moeten, volgens de resolutio carolina van 6 April 1731, in gemengde huwelijken, wanneer de vader Roomsch is, alle kinderen Roomsch opgevoed worden. Deze wet is wel door eene andere van den nooitvolprezen' joseph II verzacht, maar wordt nogtans sedert in al hare gestrengheid gehandhaafd.
Christina lang, geboren in 1800 te Losonez, een vlek in het Gespanschap van Neograd, wier vader hard Roomsch was, maar niets tot de opvoeding van zijn kind bijdroeg, werd van hare moeder, eene godvruchtige Luthersche vrouw, braaf en christelijk opgevoed. Deze leerde haar gezangen, las haar voor, en vertelde haar Bijbelsche geschie-
{==321==} {>>pagina-aanduiding<<}
denissen; dagen lang hield zij zich aan het spinnewiel met haar kind zoo liefderijk bezig, dat het meisje met hare geheele ziel aan de moeder hing. De vader was niet t' huis, dan des nachts. Met het zevende jaar wilde de moeder het kind ter school zenden; maar de Protestantsche schoolhouder durfde het niet aannemen, om niet dadelijk (volgens de bovengemelde wet) afgezet te worden, en in eene Roomsche school kon de moeder het kind ook niet zenden, volgens joseph's verordening, (die echter altijd buiten gebruik bleef) dat de jongens in den Godsdienst des vaders, de meisjes in die der moeder moesten opgevoed worden. Dus leerde het meisje tot haar twaalfde jaar noch lezen noch schrijven. Het was intusschen door Roomsche bespieders niet uit het oog verloren, en men wilde bij de moeder Roomsche onderwijzers in huis zenden, om de kleine christina - niet lezen en schrijven, maar - de Roomsche kerkgebruiken te leeren.
Eindelijk besloot men nu, daar de moeder zich standvastig op de wet van Keizer joseph beriep, geweld te gebruiken. Des middernachts in den herfst van 1812 wordt het huis door vier roodgekleede, sterkgewapende kerels overvallen, die christina uit de armen der moeder scheuren, haar bijna naakt op een' wagen zetten, en, te midden van een' donkeren, regenachtigen nacht, naar een Roomsch dorp brengen bij een' kwaadaardigen Priester, die haar het Ave Maria, de zeven Sacramenten, en eenige gebeden, door slagen met liniaal en stok vlak op het hoofd, zocht in te prenten. Dit niets batende, zond men het arme kind naar den Roomschen Bisschop te Rosenau, waar men andere middelen, vleijerijen, beloften, geschenken, zelfs kinderlijke snoeperijen en prentjes, bezigde; doch alles vergeefs: het beeld der brave moeder, de herinnering aan hare godvruchtige spreuken, gebeden en geschiedenissen waren te diep in de ziel des kinds gegrift, dan dat geweld, list, of schijnbare vriendelijkheid, haar van haren Godsdienst konden aftrekken; integendeel versterkte dit alles haren afkeer van het Roomsche dwanggeloof. Zij vond eindelijk gelegenheid om te ontvlugten, en kwam gelukkig weder bij hare moeder; maar zij werd door de dienaren van het geweld op nieuws opgespoord, gevat, en naar een' anderen Priester gebragt, wien het slechts te doen was, om het jawoord, dat zij Roomsch wilde worden, van haar af te persen. Daar echter alles te vergeefs was, noodde hij eens alle zijne ambtgenooten uit die stre-
{==322==} {>>pagina-aanduiding<<}
ken, meest jonge lieden, tot zich, die eene heilige Kerkvergadering over de ongelukkige moesten houden. Nadat men haar gekweld, gestooten, de helsche straffen der ketters levendig voor oogen gesteld had, nam eindelijk een weldoorvoede Priester hare regterhand, sleepte haar naar de keuken, waar een groot vuur tot onthaal der
gasten brandde, en stak die hand in dat vuur, met de vraag: Niet waar, dat doet zeer? Hoe zeer denkt gij dan wel, dat het u doen zal, wanneer u de Duivel in de Hel met lijf en ziel, als eene kettersche, ecuwig zal braden? Allen lachten; het slagtoffer schreeuwde, en viel onmagtig voor de voeten van den Priester neder. Van dit branden heeft zij langen tijd de vreesselijkste pijn in de vingers gehad, en moest geneeskundige hulp gebruiken. Nogtans durfde zij niet klagen, om niet nog meer te lijden. Na achttien weken in deze Hel te hebben doorgebragt, verplaatste men haar naar Ardos, eene plaats in het Gespanschap van Abanjoar, en wierp haar eerst in een' somberen, onderaardschen kerker, waar zij vier weken lang bij water en brood moest verkwijnen, en men haar des nachts door allerlei schrikbeelden en gewaande spookverschijningen ijzing zocht aan te jagen. Hare moeder, die haar hier eens bezocht, herkende haar naauwelijks, zoo bleek en vermagerd was zij. Na derdehalf jaar op die wijze gemarteld te zijn, joeg men haar vanhier naar het klooster te Jasau, bij Kaschau. Hier werd zij, na eenige dagen, in eene groote, prachtige zaal gevoerd, en in het midden geplaatst. Tegen haar over zat een voornaam, dik Heer in 't zwart, met verscheidene ordesteekenen; aan de regterhand zes Priesters, met fraaije kleederen, beurzen en kostbaarheden; links zes andere, met zweepen, knuppels enz. Na een weinig Latijn met elkander gesproken te hebben, (dus drukt zich christina lang in haar verhaal woordelijk uit) kwam de eerste tot haar, en zeide met eene zoete, minzame stem: ‘Zie eens, lieve dochter! (maar gij moet hier geheel niet philosophéren, maar slechts uw gezond verstand gebruiken) zie eens dezen fraaijen
gouden dukaat, en dat oude, verroeste drieduitenstuk (kreutzer): wat zoudt gij wel grootere waarde toekennen?’
Zij. ‘Ik heb geen geld noodig: om het geld is het mij niet te doen, maar om den Godsdienst.
Hij. ‘Juist dat wil ik ook, dochtertje! Zie, dit goud is

{==323==} {>>pagina-aanduiding<<}
onze alleen zaligmakende Godsdienst; maar de Luthersche ketterij is niet eens dit drieduitenstuk waard.’
Het meisje zweeg daarop; waarna de tweede dus begon:
‘Gij zijt een meisje, niet waar? Wel nu, wat hebt gij liever, dit nieuwe zijden kleed daar in mijne regterhand, of dien ouden gescheurden lap, dien voetveeg, in mijne linker?’
Zij. ‘Ik heb geen kleed noodig; mijne moeder zal er mij wel een geven, als ik het noodig heb.’
Hij. ‘Toch niet, toch niet. Hoor eens, dit nieuwe zijden kleed is onze Godsdienst; die oude lap is de uwe.’
Zij. ‘Zoo! Mijne moeder heeft mij eens gezegd, dat onze Godsdienst nieuwer was, dan -’
Hier overviel men haar met oorvegen, roeden en stokslagen, dat zij bedwelmd ter aarde zonk, en bont, blaauw en bebloed de kamer uitgedragen werd. Andermaal peinsde zij op de vlugt, die zij ook bewerkstelligde, met opoffering van alles, wat zij van hare kleeding slechts missen kon, aan eene oude keukenmeid, die haar daarvoor wat brood gaf, en uit het keukenvenster liet. Doch zij geraakte in de bosschen verdwaald, tot zij eindelijk, door de ontmoeting en hulp van een braaf man, tot eenen neef, en vandaar tot hare moeder kwam. Zij besloot echter, uit vrees voor nieuwe vervolgingen, naar de groote stad Pesth te gaan, en zich daar onder de talrijke bevolking te verschuilen; doch de dweeperij wist haar ook dáár op te sporen: de Luthersche Gemeente kreeg bevel, haar uit de kerk te jagen, wanneer zij daar verschijnen mogt, en Heidukken bragten haar alle zondagen, als eene misdadige, naar de Roomsche kerk, waar zij, uit vrees voor de slagen der soldaten, jammerend voor het autaar moest liggen, zoodat al het volk met deernis over haar begaan was. Het is waar, vijf of zes maal kwamen, gedurende deze vervolging, Koninklijke (Keizerlijke) besluiten te haren voordeele aan de Roomsche Priesters, met de uitdrukkelijke woorden, dat zij, na een onderwijs van zes weken bij een' Roomschen Priester, naar welgevallen een' Godsdienst mogt aannemen en belijden, (volgens de wet, welke ten aanzien van Roomschen gegeven is, die Protestantsch willen worden.) Op het laatst des vorigen-jaars (1820) bevond zich dus deze jonge Geloofsheldin ten huize van den Stadspastoor van Pesth, frühlinger, om aldaar het onderwijs voor zes weken te - genieten. Verder loopen de berigten niet.
Men zou zich zeer vergissen, wanneer men dit voorbeeld

{==324==} {>>pagina-aanduiding<<}
als het eenige aanmerkte van den zwaren druk, waaronder de Protestanten in Hongarije zuchten. In elke Hongaarsche stad is eene zoogenaamde Hoopkerk, en een Hooppastoor, alleen aangesteld om Proselyten te maken en aan te nemen. Men overvalt dikwijls geheele dorpen, drijft de Protestantsche boeren met stokslagen naar de Hoopkerk, en dwingt hen tot den Roomschen Godsdienst, volgens de wet, die kinderen van Roomsche vaders noodzaakt, Roomsch te worden: want, zegt men, uwe Voorvaders zijn zekerlijk allen Roomsch geweest; dus moet gij het ook worden!
Somtijds maakt men openlijk bekend, dat elk, die Roomsch wil worden, 50 gulden kan bekomen; waardoor eens zeven arme soldaten zich hebben laten verleiden.

Bijzonderheden, rakende Napoleon. Door Mevr. de Wed. des Generaals Durand.

(Mes Souvenirs sur napoléon, sa Famille et sa Cour; par Mme. Ve. du Général durand, attachée, pendant quatre ans, à l'Imperatrice marie-louise. II Tomes. Paris, 1820.)

Mevrouw de montesquiou, die aan haren doorluchtigen kweekeling, den zoon van napoleon, vroegtijdig die beginselen van vroomheid zocht in te boezemen, welke haar zoo bijzonder eigen waren, gewende hem, des morgens en des avonds te bidden. Sedert de tegenspoeden, in Rusland ondervonden, voegde zij bij die kinderlijke gebeden nog deze woorden: o God, boezem mijnen vader het verlangen naar den vrede, tot heil van Frankrijk en van ons allen, in! Napoleon bevond zich op zekeren avond in de vertrekken van zijnen zoon, ten tijde van dat gebed: Mevrouw de montesquiou veranderde niets in het gebed, en de Keizer hoorde het kind de opgegevene woorden nazeggen. Hij grimlachte, doch maakte daarover geene de minste aanmerking; want hij kende de denkwijze der Gouvernante. Zij toch had den moed gehad, hem te zeggen, wat zijne vleijers hem altoos zochten te verbergen: hoezeer, namelijk, Frankrijk den vrede wenschte, en dien ook behoefde. Napoleon hoorde haar geduldig aan, zeide haar, dat hij

{==325==} {>>pagina-aanduiding<<}
dien ook wilde daarstellen, en veranderde het onderwerp des gespreks.
Intusschen werden de toebereidselen tot eenen nieuwen veldtogt met eenen ongeloofelijken ijver gemaakt. De nieuwe wapenen schenen als van den hemel te regenen; onmetelijke magazijnen van leeftogt, fourage en munitie werden van alle oorden bijeengebragt; en menschen schenen als uit den grond op te komen, om de openingen der oude legioenen aan te vullen, en nog nieuwe daar te stellen, al naardat zij van tijd tot tijd voor den Keizer de revue passeerden. Op zekeren dag, een regement Jagers, onlangs geformeerd, onder de vensters der Tuileries ziende defileren, riep hij uit: ‘Welk een schoon regement! Het doet mij watertanden.’
De oprigting der Gardes d' honneur joeg al de oude adellijken, in alle rijken, die verbazende sommen hadden betaald, om hunne kinderen aan den krijgsdienst te onttrekken en plaatsvervangers te koopen, waartoe velen zelfs twee- en driemalen waren verpligt geweest, tegen hem in het harnas. Deze maatregel was, over het algemeen, zoo onregtvaardig en zoo onstaatkundig, dat verscheidene lieden vermoed hebben, dat de Hertog van feltre, die denzelven voorstelde, trouwelooze oogmerken daarbij gehad hebbe, als bedoelende die klasse van menschen van den Keizer afkeerig te maken, die, wel is waar, de minste in getal is, maar zeker het meest moet ontzien worden wegens talenten, rijkdommen, en den invloed, welken zij kan uitoefenen; ja, met één woord, men gelooft, dat hij door eenige buitenlandsche magt daartoe is omgekocht geworden. Zijn volgend gedrag was ook juist niet geschikt om deze blaam weg te nemen, en eene anekdote met den Kolonel czernitchew moet dit vermoeden nog bevestigen. Ik zal dezelve hier invlechten, hoezeer zij een jaar vroeger gebeurde dan het tijdstip, van hetwelk wij thans spreken.
Deze Rus, die zich eenigen tijd te Parijs onthield, scheen zich in 't geheel niet te bemoeijen met het staatkundige, maar bezocht de beste gezelschappen en de schouwburgen, maakte zijn hof aan schoone vrouwen, was de gedeclareerde minnaar van vele, en scheen niet dan voor zijn vermaak te leven. De Minister van Politie vermoedde echter, dat zijn verblijf te Parijs zekere geheime redenen had, en een geheim bedekte, waaromtrent het van belang ware, hetzelve te kennen. Deze deed alle zijne gangen nagaan, en vernam wel-
{==326==} {>>pagina-aanduiding<<}
dra, dat hij veelvuldige zamenkomsten had met eenen ondergeschikten Chef der Bureaux van het Ministerie van Oorlog. De Hertog van rovigo maakte dit aan den Hertog van feltre bekend, en deelde hem zijne vermoedens mede. Deze verzekerde echter, wèl te weten, dat de verbindtenis dier beide lieden eeniglijk gegrond ware op eene overeenkomst van smaak voor de muzijk, en dat zulks geen' den minsten grond tot ongerustheid konde opleveren. De waakzaamheid der Politie bleef niettemin even werkzaam; en die Minister vernam op zekeren morgen, dat de Kolonel Parijs den vorigen avond eensklaps had verlaten. Men gaf bevel, zijn voormalig verblijf met alle oplettendheid te doorzoeken. Men vond daar niets dan papieren, in zeer kleine stukjes gescheurd. Men verzamelde deze zorgvuldig, en bragt ze bij den Hertog van rovigo, die den bekwaamsten zijner onderhoorigen bevel gaf, ze te verzamelen, en te rachten den inhoud daarvan op te maken. Dit was nu wel onmogelijk; maar men herkende toch deze stukken, als afkomstig uit een Bureau van het Ministerie van Oorlog, 't geen men den Minister aanwees. Zij waren juist uit dat Bureau, in welk de gezegde Chef werkte, tegen welken men het vermoeden had opgevat. Hij begaf zich terstond derwaarts, en binnen twee uren tijds had men de zekerheid, dat alle plans van den veldtogt tegen
Rusland, de staten des legers, de lijsten van alle hulpmiddelen enz. aan den Kolonel verkocht waren, die, met al deze stukken voorzien, vertrokken was. Men zond wel dadelijk, door middel van den telegraaf, de order, om den Kolonel te arresteren, naar de grenzen; maar, toen dezelve te Meintz aankwam, was czernitchew deze stad alreeds gepasseerd, en buiten alle bereik.

In het midden der lente vertrok de Keizer naar het noorden van Duitschland, werwaarts hij ook van tijd tot tijd zijne troepen had doen heentrekken. Vóór zijn vertrek benoemde hij de Keizerin tot Regentes des Rijks, en zijnen broeder jozef tot Voorzitter in den Raad van Regentschap. Maria louiza vergezelde hem tot Meintz. Men zou, bij het zien zijner armee, nooit hebben kunnen gelooven, dat deze de armee eener natie zij, die in den vorigen veldtogt eene zoo schoone en talrijke verloren had. Iedereen kent den rampspoedigen afloop van dezen veldtogt, welke het overblijfsel dier oude benden zag te gronde gaan, die zoo

{==327==} {>>pagina-aanduiding<<}
langen tijd de overwinning aan hare wapenen gekluisterd hadden: maar slechts weinige personen weten, dat er te Dresden nieuwe onderhandelingen van vrede plaats hadden, waarvan de preliminairen waren erkend en opgemaakt, en dat napoleon gereed was die te teekenen, toen eene kwalijk gepaste aanspraak van den Hertog van bassano al zijne schikkingen op eenmaal deed veranderen. ‘Sire!’ zeide hij bij het overreiken der pen, die de rust van Europa moest verzekeren, ‘men zal dan ditmaal niet kunnen zeggen, dat gij den vrede gegeven, maar dat gij ze ontvangen hebt.’ Het is niet wel te bepalen, of de Hertog zekere geheime wenschen voedde om den oorlog voort te zetten, of dat hij over de rampzalige gevolgen niet heeft nagedacht, die de noodlottige woorden, welke hem ontsnapten, moesten voortbrengen. Hoe dit zij, de Keizer meende te zien, dat in dit oogenblik de roem van zijn geheel leven zou tanen; hij wierp de pen driftig van zich, en verklaarde, niets te zullen teekenen.

Telkenreize als napoleon, uit scherts, het huis van Oostenrijk aanviel, verdedigde maria louiza hetzelve met warmte. Op zekeren tijd haar meldende, dat de Keizer van Oostenrijk het oogmerk had, zich van eenige steden meester te maken, die hem zeer gelegen waren, zeide hij: ‘Gij ziet, dat uw vader een roover is, die zich toeëigent, wat hem niet toekomt.’ - ‘Dat zij zoo,’ zeide zij; ‘maat gij roost geheele Koningrijken, en mijn vader niet dan eenige weinige landstreken.’ Napoleon lachte regt hartelijk over dit antwoord, en vroeg aan de tegenwoordig zijnde personen, of eene vrouw, die haren man moet eeren, hem wel als eenen roover mogt behandelen.

Napoleon bleef langen tijd in vriendschappelijke betrekking met hen, met welke hij weleer zoodanige verbindtenissen had aangegaan. Toen hij reeds Eerste Consul was, ontving hij zeer vertrouwelijk te St. Cloud de vrienden van zijnen meest geringen staat. En de redenen, die hem eindelijk bewogen zijn gedrag in dit opzigt te veranderen, waren daarin gelegen, dat velen hunner de achting vergaten, welke zij aan het hoofd des bestuurs van Frankrijk verschuldigd waren; terwijl zij hem noodzaakten, die te eischen. Onder dit getal behoorde ook dugazon. Terwijl deze eens te St. Cloud was, meende bonaparte te bemerken, dat de lij-
{==328==} {>>pagina-aanduiding<<}
vigheid van dezen tooneelspeler verbazend was toegenomen. ‘Wat begint gij u in de rondte uit te zetten, dugazon!’ zeide hij, terwijl hij hem op den buik klopte. ‘Niet zoo veel als gij, Papaatje!’ antwoordde de acteur, en veroorloofde zich dezelfde gebaarmaking daarbij. Het papaatje antwoordde destijds wel niets; maar dugazon werd sedert te St. Cloud niet weder in zijne tegenwoordigheid toegelaten.
Isabey, een miniatuurschilder, was niet minder onbescheiden. Bonaparte beminde zeer de ligchaamsbewegingen, en gaf zich dikwerf aan zulke spelen over met personen, die hij met zijnen bijzonderen omgang verwaardigde. Eens, dat men te Malmaison haasje-over speelde, scheen isabey niet te bemerken, of wilde het niet bemerken, dat de overige spelers altijd den Eersten Consul voorbijgingen, en over de verder staande sprongen. Hij nam dus deze bescheidenheid niet in acht, maar sprong frischweg over den rug van den Eersten Consul. Deze liet niet merken, dat hij het kwalijk nam; maar gaf hem in 't voorbijgaan eenen harden slag voor zijn achterste. Isabey riep: ‘Daar lach ik meê; hij heeft toch ook voor mij moeten opzitten.’ Ik zal hier wel niet behoeven bij te voegen, dat isabey in 't vervolg de deur voor zich gesloten vond. De Keizer vergaf hem dit nogtans naderhand, want hij koos hem uit, om aan maria louiza les te geven in het teekenen; maar hij verleende hem nimmer eenige gunst.




Iets naders, aangaande de medegedeelde operatie van den kanker (*).

Mijn Heer de Redacteur!

Daar, in het laatste Nommer van uw Maandwerk, de door den Heer richerand te Londen (moet zijn Parijs) verrigte kunstbewerking op eene wijze is opgegeven, die welligt den een' of anderen Heelmeester tot eene onvoorzigtige navolging zou kunnen opwekken, zoo heb ik het niet ondienstig geoordeeld, U te berigten, dat de Heer michelleau, waaraan men gedachte kunstbewerking verrigt heeft, niet genezen, maar, eenige maanden na Parijs verlaten te

{==329==} {>>pagina-aanduiding<<}
hebben, aan zijne op nieuws kankerachtig ontaarde (*) wonde overleden is. Dit heeft dan ook te dier tijd aanleiding gegeven tot een geschrift, getiteld: Dissertation sur le danger de la resection des côtes et de l'excision de la pleure dans les maladies cancereuses etc. Par. 1818, waarin de schrijver (de Chir. nicod) zich in vrij bitsche uitdrukkingen over richerand, en zelfs over percy, die zijn Rapport over de Verhandeling van richerand in het Instituut had uitgebragt, uitlaat. Dat men op dezelfde bladzijde tweemalen het woord Pericordium in plaats van Pericardium leest, zal zeker eene drukfout zijn. (†)
In de verwachting, dat gij dit berigt wel eene plaats in uw volgend Nommer zult willen inruimen, teeken ik mij

Uw' bestendigen Lezer
N.N.
Amsterdam, 20 April 1821.

De teedere echtgenoot.

Eene ware Anecdote.

Een reiziger kwam in de moerassen van het graafschap Essex.
Toen hij langs de smalle dijken, die door deze moerassige streken voeren, met moeite voorttrok, kwam hem een inwoner langzaam te gemoet. Hij was een mager man, van eene ziekelijk gele kleur, met holle oogen, die een' van den doode opgestanen gelijk was.
De reiziger sprak dit geraamte aan, vernam naar de levenswijze der inwoners aldaar, hunne zeden, de eigenaardigheden der landstreek, enz. De man gaf hem de gevraagde ophelderingen, en voegde er bij, dat deze moerassige streek zeer nadeelig voor de gezondheid was.
‘Dat merk ik aan uw voorkomen,’ zeide de reiziger; ‘in uwe plaats zou ik elders, waar eene gezonder lucht is, mijn brood zoeken te verdienen.’
‘O!’ zeide de andere, ‘zoo erg is het in lang nog niet met mij, als mijnheer zich verbeeldt. Sedert ik mijne negende vrouw begraven heb, bevind ik mij vrij wel.’
‘Negen vrouwen!... Zijn die alle gestorven?’
‘Ja; en ik hoop er nog negen te laten begraven.’

{==330==} {>>pagina-aanduiding<<}

‘Hoe kan men daaraan denken!’ riep de reiziger, half misnoegd, half verbaasd.
‘Daarover moet gij u niet verwonderen, mijnheer! Wij zijn een zonderling slag van menschen; wij zijn half visschen, half watervogels. Wij leven dáár heel dragelijk, waar andere menschen den dood vinden.’
De reiziger verzocht eene nadere verklaring deswege.
‘Het verblijf in deze poelen,’ vervolgde de andere, ‘slort ieder, die hier niet geboren en groot geworden is, binnen korten tijd zeker in het graf. Wanneer iemand onzer lust om te trouwen heeft, dan zoekt hij eene bruid in de hooger liggende streken. Brengt hij haar hier, dan leeft zij zeker niet lang. Na haar afsterven haalt hij zich eene tweede, derde, vierde, vijfde; want hij kan zeker staat maken, spoedig weder weduwenaar te worden. Op deze wijze heeft menig arme duivel hier, door de vele kleine huwelijksgiften, een aardig fortuintje zamengebragt, waarvan hij zeer gemakkelijk leven kan. Ik zelf heb op deze wijze thans meer, dan ik ooit door arbeid had kunnen verdienen. Ik denk thans reeds aan mijne elfde vrouw; want mijne tegenwoordige, de tiende, zal het zeker niet lang meer maken.’
De reiziger vond dit afschuwelijk, en gaf zijn misnoegen daarover te kennen.
‘Ei wat!’ zeide de inboorling; ‘dit is zeer billijk. Wij ruilen. Onze jonge meisjes trouwen wij uit aan de bewoners der hooger liggende streken. Ieder is zich zelf de naaste, en moet op zijn voordeel bedacht zijn. Geloof mij, mijnheer! er is geene plek op den ganschen aardbodem, die de wederspannige, kijfzuchtige en booze wijven beter genezen kan, dan onze moerasgrond.’ En, ter wijl hij den reiziger vertrouwelijk op den schouder klopte, zeide hij tegen hem: ‘Hebt gij bij geval eene booze vrouw, breng haar bij ons: ik sta er u voor in, gij zult nog spoediger van haar ontslagen worden, dan door een' dokter, hij mag zoo beroemd zijn als hij wil.’
Daar de reiziger ongehuwd was, bedankte hij voor dit vriendelijk aanbod. Misschien, nogtans, kan een ander met dit berigt zijn voordeel doen.





{==331==} {>>pagina-aanduiding<<}

Edele denkwijze van een' Marokkaanschen keizer.

Het was gebruikelijk, dat men voor sidi muhamed, Keizer van Marokko, niet anders verscheen, dan blootsvoets. Eene Bezending van wege den Europeschen Koophandel weigerde, zich aan deze pligtpleging te onderwerpen. Men berigtte zulks den Keizer. ‘Wat doet de Muzelman,’ vroeg de Keizer, ‘eene Moskee binnentredende?’ - ‘Hij ontschoeit zich.’ - ‘Wat doet de Christen, bij het ingaan eener Kerk?’ - ‘Hij ontdekt zijn hoofd.’ - ‘Welnu!’ sprak de Vorst, ‘mag ik van hem eenig ander blijk van eerbied vorderen, dan hetgene hij der Godheid toebrengt?’ - En hij ontving het Gezantschap.

Geestig, of profaan? of beide?

De Zuster des beroemden Geschiedschrijvers de thou, dien de Kardinaal richelieu liet onthoofden, bezag eens het Grafgesteente dezer Eminentie in de Sorbonne, en sprak daarbij de woorden der Zuster van lazarus: ‘Heer! waart gij hier geweest, zoo ware mijn Broeder niet gestorven.’




Op den eersten tand van mijn eerstgeboren dochtertje.


God dank! God dank! hij is er door, 
En prijkt weldra in vollen gloor, 
Het langgewenschte tandje! 
Zij schijnt er grootsch op, 't lieve wicht, 
En kijkt ons fier in 't aangezigt, 
En wijst hem met haar handje. 
 
Nog gistren scheen ons Gods bestel, 
Mijn lieve, voor het kind niet wèl, 
In 't moeilijk tandenhalen. 
Maar op het zure volgde 't zoet: 
God wilde aan 't ouderlijk gemoed 
Dat wee zoo rijk betalen1. 

{==332==} {>>pagina-aanduiding<<}

Lief wichtje, wier onnoozelheid, 
Het zij ge lacht, het zij ge schreit, 
Ons hart zoo zeer kan boeijen; 
o Mogt, bij 't rijpen van 't verstand, 
En 't wislen van dien eersten tand, 
Die onschuld duurzaam bloeijen! 
 
Ja, bloeije en tier' zij levenslang, 
Hoe ook verleiding lokke of prang'! 
Want onschuld, te allen tijde 
't Kleinood van maagd en minnares, 
Maakt zelfs de tandelooze bes 
Gezocht, beminlijk, blijde, 
 
Ja, onschuld, lieve kleine meid, 
Behoede uw hart voor de ijdelheid 
Van met uw schoon te prijken! 
Dat wulpschheid nooit uw' mond ontsluit', 
Om, met een schaterend gelúid, 
Uw tanden te doen kijken! 
 
Geen scherts, die bijt, geen taal, die wondt, 
Geen vlijmend woord ontslipp' dien mond, 
Voor teederheid geschapen. 
Belaagt een woestling snood uwe eer, 
Een snelle vlugt zij uw verweer: 
De vlugt is 't maagdlijk wapen. 
 
Aanvalligheid en zachte zeên, 
Lieftaligheid en zoete reên, 
Daar moogt ge, als meisje, op bogen; 
En, kind, laat ge uwe tanden zien, 
't Zij nooit gespitst om weer te biên, 
Maar met een lachje omtogen. 
 
Dan toon' dat lachje een paarlenrij, 
Zoo gaaf, als uwe ziel steeds zij; 
Dan trekk' haar schoon een' hoeder: 
Een man, die haar heeft op zijn' tand, 
Voor regt en pligt en waarheid brandt, 
En der verdrukten broeder! 

{==333==} {>>pagina-aanduiding<<}

Een man, die eer en onschuld acht, 
En straft, wie beider stem verkracht, 
Dien-wensch ik u ten hoeder; 
Hij make u, als zijne echtgenoot, 
Dan zoo gelukkig, tot den dood, 
Als mij uw lieve moeder! 
 
En drijft hij nu of dan iets door, 
Zoo kom hem met een kusje voor: 
Het doet de luimen slapen. 
En houdt hij 't vast met hand en tand, 
Een traantje blussch' der driften brand: 
De traan is 't vrouwlijk wapen. 
 
Ik wensch u rijkdom, rang, noch staat; 
Maar steeds de gulde middelmaat, 
Waarin uwe ouders leven: 
Want, kind, de rijkdom, rang, of staat, 
Maakt ligt gevoelloos, trotsch, gehaat, 
Zou ons voor u doen beven. 
 
God! die het wicht dit tandje schonk, 
Dat ons zoo lieflijk tegenblonk, 
Verhoor der oudren bede! 
Bij 't englenlachje op deze koon, 
Geef, dat ons kind eens, voor uw' troon, 
Als engel te uwaarts trede! 
 
j.w. ijntema 
1819. 






's Levens Vinkebaan.


Wat toch zet er duizend aan 
Tot dat loopen en dat staan? 
Wat toch is het ware doel 
Van dat honderdvoud gewoel? 
Vrienden, gunt me een oogenblik; 
'k Meld u de oorzaak op een prik. 
Zegt, wat ziet ge? Akteurs en zangers, 
En zoo velen in 't verschiet. 
Allen zijn het vogelvangers, 
Vogelvangers, anders niet. 

{==334==} {>>pagina-aanduiding<<}

Merkt, hoe 't al dooreen krioelt, 
Hoe de mensch steeds wurmt en woelt, 
Hoe hij eindloos spiedt en tuurt, 
't All' doorsnuffelt en begluurt, 
Alles tot zijn doel bereidt, 
Netten knoopt en netten breidt, 
Hoe hij, zonder kamp te geven, 
Hurkt en kruipt en daalt en stijgt, 
Tot hij eenmaal toch in 't leven 
't Lang belaagde vinkje krijgt. 
 
't Steekt zoo menig in den krop, 
(En hij hangt zijn slagkooi op) 
Dat wel in de vrije lucht, 
Maar niet in zijn kleine vlugt, 
Dat wel door het vorstlijk woud, 
Maar niet in zijn kreupelhout 
Filomela's stemme dringe; 
't Steekt zoo menig in den krop, 
Dat voor hem geen goudvink zinge, 
En hij hangt zijn slagkooi op. 
 
't Baart zoovelen despleizier, 
Dat dit vinkje meerder zwier, 
Meerder vlugt en houding heeft, 
Ligter, meer bevallig zweeft, 
Sterker schittert, schooner blinkt, 
Dat zijn toontje zoeter klinkt, 
En door allen wordt geprezen; 
't Baart eene eindlooze ergernis, 
Dat dit fraai gepluimde wezen 
't Eigendom eens andren is. 
 
Ziet, hoe zich het voorhoofd plooit, 
't Vaardig handje lokaas strooit, 
Of het kunstig knipje zet, 
Hoe de list op alles let, 
Alles rigt en alles schikt, 
Hoe ze onzigtbre kluisters strikt, 
Of, om d' argwaan niet te wekken, 
Lieflijk groen en lagchend ooft 
Het bedrieglijk werk doet dekken, 
Dat de vrijheid straks ontrooft. 

{==335==} {>>pagina-aanduiding<<}

Overal op 's levens baan 
Vindt gij klem en angels staan; 
Maar voorzeker niet het meest, 
Waar gij dat op plankjes leest: 
Altijd zijn er op den loer, 
Waar uw weg u henen voer', 
En 't eischt studie om te ontkomen. 
Menig vinkje ziet geen kwaad, 
Door het lokaas ingenomen, 
En zijn weten komt te laat. 
 
Kent ge er, vrienden, kent ge er geen? 
o! Ik ken er menigeen, 
Die in 't leven netten spreidt, 
Strik en knip en klem bereidt, 
Die 't gevangen vinkje temt, 
't Ligchaampje in een broekje klemt, 
Om den roervink te formeren; 
Ja, ik zag door menigeen 
't Fraaije lokkertje exerceren: 
Zegt mij, vrienden, kent ge er geen? 
 
Ziet, hoe elk zich spitst en wet, 
Zich in 't vinkehuisje zet, 
Glurend daar zijn baan bespiedt, 
Die hij eerst met aas voorziet; 
Hoort dat zoet en valsch gespeel, 
Dat gefluit en dat gekweel: 
o! Wat zijn er niet, bedrogen 
Door den glans van schijngeluk, 
Vrolijk in den strik gevlogen! 
Maar hun voorland was de kruk. 
 
'k Heb geen zee bij zee gepeild; 
'k Heb met Cook niet rondgezeild; 
'k Reisde niet naar 's werelds end; 
Maar, mij is geen oord bekend, 
('k Spreek de goeden niet te na) 
Waar het vinken niet besta. 
'k Zie er allen zich naar schikken; 
Ginder mannen - vrouwen hier; 
Ieder spreidt en spant zijn strikken, 
Ieder fluit op zijn manier. 

{==336==} {>>pagina-aanduiding<<}

Ja, doorzoekt vrij elken stand, 
In de stad en op het land, 
In paleis en huis en erf, 
Bij de boeren op de werf, 
Bij de schouts en bij den raad, 
Bij de jongens op de straat, 
Bij doctoors en advocaten; 
Zelfs deed menig dominé 
(Maar gij moet daar niet van praten) 
IJvrig soms aan 't vinken meê. 
 
Let dan op, wat voor u staat, 
Als gij door het leven gaat; 
Vliegt niet wild en wuft in 't rond; 
Menschen, maakt het niet te bont; 
En wanneer begeerte u spoort, 
Denkt dan om het vinkekoord; 
Laat geen lust in 't net u drijven; 
Laat, schoon vrij en blij van zin, 
Laat het vinkehuisje blijven, 
Want daar zit de duivel in. 
 
'k Wil niet, dat gij, klein van geest, 
Overal voor spoken vreest, 
Of, beangst, steeds uw gemoed 
Met een' sombren argwaan voedt, 
En alom uw' vijand ziet; 
Vrienden, neen, dat wil ik niet. 
Maar, waar ge ooit uw' voet moogt zetten, 
Past - de wijsheid prijst u 't aan - 
Past op strikken en op netten: 
't Leven is een vinkebaan. 
 
g. brandt maas. 
October 1820. 


De tegenvoeters.


't Is nacht in 's Gravenhage, als Brussels hofzon rijst, 
En 't licht komt hier niet weêr, vóór 't Brussel is ontvloden; 
Waartoe die wisseling? - Wel, vriendje, zij bewijst 
Ons klaar, in Belg en Bat, de leer der Antipoden. 
 
.x. 






{==337==} {>>pagina-aanduiding<<}

Mengelwerk.

Waardoor wordt de vrouw beminnens- en achtingwaardig?

Kene voorlezing van H. van Loghem. (*)

De lagchende tuinen en velden vertoonen ons eene verscheidenheid van bloemen: maar alle zijn niet even schoon en aangenaam. Minder bevalt ons de trotsche lelie, dan de zachte en geurige roos; minder de prachtige anemoon, die in den vollen gloed van het licht pronkt, dan het eenvoudig veldviooltje, dat zich onder de schaduw van het hooge gras verbergt; meer de welriekende jasmijn, dan de gloeijende klaproos op den hooggeschoten stengel. Wij geven, ten gevolge van het ingeschapen gevoel, den voorrang aan het liefelijke en bevallige; wij bewonderen de pracht, maar worden door het zachte, door het eenvoudige aangetrokken. Zoo is het ook met u, schoone bloemen van het leven, sieraden der maatschappij, met u, o vrouwen! gelegen. Welk man bestaat er, die niet de schoone leest, het schitterend albast, den blos uwer wangen, uwe fijne trekken, uw sprekend oog, uwe golvende lokken bewondert; maar die niet tevens de bevalligheid, het zedige, het aanminnige, in één woord, uwe deugden boven het zoo vergankelijk schoone huldigt?
Die hulde, de éénige, welke duurzaam is, behoort u alle te behagen: de schatting aan het schoone wordt u in den herfst uws levens, bij het ijs der jaren, niet meer gebragt; die hulde ontzegt het hart u nimmer.

{==338==} {>>pagina-aanduiding<<}

Zult gij het dan eenen warmen vereerder uwer kunne wel ten kwade kunnen duiden, wanneer hij u opzettelijk wil onderhouden over datgeen, wat de vrouw eerbieden beminnenswaardig maakt? Voorzeker neen! Zijne voordragt moge dan ook ver beneden de waarde van het onderwerp blijven, zijn doel zal door u niet miskend worden; en het is deze ovetuiging, welke mij bemoedigt.
I. Laat ons met het meisje eenen aanvang maken.
A. De natuur gaat boven alles: haar stempel is het eenvoudige en ongekunstelde. Zij gaf der maagd alles, wat geschikt is, om te behagen; en voorzeker doet zij dit, wanneer zij aan de voorschriften van aller moeder onveranderlijk getrouw blijft.
De kunst: wat zoude zij vermogen? Kan zij de koon, een grond van leliën, waarop de roos met het waas der lente ligt, schooner tooijen; meer uitdrukking schenken aan dat oog, waardoor het hart spreekt; die kin, het weefsel der bevalligheid, eene schoonere ronding geven; hoogeren luister aan het koraal der lippen bijzetten; lokken vormen, waarmede de zesir liever spelen zoude; eene meer innemende gestalte kunnen daarstellen, dan die, welke haar ten deel gevallen is? Zijn er toonen aanwezig, aandoenlijker dan hare tooverstem, wanneer het rein gevoel van hare lippen spreekt? Kan er een hartelijker toon bestaan, dan die, waarmede zij den vriend welkom heet, den geliefde zalig maakt, den lijder troost, den geest van den moedelooze opbeurt? Is er iets zachters dan hare hand, wanneer zij die op de bloedende wond legt, of het hangend hoofd ondersteunt? Wat zoude dan de kunst vermogen? Het eenvoudige ontluisteren, het bevallige ontsieren, der wang eene geleende bloem opdringen, aan het oog het sprekende ontnemen, die leest in een stijf gewaad hullen, en uit de jeugdige schoone een bespottelijk schepsel vormen. - De natuur, lieve meisjes! is de grondslag van al het goede, edele en voortreffelijke. Het afwijken van dezelve doet u alles verliezen, wat zij u geschonken had. Gemaaktheid wordt alomme bespot, en te meer in de vrouw, wier waarde op de eenvoud rust.

{==339==} {>>pagina-aanduiding<<}
o! Wacht u dan voor deze; vertoont u zoo ongekunsteld, zoo natuurlijk, zoo innemend, als de liefderijke Schepper u heeft gevormd. Werpt weg dat ellendig penseel, dat het schoonst gewrocht bederft; slechts de schaamte geve eenen hoogeren gloed aan uwen blos; kiesche smaak zitte bij uwen tooi voor; ongedwongene vriendelijkheid strale uit uw oog, spreke van uwe lippen, en de beminnelijke zedigheid verspreide dien glans over uwe bekoorlijkheden, welke dezelve in het edelst licht zal plaatsen.
B. Onschuld en zedigheid. De eerste is de adel der vrouw; de laatste met de schaamte zijn de schilden van hare deugd. Hoe krachtig, hoe onwederstandelijk moet die onschuld op den man van gevoel werken! Een wezen, door de hooge Godheid geschapen, om zijne gezellinne op het pad des levens te zijn; met alles toegerust, wat zoo wel de zinnen als den redelijken geest kan behagen; met een hart, voor vreugde en tranen gestemd; geschikt, om aan de rozen geur bij te zetten, de punt van doornen en distelen af te vijlen; die zachte aandoenlijkheid bezittende, welke, door het hartelijk deelen, het genot verhoogt, den beker des tegenspoeds minder bitter maakt; het beeld van den Algoede: zoude het dit zonder onschuld zijn kunnen? Kan dat Goddelijke, dat edele in een bezoedeld hart wonen? In een hart, van hetwelk niet elke gedachte zuiver, niet ieder wensch betamelijk is? Zal dat oog, door misdadige lonken ontluisterd; die koon, welker gloed met den adel der ziel is gevloden; die arm, welke den wellusteling omvatte; die lippen, welker taal niet langer die der deugd was, ons dat Goddelijk beeld vertoonen? Alles is zuiver in de edele maagd: aan den kieschen opschik duldt zij geen vlekje; eene ongezochte eenvoudigheid is het schoonste sieraad, dat zij draagt; zij wil geene zedigheid huichelen, door alles te bedekken, door zich in een stijf, smakeloos kleed te hullen; zij wil niets vertoonen, dan hare onopgesmukte bloemen, haar vriendelijk, gul en openhartig gelaat. En zoude zij den man niet bekoren? Zoude hij geene hulde brengen aan dat verheven beeld der Godheid?

{==340==} {>>pagina-aanduiding<<}
Zij heeft het niet noodig, hem te lokken: hare natuurlijke aantrekkelijkheden zijn vermogender dan alle de listen der Coquette; zij is eene bloem, die honig bevat, en bij welke de nijvere bij dien zoekt. Zij biedt het liefelijkst genot voor het tegenwoordige, en verzekert ons de schoonste vruchten voor de toekomst. Zij blijft niet onbeloond, die edele: de jongeling, die eene parel zoekt, vindt haar; en, in zijn bezit, ontvangt zij, door de liefde, eenen glans, dien de jaren niet kunnen verdooven.
C. Onafscheidelijk van de onschuld is de kieschheid. De eerste, immers, heeft dat onbedorven gevoel bewaard, waaruit de laatste spruit. Het onbetamelijke beleedigt hare natuur; het grove is pijnlijk voor haar teeder weefsel; het louter zinnelijke smakeloos voor de sijne gewaarwordingen van haren geest. De wellust is voor haar afschuwelijk, omdat dezelve van de Goddelijke natuur afwijkt: ja, alles, wat onzuiver is, doet die oorspronkelijke reinheid aan. En zoude zij dan niet kiesch zijn? Die kieschheid is de uitdrukking van dat ingeschapen gevoel; het bewijs van hare innerlijke waarde; de fijne zenuw van het hart, welke bij elken hommelslag trilt; dat zoo teeder bewerktuigd kruidje, dat, bij de geringste aanraking van den onwaardige, ineenkrimpt. Die kieschheid is zeer onderscheiden van de gemaakte, welke de gedaante huichelt, zonder het wezen te bezitten: zij trekt geene rimpels bij de onschuldige spelingen van het vernuft; zij schrikt de stekellooze boert door geenen bestrassenden blik af; zij is eene vriendin van het gezellig genoegen, van den bezielenden lach, van den vrolijken jok; zij veroordeelt, eindelijk, niets, dan wat de deugd moet veroordeelen en het zedelijk gevoel kwetst.
D. En dat meisje, zoude het niet bevallig zijn? Geven niet de eenvoud, de zedigheid, de kieschheid den rijksten glans aan het natuurlijk schoon? Niet dit laatste alleen, maar met het ongekunstelde vereenigd; niet slechts de edele leest, maar het ongedwongene der houding en manieren; niet de blos der lente, maar het ongezocht rijzen en verbleeken van denzelven; niet het schitterend

{==341==} {>>pagina-aanduiding<<}
oog, maar de betooverende goedhartigheid en vriendelijkheid, welke uit hetzelve spreken; niet de rijkbegaafde geest alleen, maar die bloemen, welke hij spelend voortbrengt; niet de uiterlijke vorm op zich zelven, maar de adel van het hart, die zich in alles vertoont: ziedaar de bevalligheid, - natuur! uw rijkst juweel; o deugd! uwe heerlijkste vrucht.
Ras vervliegt het teeder waas der lente; de zomer oefent zijn vermogen ook op de bloeijende roos; de naderende herfst doet zich reeds spoedig gevoelen; elke dag vordert een blaadje als schatting: en gelukkig zij dan, die, door de geuren van haren geest, door de onbezoedelde leliën van het hart, beminnelijk blijft!
Ja, het schoone treft, maar het bevallige roert; het eerste verwekt bewondering, het laatste liefde; dat is als de Maartsche zon, dikwerf door nevelen bewolkt; dit, het effen azuur van eenen zomeravond, waarbij de vriendelijke sterren lichten, maar niet verblinden. Het onbedorven mannenhart zoekt vrouwenwaarde; en waar zoude hij die anders aantreffen, dan bij haar, die het gelijkend beeld van hare moeder, de eenvoudige, zedige, beminnelijke natuur, is?
E. Eindelijk, fierheid voegt aan de maagd. Niet die, welke, eene dochter van den hoogmoed en der inbeelding, terugstoot; niet die blik, welke op slaven schijnt geworpen te worden; niet die houding, welke zelfs de vorstin ontsiert: maar die edele, welke op het gevoel van eigene waarde rust, beveiligt en behoedt, den losbandige, den zedelooze aswijst, den onbedachte binnen de palen der betamelijkheid houdt; die fierheid, welke eerbied inboezemt en achting verwerft.
Schoonste bloemen der maatschappij! Ziet hier dan die deugden, die hoedanigheden geschetst, welke u de hoogschatting, de liefde der mannen verzekeren. Geschetst? Ja, ik poogde het: maar, even gelijk de schilder, die naar verwen zoekt, om de natuur te treffen, nimmer die tinten vindt, waardoor de verwante kleuren als ineensmel-
{==342==} {>>pagina-aanduiding<<}
ten, zoo ook gevoel ik het flaauwe van mijne trekken, het onvolkomene van mijn beeld.
II. Zwaarder wordt mijne taak, echtgenooten en moeders! nu ik van u zal spreken. Zoo menigvuldig zijn uwe betrekkingen, zoo gewigtig is de invloed, welken gij op tijdgenoot en nageslacht uitoefent, dat er eene pen, beter versneden dan de mijne, zoude vereischt worden, om dit alles naar waarheid en met de kleuren der natuur te schetsen. - Aan uwe hand verlaat de jongeling de paden der jeugd, om in den tuin van den echt te werken en te genieten; voor u zegt hij de vermaken der jongheid vaarwel, om aan uwe zijde een hooger genot, de zoete eenstemmigheid, het hartelijk vertrouwen, de vurige liefde, de vadervreugd te smaken; in uwe armen ontvangt gij de vrucht, door beiden gekweekt; op uwen schoot leert het wichtje de eerste toonen vormen; door u geleid, waagt het den nog wankelen tred op het pad des levens; gij strooit de eerste zaden in zijne borst; gij ontwikkelt reeds vroeg de krachten van den geest, in hetzelve gelegd; gij zijt de eerste onderwijzeres van den toekomstigen engel. o! Het zij mij vergund te betoogen, dat gij, aan uwe verhevene roeping getrouw, den eerbied van al wat edel is u waardig maakt, en ook dien inderdaad verwerft.
A. Wie, onsterfelijke vondel! wordt niet getrofsen door den onnavolgbaren lierzang, in welken gij huwelijksliefde en trouw aldus bezingt?

Daar, waar de liefde viel, 
Smolt liefde ziel met ziel 
En hart met hart te gader; 
Die liefde is sterker dan de dood. 
Geen liefde komt Gods liefde nader, 
Noch is zoo groot! 

Ja, zoodanig is de band, die man en vrouw verbindt; en er bestaat geene kroon, zoo rijk als die der laatste, wanneer zij dien band elken dag naauwer toehaalt, door gebruik te maken van dat onschatbaar vermogen, om den dierbare tot den gelukkigsten sterveling te vormen, het-
{==343==} {>>pagina-aanduiding<<}
welk de natuur haar in zulk eene ruime mate gaf. Vrouwen! zijt alles voor den vriend, dien gij het genot uwer jeugdige rozen vergundet; uit eenen nimmer gesloten kelk waaije hem de geur des levens tegen; die bloemen mogen verwelken, uw hart blijve altijd even warm als bij den eersten polsslag der liefde; deelt gulhartig met hem in den lagchenden voorspoed; stemt de snaren van zijn gevoel, om dien regt te genieten; vangt den wensch op van zijne lippen, en werkt met geheel uw hart, om denzelven te vervullen; maakt hem zijne en uwe woning tot een Eden; ontzegt aan de wereld zoo veel van uwen omgang, als hij gaarne uitsluitend zoude behouden; betreedt dezelve aan zijne hand, en laat aan het zinnelijk Zniden die ellendige Cecisbeoos, welke voor het huisselijk geluk hommels zijn; zijt er trotsch op, dat gij zijne gade zijt, en overtuigt de wereld door uw gedrag, dat de liefde u beiden tot één onafscheidelijk wezen vormde. Trekt uit zijne doornen; wischt af zijne tranen; wekt op den mannelijken moed; helpt hem dragen; helpt hem lijden. Zorgt, dat hij nimmer aan eene andere borst troost behoeve te zoeken; lokt verborgene smart uit zijnen geprangden boezem, en giet er balsem in; reikt hem den laafdrank op het ziekbed; rigt hem op, voor zoo veel de zwakke vrouwehand dit vermag; blijft die trouwe gade voor hem tot aan het graf, en zweeft er over, op vleugelen van hoop en liefde, tot aan eene zalige hereeniging.
B. Zijt waarlijk de moeder zijner kinderen. Moeder te zijn door den gezegenden echt; panden der liefde te bezitten van den besten vriend voor tijd en eeuwigheid: welk een genot! maar ook, welke pligten! Zijt gij de liesdevolle voedster van het hulpbehoevend wicht; put het gezondheid en krachten uit uwe milde borst; bewaakt gij het met een oog, waaruit het zalig hart, de allesomvattende zorg spreekt; is uw slaap slechts sluimering, opdat het veilig rusten moge; wekt u het suizen van een luchtje, het gonzen eener mug; zijt gij zelve zijne leidsvrouw bij het betreden van het pad dezes levens; ontvangt het van u de eerste begrippen; ontwikkelt gij de

{==344==} {>>pagina-aanduiding<<}
zaden, in zijn hart gestrooid; leert gij het beminnen, goed en edel zijn; leest gij met eenen allesdoordringenden blik in zijn hart, om die vruchtbare aarde zorgvuldig te wieden; vormt gij het voor het maatschappelijk leven; offert gij alles aan uwe kinderen op; vergeet gij de wereld, om in hunnen kring te leven; zegt gij den tooi vaarwel, om slechts rozen op hunne wangen te kweeken; smaakt gij geene vermaken meer, dan die, waarin zij deelen kunnen; wordt gij hun vader tevens, wanneer zij geenen vader meer bezitten; boeijen zij alleen nog, troostelooze weduw! u aan het leven; paart gij mannenkracht, mannengeest, vaderwarmte aan de moederlijke teederheid, om voor hunne opvoeding te zorgen; leert gij, om hen te kunnen leeren; blijft u niets vreemd van alles, wat hun nuttig kan zijn; is uw arm hunne toevlugt in den nood, ook wanneer zij den rijpen leeftijd hebben bereikt; weet gij de punten der smart af te vijlen en de bloedende wonden te genezen; moeders! zijt gij corneliaas: o! welk hart huldigt u dan naar waarde?
Alles in de natuur is orde en majesteit; alles werkt gebiedend op den gevoeligen mensch: maar gij zijt het aardsche beeld der eeuwige voorzienigheid; van die liefde, welke voortbragt, onderhoudt en bezielt. De aanblik eener zogende moeder is een wellust voor het hart; en waar is de ruwe en onbeschaafde man, wien zij geenen eerbied inboezemt? Mijn flaauw en sterfelijk oog dringt niet door tot de tallooze schakels dier oneindige keten, welke alles omvat; maar, bij het aanschouwen der moeder, begrijp ik niet, maar gevoel ik, hoe alles te zamen hangt: door liefde, door onuitsprekelijke liefde.
C. Eerbiedwaardig wordt verder de echtgenoote en moeder door huisselijkheid en orde. De vrouw is niet bestemd, om in de groote wereld te schitteren; maar om, onder de beveiligende schaduw van den man, in hare stille woning te bloeijen. In de zalen der weelde, waar alles luidruchtige vreugde ademt, is zij niet op hare plaats; niet den grooten hoop moet zij, door haren dos, door hare pracht, maar den echtvriend, door de bevallige een-
{==345==} {>>pagina-aanduiding<<}
voud der natuur, door hare deugden behagen. Zij zwaaije dan den schepter in het gebied, alwaar zij vorstin is; zij regele de huisselijke belangen, met dien geest van orde, welke der vrouwe aangeboren is; het nette, het rei ne, het zindelijke verrukke, bij het intreden van hare woning; haar tin fonkele; het koper kaatse het beeld van den aanschouwer weder; het doek, dat men aantreft, zij helder, als de leliën harer wangen; de disch noodige niet zoo zeer door verscheidenheid van spijzen, als door de voortreffelijke bereiding. Alles geschiede op zijnen tijd; de luiheid worde niet geduld; werkzaamheid aangevuurd en beloond. Vlijt vergadere; spaarzaamheid beware, om mild te kunnen geven. Haar oog ga over alle de takken van het huisselijk bestuur, en legge alzoo den grond tot die welvaart, die de lust is van het huisgezin, de waarborg voor het toekomstig geluk harer kinderen.
De redelijke man vordert niet, o vrouwen! dat het huwelijk het graf uwer vroegere betrekkingen zij; dat gij geene bloemen der gezelligheid in den tuin des levens plukken, dat gij alle de vermaken, die de wereld aanbiedt, verachten zult: neen; hij vordert slechts, dat hij, uw kroost, uw huis u boven alles dierbaar zij, en niet worden opgeofferd aan dat genot, hetwelk, helaas! te dikwerf ten koste van eer, deugd en rust wordt verkregen.
Eene vrouw, met den bonten zwerm van die tallooze vlinders, wier eenig doel het is, den tijd in den roes der vermaken te dooden, rondvliegende; welke men niet in hare woning, maar in het gewoel der wereld aantreft; die met elken dag meer vreemdelinge voor haren man en hare kinderen wordt; die de huiszorg laat varen, distelen en doornen weelderig laat groeijen en het zaad op haren akker verstikken; die, eene bespottelijke modepop, aan alle hare grillen gehoorzaamt; meer in den spiegel, dan in het oog en hart van haren echtgenoot leest; wat hij zuur vergadert, aan ellendige beuzelingen verkwist; aan eenen man verbonden, en moeder van een verwaarloosd kroost, nog den jongelingen zoekt te behagen, en hem dagelijks bewijst, dat hij zich in zijne keuze bedro-
{==346==} {>>pagina-aanduiding<<}
gen heeft: die vrouw, zoude zij achting kunnen verwerven? Neen: wat ook de vleijer moge liegen, de vrouwelijke eer en deugd hebben de schaduw van eigen dak noodig; huisselijkheid is de Beschermgodes van beide; de liefde biedt daar hare schoonste vruchten, en de braven en edelen huldigen den stam, waaraan dezelve groeijen.
D. Eene goede huisvrouw en moeder moet destig en achtbaar zijn. Ik wil niet, dat zij dit zal trachten te vertoonen, door eene zekere houding aan te nemen, door den vorm harer kleederen, door de buiging van hare stem: neen; deze moeten de vruchten van den adel des harten zijn, die naar buiten werken. Innemende vriendelijkheid, zonder gemaaktheid; vrolijkheid, maar vrij van het losse en luidruchtige der jeugd; beschaafdheid, zonder verfijning; ernst, zonder rimpels; goedhartigheid, maar tevens gestrengheid ten opzigte van alles, wat het welvoegelijke en betamelijke kwetst; inschikkelijkheid voor misslagen, zonder dezelve echter onbemerkt te laten; kieschheid in hare uitdrukkingen, zonder dat gezochte, hetwelk den stempel van het belagchelijke draagt; gelijkmoedigheid, zonder het koude onverschillige; hartelijkheid ten opzigte harer kinderen, zonder vertroeteling; innige liefde voor haren man, zonder wulpsche verliefdheid; goedwilligheid voor hare dienstboden, zonder den heilzamen band te veel te vieren en den teugel van het ontzag te verzwakken; in één woord, een uiterlijk, een gedrag, de toon, de verkeering, welke voor haren stand, voor hare jaren, voor hare betrekkingen voegen, en het bewijs opleveren, dat zij het gevoel van eigene waarde bezit, zonder zulks te veel te overdrijven. Deze zijn de deftigheid en waardigheid, welke de echtgenoote en moeder versieren.
E. Eindelijk behooren tot hare eigenschappen goedhartigheid en algemeene liefde, door de ondervinding van den rijpen leeftijd bestuurd. De onbedorvene jeugd gevoelt de behoefte om wèl te doen, maar is dikwerf onbedachtzaam weldadig; de vrouw en moeder, even warm, roept op dezen weg het geleide der wijsheid in. o! Ziet-
{==347==} {>>pagina-aanduiding<<}
daar een engel Gods! Zij treedt de woning der armoede en die des lijdens binnen. Kiesch zijn hare giften; de moeder moet die uit de hand van het kind ontvangen, en het zoo teeder gevoel der eergierigen wordt niet pijnlijk gekwetst. De zieke ligt daar: zij heeft eenen laafdrank, vermogender dan artsenij; het versterkend medelijden, den opbeurenden troost. Vrouwetranen, vrouwetroost! wie onzer kent hunne werking niet? Dat oog, waaruit zij biggelen, de tolk van een hart, door de natuur voor al het goede, schoone en edele gestemd; die lippen, waarvan die aandoenlijke toonen rollen, welke balsem voor den gewonden boezem zijn; die zachte hand, welke zij den lijder reikt: Hemel! welke verkwikkelijke droppen in den kelk der smart! Na den lijder bezoekt zij den bedroefde; en. niet zelden wekt de zwakke vrouw den gezonken mannenmoed, en verheldert het verschiet der bedrukte weduw. Het hart der moeder gevoelt, hoe zij voor het weesje moet zorgen; en welhaast windt zich de kleine om haar, als het klijf om den stam, waaraan het zich vast moet houden. Vrouwen! wie kan uwe tal looze offers aan het vaderland vergeten: hoe gij, ten behoeve van hetzelve, dikwerf van uwe kleinooden scheiddet, den gekwetste in uwen arm ontvingt, en den bloedenden held behieldt? Ja, zonder uwe deelneming, zonder uwen troost, zonder uwe verzachtende hand, zouden ons de doornen en distelen dezes levens en het lachje van het geluk onverschillig zijn. Eerbied en liefde oogst gij op dien akker; en het is eene behoefte voor het onverbasterd mannelijk gevoel, u die hulde te brengen.
III. Oude van dagen! die in uwe jeugd eene beminnenswaardige, bevallige maagd waart, en in eenen rijperen leeftijd u van uwe pligten als echtgenoote en moeder getrouw hebt gekweten; de liefde en achting volgen u ook naar het laatste tijdperk van het leven. Deugden verouden niet, en het naderen tot het graf ontneemt aan dezelve niets van haren luister. Maar draag zorg, die liefde en achting te behouden: vertoon aan de jeugd de deftige vrouw, wier bloemen wel verwelkt zijn, doch die daarom de hare niet

{==348==} {>>pagina-aanduiding<<}
benijdt; die de dagen harer lente niet heeft vergeten, en zich verheugt in het genot van den bloeijenden knaap, van het lagchend meisje; op wier voorhoofd de betamelijke ernst zijnen zetel heeft, zonder vandaar de bloemen der vrolijkheid te verbannen; die door jok en boert niet beleedigd wordt, maar nog gaarne daarin deelt; die geene onschuldige genoegens wraakt, maar deze tracht te bevorderen; die gaarne de jeugd om zich verzamelt en leerzaam weet te onderhouden; die uit den schat van hare ondervinding put, om lessen der wijsheid te geven; onderwijst en raadt, waar zij goede zaden kan strooijen; dankbaar op de afgelegde baan terugziet; de honigkelken aanwijst, uit welke zij eenmaal leppen mogt, en alles aanwendt, om de jongheid zóó te leiden, dat zij deze vinde, en de doornen en distelen ontga. - Zoo, beminnelijke matrone! zal uw avond niet minder schoon dan uw morgenstond zijn, en elk zich verlustigen in de stralen dier zon, welke, bij het zinken ter kimme, nog zegent en verkwikt.
Vrouwen! Wars van de taal der lage vleijerij, sprak ik tot u, als de welmeenende vriend uwer kunne. Beoordeelt mijne voordragt uit dat oogpunt, en gelooft mijne hartelijke verzekering: dat uwe deugd en uw geluk de bloemen van mijn leven zijn.




Het leven en de wandelingen van meester Maarten Vroeg.

I.

Het Consult.

Si duo faciunt idem, non est idem.
Dat Ds. P. bezweken is, neme ik niet op mijne rekening; ik wil ook niet zeggen, dat Doctor B. het kan helpen; en ik zoude voor het naast denken, dat het zoo heeft moeten wezen. Ik ben verzekerd, zoo ver een arm Dorpbarbier van iets verzekerd zijn kan, dat mijn braakmiddel

{==349==} {>>pagina-aanduiding<<}
Dominé zoo goed zoude geholpen hebben, als toen hij voorleden jaar bij buurman geurt te veel stokvisch gegeten had. Ook was de goede man het volkomen met mij eens; hij vertrouwde mij, bij dergelijke gelegenheden, even zoo gerust zijne maag en zijn geheele ligchaam, als driemaal 's weeks zijne kin. De ongelukkige overkomst van Tante hans heeft alles bedorven. Zij had in de stad meer dan eens gehoord, dat men van braken wel eene bloedspuwing kon krijgen; en onlangs was er een Predikant uit de nabuurschap aan de gevolgen eener bloedspuwing gestorven. Zij stond er dus op, dat men eerst een' Doctor uit de stad zoude ontbieden, en diens oordeel afwachten, alvorens tot zulk eene hevige operatie over te gaan. Het was met mijnen armen vriend, als met menig ander. Op zijn' preekstoel, waar niemand hem antwoordde, sprak hij als van zelf, en wederlegde, met het grootste gemak, alle de tegenwerpingen en bedenkingen van andersdenkenden. Maar in zijn huis, waar ieder, van zijne eerwaarde vrouw schoonmoeder tot Piet de poes inkluis, hem tegensprak, was hij reeds sinds jaren gewoon, zijne hersens en zijne stem te laten rusten, en, in eenen zachten dommel, alles met hoofdkuikken te beantwoorden. Op die wijze werd er besloten, dat teunis, de knecht van den Kerkmeester, met den wagen naar de stad zoude rijden en een' Doctor halen, hetzelfde welken: want Tante begreep, dat een stadsch Doctor toch altijd meer wist dan een Dorpchirurgijn, die nooit anders dan boeren den pols voelde. Ik weet wel, dat menigeen' mijner confraters zulk een oordeel hard valt; maar ik moet ronduit bekennen, dat het mij altijd zeer natuurlijk en billijk is voorgekomen. Het algemeen volksgeloof, de overeenstemming der menschen wordt, in de gewigtigste zaken, als het grootzegel der waarheid aangemerkt; en de menigte is, zoolang er Doctors bestonden, gewoon, de kunde der Artsen af te meten naar de grootte der huizen, waarin zij geroepen
worden, en het aanzien der tongen, die zij dagelijks bezien.

{==350==} {>>pagina-aanduiding<<}

Met deze troostrijke waarheid toegerust, ging ik den wagen te gemoet, die de voorplaats der pastorij op kwam rijden, en hielp met niet minder onderdanigheid, dan een' rekruut omtrent zijnen Kapitein bezielt, den gemijterden priester van esculaap in het afstijgen. Wij traden binnen, en Doctor B. kon weldra aan de gezigten der familie bemerken, dat zijne aankomst gewenscht was. Ik maakte mij nu gereed, den Doctor eenig berigt te geven, aangaande den zieke; maar hierin was mij Tante voor, die, met vrouwelijke radheid van tong, de toedragt der zaak, op hare wijze, voordroeg, en niet naliet, Dominé's zwakke borst, en de schrikkelijke operatie, welke ik voorhad, op den voorgrond te stellen. Doctor hoorde deze lange redenering, waarin de gansche levensgeschiedenis van Tante zeer kunstig gevlochten was, tot den einde toe, met het grootste geduld aan, dankte haar zeer voor haar naauwkeurig berigt, en wendde zich vervolgens tot den zieke. Nu, dacht ik, zal het mijne beurt worden, en ik deed mijn best, hem het onderzoek van zijnen patient gemakkelijk te maken. Onderwijl werd de pols gevoeld, de tong bekeken, en het een en ander gevraagd. Eindelijk ging Doctor zitten, en, na eens bedenkelijk rondgekeken, gesnoten en gesnoven te hebben, werd eene Latijnsche spreuk van hippocrates uitgebragt, ten gevolge van welke mijn braakmiddel werd afgekeurd en een zacht oplossend middel voorgeschreven, hetwelk alles zoude bevorderen en niets te weeg brengen. Wat zoude een arm Dorpchirurgijn tegen een stadsch Doctor en eene spreuk van hippocrates?
Thuisgekomen, ging ik, met behulp van pitiscus, aan het vertalen van de spreuk, die ik, na lang zoeken, vond. Ik begreep nu, dat mijn braakmiddel niet deugde, omdat men geene stof moet ontlasten, wanneer zij niet zeer beweegbaar is. Had zich dan de stokvisch met rijstebrij in Dominé's maag zoo vast gezet, dat zij eerst op nieuws geweekt moest worden? Het kostte mij nooit de minste moeite, om de boerenmagen te ontlasten, wanneer zij overladen waren; en ik heb die praktijk, bij mijn'

{==351==} {>>pagina-aanduiding<<}
overleden vriend, meer dan eens, met den besten uitslag gevolgd. Meester koen, bij wien ik de kunst geleerd heb, zeide mij altijd, dat de kortste weg de beste is, en dat eene menschenmaag er op gemaakt was, om zich van het overtollige te kunnen ontlasten.
Ik weet niet, of de Grieksche boeren ook stokvisch aten; ja, als ik naga, hoe de zoon van den overledene, de Student, over die Grieken spreekt, zoude ik haast denken, dat zij in 't geheel niet aten, en dat er ook geene boeren onder hen geweest zijn. Ik kan mij anders niet verklaren, hoe de stadsche Doctoren, die in de boeken van hippocrates gestudeerd hebben, bij ons op het dorp den bal zoo dikwijls misslaan, en altijd veel langer werk hebben om te genezen dan Meester koen, zaliger. Ik wil dit ondertusschen op Doctor B. niet toepassen: want ik geloof vast, dat hij mijn braakmiddel zoude goedgekeurd hebben, indien de redevoering van Tante hans hem niet verbeend had. Het is eene groote kunst, om door eigene oogen te zien; en nog grooter, om zijn verstand te gebruiken, als het verward is door de vrouwelijke welsprekendheid. Ik weet het, ziekenkamers zonder oppositie, en dus ook zonder redevoeringen, zijn, in onze liberale tijden, eene hersenschim. Het oud-Hollandsche spreekwoord was: bezint, eer gij begint; het nieuw Europeesch spreekwoord is: eerst praten, en dan proberen. Dit laatste is nu wel een bastaardwoord; maar bastaardwoorden, bastaardgevoelens en bastaardhandelingen vallen in den geest van onzen tijd. (*)






{==352==} {>>pagina-aanduiding<<}

De laatste uitbarsting van den Etna, in den jare 1819.

(Uit eenen Brief van den Heer stephano moricand aan Prof. jurine te Geneve, geschreven, den 12 Junij 1819, uit Messina.)

Bij uwe, mij meermalen geblekene, belangstelling in mijne reize door Sicilië, kan u het berigt voorzeker niet onverschillig zijn, dat mij het geluk is ten deel gevallen, eene uitbarsting van den Etna te mogen aanschouwen; want men mag het waarlijk wel voor een geluk rekenen, wanneer men van een zoo zeldzaam voorkomend schouwspel getuige kan zijn. Voor mij was dit gelukkig oogenblik te dierbaarder, omdat ik, zoo als gij weet, meermalen bij uitbarstingen van den Vesuvius ben tegenwoordig geweest; en hoezeer beider uitbarstingen inderdaad slechts een en hetzelfde natuurverschijnsel zijn, zoo levert toch de verbazende grootheid van den Siciliaanschen Volkaan eene veel belangwekkender vertooning op.
Sedert de laatste uitbarsting, in October des jaars 1811, was de Etna volkomen in rust gebleven; de opening, destijds gevormd, was reeds geheel weder verdwenen, en men zag niets dan een weinig rook uit dezelve opstijgen, even als uit den grooten krater. De rook, uit dezen laatsten opstijgende, is nu, om dit in het voorbijgaan te zeggen, voor de bewoners des bergs, de barometer, die, naar hun voorgeven, door zijne gedaante en kleur, hun met zekerheid de weêrsgesteldheid van den aanstaanden dag verkondigt. En het is inderdaad wel mogelijk, dat hij, naar gelang der gesteldheid van den dampkring, zich hooger of minder hoog verheft, en meer of min digt vertoont; maar, zoo hij dan ook al den regen aankondigt, de aanstaande uitbarsting des Volkaans kondigt hij althans voorzeker niet aan; want op denzelfden dag, waarop de na te meldene uitbarsting geschiedde, hadden onderscheidene personen, en onder anderen de Heer lu-
{==353==} {>>pagina-aanduiding<<}
cas, van Parijs, de kruin des bergs beklommen, maar geen het minste voorteeken waargenomen, waaruit men het op handen zijnde verschijnsel kon opmaken; er steeg zelfs niet eens rook uit den krater op.
De hemel was gedurende de maand Mei bij afwisseling helder en betrokken geweest, doch zonder regen; van den 18-22 helder, den 23 en 24 iets betrokken, den 25 bewolkt, den 26 een weinig regen, den 27 des morgens helder, gedurende den dag bewolkt, met regen en eenen hevigen westewind. Omstreeks middernacht, tusschen den 27 en 28, gevoelde men te Nicolosi eenige flaauwe schuddingen van aardbeving, waardoor deuren en vensters in beweging geraakten. Kort na middernacht zag men op den berg een klein lichtje, en ten een ure volgde nu, met eenen hevigen slag, de losbarsting. Drie monden openden zich te gelijk, op de hoogte van 1200 voeten beneden de kruin des bergs, aan die afhelling, waar de, thans met sneeuw bedekte, zandige vlakte zich beneden den krater uitstrekt. Onafgebroken werden er nu, onder hevige donderslagen, gloeijende steenen uitgeworpen, die in hun opstijgen als drie vuurzuilen vormden, welker toppen met eene verbazende wolk bedekt waren, die, uit zwarte, ligt verglaasde en vergruisde slakken bestaande, en door den wind oostwaarts gedreven, even als in eenen regen aan den voet des bergs nederviel. Ik zag deze slakken het eerst naar den kant van Aci, en heb vele derzelve op het Cyclopen-eiland verzameld. Aan den voet des bergs, naar Maskali henen, en langs de zee tot een uur ver aan gene zijde van Taormina, achter de eerste kalkbergen, (en dus tot op eenen afstand van omtrent tien uren van het middelpunt der losbarsting) vond ik al de wegen met deze slakken overdekt; ja zij werden zelfs tot naar Messina gedreven. In denzelfden nacht onstond nog eene andere opening in het bovenste gedeelte des dals van Trifoglietto of del Bue, (want beide dalen loopen ineen) waaruit een lavastroom voortkwam, die gedurende de eerste tweemaal vier-en-twintig uren eenen weg van vier mijlen afleide; maar, sedert

{==354==} {>>pagina-aanduiding<<}
langzamer voortgaande, in de zes volgende dagen slechts het derde gedeelte eener mijl verder kwam, doch daarentegen eene breedte van 1200 voeten innam. Deze stroom nam zijne rigting naar het dorp Zafferana, dat slechts vier mijlen verwijderd is. Drie of vier dagen lang duurden deze vuurbrakingen met gelijke hevigheid voort, als wanneer zij verminderden. De lava scheen ook tot stilstand gekomen te zijn: toen op den zesden en zevenden dag, wanneer ik van Catanea naar Nicolosi reisde, zij weder op nieuws in beweging kwam. De top van den Etna was nu met wolken bedekt, die met rook gemengd waren, en de losbarstingen werden zeldzamer en minder sterk gehoord. Toen ik den Montirossi (eenen door den lavastroom van 1669 gevormden heuvel) en eenige andere lavastroomen bezocht had, begaf ik mij ten 10 ure des avonds op weg, om de vuurspuwende openingen, vóór het aanbreken van den dag, te bereiken. De hemel was helder, de top des bergs van wolken bevrijd, en slechts met eenen, door de terugkaatsing der lava roodachtigen, rook bedekt. Toen ik het boschachtig gedeelte des bergs bereikt had, kondigde de vernieuwde werking des Volkaans zich aan door eenen regen van asch, die digter werd, naar mate ik hooger klom, en dien ik alleen door het indringen in oogen en mond bespeurde, gelijk ook door de talrijkere en zwaardere losbarstingen. - Hoezeer ik nu ook reeds sedert lang gewoon was, uitbarstingen eens vuurspuwenden bergs van nabij te zien, en hoe bekend mij ook de verschijnselen derzelve waren, naardien ik dezelve op den Vesuvius dikwerf had waargenomen, als somtijds deszelfs krater doorwandelende, terwijl de steenen nedervielen en de rook rondom mij opsteeg; zoo kan ik toch niet ontveinzen, zekere huivering te ontwaren bij het beklimmen van dezen vreesselijken berg: deszelfs hoogte, gepaard met de slechte wegen, en de onkunde, welke ik bij mijne
gidsen ten duidelijkste bespeurde, deden althans bij mij eenigen angst ontstaan. Toen ik het sneeuwgewest bereikt had, vond ik den grond hard en met kleine slakken bedekt, waardoor het gaan gemakkelijk en zeker

{==355==} {>>pagina-aanduiding<<}
werd. Ik had mijne muilezels beneden gelaten, omdat deze dieren, aan de dunne lucht dezer hoogere streken niet gewoon, alle twintig of dertig schreden stilstaan moesten, niet uit vermoeijenis, maar om adem te halen, want dit werd hun blijkbaar bezwaarlijk en zij leden veel (*); mij, daarentegen, hinderde niets; ik gevoelde mij veelmeer verlevendigd, even als in de lucht van onze Alpen. - Vóór ik nog den afgrond bereikte, die de lava uitwierp, zag ik nog eenen anderen, die, zoo ik mij niet vergis, van de uitbarsting des jaars 1780 is, en waaruit tevens rook voortkwam. Ten 3 ure des morgens bevond ik mij, tot mijne voldoening, slechts nog weinige schreden van den lavamond af. De opening vertoonde eenen bijna loodregten wand naar den afgrond, en de lava kwam in kleine stralen, bijna waterpas, en zonder losbarstingen, te voorschijn. Men hoorde veeleer een gestadig murmelen en sissen, even als wanneer gloeijend ijzer met water in aanraking komt. De lava vloeide nu als eene beek van gesmolten ijzer, en even als dit uit den smeltoven loopt. Hare breedte beliep ten hoogste drie of vier voeten, en hare beweging, door de schuinte des bergs begunstigd, was vrij snel; hoezeer ik, wegens de heldere, overal gelijke kleur, dien voortgang gedurende eenen geruimen tijd niet bespeuren kon. Op die wijze vloeide zij bijna eene mijl ver, alwaar de rook en in den weg staande rotsen mij beletteden, haren loop verder te vervolgen. Eenen bijzonderen reuk heb ik aan dezelve niet ontdekt; maar ik stond ook boven den wind. De gesteldheid van den grond maakte het volstrekt onmogelijk, de plaats, waar de lava volkomen vloeibaar was, te naderen. De Heer gemmelaro, uit Nicolosi, heeft meermalen beproefd, gloeijende
lava te verkrijgen; maar het is hem nooit gelukt, daarin eenige vormen af te drukken, zoo als men, gelijk bekend is, in

{==356==} {>>pagina-aanduiding<<}
die van den Vesuvius doet. Met groote moeite gelukte het hem, met eene lange ijzertang eenige onregelmatige stukken af te knijpen, in stede van die regelmatige platen, welke men aldus op den Vesuvius verkrijgt; waaruit men met grond besluiten kan, dat lava van deze laatste plaats meer vloeibaar en minder taai is, dan die van den Etna; ook sprongen steenen, met geweld daarop geworpen, genoegzaam zonder eenigen indruk te maken, weder daarvan af.
Terwijl ik deze lava onderzocht, wierp de bovenste opening, bijna een kwartier uurs hooger op den berg liggende, onafgebroken steenen op; het waren als vurige schorren, die elkander gedurig opvolgden, en steeds van hevige losbarstingen, als zoo vele zware kanonschoten, vergezeld gingen, welke evenwel hier in de nabijheid minder sterk schenen, dan aan den voet des bergs; hetgeen waarschijnlijk door de ijlheid der lucht, die op eene hoogte van 9 tot 10 duizend voeten vrij aanmerkelijk is, veroorzaakt werd. Ik naderde de opening, zoo verre als het slechts eenigzins raadzaam was, namelijk tot buiten het bereik der steenen, waarvan eenige, en vooral een zeer groote, die nog langen tijd gloeijend bleef, in mijne nabijheid nedervielen. Hier vertoonde zich het prachtigste schouwspel aan mijn oog, niet anders dan als het schoonste vuurwerk, dat zich de verbeelding kan voorstellen, voor het overige in alles overeenkomstig met hetgene ik op den Vesuvius meermalen had waargenomen. De grootste steenen verhieven zich niet verre boven den mond der opening, en vielen weldra weder daarin neder; andere werden in eene schuinsche rigting voortgedreven, en slechts weinige bereikten eene aanmerkelijke hoogte; onder deze waren eenige, die gedurende dit stijgen van gedaante veranderden, of, even als een week deeg, zich vaneenspreidden. Misschien waren dit wel slakken eener vroegere uitbarsting, die nu slechts losgescheurd en onveranderd medegevoerd werden. Van tijd tot tijd zag men, onder hevige losbarstingen, eerst roode en vervolgens in het zwarte overgaande wolken, uit vergruisde slakken

{==357==} {>>pagina-aanduiding<<}
bestaande, zich verheffen, en kort daarna als eenen regen nedervallen. Dit nedervallen op de sneeuw, die daardoor geheel zwart gekleurd werd, maakt een eigenaardig geluid, naar het schuiven van papierbladen over elkander gelijkende. En hierbij had ik het vermaak, een verschijnsel waar te nemen, hetgene de Heer monticelli ook bij den Vesuvius had opgemerkt; dat, namelijk, de rook zich in eenen helder witten en steeds verwijderenden kring verheft, tot hij zich eindelijk in die wolk van rook verliest, welke onophoudelijk de opening bedekt. Zulke kringswijze gedaanten des rooks neemt men ook somtijds bij het Artillerijvuur waar.
Niet ver van deze groote opening was nog eene andere kleinere, die, als ware het, de trawant der eerste scheen te zijn. Zij wierp ook wel steenen uit, maar op verre na niet zoo vele, noch ook zoo hoog. Zij was eene der drie, welke terstond bij de eerste uitbarsting zich vertoond hadden. De derde dezer openingen scheen weder verstopt; men bespeurde althans geen het minste spoor van werkzaamheid bij dezelve. Tusschen deze drie en de eerstgenoemde opening, uit welke de lava vloeide, bevindt zich nog eene andere, die gedurende de geheele uitbarsting niets dan rook te voorschijn bragt, en zelfs dezen niet meer, toen ik haar beschouwde. De bovenste krater op den top des bergs was bestendig in rust gebleven; slechts uit een' der randen steeg een weinig rook op.
Gedurende al den tijd, dien ik op den berg vertoefde, en reeds onder het beklimmen van denzelven, verscheen de maan bij onbewolkten hemel, bleek, geelachtig en somtijds rood, waarschijnlijk uit hoofde der in de lucht zwevende assche. Daar de wind deze dampen van mij verwijderde, kon ik derzelver reuk niet wel onderscheiden; evenwel meende ik dien der zoutzure dampen, schoon slaauw, te onderscheiden. De stofregen van vergruisde slakken bleef aan het bont mijner, door de vochtigheid van den nacht, natgewordene muts kleven, en gaf op de tong eenen zwakken zuren smaak.

{==358==} {>>pagina-aanduiding<<}

Hoezeer nu ook de losbarstingen steeds heviger, de steen- en aschregen menigvuldiger en digter werden, zoo was toch die gewaarwording van vrees, welke mij bij het opstijgen des bergs bekroop, reeds geheel verdwenen, toen ik de stookplaats van dezen gloed nader gekomen was. Zoo ligtelijk gewent men zich aan een aanhoudend gevaar! Het was dus niet dan met weêrzin, dat ik den dag zag naderen, dewijl deze mij het schoone tooneel van den nacht stond te ontnemen. Ik haastte mij dus langs de met sneeuw bedekte zijde des bergs naar beneden, dat is tot op eene hoogte van 8000 voeten boven de oppervlakte der zee, alwaar zich de muilezels bevonden, en gebruikte aldaar, te midden van den donder des Volkaans, met graagte een ontbijt, hetwelk door den regen van steen en asch, juist niet zeer aangenaam, gekruid werd.
Na mijne terugkomst te Catanea, waar ik twee dagen vertoefde, gelijk ook op den weg naar Taormina, hoorde ik nog steeds dezelfde losbarstingen, en des nachts zag ik ook nog hetzelfde vuur. Tot op den tienden dag duurden deze op de beschrevene wijze voort; toen kon ik wel den berg niet meer zien, maar hoorde gedurende den nacht, met zeer lange tusschenpoozen, nog eenige slagen. Voorzeker duurt de uitbarsting nog voort; hare vernieuwde woede, of den geheelen afloop, kan ik hier niet afwachten; doch ik acht mij gelukkig, dat het mij, gedurende mijn kort verblijf op Sicilië, vergund werd, met den Dichter te zeggen, (virg. Georg. Lib. I. 472, 473.) Vidimus undantem, ruptis fornacibus, AEthnam Flammarumque globos, liquefactaque volvere Saxa (*).

{==359==} {>>pagina-aanduiding<<}
Bij gelegenheid dezer woorden van virgilius, zij het mij geoorloofd, eene oordeelkundige (kritische) aanmerking te maken, betrekkelijk de uitdrukking: flammarum globos. Deze uitdrukking is op zich zelve schoon, en wijst ook zeer juist aan, wat de Dichter waarschijnlijk gezien heeft; namelijk die bollen van vuur en roodachtigen rook, die gedurende de uitbarsting uit de kraters opstijgen. Wanneer, daarentegen, alle beschrijvingen van deze volkanische uitbarstingen, zoo wel van den Vesuvius als van den Etna, zich van het woord flamma, Ital. flamma, Fr. flamme, bedienen, dan schijnen zij mij tot verkeerde opvattingen van dit verschijnsel aanleiding te geven. En wanneer dan ook al in de Latijnsche, Italiaansche en Fransche talen geen voegzamer woord gevonden wordt, om daarmede die groote, op zich zelve staande stralen van wit gloeijende stoffen aan te wijzen, zoo geest dit nogtans geen regt, dezelve vlammen te noemen, daar dit woord bij de Natuurkundigen eene geheel andere beteekenis heeft (*). Heeft men wel ooit eigenlijke vlammen, naar die van ontstoken waterstofgaz of andere brandbare luchtsoorten gelijkende, uit de kraters zien opstijgen? Ik geloof het niet. Ik althans heb verscheidene groote uitbarstingen van den
Vesuvius waargenomen, geheele nachten in den krater doorgebragt, wanneer de omstandigheden zulks gedoogden; ik was zelfs bij de uitbarsting in 1804 op dat oogenblik tegenwoordig, toen in de holte van den krater zich tweeëntwintig openingen te gelijk

{==360==} {>>pagina-aanduiding<<}
vormden; de uitbarsting was allergeweldigst, en het was niet mogelijk, daarbij te verwijlen. Thans heb ik ook de uitbarsting van den Etna gezien, maar nooit of nergens eigenlijke vlammen waargenomen. Ik geloof dus te mogen beweren, dat men zich bij deze beschrijvingen meer bij den schijn, dan bij het wezen bepaald hebbe. Want het is zeker, dat de rook, door de terugkaatsing der gloeijende lava helder rood gekleurd, en de stralen van slakken, asch en zand, die, gloeijende als vurige zuilen, uit de kraters opstijgen, door min naauwkeurige of te ver verwijderde waarnemers, voor vlammen kunnen gehouden; maar tevens, dat zij, door andere meer bevoegde beoordeelaars, nimmer daarvoor zullen erkend worden. De Heer delille heeft flammarum globos door zwevende, fladderende vlammen, flammes ondoyantes, vertaald; hetgene evenmin met de waarheid als met de schijnvertooning overeenkomt.




Het feest van den H. Lodewijk, te Parijs.

Door G.L.P. Sievers.

Toen ik mij op weg begaf, om de vermaken van dit feest te aanschouwen, viel mijn oog, bij toeval, onder het intreden der Tuileries, op het Pavillon de Flore. Ik meende dus den Koning, bij mijzelven, ook op zijnen geboortedag te moeten gelukwenschen, en deed zulks met deze woorden: ‘Mogten allen, die met u in eene nadere betrekking staan dan ik, het met hunne wenschen even opregt meenen! Amen!’
Gelijk zij, die een gevecht beschrijven, gewoonlijk het terrein, waarop hetzelve voorgevallen is, vooraf doen kennen, zoo wil ik dan ook het tooneel beschrijven, waarop dit gevecht tegen hoenders, worst en boterbroodjes vertoond is.
Ik sta voor den hoofdingang van het kasteel der Tuileries, naar den tuin toe. De hoek deszelven aan mijne linkerhand heet het Pavillon de Flore, en aldaar huist de Koning; den hoek naar de regterhand noemt men het Pavillon de Marsan, hetwelk door den Graaf van artois en den Hertog van angoulême bewoond wordt. Regt voor

{==361==} {>>pagina-aanduiding<<}
ons is de allee, welke tot aan haar uiterste einde, bij de Barrière de l'Etoile, als het laatste zigtbare punt, wel een half uur lang is. Hoezeer dezelve het voorkomen heeft van onafgebroken door te loopen, zoo heeft zij nogtans inderdaad vele tusschenruimten. Immers uit den tuin der Tuileries reikt zij eerst tot aan het plein van lodewijk XV, (in de Revolutie het Revolutieplein genoemd) 't welk tot geregtsplaats diende, waarop zoo wel de ongelukkige lodewijk XVI, als al de overige, door de toenmalige regtbank veroordeelde, slagtoffers, het leven gelaten hebben. Van daar komt men in de laan van de Elysesche Velden, en alsdan, door een rond, met vele uitgangen voorzien plein, 't welk daarom l'Etoile des Champs Elisées, of de Marigny, genoemd wordt, in de laan van Neuilly, tot aan de Barrière. Digt bij deze laatste, ter regterhand, zijn de zoogenaamde Montagnes Françaises, ook wel de Tuinen van Beaujon genoemd, naar den aanlegger derzelve, die vóór de Revolutie een der rijkste algemeene pachters was, maar zich door dezen aanleg te gronde hielp, waarom men dezelve destijds les folies de Beaujon (de dwaasheden van beaujon) noemde.
Nu begeef ik mij langzaam, door den tuin der Tuileries, onder eenen stroom van volk, naar de Elysesche Velden. - Thans ben ik op het plein van lodewijk XV; en de geheele onafzienbare vlakte van dit plein, 't welk ter linkerhand de Seine met hare beide oevers, en ter regterhand de Rue Royale met haren majestueuzen doorgang naar de Boulevards, die door de prachtige zuilen van den ontworpen tempel des Roems versierd is, alsmede de geheele Allée des Champs Elisées met hare vele zij- en bijpaden, heeft, is zoo geheel met dames, in 't wit gekleed, bedekt, dat het zich als een besneeuwd winterlandschap vertoont; zelfs hare roode, gele en groene hoeden vertoonen zich als lentebloemen, die uit eenen besneeuwden akker voortspruiten. Bij het gezigt hiervan komt de vraag in mij op: Waar zijn de vaders, de zonen, de broeders en mannen van alle deze vrouwen? En hierop weet ik geen antwoord; zoo veel is echter zeker, dat men in Parijs, op alle openbare plaatsen, gewoonlijk tien vrouwen tegen éénen man rekenen kan. Misschien bewaren de mannen het huis, of zij zijn nog niet uit het land der vreemdelingschap, voornamelijk uit Moskou, teruggekeerd!
Daar stond ik nu onmiddellijk aan den ingang der allee van de Champs Elisées. En reeds de eerste oogslag op dezelve

{==362==} {>>pagina-aanduiding<<}
bragt mij in eene soort van nieuwsgierige verbaasdheid: want de beide zijden der laan waren, in hare geheele lengte, die wel een kwartier uurs bedraagt, met ruime, 14 à 16 voet hooge, kramen bezet. Daar ik nu niets van de bijzonderheden van het Lodewijksfeest wist, zoo konde ik mij niets anders voorstellen, dan dat dit verschillende theaters waren, op welke muzikale en tooneelmatige vermakelijkheden zouden vertoond worden. Een ongemeen harde stoot, dien ik van eenen haastig voorbijsnellenden lastdrager ontving, gaf mij gelegenheid, om naar het oogmerk dezer kramen te vernemen. Terwijl hij, namelijk, nog bezig was met zich te verontschuldigen, hield ik hem bij den arm vast, en vroeg hem, wat deze kramen beteekenden. Met levendige oogen en vurige gebaren voerde hij mij te gemoet: ‘Het zijn loodsen, Mijnheer, voor de uitdeeling der levensmiddelen; ik haast mij derwaarts.’ En met deze woorden spoedde hij zich voort.
Thans sloeg de klok der Tuileries drie ure; en omtrent dien tijd moest, als naar gewoonte, de verdeeling van levensmiddelen en wijn eenen aanvang nemen. Op eenmaal hoorde ik een verschrikkelijk gedruisch, zoodat ik waande, dat de onlangs ontdekte militaire zamenzwering mij op de hielen zat. Het was echter slechts eene misleiding des gehoors; het gedruisch kwam niet van achter mij, maar van voren, namelijk uit de laan van de Champs Elisées; maar het was toch een krijgsgeschreeuw, waarmede het volk den aanval deed op de kramen met eetwaren. Op hetzelfde oogenblik kwam nu uit iedere kraam een half dozijn Gensd'armes alleen met het bovenlijf te voorschijn, even als in de Ronzebons de houten poppen zich vertoonen. Nu blonken de pallassen; maar, daar ieder pallas slechts éénen houw doet, zoo klauterden, in de plaats van éénen, die nederviel, weder tien anderen bij de kramen op. Thans verschenen de uitdeelers der eetwaren. Terwijl nu de Gensd'armes degenen, die het naast bij waren, zochten af te weren, trachtten de uitdeelers het gevecht in de verte te brengen, door de vierponds brooden, de boterbroodjes, de gebradene hoenders en worsten zoo ver mogelijk in de laan te werpen. Van de hongerigen zocht men zich op deze wijze te ontslaan; maar van de dorstigen, wier getal op eenen heeten zomerschen dag zoo veel grooter moest zijn, kon men zich zoo gemakkelijk niet ontdoen; zij hernieuwden telkens hunne aanvallen met

{==363==} {>>pagina-aanduiding<<}
de meeste woede. Het baatte niets, dat de wijn in iedere kraam gedurig uit vier kranen vloeide; want daar onder elke dier kranen steeds ten minste 10 dier houten kannen (brocs) gehouden werden, waarin men den wijn wilde opvangen, zoo had dit ten gevolge, dat hij in geene derzelve, maar op den grond stroomde.
Nadat ik dit schouwspel een' tijdlang van verre en in de nabijheid had aangezien, werd het van achteren opkomende gedrang zoo sterk, dat ik daardoor tegen wil en dank in de allee werd voortgesleept. Daar bevond ik mij nu in het midden van het gewoel, even als een schip zonder masten, dat door de woeste golven nu ginds dan herwaarts geslingerd wordt, zonder dat het in staat is eenigen weêrstand te bieden, Ik wilde nu ter regterhand ontwijken, waar toevallig eene opening ontstaan was; maar ook juist daarop doelden de uitdeelers der eetwaren, en een vierponds brood vloog zoo digt aan mijn hoofd voorbij, dat ik daardoor mijn' hoed verloor. Nu tuimelde de menigte over mij heen, ten einde het brood te krijgen, dat mij zoo gevaarlijk had kunnen worden. Gelukkigerwijze geraakte mijn hoed tusschen de pooten van een paard der Gensd'armes; ik kroop dus op handen en voeten almede daar henen, om denzelven weder te bekomen. Deze nabijheid der broodkraam scheen mij echter wat al te gevaarlijk, uit hoofde van het aanmerkelijk gewigt dezer gezegende gave; bovendien was hier het gedrang ook grooter dan elders, daar de Parijzenaars groote minnaars van brood zijn. Ik week dus naar den tegengestelden kant uit. Maar hier vloog mij eene gebraden kip vlak in den mond. Verbaasd en bedwelmd stond ik daar eenige sekonden, zonder te weten, wat ik met dat dier zoude aanvangen. Maar een luid hoezee van eene menigte Lazzaroni, die op dien buit afkwamen, en geneigd schenen mij denzelven te ontweldigen, rukte mij uit mijne verlegenheid. Oogenblikkelijk wierp ik de kip over hunne hoofden weg, en allen ijlden den buit achterna. Ik kwam dus met eenige smeervlekken op den rok en het vest daarvan af.
Thans vervolgde ik mijnen weg, zoo goed zulks geschieden kon. Een Gensd'arme vervolgde eenen Savooischen schoorsteenveger, die uit baldadigheid met zijne gard het paard tusschen de achterpooten had gekitteld; hieruit ontstond tusschen de menigte eene beweging, die aan de werking van eenen dwarlwind niet ongelijk was. Ik werd tegen eene

{==364==} {>>pagina-aanduiding<<}
wijnkraam gesmeten, waarvan de kranen zoo even waren opengezet, en wierp daardoor eenen man omver, die juist bezig was zijne kan daaronder te houden, in welker plaats ik kwam te liggen, en dus vloeide de wijn, eigenlijk gezegd, in milde stroomen op mij neder.
Nadat ik aldus op den droogen en natten weg de proef van dit feest genomen had, wilde ik, wat het ook kosten mogt, mij in de zijlanen begeven, om toch een weinig tot rust te komen. Te dien einde begon ik ter zijde uit te wijken, en zoo goed mogelijk door de hier en daar ontstane openingen heen te dringen. Nog een paar schreden, en ik ware onder de boomen in veiligheid geweest, toen mij nog voor het laatst een paar gebraden worsten kwamen te gemoet vliegen, waarvan de eene mij tusschen rok en vest bleef hangen. Terstond kwam een jong meisje, dat medelijden met mij scheen te hebben, en mij naderde, alsof zij met hare schort het spoor, dat de worsten op mijn aangezigt hadden achtergelaten, wilde wegwisschen; maar op eenmaal bemagtigde zij, met eene ongeloofelijke behendigheid, mijnen buit, en vloog weder heen, terwijl zij mij in de verte stond uit te lagchen en te bespotten.
Naar ligchaam en geest afgemat, vlijde ik mij onder eenen boom neder; want het was onder dat vreesselijk gewoel niet mogelijk, een stoel magtig te worden. Voordat ik echter het verhaal, van hetgene mij verder bejegende, vervolge, moet ik, tot meerdere duidelijkheid voor mijne lezers, de manier beschrijven, op welke het gemeen van Parijs voordeel zoekt te trekken van dit feest; (de kunstterm daarvoor is: exploiter la fète.) Omstreeks een dozijn gaauwdieven vereenigen zich tot eene bende, en maken eene gemeenschappelijke zaak; vereenigd vallen zij nu op eene dier kramen aan; van alles, wat aldaar uitgedeeld wordt, komt zelden iets in vreemde handen, en wat zij bemagtigen, behoort allen gemeenschappelijk toe. Zoodra er een brood, eene worst, eene kip of eene kan wijns veroverd is, wordt dit door eenigen hunner ergens onder eenen boom in veiligheid gebragt. De vrouwen en kinderen moeten den buit bewaren, die dus naast dezen stapel van leeftogt zitten, en, bij den minsten schijn van gevaar eens vijandelijken aanvals, een' alles doordringenden kreet aanheffen, die de kapers afschrikt door de vrees voor de terugkomst der veroveraars. Zoodanige stapelplaats zag ik thans bijna onder iederen boom; de voorraad

{==365==} {>>pagina-aanduiding<<}
in mijne nabijheid trok echter voornamelijk mijne opmerkzaamheid. Als hoederesse zat daarbij een jong vrouwspersoon uit de laagste volksklasse, maar zoo schoon als een beeld. Een kind lag, bijkans naakt, op haren schoot, terwijl zij zelve, met de ellebogen op de knien leunende, in de eene hand worst en brood, in de andere een gevuld wijnglas hield, en aldus bij afwisseling at en dronk. Moet ik bekennen, dat ik door de schoone gestalte dezer vrouw niet minder bekoord werd, dan door de eetwaren, die zij in de handen hield? Om al de kracht van het laatste te gevoelen, zal het genoeg zijn te zeggen, dat ik sedert mijn ontbijt, uit een kop koffij en een zoogenoemd koffijbrood bestaande, nog niets genuttigd had; dat ik den geheelen dag door in beweging was geweest, en dat het toen vijf ure was.
Op dat oogenblik bood mij eene fruitverkoopster hare waren aan. Nadat ik eenige perziken gekocht had, bood de verkoopster die ook mijner schoone buurvrouwe aan; zij keek in de mand, en kreeg, na vooraf de vingers te hebben afgewischt, eene dezer vruchten daaruit, waaromtrent ik echter niet voorbij kan aan te merken, dat hare bloeijende wangen door den gloed der schoongekleurde vrucht nog geenszins ontluisterd werden; zij bezag die, en leide ze weder in de mand neêr, met de betuiging: ‘Neen, dat is te duur voor mij.’ Daar ik nu grooten dorst had, zoo beet ik zeer gretig in eene perzik; de vrouw keek mij aan, en ik kon hare begeerte naar deze kostbare vrucht in hare oogen lezen. Kon ik onder zulke omstandigheden wel minder doen, dan haar een paar dezer vruchten aanbieden? Ik deed het dan ook, met deze woorden: ‘Madame! mag ik u eene perzik aanbieden?’ Zij nam ook, zonder merkbare verlegenheid, ééne derzelve aan, en, terwijl ik de andere in haren schoot leide, zeide zij: ‘Mijnheer! ik neem uwe aanbieding aan; doch onder ééne voorwaarde.’ Op mijne vraag, welke die ware: ‘Dat gij ook van mij een glas wijn aanneemt; want ik heb gezien, dat gij eene perzik gegeten hebt, en zonder wijn is dit zeer ongezond; maar gij zult uit mijn glas moeten drinken, want ik heb geen ander.’ Kon ik dezer schoone vrouwe dit verzoek afslaan? Ik zou alle menschelijk gevoel daarbij hebben moeten verloochenen. Nadat zij dus den rand van het glas met haren halsdoek afgeveegd, en het op nieuws gevuld had, bood zij hetzelve mij, op eene hoogst bevallige wijze, met de woorden aan:

{==366==} {>>pagina-aanduiding<<}
‘Drink nu, Mijnheer! als het u gelieft, op mijne gezondheid.’ Ik deed zulks, en voegde daarbij: ‘Madame! gij schijnt even goedhartig als schoon te zijn, en dat is veel gezegd.’ Hoezeer ook altijd een goed woord eene goede plaats vindt, zoo vindt toch bij de Parijsche vrouwen eene beleefdheid voorzeker de beste plaats, namelijk in haar hart. Mijne schoone drinkgenoote bloosde, sloeg hare oogen neêr, en zeide op eenen aangenamen toon: ‘Mijnheer! gij zijt wel zeer beleefd.’ Het scheelde echter weinig, of deze ontmoeting ware nog erger afgeloopen, dan ik daartoe gekomen was; want, juist toen ik het glaasje aan mijne lippen wilde zetten, kwam de bende, welker voorraad de vrouw bewaakte, met nieuwen buit beladen, naar ons toe; de aanvoerder derzelve, die, zoo als mij uit zijn gedrag bleek, de man, of althans de minuaar, dezer vrouw moet zijn geweest, vroeg haar, op mij wijzende: ‘Wat is dat? Behoort die Heer tot de onzen?’ De vrouw, op mijne bemorste kleeding wijzende, zeide, half verlegen en half verrast: ‘Gij ziet het immers, mijn vriend!’ Hier schudde hij bedenkelijk het hoofd, plaatste zich tusschen mij en de vrouw, en zeide, half boos, half schertsende: ‘Ik ben aan dat oor een weinig doof.’ Hierop nam hij mij vrij haastig het glas af, en de vrouw verzocht mij door een' veelbeteekenenden blik, dat ik mij verwijderen zou. Ik deed zulks, nadat ik het kind, 't welk zijne armpjes naar mij uitstrekte, een stuk gelds in de hand gedrukt had, waarvoor de vrouw zachtjes met hare hand over de mijne heenstreek.

(Het vervolg en slot hierna.)

Proeve van een ironisch-komisch betoog van de stoffe lijkheid der menschelijke ziel, vermaakshalve voorgelezen in het departement ** der maatschappij: tot nut van 't algemeen.

Onder de zeer vele onderwerpen, waarover vroegere en latere wijsgeeren zich stomp gedacht en bijna lam geschreven hebben, is er bijna geen, waarop hun vernuft zoo dikwijls schipbreuk heeft geleden, als op de menschelijke ziel. De verschillende werkingen, welke dezelve daarstelde, hebben onderscheidene wijsgeerige stellingen en gevoelens omtrent

{==367==} {>>pagina-aanduiding<<}
haar doen geboren worden, van welke de eene dikwijls vrij wat minder op de andere geleek, dan derzelver uitvinder op den Jocko of Ourang-Outang. Gij zult mij wel willen verschoonen van u dezelve alle op te noemen, wijl zulk eene optelling niet anders dan dor en vervelend zou kunnen zijn, en het ons, ook wegens de kortheid van den tijd, dien het mij vergund is tot u te spreken, onmogelijk zou wezen, dezelve eenigzins grondig te beoordeelen. Daar uwe aandacht echter thans bijzonder op de mensch- en zielkunde gevestigd zijn zal, wegens de voordragt van den pas afgetreden spreker, wil ik nu over hetzelfde onderwerp met u handelen; en, in de hoop, dat mijn loffelijke voorganger wel zal kunnen dulden, dat ik een gevoelen voordraag, hetwelk veel van het zijne schijnt te verschillen, ja er regelregt tegenover te staan, heb ik voorgenomen, ook om de zonderlingheid, (welke doorgaans zooveel behagelijks heeft) uit de menigte der gevoelens van verschillende wijsgeeren, datgene u te betoogen, hetwelk stelt, dat des menschen ziel, wel verre van iets geestelijks, onstoffelijks of onligchamelijks te wezen, wel degelijk bestaat uit eene zekere stof, even gelijk ons ligchaam, en dus voor aanraking, verdeeling, en andere, op gewone ligchamen toepasselijke, lijdingen, vatbaar is. Men moge al onderstellen, dat deze zielestof veel edeler en fijner is dan die, waaruit wij weten, dat ons log aardsch ligchaam is zamengesteld; even gelijk wij, b.v., gond edeler achten dan keisteen, en zuiver overgehaalden geest of ether fijner dan bron- of rivierwater: den eigenlijken aard der stof, van sommige zielen althans, zullen wij, hoop ik, in den loop van deze mijne voorlezing, wel naauwkeuriger leeren kennen.
De stelling, welke ik voornemens ben te verdedigen, heb ik u opgegeven. Ik breide dezelve, om redenen, niet verder uit, maar ga aanstonds tot derzelver betoog over.
Vergunt mij dan, voor eenige oogenblikken, uwe toegenegene aandacht, daar ik eerst eenige tegenwerpingen tegen onze stelling voordragen, en, zooveel in mijn vermogen is, ontzenuwen; ten tweede, op eene eenvoudige manier, door bewijzen, uit het gemeene leven ontleend, dezelve staven; en, eindelijk, eenige algemeen nuttige gevolgen, uit dezelve afgeleid, u aantoonen zal.
Eerst moet ik u dan eene en andere tegewerping, tegen de stoffelijkheid der menschelijke ziel wel eens ingebragt, voordragen, en pogen op te lossen.

{==368==} {>>pagina-aanduiding<<}

Het zal u misschien verwonderen, M.H.! dat ik met de oplossing van tegenwerpingen begin, alvorens nog iets tot staving van het u voorgesteld gevoelen te hebben in het midden gebragt. Doch, even gelijk het eenen veldheer in den oorlog vrijstaat, eene nieuwe taktiek uit te vinden en in werking te brengen, door welke hij den vijand, die met dezelve onbekend is, zoo veel te gemakkelijker kan overrompelen, even zoo zeer is het, mijns oordeels, eenen redenaar geoorloofd, eene nieuwe soort van rethorica in zijn pleit te bezigen, om zijne partij zooveel beter te verschalken. Wij zullen derhalve, naar het opgegeven plan, eerst defensief te werk gaan, ten einde door deze manoeuvre den aanvallenden vijand zijne krachten te doen verspillen; waarna het ons gemakkelijker vallen zal, door offensief te ageren, de vesting, welke wij berennen moeten, te overmeesteren.
Welaan! wij treden ter zake. - De geleerde nieuwentijt, die in 't geheel geen voorstander van ons gevoelen was, laat zich, in zijne bekende Wereldbeschouwing, (bl. 40) omtrent hetzelve aldus hooren: ‘Indien iemand zich verbeeldt, met een ander aan tafel te zitten, om te eten zou hij kunnen denken, dat het brood, vleesch, visch, bier, wijn enz., dat op dezelve aangeregt is, en, gegeten zijnde, eerst tot zijn voedsel, en daarna tot zijn ligchaam worden zal, - of liever, dat een hoop aarde, waaruit al dit voedsel voortgekomen is, de bekwaamheid heeft, om van zijne en eens anders redenen te oordeelen, en die te verstaan? of eene demonstratie of propositie. van euclides te kunnen begrijpen? of ook, dat de kunstigste Chymist of Natuuronderzoeker zich ooit met regt zou kunnen vermeten, dat hij een vloeijend of vast ligchaam (buiten welke twee geen derde kan getoond worden) uit dit voedsel zou kunnen doen voortkomen, hetwelk denken en, gelijk een mensch doet, redeneren kan?’
Uit dit vraagswijze voorstel zien wij terstond, waar nieuwentijt heen wil. Stof en denken kan hij niet zamenrijmen. Doch de man kon ook zooveel niet, hetgene wij reeds kunnen, die ruim eene eeuw later leven. Ook kon hij zich niet begrijpen, dat de ziel, welke hij zich (onnoozel genoeg!) als geene stof voorstelde, door ligchamelijke spijs en drank kon gevoed en versterkt worden; hetwelk nogtans in waarheid zoo is, blijkens de dichtregelen van den vermaarden robbert hennebo, die, in den aanhef van zijnen

{==369==} {>>pagina-aanduiding<<}
Lof van den Jenever, niet de geestelijke hulp van Apollo, tot versterking van de dichtkracht zijner ziel, maar wel degelijk eene ligchamelijke inroept, in deze regelen:

‘o Milde Ceres! laat uw graan, 
Laat, Boomgod! laat uw vruchten staan! 
Kom, graangodes en milde gever! 
Besproei mij met een glas jenever, 
Getapt uit 't allerbeste vat, 
Dat immer Keulenaar bezat; 
Wil door dit vocht mijn' geest verlichten! 
Versterk mijn brein, en help mij dichten!’ enz. 

Daar nu hennebo zeker den weldadigen invloed van dat vocht op zijne ziel meermalen zal ondervonden hebben, wijl hij, zonder die ervaring, niet zoo stellig spreken zou; en daar men alle bewijs door woorden, waar daadzaken voorhanden zijn, overtollig moet achten, - meen ik, door deze aanhaling, het gevoelen van nieuwentijt genoegzaam te hebben wederlegd. Althans wij kunnen ons nu met hetzelve niet langer bezig houden.
Eene andere tegenwerping roept ons, welke men, onder anderen, vindt in de werken van j.a. turretin (Iste D. bl. 56.) Dezelve komt zakelijk op het volgende neder: ‘De stelling, dat 's menschen ziel stof is, is ongerijmd en redeloos. Want indien stof denken kan, dan denkt alle stof, of slechts sommige. Zoo alle stof denkt, dan moeten wij zeggen, dat steenen, hout, lucht, water, aarde, met één woord, alles, wat ligchamelijk is, gevoelt, kent, en redeneert. Kan er grover ongerijmdheid in 's menschen geest opkomen? Zoo ondertusschen niet elke, maar slechts deze en gene stof denkt, zegge men ons, welke de denkende stof zij, welke de niet denkende. Men wijze ons aan, wat die denkende stof vooruit heeft boven de niet denkende; en welke, in eene en dezelfde substantie, de oorzaak zij van zulk een groot onderscheid. Wijders, of de stof denkt altijd, of slechts somtijds, en somtijds niet: zoo zij altijd denkt, is het denken volstrekt eigen aan de stof; en zoo komen wij weder tot de ongerijmdheid van denkende steenen en hout. Zoo echter de stof slechts somtijds denkt, en somtijds niet, zegge men ons, wat het zij, hetwelk de niet denkende stof tot denken brengt? wat

{==370==} {>>pagina-aanduiding<<}
aan de stof, welke zich zelve niet kent, de kennis van zich zelve en van andere dingen instort? en of de stof het denkvermogen aan zich zelve is verschuldigd? Maar hoe geeft zij zich, hetgene zij zelve niet heeft? Zoo het denkvermogen haar van elders toekomt, wijze men ons aan, van waar en van wien het oorspronkelijk is, en op wat wijze het wordt voortgebragt?’
Wij kunnen niet ontveinzen, dat deze redenering van turretin logisch in orde en zeer bondig is; en wij zouden in eene onoverkomelijke zwarigheid vervallen, indien wij, om ons te redden (gelijk behendiglijk meermalen geschiedt), de stelling niet aannamen, welke hij zoo maar met eene pennestreek, zonder eenig bewijs, als ongerijmd afkeurt, namelijk, dat hout, steenen, aarde, water enz. wel degelijk denken. Wat zwarigheid steekt er ook in dit gevoelen? Het is waar, wij merken niet, dat zij denken. Maar hoeveel menschen zijn er niet, aan welke wij dit ook niet kunnen bespeuren! En zouden deze, daarom, geene zielen hebben? Dan zou er eene merkelijke reductie in de volkstelling, welke, gelijk bekend is, doorgaans bij zielen geschiedt, moeten plaats vinden. Bovendien, waarom merken wij niet, dat hout, steen enz. denken? Alleen daarom niet, omdat zij geenen mond hebben, om door taal, en geene oogen of handen, om door oog- of vingerspraak ons hunne gedachten mede te deelen. Andere zintuigen hebben zij denkelijk wel, blijkens hetgene men onder de regering van napoleon wel honderdmalen gezegd of ondervonden heeft: ‘de wanden hebben ooren!’ en die wanden waren toch ook van steen of hout. Voorheen schijnen soortgelijke, thans stomme, schepselen ook te hebben kunnen spreken; want, b.v., Rigt. IX. lezen wij een gesprek tusschen den vijgeboom en andere boomen des wouds, waarbij meer gedacht is, dan doorgaans de meeste menschen doen, die altijd gaarne regeren en hooge rangen bekleeden willen. Ja, ik herhaal het, indien wij aan hout en steen het vermogen van denken ontzeggen wilden, zouden wij verpligt zijn zulks ook te doen aan zoovelen onzer natuurgenooten, aan welke wij nooit eenigen geest, of iets, dat er naar gelijkt, hebben kunnen bespeuren. - Gij gevoelt dus, M.H.! dat de grondslag, waarop de u voorgedragene
tegenwerping tust, geheel vervalt.
Ik ga, schoon eenigzins schoorvoetend, over tot eene derde tegenwerping, tot welker oplossing ik vergeefs mijne

{==371==} {>>pagina-aanduiding<<}
krachten beproefd heb; doch welke ik mij echter, eerlijkheidshalve, verpligt reken voor te dragen. In plaats evenwel van derzelver dorre voorstelling, zal ik door eene zigtbare proeve mijne rede trachten te veraangenamen.
Het is eene vaste en onomstootelijke waarheid, dat al wat stof is, niets uitgezonderd, werkt naar die eeuwige wetten, welke de wijze Schepper der Natuur heeft vastgesteld. Geen menschelijk vermogen kan daarin iets veranderen. Alle oorzaken hebben, in dezelfde omstandigheden, dezelfde gevolgen of uitwerkselen. Een bal, b.v., op de biljarttafel, naar eene zekere lijn, en met dezelfde kracht, tegen den band gestooten, stuit altijd op eene gelijke wijze terug, en maakt, bij de plaats zijner terugstuiting, in de gegevene omstandigheden, altijd denzelfden hoek, zonder dat daaraan iets is te veranderen. Aan soortgelijke wetten, het zij men die op ons planeetstelsel, op een horologie, of op de straalbreking, gezigtkunde of optica toepasse, is al, wat stof is, onherroepelijk onderworpen. Dit heeft geen betoog noodig.
Welaan! laten wij nu hiermede eerst eene proeve nemen op onze, als stoffelijk geproclameerde, ziel. - Waar dezelve in ons ligchaam huisvest, schijnt nog niet voldingend bewezen. Doch dit doet niets tot de zaak. Wij zullen dezelve, volgens het meest aangenomen gevoelen, nu slechts plaatsen in het hoofd, en wel in dat gedeelte der hersenen, waar al de zenuwen zamenloopen, en hetwelk het sensorium commune genoemd wordt. Om nu, b.v., door middel van het zintuig des gezigts, eenig denkbeeld aan de ziel over te brengen, is het noodig, dat een zeker voorwerp deszelfs stralen brenge op den spiegel van ons oog, waarna dan het beeld van het beschouwde voorwerp op het netvlies gevormd wordt; welk beeld, vervolgens, door eenige, daartoe bepaaldelijk geschikte zenuwen, naar het sensorium commune, of de ziel, wordt overgebragt, met dat gevolg, dat het denkbeeld van het beschouwde voorwerp, meer of min duidelijk, terstond aan de ziel wordt medegedeeld. Deze mechanische werking geschiedt, als enkel stoffelijk zijnde, volgens onveranderlijke wetten. Dezelfde oorzaak heeft dezelfde gevolgen. Twee geheel aan elkander vreemde oorzaken kunnen op stof geene volkomen eveneensche gevolgen hebben. De beelden van eenen olifant en van een raderdiertje, in het oog gespiegeld, kunnen hetzelfde denkbeeld niet in de ziel te weeg brengen; namelijk dan niet, wanneer de ziel stof is, en naar stoffelijke

{==372==} {>>pagina-aanduiding<<}
wetten werkt en bewerkt wordt. - Daarmede neme men de volgende proeve.
Vergunt mij daartoe thans, al is het niet persoonlijk, dan slechts in beeldtenis, eenen Heer in uw gezelschap te brengen, dien ik geloof, dat men bij eene andere gelegenheid, dan deze, hier niet zou mogen introduceren. Maar, wij hebben hem nu juist noodig. Schoon in ons land niet geboren, zal hij toch bij de meesten uwer van aangezigt niet onbekend zijn. Wij zullen hem een oogenblik daar op die tafel nederzetten. Hij is niet groot, en heeft juist geen behagelijke physionomie. Zijne ongeschoeide voeten schijnen wel handen te zijn. Hij is ruig en heeft een' staart. Vader cats was van oordeel, dat men, als deze heeren hoog klimmen, hunne naakte billen ziet. Bekijkt hem maar, eene poos, regt naauwkeurig, en laat hij zich spiegelen in uwe oogen. .... ...................... .... Wel nu, hebt ge hem nu lang en aandachtig genoeg beschouwd? Welk denkbeeld heeft zich nu aan uwe ziel medegedeeld? - ‘Wel, het denkbeeld van een' aap!’ - Goed gezegd! dat is ook zoo. Maar nu zullen wij het dier eens toedekken, en dan ziet ge het ook niet meer. Als ge nu, met kracht en inspanning, aan iets anders, b.v. aan napoleon, aan eenen oorlog, of aan uwe geldkas, denkt, dan is het denkbeeld van het beest ook uit uwe gedachten, of uit uwe ziel, weg. Doch, als wij hem weêr voor uw oog brengen, dan komt telkens, of gij wilt of niet, altijd het denkbeeld van den aap in uwe ziel terug. Ja, al herhalen wij dit honderd- of duizendmaal, altijd met hetzelfde gevolg. Een ander voorwerp kan u door het oog dat denkbeeld niet mededeelen, namelijk dan niet, wanneer de ziel stof is, en stoffelijk werkt. Dit moeten wij, onzes ondanks, toestemmen. Doch deze toestemming zal ons juist in den strik brengen; hetgene wij in het vervolg onzer proeve zullen zien, na alvorens den aap te hebben weggezonden, die ons, dezen avond althans, niet meer zal te pas komen.
Nu moet ik u iets anders vertoonen. Ziet hier een papier, waarop slechts drie letters staan. Beziet ze naauwkeurig. Ook zij spiegelen zich in uwe oogen: er staat A.A.P. Laten nu uwe gezigtzenuwen het denkbeeld dezer letters, en wel, zoo als zij hier zamengevoegd zijn, overbrengen naar het sensorium commune. Dat gaat in een oogenblik: zij zijn er reeds! Nu heeft immers uwe ziel het denkbeeld dezer drie

{==373==} {>>pagina-aanduiding<<}
zamengevoegde letters, en anders niet? ... ‘Wel hei, hei!’ zult ge zeggen, ‘ofschoon ons oog dat dier niet meer ziet, hetwelk daar straks op de tafel stond, heeft onze ziel, door die letters, hetzelfde denkbeeld van een' aap gekregen, zoo duidelijk, als toen wij hem daar even zagen.’ - En ziet daar! daar hebben wij het nu, dat twee ongelijksoortige oorzaken op onze ziel dezelfde en evengelijke uitwerkselen hebben; hetgene echter niet wezen kan, als onze ziel stof is.
Om de tegenwerping, al verder, in al hare kracht voor te stellen, voegen wij hier nog deze proeve bij. Ziet daar weder een ander papier, waarop ook iets geschreven staat. Ik houd mij verzekerd, dat deze letters even zoo goed op uw oognet of retina zullen afgebeeld staan, als daar even die van het woord aap. Brengt dezelve nu ook naar de ziel over, en zegt mij, welk denkbeeld deze er toch van vormt? - ‘Geen ander denkbeeld, dan van eenige Arabische of Chinesche onverstaanbare figuren.’ - Dat wil ik wel gelooven. Maar laten nu eens een paar geleerden onder mijne hoorders die figuren naauwkeurig bekijken; en dan zullen zij oogenblikkelijk dat leelijke dier van daar straks weêr voor hunne verbeelding of ziel hebben; want er staat πιθηξ, dat in 't Grieksch een' aap beteekent.
‘Maar dat gelooven wij wel,’ zult gij zeggen; ‘dat komt, omdat die geleerden Grieksch geleerd hebben, en het verstaan!’ - Nu, dat wil partij dan ook wel toegeven; maar zij leidt daaruit tevens weder dit gevolg af, dat stof dan ook iets kan aanleeren. En is dat zoo, dan volgt hien weêr uit, dat gij wèl zult doen, met uw hout en turf te leeren, van zelf naar het vuur te wandelen; uwen wijn te leeren, van zelf op uwe tafel te komen; uwe bezems te leeren, van zelf de kamers te vegen: en alzoo kunt gij dan (welk een artikel van bezuiniging!) al uwe dienstboden wegjagen.
Ziet daar u eene tegenwerping voorgesteld, welke ik niet heb mogen terughouden, maar die ik openhartig verklaar, niet te kunnen oplossen. Hetgene echter mij onmogelijk is, is daarom niet onmogelijk voor een ander. Om spoedig en gemakkelijk aan die oplossing te komen, zou ik deze vergadering wel durven aanraden, de zwarigheid als eene prijsvraag uit te schrijven, en aan den best voldoenden beantwoorder derzelve uit te loven eene premie van eene convenabele quantiteit beefsteak, met brood, aardappelen en wijn naar

{==374==} {>>pagina-aanduiding<<}
rato; welk een en ander van meer waarde moet geacht worden, dan eene gouden of zilveren medalje, die alleen tot pronk en praal kan dienen, daar dit integendeel, gelijk wij vervolgens zien zullen, uitnemend geschikt is tot voeding en versterking der stoffelijke ziel.
Meent echter niet, M.H.! dat wij nu, afgeschrikt door deze moeijelijkheid, onze taak zullen opgeven. Neen! wij zullen hetzelfde doen, hetgene napoleon in den krijg zoo menigmalen gedaan heeft, en deze welbezette en vooralsnog onwinbare vesting, even als bestond zij niet, voorbijtrekken, in onzen rug laten liggen, en met ons leger voorwaarts marcheren.
Ik ga, derhalve, over tot het tweede deel mijner voorlezing, in hetwelk ik, op eene eenvoudige manier, de stelling, dat onze ziel stof is, door bewijzen uit het gemeene leven ontleend, staven zal; in welk deel, gelijk ook in het volgende, ik evenwel korter zal kunnen zijn.

(Het vervolg en slot hierna.)

Over de benoeming der stukken in het schaakspel.

(Uit de Asiatic Researches.)

Het Schaakspel zelf is, even als zijn naam, uit Indië afkomstig, vanwaar het onder muscherwan den Grooten naar Perzië is overgebragt. Men zegt, dat hetzelve door zekeren ledschlandsch zou uitgedacht zijn, ter gedachtenis des bloedigen krijgs, die er tusschen de beide broeders thalhand en gaw heeft plaats gehad, in welken een hunner omkwam; ten einde door hetzelve de smart dier ongelukkige moeder te lenigen, welke in de overwinning van den eenen harer zonen den dood des anderen beleven moest. Om deze reden is het geheelenal een krijgsspel, en alle daarin gebezigde figuren zijn dingen, in eenen veldslag voorkomende. En wanneer de benaming van sommige stukken hiermede niet volkomen schijnt overeen te komen, zoo moet dit aan verbastering bij het overbrengen in Europesche talen toegeschreven worden, waardoor zij dan ook niet zelden van aard en bedoeling veranderd zijn.
De Indiaansche benaming van dit spel is Tschaturanga, dat is, de Krijgsmagten, en hierdoor worden de vier soorten van

{==375==} {>>pagina-aanduiding<<}
wapenen bedoeld, uit welke een Indsaansch leger is zamengesteld; namelijk de olifanten, de paarden, de strijdwagens, en de voetknechten. Dit woord hebben de Perzen in Schatrantsch veranderd, hetwelk eigenlijk volmaakt hetzelfde beteekent, doordien het uit de Sanskritische woorden, Thatur, vier, en Anga, een lid of deel, is zamengesteld. Van deze vier krijgsmagten zijn de drie eerste, de paarden, de strijdwagens en de olifanten, bij ons paarden, kasteelen en loopers genoemd, ieder tweevoudig; de vierde soort echter, de voetknechten (Pions, of boeren, geheeten), zijn acht in getal, en worden door den Koning (Schach) en zijnen oppersten veldheer (Fers), bij ons verkeerdelijk Koningin genoemd, bestuurd. Uit den oorspronkelijken naam Fers, veel overeenkomst hebbende met het Duitsche Fürst, ons Vorst, hebben de Franschen Vierge gemaakt, en hieruit is bij andere Europesche natiën de Koningin ontstaan. De Turken en Arabieren noemen deze siguur, die eigenlijk de ziel van het geheele spel is, Wezir, en dat zeer te regt, omdat de Wezir (Grootvizier) in alle Oostersche staten de hoogste uitvoerende magt bezit, in vredes- en oorlogstijden, en zoo wel in het kabinet als op het slagveld, de eigenlijke gebieder is; terwijl de Schach, als het ware, enkel op den achtergrond, in eene achtbare rust, en nimmer zelfwerkend te voorschijn treedt.
De naam van den olifant is Fil; dezen hebben de Franschen in hunnen Fol (zot) overgenomen; en door deze verwisseling is de Indiaansche olifant in eenen Franschen zot veranderd, terwijl wij hem tot eenen looper, en de Engelschen zelfs tot eenen bisschop (Bishop) gemaakt hebben. Alleen bij de Italianen is de naam van den olifant en zijne verrigting het minst veranderd, daar zij hem Alsino, of Alfiere, noemen, 't welk niets anders dan het woord Fil met het Arabisch lidwoord Al is. En de verrigting van den olifant, die het vaandel op zijnen rug draagt, opdat hetzelve voor het leger des te zigtbaarder zou zijn, is bij de beteekenis van Alfiere, als vaandrig, voorzeker beoogd geworden.
De kasteelen (Roc) beteekenen eigenlijk strijdwagens; het woord Roc is, door verbastering, uit het Indische Roth ontstaan, hetwelk een' strijdwagen aanduidt, waarop een toren geplaatst was.
De paarden en de boeren, of eigenlijk de ruiterij en het voetvolk, zijn onveranderd bij hunne Oostersche benamingen gebleven; want het Duitsche Pferd, ons paard, is zeer na

{==376==} {>>pagina-aanduiding<<}
vermaagschapt aan het Indische Feres; en de naam Pion, dien wij aan den boer geven, is uit het Perzisch woord Piade (Piéton), een voetganger, afkomstig.
Het woord schaakmat beteekent zoo veel als: de Koning is dood.
Het schaakspel, dat tegenwoordig nog in Indië gebruikt wordt, is op verre na niet zoo eenvoudig als het bij ons gebruikelijke, en onderscheidt zich vooral daarin, dat de plaat der Koningin door eenen olifant, en de plaats des loopers, d.i. van eenen olifant, door een bootje, of schuitje, wordt vervuld; dat voorts de beweging der stukken niet naar de willekeur des spelers, maar door dobbelsteenen wordt geregeld. Deze bijvoeging van een vaartuig en het lot geschiedde waarschijnlijk om aan te duiden, dat in den krijg het volk niet alleen meermalen rivieren moet overtrekken, maar ook, dat het lot, of toeval, veeltijds eenen zeer beslissenden invloed op de overwinning heeft.

Abdehramen III.

(Uit een Woordenboek der Liefde, of waarachtige Avonturen en zeldzame Gevallen, door de Liefde voortgebragt.)

De Liefde heeft reeds menige stad op den aardbodem verwoest. Het trotsche Persepolis, welks raadselachtige ruïnen thans nog, na 2000 jaren, de verbazing van iederen reiziger wekken, ging met alle zijne paleizen van eederhout in de vlammen ten gronde, omdat zekere bijzit van alexander hare wraak aan deze stad wilde uitgeoefend zien. Doch de Liefde bouwde ook menige stad, en bevorderde hare stichting; in welk geval zij ons buiten twijfel veel bekoorlijker verschijnt, dan in het eerste.
Abdehramen was Kalif van Cordova, in dien tijd, toen de zeer beschaafde Mauren (Mooren) de beste provinciën van Spanje in bezit hadden. De Geschiedschrijvers van dien tijd vermelden de ongelooselijkste, maar tevens de betooverendste stalen van de pracht en verkwisting, die er aan zijn hof heerschten, niettegenstaande de veelvuldige uitgaven, welke zijne aanhoudende oorlogen met de nog vrije Spanjaarden in het Noorden vereischten. Wat echter de Liefde bij hem uitwerkte, overtreft dit alles nog zeer verre, en schijnt, hoezeer ook door de eenstemmige getuigenis aller

{==377==} {>>pagina-aanduiding<<}
tijdgenooten bevestigd, tot het rijk der Toovergodinnen te behooren.
‘Abdehramen,’ dus meldt ons een dezer Geschiedschrijvers, ‘beminde steeds met hetzelfde vuur, gedurende zijn gansche leven, hoe vele bezigheden hem de oorlog en de staatsverrigtingen ook geven mogten, eene zijner slavinnen. Zij heette zehra. Of zij nu dezen naam toevallig droeg, dan of de Kalif haar dien gegeven had, is onzeker, maar ook om het even, daar zij dien met zooveel regts droeg, want hij beteekent eene bloem, het sieraad der wereld. Voor eene minnares heeft reeds menig Vorst een paleis gebouwd; maar abdehramen deed meer; hij liet, op twee uren afstands van Cordova, eene stad te voorschijn komen, die hij Zehra noemde, omdat zij aan haar toebehooren, en zoo schoon als zij zelve zijn zou. Daar zij aan den voet van zeer hooge bergen geplaatst was, zoo werden hare straten gedurig door beken van versch water, dat van de hoogte afvloeide, verkoeld. Op alle opene plaatsen waren springfonteinen van dit levend water. Alle huizen waren op eenerlei wijze gebouwd, en op derzelver platte daken wandelde men gedurende de koelte van den nacht, en ademde alsdan den vollen geur der oranjeboomen in, die deze huizen omgaven. Boven de hoofdpoort dezer Stad der Liefde stond het beeld der slavin, die haar tot bestaan geroepen had.
Alle deze schoonheden werden echter door den luister van het paleis, door deze begunstigde minnares bewoond, verre overtroffen. Abdehramen had van zijnen bondgenoot, den Griekschen Keizer, de bekwaamste bouwmeesters van Konstantinopel, waar destijds de zetel der kunsten was, daartoe verzocht, en tevens twintig der schoonste zuilen van graniet ten geschenke ontvangen. Behalve deze, bewonderde men aan hetzelve niet minder dan 1200 andere zuilen van Spaansch en Italiaansch marmer. De muren eener zaal, die van het Kalifaat genaamd, waren met gouden sieraden bedekt. Verscheidene dieren, uit hetzelfde metaal gemaakt, spoten het kristallijnen water in eene albasteren kom, boven welke de beroemde parel hing, die Keizer leon eens aan den Kalif, als eene ongemeene zeldzaamheid, geschonken had. In het paveljoen, waarin abdehramen gewoon was met zijne geliefde den avond door te brengen, was het gewelf met goud en gepolijst staal bedekt, en kostbare edelgesteenten schoten, als sterren, hunne stralen op hen neder; en te mid-
{==378==} {>>pagina-aanduiding<<}
den van den glans, dien honderd kristallen vazen in het rond verspreidden, sprong eene fontein van zuiver kwikzilver uit een albasteren bekken omhoog.’
De sommen, tot het bouwen der stad en van dit paleis besteed, beliepen, volgens de getuigenis eens toenmaligen Geschiedschrijvers, naar onze rekening, 75 millioenen franken; terwijl er 25 jaren vereischt werden, om het werk te voltooijen.
Was nu abdehramen bij dit alles gelukkig? Hij, die vijftig jaren regeerde, en alles in zich vereenigde, wat het geluk, de welvaart en den roem van den mensch kan volmaken, liet de volgende bekentenis achter: ‘Vijftig jaren zijn verloopen, sedert ik Kalif ben. Rijkdom, vreugde, eer, alles heb ik genoten en uitgeput. Ik werd van de Koningen, mijne mededingers, geacht, gevreesd en benijd. Wat de mensch slechts wenschen kan, heeft de Hemel mij geschonken. Ik heb echter, gedurende dit ruime tijdvak des geluks, de dagen geteld, op welke ik waarlijk gelukkig was; en derzelver getal beliep niet meer dan veertien. Stervelingen! leert daaruit de grootheid, de wereld en het leven beoordeelen.’

Het roosje.


Vrienden! op de levensbaan, 
Hoe vermoeijend soms te gaan, 
Lacht een roosje ons tegen. 
't Prijkt met altijd frissche kleur, 
En verspreidt den zoetsten geur 
Mild en allerwegen. 
 
Plukt dat roosje vrij en blij. 
't Groeit en bloeit, van doornen vrij; 
't Zal uw hand niet prikken; 
't Zal, hoe meer gij 't kennen leert, 
En hoe meer gij het waardeert, 
U te meer verkwikken. 
 
Schijnt u 't vrolijk zonnelicht 
Koestrend op het aangezigt, 
Smaakt gij 't zoet der aarde; 
't Roosje praalt in schooner kleur, 
Geeft der vreugde gloed en geur, 
En verhoogt haar waarde. 

{==379==} {>>pagina-aanduiding<<}

Als u 't pad te hobblig gaat, 
En u 't zweet op 't aanzigt staat, 
En de krachten zwichten; 
't Roosje, daar ik u op wijs, 
Zal, haar kracht en geur tot prijs, 
U den togt verligten. 
 
Slechts aan hem, die niets dan goud 
Voor den schat des levens houdt, 
Kan het niet bekoren. 
Al zijn kleur, en geur, en gloed 
Gaat voor 't schraapziek, laag gemoed 
Te eenemaal verloren. 
 
Slechts voor hem, die, zonder deugd, 
Pracht om 's werelds ijdle vreugd, 
Dekt het zijn vermogen. 
Die op 't pad des misdrijfs loopt, 
En deez' bloem te vinden hoopt, 
Ziet zich wis bedrogen. 
 
Hem, wien, bij eene edle ziel, 
Zacht gevoel te beurte viel, 
Lacht het roosje tegen. 
Die het plukt, en rein geniet, 
Heeft, als niets hem overschiet, 
Toch den besten zegen. 
 
Kent dan, vrienden, kent die roos, 
Die 'k reeds vroeg als de eêlste koos 
Uit den hof der bloemen. 
Vriendschap heet zij. 'k Zal haar' lof, 
Klinke ook stem en lier wat dof, 
Toch van harte roemen. 
 
Vriendschap, 't roosje, dat ik eer, 
Biedt ons allen eindloos meer, 
Dan ons 't lot kan rooven; 
Gaat, in vreugd voor ziel en zin, 
Zelfs 't viooltje van de min 
In waardij te boven. 

{==380==} {>>pagina-aanduiding<<}

Vriendschap, 't roosje, mij zoo waard, 
Altijd aan de deugd gepaard, 
Rijk in zaligheden, 
Tart den storm van tegenspoed; 
En d' orkaan, hoe fel hij woed', 
Zal geen blad vertreden. 
 
Vriendschap, 't roosje, dat ik min, 
Mengt het sterfuur laafnis in, 
En de kiem blijft leven; 
Door den hovenier verplant, 
Zal zij, in haar vaderland, 
Rijker knoppen geven. 
 
Als dan elk, na korte rust, 
Dáár zijn dierbren welkom kust, 
Lacht weêr 't roosje ons tegen. 
't Prijkt met eeuwig frissche kleur, 
En verspreidt zijn' hemelgeur 
Mild en allerwegen. 
 
S.r. 
L. 


Bespiegeling.


't Leven schijnt een droom. 
't Dobbert op den stroom 
Van den tijd daarheen. 
Ach! hoe veel verdween 
In dien diepen vloed! 
En in wiens gemoed 
Rijst de weedom niet, 
Als hij rugwaarts ziet 
Op den wijden plas, 
Die misschien zoo ras, 
Daar geen noodkreet helpt, 
't Overschot bestelpt? 
 
Wat hem ook ontkwam, 
Eenmaai barst de dam; 
Bogen van arduin 
Brijzelen tot puin; 

{==381==} {>>pagina-aanduiding<<}

Zuilen van metaal, 
Burg en marm'ren zaal, 
Tempel en paleis, 
Alles doemt de zeis 
Van den wreeden tijd 
Ter vergank'lijkheid. 
 
Waartoe dan gesloofd? 
Waartoe breekt men 't hoofd 
Om een weinig eer, 
Goud en have meer, 
Dan de landman heeft, 
Die vergeten leeft, 
Minder zorgen torscht, 
Maar wien in de borst, 
Bij miskenden staat, 
't Hart geruster slaat, 
Dan het hart van hem, 
Die, helaas! uw' stem, 
Eerzucht! gaf gehoor, 
Maar zijn rust verloor? 
 
Aan het staatsiekleed 
Kleeft der zorgen zweet. 
't Kruis van diamant, 
Aan een' ordeband, 
Is, hoe 't blinke en gloeij', 
Soms een gouden boei, 
Die, wanneer zij kwelt, 
Als eene ijz'ren knelt. 
 
o! Gelukkig hij, 
Die, van kluisters vrij, 
Voor zijn pligten leeft, 
En nooit angstig beeft, 
Als een vorstengril 
Dondert met haar' wil! 
 
Als de dagbodin 
Bloost aan de oostertin, 
't Zilv'ren stroompje vloeit, 
Dat langs bloemen spoeit, 
Sling'rend door het dal, 
Bij den hemelval 

{==382==} {>>pagina-aanduiding<<}

Van 't gepluimde koor, 
Streelend voor 't gehoor, 
En gij dan, gerust, 
Viert uw' zoetsten lust, 
Walmt de zaal van 't hof 
Nog van damp en stof, 
En de mond, die strak 
Niet dan vleitaal sprak, 
Sluit zich eind'lijk toe, 
't Lastig plooijen moê, 
En, van 't buigen mat, 
Ook het zwelgen zat, 
Zoekt de rijkstrawant 
Op het ledekant 
Vruchteloos de rust, 
Die in slaap u kust. 
 
Ja, gelukkig hij, 
Die, van kluisters vrij, 
Onder 't rieten dak 
Draagt het levenspak! 
Zalen, trotsch gebouwd, 
Koffers, vol met goud, 
Zingenot en pracht 
Dubbelen die vracht. 
 
Neen, geen ad'lijk bloed, 
Maar 't gerust gemoed, 
Neen, geen goudmetaal, 
Maar 't eenvoudig maal, 
Neen, geen nektardrank, 
Bronnat, klaar en blank, 
Wèl hem, die dat heeft, 
En tevreden leeft, 
Tot de lust verdwijnt, 
En hij, in het eind', 
Van de reis vermoeid, 
Door de zon geschroeid, 
Aan het koele graf, 
Werpt zijn pakjen af! 






{==383==} {>>pagina-aanduiding<<}

Het brommertje. (*)


't Brommertje heeft toch zijn goeds; 
Voert ons, bij gebrek van koets, 
Op een sukkeldrafje mede; 
Is bekwamer dan een slede; 
Paart nog, met een' zekren zwier, 
Aan het nuttige 't pleizier. 
 
Eere hebb' de snuggre man, 
Bromm' zijn' lof, wat brommen kan, 
Die het monstertje uitgevonden, 
En de weelde heeft gebonden, 
En ons 't rijden nog vergunt, 
Schoon het lot de winsten dunt! 
 
o! Dat gram, balsturig lot 
Drijft met ons zijn' wreeden spot. 
Op de suiker zwaar verbolgen, 
Schijnt het zoete in 't zuur verzwolgen; 
Op de koffij fel verstoord, 
Schijnt haar geur voor ons versmoord. 
 
't Brommertje is me een zinnebeeld, 
Dat als in ons lijden deelt. 
Tot den naam zelfs stemt het zamen, 
Daar we om vrijen handel kwamen. 
Bromme 't vrij en luid rondom! 
Want het brommen heerscht alom. 
 
Laag en kruipend bij den grond, 
Bromt het traag en langzaam rond. 
Paard en voerman zonder luister, 
Als de handel in zijn kluister; 
't Gansche monstertje, in het kort, 
Bromt ons, wat den handel schort. 
 
Kwam het in een' kwaden reuk; 
Werd het, door een' mallen beuk, 
Van den Graauwen Man bestegen, 
Om de faitnéants te vegen, 
Ons blijft het een beeld te meer 
Van der zaken wisselkeer. 

{==384==} {>>pagina-aanduiding<<}

In der tijden harden drang. 
Die geen koets meer kan bekomen, 
Wordt door 't brommertje opgenomen, 
Tot ook dit in 't einde almeê 
Wordt vervangen van een slee! 
 
Alles komt en alles gaat! 
't Hechtst gebouw, dat eeuwen staat, 
Zien we in 't eind' vervallen, sloopen. 
Maar den Tijd vooruit te loopen, 
Bleef voor onzen tijd bewaard, 
Die noch Bank noch Wagen spaart! 
 
Van de Wisselbank bevrijd, 
Zien wij, juist ter regter tijd, 
Ons de Spaarbank hier ontsloten; 
't Penningsken, daar ingevloten, 
Blijft, door burgervadren zorg, 
Voor een bange toekomst borg. 
 
'k Weet wel, dat, naar hun bestel, 
Voor den schaamlen werkgezel 
Zulk een bank slechts werd gevonden: 
Maar, dewijl ligt grooter monden 
Brood ontstaat bij geen gewin, 
Werpe er elk zijn' penning in. 
 
En, wanneer ook dit niet baat, 
Heb ik nog een' goeden raad. 
Valt er weinig meer te wegen, 
Zijn we om 't lieve brood verlegen, 
Dan het uit den grond geboord, 
En de leus zij: fredriksoord! 
 
Fredriksoord! gij blijft de leus, 
Rest ons eens geene andre keus. 
Hoe 't dan met ons moog' vervaren, 
Zinkt het land niet in de baren, 
Wie men tot het uiterst' joeg, 
Sla de handen aan den ploeg! 
 
Vrienden! niet altijd gebromd! 
't Kwade gaat, en 't goede komt. 
Slepe 't lot ook alles mede, 
Koets en brommertje en zelfs slede, 
't Kwade toch komt meest te paard, 
't Goede gaat te voet op aard'. 
 
j.w. ijntema 
1819. 



{==385==} {>>pagina-aanduiding<<}

Mengelwerk.

Hoe moet een bedienaar van het evangelie zich gedragen, zal hij de waarde en voortreffelijkheid zijner bediening handhaven?

De bovenstaande vraag is van zulk een' wijden omvang, dat ik uit den kring der werkzaamheden, die het karakter van den waardigen Bedienaar des Evangelies in het licht plaatsen, slechts eenige der meest belangrijke, immers die mij als zoodanige toeschijnen, kiezen kan.
Ik stel mij den regtgeaarden Evangeliedienaar in een drieledig oogpunt voor:
I. Zoo als hij denkt over het gedrag, dat zijn stand en zijne betrekking vorderen, en ingevolge die denkwijze leeft en wandelt.
II. Zoo als hij zijn herderlijk werk uitoefent.
III. Zoo als hij leert en onderwijst.
Men vergunne mij, eer ik mijne taak begin, eene aanmerking; zij is deze: Hebben soortgelijke onderwerpen, als dat, hetwelk mij nu is opgegeven (*), die van tijd tot tijd in onze broederlijke zamenkomsten behandeld worden, de eigenaardige strekking, dat ze ons ten spore dienen, om met ijver voort te streven op de schoone loopbaan, die ons voorgesteld is, dat ze ons ten minste onze taak, en het gewigt derzelve, voor den geest brengen; zouden wij dan de verordening van onzen geëerbiedigden Koning, de ontworpene maatregelen der hooge Kerkvergadering niet goedkeuren, niet prijzen, niet toejuichen, waardoor eene doelmatiger inrigting aan de gewone bijeenkomsten der Bedienaren van het Evangelie gegeven is? Wat er ook zij van het verschillend oordeel over het algemeen Reglement voor het bestuur der Hervormde Kerk in het Koningrijk der Nederlanden, en over de bijzondere verordeningen, op de gronden, daarin gelegd, gevestigd; daarin

{==386==} {>>pagina-aanduiding<<}
echter meen ik zeker te zijn, dat wij niet alleen, maar ook al onze Ambtsbroeders aan alle oorden van het Vaderland, (zijn ze door geene vooroordeelen tegen al wat nieuw is, omdat het nieuw is en verandering invoert, bezield) daarin zullen overeenstemmen, dat onze zamenkomsten, naar de nieuwe inrigtingen, beter gewijzigd zijn, dan zij voorheen waren. Het mogt al te voren aan geen' ruimen voorraad van voedsel en verkwikking voor het ligchaam ontbreken; het is toch beter, dat er ook voor voedsel voor den geest gezorgd is. Verschoont deze aanmerking! Ik zal, zonder verdere af- of uitweiding, mijne gedachten over het aangelegen vraagstuk in het midden brengen en aan uw oordeel onderwerpen.
Hoe denkt de man, die, op eene waardige wijze, zijnen Heer in het werk van het Evangelie dient, over het gedrag, dat zijne betrekking vordert, en hoe spreidt hij zijne denkwijze ten toon? - Dit zij het eerste oogpunt, waarin ik hem beschouwe.
Verre van zich door dingen, die niets afdoen, van anderen te willen onderscheiden, dat vaak hoogmoed ten beginsel heeft, en zucht, om opmerking te verwekken, verraadt, meent hij, in kleeding, in leefwijze, in de verkeering, de onschuldige zeden en gebruiken van zijnen leeftijd, met zorgvuldige vermijding der uitersten, te moeten volgen. Opzettelijk naauwgezet te zijn in kleinigheden, in dingen, waarin het niet te pas komt, - gewigt te hechten aan bijzaken, die in het rijk der zeden niets geven of nemen, of, gelijk het de wijze Jezus noemt, de mug uit te zuigen, - helaas! maar al te veel met de bedoeling, om anderen te beduiden: ik ben heiliger dan gij, - is hatelijk in zijn oog. Is er iets, waarvan hij den levendigsten afkeer gevoelt, het is uiterlijk vertoon, gemaakte deftigheid, alles, met één woord, wat ook maar eenigzins zweemt naar het bestaan dier Leeraars in Israël, die Jezus dikwijls op zulk eene ronde wijze gispte.
Hartelijke opregtheid voor God en menschen en beminnelijke ootmoed (hoedanigheden, die onder de hoofdtrekken in de schets van Jezus karakter behooren) maken

{==387==} {>>pagina-aanduiding<<}
ook, naar zijne denkwijze, de hoofdzaak uit, die hij ter besturing van zijn zedelijk bestaan en gedrag te behartigen heeft. Hierin naar zijnen Heer gevormd te worden, hierin zijn beeld te dragen en ten toon te spreiden, is, in zijn oog, zijne voorname verpligting, de wensch van zijn hart, zijne ijverige bemoeijing. Trouwens, kan hij voor God of menschen veinzen, dwazen hoogmoed in zijn hart koesteren, op anderen van eene ingebeelde hoogte nederzien, of zich verheffen op voorregten, die den Godsvereerder, op het voetspoor dier wijze en godvruchtige mannen, die de Bijbel als zoodanige roemt, stoffe tot nederige dankbaarheid aan God verschaffen, - kan hij dat doen, die de leer en het voorbeeld zijns Heeren dagelijks voor oogen heeft, die de eene en het andere, zoo gewigtig voor zijn hart, met gevoel zijner Gemeente inscherpt? terwijl het zijne heerschende bedoeling, zoowel als de eigenaardige strekking van Jezus leer en voorbeeld is, om menschen tot opregtheid en ootmoed te vormen; deugden, die, in zijn oog en zijne schatting, de kiem behelzen van de schoonste en edelste vruchten, die voor de eeuwigheid rijpen.
Maar, hoe denkt de onbevooroordeelde Bedienaar des Evangelies over - hoe gedraagt hij zich ten opzigte van de verkeering met anderen? Houdt hij het daarvoor, dat voor zijnen stand een afgezonderd leven voege? Het is de vraag niet, waar zijn temperament toe overhelle. Daaruit toch is het af te leiden, dat dikwijls de leefwijze van twee waardige mannen te dezen opzigte zeer verschilt, zoodat hunne denkbeelden over dit onderwerp niet alleen schijnen uiteen te loopen, maar ook tegen elkander aan te druischen. Maar het is de vraag, wat de uitspraak der gezonde rede en menschkundige grondbeginselen, zoover die ter bevordering van het doel der Evangeliebediening zijn aan te wenden, in dezen aan de hand geven? Mijn bestek laat echter niet toe, om daarover uit te weiden. Genoeg - daar het echte Christendom, ver van eenige hinderpalen te leggen aan de gezelligheid en vrengde des levens, integendeel dezelve bevordert; zoo

{==388==} {>>pagina-aanduiding<<}
is ook de Christenleeraar geen vijand, maar veeleer een vriend en voorstander van dezelve. Gelijk hij door zijn onderwijs alle bekrompene en overdrevene denkbeelden van die verloochening, welke Jezus eischt, bestrijdt, en er zijn werk van maakt, om aan te toonen, dat de Godsdienst, op zijne leer gegrond, geene opoffering van schuldelooze genoegens vordert; zoo neemt hij ook gaarne in dezelve deel; hij doet dit te eerder, om, door een tegengesteld gedrag, geene sombere gedaante te geven aan den beminnelijken Godsdienst, dien hij predikt, immers geene aanleiding, om anderen te doen denken, dat hij dien in zulk een licht beschouwt, waardoor zwaarmoedige en tot dweepzucht geneigde menschen, zoo wel als zoodanige, die van een' tegenovergestelden stempel zijn, in hunne vooroordeelen zouden gesterkt worden. Hij onttrekt zich dan aan de verkeering niet, of aan gezelschappen, geschikt om den geest te ontspannen. En hoe gedraagt hij zich in dezelve? Hij acht zich niet bevoegd, om den toon te geven, of zich van anderen te onderscheiden. Hoezeer hij het onder de pligten rekent, aan zijnen stand verbonden, om, bij ongezochte en geschikte gelegenheden, godsdienstige, zedelijke, immers nuttige onderwerpen op te halen; hindert hij echter, door ontijdigen ernst, den gang der gulle en onschuldige vreugde niet; hij deelt in geestige scherts; en het is er zoo ver van daan, dat hij iets van dien aard beneden zijne waardigheid, of onbestaanbaar met zijn karakter, keuren zou, dat hij integendeel, met een dankbaar gevoel zijns harten, wegens de genotene middelen ter herstelling van de veerkracht van geest en ligchaam, blijmoedig zijne ambtsbezigheden hervat.
Hoewel ik zeide, dat hij zich in de verkeering door geen' ontijdigen ernst van anderen onderscheidt, versta men mij echter niet verkeerd. Hij onderscheidt zich wel degelijk, wanneer vreugde en scherts tot ligtzinnigheid overslaan, of de gesprekken eene wending nemen, dat ze voor zedelijkheid, deugd en Godsdienst eene nadeelige strekking hebben; dan - bevindt hij zich niet in het ge-
{==389==} {>>pagina-aanduiding<<}
val, waarin de les van Jezus geldt: Geef het heilige den honden niet enz., wanneer hij wel stilzwijgend, maar op de eene of andere wijze, die voorzigtigheid en wijsheid hem voorschrijven, zijne afkeuring en ongenoegen toont, - dan gaat hij het misbruik der verkeering op eene bescheidene wijze tegen; en, wordt dit, schoon hij de regelen der beschaafdheid en wellevendheid niet uit het oog verliest, echter euvel opgenomen, hij getroost het zich, en vindt in de bewustheid der goedkeuring van zijnen Heer, en in die van zijn geweten, genoegzame vergoeding van het onaangename der menschelijke afkeuring.
Dus zagen wij, slechts in eenige bijzonderheden, hoe de Bedienaar des Evangelies, die zijnen stand eer aandoet, mijns achtens, denkt over het gedrag, dat zijne betrekking vordert, en hoe hij naar die denkwijze leeft. Wars van alle uiterlijke vertooning, zijn opregtheid en ootmoed de voorname grondbeginselen, die hem bezielen en besturen. Hij gebruikt de wereld in een' behoorlijk bepaalden zin; terwijl hij niet alleen zichzelven naauwkeurig voor alle misbruik wacht, maar hetzelve ook bij anderen te keer gaat en zoekt te weren. - Maar hoe, wanneer de Gemeente, in welke hij werkt, deze en gene dingen, welke hij zich op goede gronden veroorlooft, als begrepen onder een behoorlijk gebruik der wereld, afkeurt, daarover ergernis opvat, en met vooroordeelen tegen hem ingenomen wordt - hoe gedraagt hij zich dan?
Het komt hier aan op den zin en het begrip van Paulus les: Onthoud u van den schijn des kwaads. - Over het algemeen is het zeker, immers zoo als het mij voorkomt, dat een Leeraar, die met het gewigt van zijne taak is ingenomen, en bij wien de verpligting en zorg, om zijnen medemenschen nuttig te zijn, en hen voor den tijd en de eeuwigheid gelukkig te maken, zwaar weegt, zich liever deze en gene opofferingen van onschuldige genoegens getroosten, en den steen, waaraan anderen zich stooten, wegruimen zal, dan de wortels der vooroordeelen, die tegen hem gekoesterd worden, voedsel verschaffen. Is dat het bedoelde van Paulus niet, als hij

{==390==} {>>pagina-aanduiding<<}
zegt, Rom. XIV:21. Het is goed, geen vleesch te eten, noch wijn te drinken, noch iets, waaraan uw broeder zich stoot, of geërgerd wordt, of waarin hij zwak is? Wat hij zelf in dat geval zou doen, verklaart hij met deze woorden, 1 Cor. VIII:13. Indien de spijze mijnen broeder ergert, zoo zal ik in eeuwigheid geen vleesch eten, opdat ik mijnen broeder niet ergere. Trouwens, wat zullen wij uitrigten, Mannenbroeders! wat nut stichten onder menschen, die met vooroordeelen tegen ons bezield zijn? Hebben wij niet de achting, het vertrouwen en de goedkeuring onzer Gemeenten noodig, zullen wij, met eenige hoop op een gelukkig gevolg, het zaad van Jezus leer in dezelve strooijen? Ongetwijfeld heb ik ook daarin uwe toestemming, dat de genegenheid en liefde der genen, tot welke ons dienstwerk bepaald is, te winnen en te behouden, zoo ver zulks op eene eerlijke wijze en door behoorlijke middelen geschieden kan, eene gewigtige zaak voor ons zijn moet; daar er anders grond van billijke vrees is, dat het oogmerk onzer bediening zal verijdeld worden. - Het zij echter verre van mij, om te beweren, dat Paulus les: Onthoud u van den schijn des kwaads, of vermijd ergernis, zonder eenige bepaling zou moeten opgevat worden. Indien de ergernis in onkunde van hetgene al of niet betaamt, in hoogmoedige bedilzucht, die alles hekelt, wat met eigene begrippen, smaak en wijze van doen, als waren die het rigtsnoer voor anderen, niet strookt, of in dweepend bijgeloof, dat het wezen van den Godsdienst miskent en misvormt; indien de ergernis daarin haren grond heeft, dan zou het (gelijk wij die straks aanprezen) geene wijze en voorzigtige, maar eene laffe en dwaze toegevendheid zijn, om te laten, te doen, te veranderen, hetgene men redeloos eischt; dan zou men door zijn gedrag
afbreken, hetgene men door leer en onderwijs poogt op te bouwen, en redelooze begrippen stijven. Wij zijn in onze Gemeenten geplaatst, niet om door eenen onkundigen en kortzienden hoop aan den leiband gevoerd, niet om door onbevoegde zedemeesters onderwezen te worden, hoe

{==391==} {>>pagina-aanduiding<<}
wij, tot in de geringste bijzonderheden, ons huisselijk, gezellig en openbaar leven hebben in te rigten, maar om door ons onderwijs de denkbeelden van anderen te besturen, en hun te leeren, wat al of niet betaamt.

Het tweede oogpunt, waarin ik den waardigen Evangeliedienaar beschouwe, is dit: Hoe oefent hij zijn herderlijk werk uit?
Hetgene hier ten grondslage liggen moet, is ongetwijfeld de kennis van den zedelijken staat der Gemeente. De graad van kennis en verstandsbeschaving, de zedelijke en godsdienstige denktrant, en de levenswijze, die er plaats heeft, zijn de voorwerpen van een naauwkeurig onderzoek en nasporing bij den regtgeaarden Leeraar, die zuivere verlichting, ware verbetering en wezenlijk heil zoekt aan te brengen; dat is, het groote doel zijner gewigtige bediening te bereiken. Het sproekt toch van zelf, dat geene middelen doelmatig kunnen worden aangewend, ten zij ze berekend en geschikt zijn naar de behoeften der genen, wier nut zij ten oogmerke hebben. De Geneesheer moet zich eerst bekend maken met de kwaal des lijders, eer hij goede geneesmiddelen kan voorschrijven. Ik beken, deze gelijkenis is niet in alles toepasselijk op het werk van hem, die, door de bediening van het Evangelie, aan zedelijke genezing arbeidt. De eerste zou, zonder kennis van den aard der ziekte, niet alleen ongeschikte, maar zelfs nadeelige middelen kunnen voorschrijven; daar eene duidelijke voordragt, ontwikkeling of betoog der zuivere Evangelieleer, overal, altijd en onder allen, een heilzaam zedelijk middel is en blijft. Maar, heeft het dan niet de voorkeur, is het dan niet gepaster ter bereiking van het doel, wanneer het gewijzigd is naar den zedelijken staat van hen, aan wie het wordt toegediend? Dien staat te kennen, grondig te kennen, is derhalve belangrijk voor elken Evangeliedienaar, wien het te doen is, om in zijnen kring nuttig te zijn.
De middelen, van welke hij zich bedient, om die kennis te verkrijgen, zijn vooral deze twee:

{==392==} {>>pagina-aanduiding<<}

1. Het bezoek van zijne Gemeente.
2. Beoefening der menschkunde, en naauwkeurige waarneming der onderscheidene karakters.
Dan, daar de tijd, voor de uitgebreidheid van eene rede of antwoord, door de wet bepaald, verstreken is, en deze mij verbiedt, om de vastgestelde perken te overschrijden; zoo hoop ik, bij eene nadere gelegenheid, datgene voor te dragen, hetwelk ter beantwoording der voorgestelde vraag, ingevolge het door mij ontworpen plan, nog overig is.




Het leven en de wandelingen van meester Maarten Vroeg.

II.

Gemoedelijke Overdenkingen.

Dezen morgen is Dominé ter aarde besteld. Ik ben het lijk gevolgd, treurig over zijn verlies, en gemelijk over het gebrekkige onzer kunst. Een Doctor moet toch, in het oog van het volk, eene wonderlijke figuur in eene lijkstaatsie wezen! Het geeft er hem, en rekent dit nog als eene gunst toe, een gezigt en eene houding bij, alsof hij het niet kon gebeteren; en zelden is men overtuigd, dat de Geneesheer dàn vaak de meeste verdiensten heeft, wanneer de uitslag zijner pogingen het allerongunstigst is. Ik wil dit echter noch op mij, noch op Doctor B. toegepast hebben; want uit het hier boven verhaalde blijkt zonneklaar, dat eigenlijk Tante hans de eer der Doctorsplaats bij de begrafenis van haren lieven neef toekwam.
In het sterfhuis teruggekomen, dreef mijne gemelijkheid mij, om eenen neef van den overledene, die sedert eenige jaren te Rotterdam gepraktiseerd had, mijnen nood te klagen. Ik had hem in zijne vroege jeugd gekend, en dit gaf aanleiding tot een gesprek, waarin ik niet naliet, over mijn versmaad braakmiddel, en over den geheelen

{==393==} {>>pagina-aanduiding<<}
loop der ziekte te spreken. Hoe verslagen werd ik, toen de man eensklaps mij in de rede viel, zeggende: ‘Och! ik reken het al vrij onverschillig, hoe men eene ziekte behandele; de gansche medicijnen is toch maar gekheid.’ Ik wist waarlijk niet, dit hoorende, of de damp van een rolletje tabak, hetwelk hij in den mond had, en dat allerlei vreemde geuren uitwasemde, hem ook bevangen had. De tranen kwamen mij in de oogen; en, daar het thans een' oud' man betaamt te zwijgen, als de jonge Heeren hun gevoelen gezegd hebben, zette ik mijn' hoed diep in 't gezigt en trok op.
Ziet, ik schaamde mij dood, en liep pruilend als een hond, wien men het been, waaraan hij kloof, ontnomen heeft. De gansche medicijnen maar gekheid! Zoo heb ik dan, dacht ik, mijn brood gewonnen met de menschen te bedriegen en mijzelven er bij. Ik trok mijn' hoed al dieper en dieper in 't gezigt, tot ik eindelijk niets meer voor mij zag, en, wilde ik niet op mijn' neus vallen, wel genoodzaakt was, hem zóó te zetten, dat ik voor mij uit kon zien. Het was alsof er met deze beweging eensklaps licht in mijnen geest kwam. Althans ik kreeg moed om het voor mijzelven uit te maken, of mijne kunst louter aperij is, dan of zij op goede gronden steunt, en of ik dus met een gerust geweten kon blijven voortgaan met de boeren braakmiddelen voor te schrijven, dan of ik hunne scharen en messen moest gaan slijpen, zoo als mijn vader deed.
Ik bemerkte namelijk, toen ik mij den hoed uit de oogen stiet, dat ik op het punt was van in eene diepe greppel te vallen, die tusschen het voetpad en het wagenspoor lag. 't Is toch raar, dacht ik, als wij met opene oogen loopen, zal niemand er op letten, dat wij, om te loopen, onze oogen zoo noodig hebben. Wij bemerken het eerst regt, wanneer wij hunnen dienst ontberen. Het schijnt ons menschen eigen te zijn, dat wij de waarde van hetgene wij nooit bezeten hebben, of niet meer bezitten, 't best gevoelen. Ik heb onzen Meester, zoolang zijne vrouw in leven was, bijna nooit over haar

{==394==} {>>pagina-aanduiding<<}
hooren spreken, en, nu zij dood is, kan hij er niet van zwijgen. Zoo zal het ook met de kunst zijn. Ik weet nog zeer wel, dat, toen ik laatst werd aangezocht om van standplaats te veranderen, de menschen mij hier als klissen aan het lijf hingen, en dat vooral den patienten, die ik toen had, de angst op het gezigt te lezen was. Is dat niet een bewijs, dat zij bang waren mij te zullen verliezen? Ik zoude daarop ook zeer grootsch geworden zijn, indien ik niet wist, dat het minder om mijn' persoon was, dan omdat zij, wegens de geringheid van het traktement, vreesden, er geen ander te zullen krijgen, en de plaats zeer afgelegen is. Hieruit heb ik dus duidelijk kunnen zien, wat de vrees van zonder Doctor te zullen zijn vermag; de eene beloofde mij dit en de andere dat; en toen het bekend werd, dat ik bleef, kreeg ik zoo veel schelharsten, eijeren, boter, en ik weet niet wat al, dat mijn voorhuis meer van eene komenij, dan van een' meesterswinkel had. Dit is nu alles over; en het éénige, wat mij dat voorval herinnert, is de fraaije hangklok, die Dominé mij, bij die gelegenheid, gegeven heeft.
Kan nu iets gekheid genoemd worden, waar de domme boeren de waarde zoo duidelijk van gevoelen, dat zij aan mij, armen kerel, die hun voor vier duiten den baard schrap, als aan Dominé - zelven zenden, wat zij het best in huis hebben? Maar, dacht ik verder, (want ik ben, mijn' weg gaande, die meest dwars over de heide loopt, gewoon te denken) zouden de boeren zich ook kunnen bedriegen? In de stad, heb ik wel eens gehoord, loopen de menschen van den eenen Doctor naar den anderen, zoo als van den eenen slager of bakker naar een' anderen. Het minste geeft daartoe niet zelden aanleiding: dan komt Doctor te laat; dan weêr zoo vroeg, dat de meiden nog opgebeld moeten worden; dan doet hij te lange visites, dan weêr te korte, zoodat men hem naauwelijks vragen kan, of men wel van een varkensribbetje met mosterdsaus mag eten. In één woord, het minste is voldoende, om van Doctor A. naar B. en van B. naar C. te

{==395==} {>>pagina-aanduiding<<}
gaan. Zoude dit niet bewijzen, dat de stadschen het al vrij onverschillig rekenen, wien zij tot Doctor hebben, indien zij er slechts een' hebben, die naar hunn' zin praktiseert? Zij geven dus voor de kunst geen oortje, en toonen dit nog meer door de manier, waarop zij een' Doctor kiezen. Ik ben zeven jaar als leerling in de stad geweest, eer ik hier bij Meester koen kwam, en ik heb toen al vrij wat beenen verbonden; maar ik heb bijna nooit kunnen merken, dat men bijzonder naar de bekwaamheden van zijnen Doctor onderzoek deed. Ik weet mij nog zeer goed te herinneren, hoe ik, lang geleden, zekeren Heer komende verbinden, die zijn been gebrand had, Mevrouw in eene schrikkelijke beweging vond, in 't midden van eene partij hoedjes, geloof ik, of zoo iets, en bijna radeloos, wat zij nemen zou. 's Avonds terugkeerende, vond ik haar, dol van de hoofdpijn, op eene kanapé liggen, en zeer in tweestrijd, welken Doctor zij nemen zou, daar de hare vertrokken was; de een was te oud en te knorrig, een ander te lang en te mager, een derde wederom te dik, zoodat hij altijd zat te blazen, als hij een paar trappen op moest. Gelukkig hield er eene koets naast de deur stil; ik werd verzocht te zien, wat dat was, en ziet! het was de koets van Doctor wermuth. ‘Lieve schat!’ was het nu, ‘laat antoinette eens gaauw aan Mevrouw X. gaan verzoeken, of zij den Doctor hier wil zenden.’ - ‘Maar waarom juist hem, mijn beste!’ was het antwoord. - ‘Och! ik weet het niet; maar hij is bij Mevrouw X. en Y. en Z. en bij de Gravin, en irma heeft hem ook genomen; och zend toch, zend toch! ik word vast nog gek; hij zal mij zeker helpen.... Wist ik nu ook maar, wat hoed ik zal nemen!’
Ik heb hieruit opgemaakt, dat een Doctor iets van minder belang is, dan een hoedje, of een lintje, waar men eenige weken mooi meê wil wezen; en ik kan mij dit niet verklaren, dan door te stellen, dat de menschen in de stad bitter weinig geloof in de kunst hebben. Dit vind ik wel ongelukkig: in de stad zijn zij toch veel verstan-
{==396==} {>>pagina-aanduiding<<}
diger, dan hier op het dorp. Althans die van hier veel in de stad verkeeren, ligten hunne buren zoo fijn op, dat noch Dominé zaliger, noch de Meester, noch ik het dikwijls merken; en zelfs de Schout gaat met hen voorzigtig te werk. Ik weet dus niet, wat ik er van maken zal; en ik zou waarlijk zelf haast denken, dat alles maar gekheid is, wat ik ooit van de medicijnen geleerd heb. En evenwel, dat wil er bij mij ook niet in. Het heeft mij zooveel tijd en moeite gekost, om het te leeren; hoe zal ik ook mijne vrouw en kinderen aan den kost helpen, als ik wat anders begin? Daarenboven heeft Meester koen mij zoo menigmaal gezegd, dat een Chirurgijn zoo zeker van zijne zaak is, met de behandeling van het menschelijk ligchaam, als een horlogiemaker met het schoonmaken of repareren van een horlogie. Kan de horlogiemaker het werk van binnen bekijken, een goed Geneesheer moet het zamenstel des ligchaams van buiten kennen, en zich zoo duidelijk voor den geest kunnen brengen, hoe al deszelfs deelen loopen, als een molenmaker, hoe het werk van een' molen loopt. Daar er nu zoo veel meer menschen als molens zijn, en daar de menschen nog al veel van hun binnenwerk vergen, zoodat het dikwijls van streek is, zijn daardoor Artsen en Heelmeesters in de gelegenheid geweest, om het molenwerk in den mensch in allerlei toestand gade te slaan en te behandelen; doet men dit met genoegzame opmerkzaamheid, dan wordt men de kunst meester. Als ik honderd-, en anderen vóór mij duizendmalen en meer gezien hebben, dat een boer, die voor 't overige welgesteld is, maar te veel gegeten heeft, over duizeligheid,
misselijkheid, benaauwdheid voor het hart klaagt, eene beslagen tong heeft, beter wordt, zoo men hem een braakmiddel geeft; handel ik dan niet redelijk, wanneer ik dit bij eene andere gelegenheid weêr doe? En zoude het niet doodongelukkig zijn, als er nu eens een bij mij kwam, die eene paardenmaag had? - Zoo sprak Meester koen, en daar zal ik het bij houden.





{==397==} {>>pagina-aanduiding<<}

Bijdrage tot de geschiedenis der verdraagzaamheid onder de protestanten in de tegenwoordige eeuw.

Aan den Redacteur der Vaderlandsche Letteroefeningen.

Mijn Heer!

In uw geacht Maandwerk voor Maart 1821, No. III, gezien hebbende eene ‘Bijdrage tot de Geschiedenis der Onverdraagzaamheid onder de Protestanten omtrent het midden der zeventiende Eeuw,’ neem ik de vrijheid U te zenden eene ‘Bijdrage tot de Geschiedenis der Verdraagzaamheid onder de Protestanten in de tegenwoordige Eeuw,’ met verlof, om daarvan naar goedvinden gebruik te maken.

Op den 13 Jan. 1819 gebeurde de volgende, en toen ter tijd veel geruchts makende, bijzonderheid in Londen.
Samuel sibley en zijne Vrouw, samuel jone, en zijn Zoon (10 jaren oud), thomas jones, john angel, james dodd, thomas smith, en eduard slater (12 jaren oud), geloofden een bevel uit den Hemel ontvangen te hebben, om de tweede komst van den silo op Aarde aan te kondigen. Ten einde dit bevel te gehoorzamen, begaven zij zich, op den gemelden dag, naar dien kant buiten de stad Londen, vanwaar zij door Temple Bar (de eenige nog overgeblevene stadspoort) de groote stad konden intrekken. Ten negen ure des voormiddags begon hun optogt; elk hunner was versierd met een' strik van wit lint op den hoed, en eene kleine star van geel lint op de borst. Sibley was aan het hoofd der processie, dragende in de eene hand eene groote koperen trompet, die met vele blaauwe en witte linten pronkte. Hij werd gevolgd van de twee jonge knapen, die naast elkander gingen, en elk eene kleine vlag van ligtblaauwe zijde in de hand omhoog hielden; de zes overigen volgden twee aan twee. Op deze wijze begaven zij zich door de volkrijkste straten, tot dat zij in het midden der stad gekomen waren. Het is onnoodig hier te melden, dat zij van eene groote menigte volks vergezeld werden, die van tijd tot tijd nog aangroeide, en eindelijk ontzettend geworden was; elkeen nieuwsgierig zijnde, werwaarts deze vreemde optogt gerigt, en wat deszelfs doel was. Eindelijk op de plaats gekomen, die sibley begreep, dat het middelpunt der stad was, hield hij stil, en maakte eenen aanvang

{==398==} {>>pagina-aanduiding<<}
met de plegtigheden, die hij te verrigten had. Hij begon met luidruchtig op de trompet te blazen, en toen kondigde hij met een ernstig gelaat op de plegtigste wijze aan, dat de silo, de Vorst des Vredes, voor de tweede maal op de Aarde verschenen was. - Zijne Vrouw riep daarop met eene luide stem uit: Wee, wee den Inwoners der Aarde, van wege de komst van silo!.... Beide deze aankondigingen werden zeer dikwijls herhaald, en gingen telkens vergezeld met de stemmen van de andere leden der processie, die dezelfde woorden zoo luidkeels uitriepen, als hun doenlijk was. Het gedrang was nu verschrikkelijk; elke toegang tot deze plaats opgepropt vol volk, zoodat koets noch kar door die straten konden doordringen. Het gemeene volk begon nu deze verdwaasde lieden uit te lagchen en te bespotten, hetgeen door hen zeer euvel werd opgenomen. Het gevolg was, dat men drek en modder op hen wierp, aan sibley de trompet gewelddadig ontnam, en de beide vlaggen aan stukken scheurde; hetwelk op eene dappere en stoutmoedige wijze door de proclamanten, die alle jonge en sterke gasten waren, beantwoord werd. Het gevecht werd nu algemeen en bloedig. De menigte, echter, behaalde weldra de zegepraal over het kleine aantal, dat nu op den grond en onder den voet geraakt was. Intusschen was het volk zoo kwaadaardig geworden door den tegenstand, dien het van sibley en zijne medgezellen ondervonden had, dat deze dwazen zekerlijk vertrapt en verpletterd zouden geworden zijn, indien niet gelukkig twee Officieren van de Politie, die door de menigte heendrongen, hen met hun gezag gered, gevangen genomen, en naar eene veilige plaats gevoerd hadden. Terstond daarop werden zij naar het Raadhuis voor den zittenden Magistraatspersoon gebragt; terwijl hunne uitwendige gedaante genoeg te kennen gaf, welk eene
ontmoeting hen in hunne plegtige werkzaamheden bejegend was. Zij waren alle met drek en modder bijna geheel bedekt, terwijl de Hoogepriester sibley daarenboven nog bloedige kenteekenen in zijn aangezigt droeg. Toen hun gevraagd werd, wat hen bewogen had zich zoo te gedragen, en de openbare rust der stad te verstoren, antwoordde sibley, (gebiedende intusschen alle de tegenwoordig zijnde, op eenen toon van gezag, een diep stilzwijgen te bewaren) dat het hem leed deed, niet in staat te zijn, om in bijzonderheden te treden, met betrekking tot zijne Goddelijke zending. Doch met weinige woorden wilde

{==399==} {>>pagina-aanduiding<<}
hij zeggen, dat eene hemelsche stem, door middel van dien knaap (wijzende op slater), hem bevolen had, de komst van den Vorst des Levens op Aarde aan te kondigen. Hij was gelast, om de tweede verschijning van den silo op dezelfde wijze en met hetzelfde gezag bekend te maken, als joannes de dooper de eerste verschijning had aangekondigd. Deze aankondiging moest hij, drie herhaalde ma len, in het midden der groote stad, met het geluid der bazuin verrigten. Hij en zijne medgezellen hadden dus niets meer gedaan, dan het bevel van God opgevolgd, waarin zij zich zoo vreedzaam, als mogelijk, gedragen, en zich met niets of niemand bemoeid hadden, tot dat zij eerst door het volk waren aangevalien. Nu ging hij voort, den aard en de natuur der hemelsche stem, waarmede hij verwaardigd was geworden, te verklaren; zeggende, dat zulks geschied was door middel van gezigten, die aan den knaap vertoond waren geworden, en die sedert de laatste veertien maanden meer dan 500 bedroegen. Hierop begon zijne Vrouw hare stem te verheffen, en kon getuigenis dragen van de zekerheid der komst van den silo, want zij had hem nu reeds vier malen in hare armen gehad..... De Voorzitter van den Magistraat viel haar in de rede, en verklaarde, dat het elkeenen in het oog moest loopen, dat deze lieden, indien zij niet werkelijk van hun verstand beroofd waren, onder eene begoocheling van zinnen verkeerden. Hij zeide tot hen, dat het veel beter geweest zou zijn, dat zij hunne gewone bezigheden verrigt hadden, dan zoo veel oproer en beweging in de stad te veroorzaken, terwijl zij tevens hun eigen leven in gevaar bragten. Hij raadde hen ten ernstigste aan, die dwaasheden niet wederom te herhalen. Sibley antwoordde, dat het niet meer dan regt en billijk was, de bevelen van God te gehoorzamen doch als ingezetenen wilden zij zich ook aan de wetten der burgerlijke
Overheid onderwerpen, en uit dien hoofde de gedane aankondiging niet meer herhalen; ofschoon hij elkeenen verzekeren kon, dat de silo werkelijk voor de tweede maal op Aarde verschenen was.
De Magistraat merkte aan, dat men zich zoo op eens op hun woord niet verlaten kon, maar hen in eene veilige bewaarplaats zou laten brengen, en op den volgenden dag wederom verhooren zoude. Hierop werden zij, zoo spoedig mogelijk, in koetsen, naar een gevangenhuis gebragt. - Onvoorzigtig zou het geweest zijn, hen dadelijk wederom los

{==400==} {>>pagina-aanduiding<<}
te laten; want het gemeene volk, dat in groote menigte rondom het Raadhuis vergaderd was, zou hen waarschijnlijk op nieuws hebben aangerand. Een der aanhangers van sibley, toen hij in de koets stapte, opende zijnen rok, en vertoonde zijne gele star, uitroepende, dat het de kleur van God was; terwijl een ander nog eens helder op de trompet blies, die men hem na het verhoor had teruggegeven.
Op den volgenden dag werden sibley en zijne aanhangers wederom voor den Magistraat gebragt. De Voorzitter (zijnde een ander, dan op den vorigen dag) vroeg hem, of hij te voren ooit eenige aanvallen van krankzinnigheid had gehad; hetgeen hij met neen beantwoordde, er bijvoegende, dat de zaak, die hij geloofde en bekend maakte, vooraf naauwkeurig door hem was onderzocht geworden, en hij zich nu van hare waarheid volkomen overtuigd hield. Hij geloofde den Bijbel van blad tot blad, en kon zeer gemakkelijk de voorzeggingen aantoonen, die nu hare vervulling erlangden. Hierop liep hij, met eene verwonderlijke vlugheid, en op zijne wijze welsprekend, alle de gezigten door, waarmede slater begunstigd was geworden, en verklaarde, dat hij zelf ooggetuige geweest was van wonderen, die door den knaap verrigt waren geworden. Gedurende zijn spreken haalde hij verscheidene plaatsen uit den Bijbel aan, en paste dezelve toe op zijn geliefkoosd onderwerp, besluitende met de profetie van joël, waarin gemeld wordt, dat ‘in de laatste dagen de ouden droomen zullen droomen en de jongen gezigten zien.’.... Gevraagd zijnde, tot welke godsdienstige gezindheid hij behoorde, en naar welke kerk hij ging, was zijn antwoord: dat zijne kerk zijn eigen huis was; dat er omtrent 30 personen van zijn gevoelen waren, die dikwijls bijeenkwamen, om met elkander den Bijbel te lezen, en bevelen van God te ontvangen. Hij had nu Gods bevel, om alle verdere aankondiging van de komst van silo te staken; en, indien men hem alle de schatten der wereld wilde geven, om het weder te doen, zou hij het niet durven wagen. De Regering kon derhalve gerust zijn, dat hij zich niet weder met zulk een oogmerk in de straten der stad begeven zoude. Hierop verklaarde zijne Vrouw en ook alle de andere eenpariglijk, dat zij dit bevel even zoo zeker zouden gehoorzamen als het vorige, en niet wederom de aankondiging herhalen. - Nu
gaf de Voorzitter hun eene gepaste vermaning, en vergunde hun, naar hunne woningen

{==401==} {>>pagina-aanduiding<<}
terug te keeren; hetgeen thans veilig geschieden kon, maar op den voorgaanden dag niet zonder gevaar voor mishandeling had kunnen plaats grijpen.
Gelukkig intusschen voor sibley en zijne medeproclamanten, dat zij niet in het jaar 1641, of 1787, door gezigten vermaand geworden zijn, om, in het midden der groote stad Amsterdam, hunne belangrijke aankondigingen te doen; want welke vreesselijke vervolgingen zouden zij van de Edel Groot Achtbare Heeren Schepenen, in de beide gemelde jaren, niet te duchten gehad hebben!
Met achting noeme ik mij
Uwen bestendigen Lezer

J.W.
Londen, den 5 April 1821.




Het feest van den H. Lodewijk, te Parijs.

(Vervolg en slot van bl. 366.)

Thans moeten mijne Lezers mij, zij mogen het mij wèl of kwalijk duiden, ook ten middagmaal geleiden. Nadat ik mijne gehavende kleeding zoo goed mogelijk weder in orde gebragt had, trad ik in den tuin van eenen Restaurateur, die naast de Allée des Veuves ligt. Een spiegel, op welken bij toeval mijn oog viel, bevestigde mij in de waarheid, dat de goede natuur zekerlijk sommige menschen den stempel der eerlijkheid op het gelaat moet gedrukt hebben; want vanwaar kwam het anders, dat de meid mij, wie ik toch al vrij verdacht moest voorkomen, met zilver bediende, terwijl zij, daarentegen, eenige andere zeer net gekleede personen slechts plated gaf? Voegt men bij dit haar talent nog een zeer bevallig voorkomen en veel wellevendheid, die haar gedurig deed zeggen: ‘Overhaast u niet, Mijnheer!’ dan zal men wel willen gelooven, dat de beleefdheid van dit meisje niet het minst smakelijke geregt was, dat zij opdischte.
Een oudachtig, zwak, maar vurig sprekend man, die naast mij zat, keerde zich tot mij, en verzocht, de portiën, die bij groote Restaurateurs zeer rijkelijk worden toegediend, met mij te mogen deelen. Ik stond dit toe, en kwam daardoor met hem in gesprek. Hij was een landeigenaar uit Provence, en elk onderwerp deed hij uitloopen op de slechte inzameling van olijven, die in het vorige jaar had plaats gehad.

{==402==} {>>pagina-aanduiding<<}
‘Dat komt van den slechten olijvenoogst,’ was het refrein, waarop hij telkens weder terugkwam, men mogt nu over de stremming des koophandels, over de jongste zamenzwering, of over den volksgeest gesproken hebben. Toen ik hem, in het voorbijgaan, mijne vrees, wegens 't geen nog te wachten zij, te kennen gaf, zeide hij: ‘Wanneer slechts de olijfboomen niet bevriezen, dan zal het Frankrijk altoos wèl gaan.’ Hiermede stond hij op, betaalde de helft van 't geen wij verteerd hadden, en ging heen, zonder aan het meisje eenig drinkgeld te geven. Zij keek hem na en zeide: ‘Dat komt van den slechten olijvenoogst!’
Ik verliet nu den Restaurateur insgelijks. Men zag thans op de straat de vruchten van den dag. Daar kwam een jong mensch aanloopen met een geheel bebloed aangezigt. Vele zijner vrienden, en onder anderen een zeer aardig meisje, beklaagden zijn ongeluk; hij zwaaide echter drie vette kippen in de hoogte, en zeide: ‘Dat is niets, vrienden! zie hier de hoenders, en dat troost mij.’ Hier en daar werd een, die stomdronken was, ter zijde gelegd; anderen hingen de kleeren, die wel reeds, toen zij van huis gingen, zeer oud waren, nu bij enkele lappen aan het lijf; ja sommigen konden ter naauwernood hunne schaamte bedekken. Vraagt gij mij, welken indruk dit schouwspel bij mij te weeg bragt, dan moet ik zeggen, dat het eigenlijk niets terugstootends had; want het Parijsche gemeen heeft, zelfs bij zijne enkel dierlijke driften, iets, waarbij de menschheid nog geenszins beleedigd wordt. Een gewonde klaagt niet, maar verbijt zijne smart, en lacht zelfs daarover; een beschonkene wordt daardoor slechts spotzieker; en zelfs de verwoede blijft nog, in zekere mate, meester van zijn verstand. Dit alles wekt alzoo even min walging als medelijden, omdat daarbij niemand schijnt te lijden, noch ook de grenzen van het menschelijke te buiten getreden te zijn. Ik moet dus bekennen, dat de tooneelen van dit volksfeest, waarvan de beschrijving mij weleer afgrijzen verwekte, van nabij bezien, veel van het schrikwekkende verloren, hetgene alleen de verbeelding aan dezelve geleend had; ja, ik durf bijna beweren, dat dit gedeelte van het volksfeest, voor het gemeen, dat geene andere dan dierlijke vermaken, en geenen wedstrijd, dan dien van ligchamelijke krachten kent, volstrekt noodzakelijk is.
Ik begaf mij nu op het groote Rondeel, waar acht stellaadjen opgeslagen waren, op welke gedeeltelijk troepen mu-
{==403==} {>>pagina-aanduiding<<}
zikanten, gedeeltelijk goochelaars, koordendansers en hansworsten hunne kunsten vertoonden. Mijne Lezers moeten echter deze openlijke kunstvermaken in geenen deele vergelijken met die, welke op de jaarmarkten en kermissen bij ons vertoond worden, noch ook zelfs daarvan eenen maatstaf ontleenen; want het verschil tusschen beide is ruim zoo groot, als tusschen een marionettenspel en eenen welingerigten schouwburg. Bij den Franschman zijn alle uiterlijke inrigtingen doelmatiger dan ginds en elders, en vooral dragen de openlijke vertooningen te Parijs steeds een zeker merk van grootheid en verhevenheid. Is het dus wel te verwonderen, dat ook het St. Lodewijksfeest, 't welk zoo naauw met de Fransche Monarchij verbonden is, zulk een kenmerk van majesteit van de regering heeft ontvangen? Dus bood dan ook deze ronde plaats, die nagenoeg 200 schreden in middellijn houdt, eene zeer treffende vertooning aan. In vier dezer tenten waren Orkesten geplaatst, die voor de dansen, welke daarbij moesten verrigt worden, eene zeer goede muzijk leverden. Wie weet ook niet, dat de Fransche contredansen, zelfs door den gemeenen man, met eene juistheid en vlugheid worden uitgevoerd, die met het woeste gevlieg der Engelsche dansen in Duitschland niets anders gemeen hebben, dan dat in beide de voeten bewogen worden? Ik beschouwde deze beweging van uit het midden der plaats; en hier leverden de regeimatige overeenkomst der toeren, de meestal zeer zindelijke kleeding der dansers, en de uitstekende welvoegelijkheid, die in alle figuren was aan te treffen, inderdaad eene ten uiterste bevallige vertooning op. En in 't algemeen heeft het dansen in de vrije lucht eene bijzondere bekoorlijkheid, welke in landen, waar zulks alleen in beslotene gebouwen
geschiedt, geheel onbekend is.
Vanhier keerde ik mij naar de stellaadje der koordendansers, waar de bekwaamste kunstenaars van Frankrijk, door de regering voor dien dag naar Parijs ontboden, hunne kunsten en talenten ten toon spreidden. Het gebouw zelf was, op eene inderdaad verkwistende wijze, met goud- en zilverstof van allerlei soort versierd, en de kunstenaars zelve in het rijkste kostuum. De opmerkelijkste hunner verrigtingen bestond in de wonderlijke buigingen en sprongen, welke een kunstenaar en kunstenaresse in de bekende rol van een' boer en boerin uitvoerden, die zich ook op de koord wagen wilden. De danseres vooral wist met het groteske van hare rol

{==404==} {>>pagina-aanduiding<<}
zoo veel bevallige buigzaamheid des ligchaams te verbinden, dat zij dikwerf een eekhoren geleek, die aan den staart hangt.
Op den versten afstand trof de vertoonplaats des goochelaars het oog, door de blinkende decoratiën, welke daarbij waren aangebragt. Wat hij echter verrigtte, kan ik niet zeggen; maar het aanhoudend handgeklap der menigte gaf genoeg te kennen, dat zijne begoochelingen de goedkeuring der aaschouwers wegdroegen.
Ongemeen vermakelijk, echter, was het theater, op hetwelk de voornaamste grappenmakers van geheel Parijs verzameld waren. De zangen, welke zij met betrekking tot het feest uitvoerden, waren, gelijk altoos, door de voornaamste dichters in die soort, desaugiers, gentil enz., op bevel der regering, vervaardigd, en onderscheidden zich dus ook zeer voordeelig boven andere volksliedjes. Onder deze komieke gezellen bevond zich ook de bekende kreupele zanger, met zijne verschrikkelijke basstem; hoezeer hij eigenlijk niets minder dan een komiek is. Men had hem in het gewaad van hendrik IV gestoken, dat hem evenwel vrij averegts stond. Zijne donderende stentorstem, met welke hij, alleen begeleid van de tambourin, ieder couplet eerst solo zong, waarna dan de overigen tutti invielen, deed eene groote uitwerking. Hierop deed zich de Markies van Carabassa kennen. Deze hansworst trekt, sedert eenige jaren, geheel Parijs door, in het kostuum van eenen Markies uit de eeuw van lodewijk XIV; hij vermaakt steeds het gemeen met zijne grappen, en heeft meestal een dozijn kinderen bij zich, die gewoonlijk de bekende ouverture uit de Karavaan van Groot Cairo, van grétry, op even zoo vele violen afzagen. Naast hem stond de schoone trommelslager, de Rinaldo Rinaldini van alle sentimentele Bonnes en minnen uit het voornaamste gedeelte der hoofdstad. Daar het hier echter niet zoo zeer om een modèl voor eenen Apollo, als om komieke fratsen te doen was, en hij daarvan geen greintje bezit, zoo verwaardigde zich niemand, naar hem te zien; zoo zeker is het, dat men, om opgemerkt te worden, op de regte plaats moet staan. Ook Compère matthieu, de regterhand van den
vermaarden bobèche, was daar, en aan zijne witte kattehare pruik terstond kennelijk. Maar bobèche zelf was er niet! Men kon, bij dit gemis, den bekenden uitroep van Hemelstorm, in den Deserteur, op hem parodiéren en toepassen: ‘Een volksfeest in Parijs, en bo-
{==405==} {>>pagina-aanduiding<<}
bèche er niet bij!’ ... Doch zoo gaat het met menschen, die te hoog vliegen willen: bobèche, die de vreugde was van de menschen op de Boulevards du Temple en St. Antoine; bobèche, die door alle Parijzenaars bewonderd werd, zoo lang hij op zijn houten theater de Parades speelde, die, dikwerf door de geestigste vernuften, voor hem vervaardigd werden; bobèche oogst thans schande en spot, sedert hij vandaar op den schouwburg te Rouaan opgetreden en aldaar uitgefloten is.
Het was nu allengs avond geworden; en in een oogenblik waren alle deze stellaadjen, en dat wel op eene prachtige wijze, verlicht, 't welk een betooverend en verrassend gezigt opleverde. Hierdoor verkregen nu alle deze grappen zulk een' bedriegelijken afstand en perspectiven schijn, dat zij, als 't ware, gebeurtenissen uit eene vreemde wereld schenen.
Vanhier begaf ik mij nu naar de kleine ronde plaats, die aan de linkerzijde der Champs Elisées gevonden wordt. Hier waren verscheidene kokagnemasten, een zeer groot tooneel, en vele arlekijn-theaters opgerigt. Het uitstekend verlichte tooneel deed in de verte eene voortreffelijke uitwerking. Van 't geen er gespeeld werd, begreep ik slechts de blijkbaarste aardigheden, die een vischwijf jegens eenen bedrogen minnaar (Cassandre heet hij in de Fransche klucht, even als Pantalon in de Italiaansche) voor den dag bragt. Op een dezer theaters was de zoogenaamde homme automate, dat is, een man te zien, die drie vierde uurs kan staan, zonder de minste ligchaamsbeweging, zelfs niet die der oogleden. De prijzen waren reeds alle van de masten afgehaald; thans klommen nog eenige jonge lieden bij dezelve op, om den krans daar af te halen, op welks verkrijging almede een prijs gesteld was.
Het was nu 9 ure, en de illuminatiën in de Champs Elisées en van alle gebouwen, die vandaar konden worden overzien, waren ontstoken. Het schoonste uitzigt genoot men op die plaats, vanwaar men aan de eene zijde het Hotel des Invalides, en van de andere het Palais Elisées Bourbon overzien kan. De streek dier beide gebouwen doorsnijdt bijna regthoekig de Allée des Champs Elisées. Dit gaf eene vertooning als van een zeer groot vurig kruis. Maar juist de bijzonderheid, welke wel het meest tot veraangenaming van het feest had bijgedragen, het uitmuntend schoone weêr, was voor deze verlichting ten hoogste nadeelig. De maan prijkte in vollen glans, en hare stralen, helderder dan ik die mis-
{==406==} {>>pagina-aanduiding<<}
schien nog ooit gezien had, duldden niet, dat deze kunstige verlichtingen eenen anderen dan zeer matten glans verspreidden.
Het aangekondigde vuurwerk zou met klokslag van 10 ure afgestoken worden op de Pont Louis XVI. Doch het was naauwelijks 9 ure, toen reeds eenige zwermers het teeken gaven van het begin deszelven. De duizenden van aanschouwers, die nog in de Champs Elisées bijeen waren, stroomden nu, als bruisende golven, naar den oever der Seine. Zonder juist bepaald te weten, wat de vuurwerkers van andere natiën vermogen, geloof ik toch te kunnen beweren, dat een Parijsch vuurwerk, op last der regering gegeven, waarschijnlijk wel het volkomenste in zijne soort is, dat er bestaat. Het komt hier niet zoo zeer op de menigte van kruid aan, dat bij die gelegenheid ontstoken wordt, als op de kunstige figuren en teekeningen, welke het vuur maakt en vertoont. Vooral scheen aan het zoogenaamde bouquet, waarmede hier ieder vuurwerk besloten wordt, de grootste zorg besteed te zijn; het vervulde, met zijne tallooze zuilen, bloemen, guirlandes enz., den geheelen horizon over de Seine, die hier aan de kaai ongemeen breed is. Slechts ééne fout was misschien bij deze geheele vertooning op te merken, de overhaasting namelijk, waarmede alles uitgevoerd werd, welke oorzaak was, dat men het genoegen derzelve slechts ten halve genoot. Deze haastigheid, elders, niet te onregte, met den naam van Franschen wind bestempeld, is een trek in het karakter der Franschen; zij schuwen alle uiterlijke rust, omdat hun die, om het eens zoo te noemen, herkaauwende werkzaamheid des gemoeds ontbreekt, die nog geniet, terwijl het genot reeds voorbij is. - Ook hier kwam de maan mede vijandig in het spel, en plaatste zich vlak boven het vuurwerk, hetgeen, misschien wel uit spijt, dat het haren glans niet konde evenaren, daarvan verbleekte.
Ik had nu van de vermaken en de onheilen van dien dag zooveel genoten, dat ik hartelijk naar eenige rust begon te verlangen. Ik ging dus langzaam langs de kaai, door den tuin der Tuileries, over de terras aan den oever der Seine. Hier was reeds alles ledig; hier en daar zaten nog slechts enkele vrouwen, zoo het scheen, treurig bijeen, omdat de tegenwoordige feestdag haar voor morgen eenen vastendag aankondigde. Maar, in de nabijheid van het Pavillon de Flore gekomen, zag ik eenige menschen, die stilzwijgend naar het paleis opzagen. Het heldere licht uit den tuin, in verband

{==407==} {>>pagina-aanduiding<<}
met den maneschijn, verspreidde over de vensters des Konings eene dikke donkerheid, hoezeer zij als gewoonlijk verlicht waren. Ik zag almede op, en - aan een der ramen stoud eene zuiver witte gedaante, zoo het scheen geheel onbewegelijk. Dit verschijnsel had iets ontzettends, 't welk door de doodsche stilte der gapende menigte en het afstekende donker der plaats nog vermeerderd werd. Men had bovendien, gedurende den dag, de verontrustendste tijdingen omtrent des Konings gezondheid verspreid. Een paar besjes fluisterden elkander toe: ‘Het is zijne schim; kom, laat ons gaan; ik ben bang.’ Ik zag nu door mijn lorgnette, en - het was werkelijk de Koning. Zijn eerwaardig hoosd was gepoederd en ongedekt, en hij was gekleed in een kort wit nachtgewaad. Ik ben geen Franschman, en heb nooit eenige gunst van die regering ontvangen; maar op dat oogenblik zond ik toch een gebed ten hemel voor de bewaring van eenen Vorst, die, in de gegevene omstandigheden, misschien meer gedaan heeft, dan iemand anders zou in staat geweest zijn uit te voeren.
Het scheen tot mijn noodlot te behooren, dat ik onder een onaangenaam gevoel huiswaarts keeren moest. Nog was ik bezig in het aanschouwen des Konings, en verdiept in overdenkingen, tot welke dit schouwspel mij aanleiding gaf, toen een kerel van een woest voorkomen en in vermomde kleeding zich tot mij wendde, met de woorden: ‘Geloost gij dan, Mijnheer! dat dit de Koning is?’ Ik beantwoordde zijne vraag bevestigend. ‘Ach!’ zeide hij, ‘dat is onmogelijk; hij kan niet op zijne beenen staan: het is eene pop, die men daar geplaatst heeft om het volk te misleiden.’ Juist wilde ik den man het belagchelijke van zijn zeggen aanwijzen, toen een oud, deftig man vrij luid tot mij zeide: ‘Mijnheer! antwoord niet; het is een verklikker (mouchard); ik ken hem.’ Hij scheen deze woorden gehoord te hebben; want hij keerde zich terstond om, en verdween onder de menigte.


{==408==} {>>pagina-aanduiding<<}

Proeve van een ironisch-komisch betoog van de stoffelijkheid der menschelijke ziel.

(Vervolg en slot van bl. 374.)

Indien wij wezenlijk waarheid, volstrekte en zuivere waarheid willen leeren kennen, moeten wij dezelve niet zoeken bij wijsgeeren, natuurkundigen of andere geleerden; want deze beschouwen de wereldsche zaken doorgaans door een' vergrootenden of verkleinenden bril, en derhalve zeer verkeerd: zij brengen hun leven meestal op hunne studeerkamer door, en komen zelden verder, dan van hun bed naar hunnen stoel, en vice versa. Ja, indien zij zich somtijds eenige oogenblikken in de vrije lucht begeven, hier of daar in eenen tuin, dan zien zij boonenplanten voor kropsalade, en jonge mast voor spurrie of vlas aan. En zulke menschen, zoo diep onkundig in de eenvoudigste natuurlijke zaken, welke iedere boer beter kent, zouden onze wegwijzers zijn op het pad der moeijelijke, hoogere natuurkunde, namelijk die van 's menschen ziel!! Dat gelijkt immers nergens naar! Wie toch van het mindere onkundig is, zal van het meerdere gewis geene belangrijke kennis hebben. Ja, daar er voorbeelden zijn van geleerden, die zichzelven beklagen over het gemis van geheugen, doorzigt, gezond verstand en oordeel, moeten wij, als wij wat weten willen, het niet bij hen, maar op de vischmarkt, achter den ploeg, en op de oorlogschepen zoeken. Dáár, en dáár slechts alleen, zullen wij bewijzen voor onze stelling vinden.
De beroemde scaliger zegt ergens: Gentium ae populorum ingenia, cum ex historiis, tum ex proverbiis, atque ex ore vulgi excipienda censeo. D.i. ‘Het vernuft, of de genie, van geheele natiën wordt zoowel uit derzelver spreekwoorden en uit den mond des gemeenen volks, als uit derzelver geschiedenissen gekend.’ En de schrandere fokke durfde, in zijne Verzameling van Spreekwoorden, beweren, dat de spreekwoorden de wijsheid van een volk aantoonen; terwijl hij zich beroept op de voorbeelden der Indianen, Perzianen, Egyptenaars en Arabieren. En wij zouden al vrij wat minder nationaaltrots moeten bezitten, dan sommigen onzer vriendelijke naburen ons nu en dan meenen te kunnen nageven, indien wij niet van oordeel waren, dat ook ons volk

{==409==} {>>pagina-aanduiding<<}
de kern der wijsheid en waarheid (immers de eerste kan zonder de laatste niet bestaan, en sluit haar dus noodzakelijk in zich) in eene genoegzame mate bezat, om ons aan te toonen, niet alleen, dat 's menschen ziel wel degelijk stoffelijk is, maar ook, uit welk eene stoffe dezelve somtijds bestaat, en, als het wèl is, behoort te bestaan.
Naauwelijks, toch, zal men, in het dagelijksche leven, onder eenen kring van menschen eenen man ontmoeten, wien het aan eene zekere mate van schranderheid en list ontbreekt, en die zich gemakkelijk bij den neus laat omleiden, of men zal bespeuren, dat velen, doorgaans, om hem niet te grieven, (en is dat niet liefderijk?) achter zijnen rug, medelijdend de schouders ophalen, en uitroepen: het is een ziel! Somtijds voegt men daar nog een of ander bijvoegelijk naamwoord bij, als: het is een goede of een onnoozele ziel. Uit welk gebruik wij natuurlijk kunnen afleiden, dat het volk, hetwelk deze spreekwijzen bezigt, van de stoffelijkheid der ziel overtuigd moet wezen; wijl men, de ziel iets onstoffelijks of geestelijks oordeelende te zijn, door deze zelfde woorden juist het tegenovergestelde, namelijk iemand, die geheel ziel, enkel geest is en verstand, zou behooren aan te duiden.
Begeven wij ons, al verder, naar de vischmarkten, of naar de kaaijen en havens onzer handeldrijvende steden, ook aldaar wordt de stoffelijkheid der ziel met luider stemme bekend geanaakt, en somtijds proefondervindelijk bewezen. Immers, naauwelijks zullen vischwijven, matrozen of kaaiwerkers eenig geschil krijgen, hetwelk door het loffelijk vuistregt moet worden beslist, of zij zullen te voren den oorlog verklaren, door de bedreiging, van elkander op de ziel te zullen slaan; hetwelk zij niet zouden kunnen doen, indien de ziel niet enkele, klinkklare stof was. - Het is waar, dat sommigen zich wat bepaalder, schoon even dapper, uitdrukken, door de aankondiging, van hunne partij te zullen slaan op den zielzak; doch derzeiver getal is van het kleinste, en wij kunnen deze veilig onder de onverlichten, of op zijn minst onder de filozofische twijfelaars, rangschikken.
Van welke stof de zielen somtijds gerekend worden zamengesteld te zijn, wordt ons ook duidelijk, wanneer wij acht geven op de spreekwijze, welke men gebruikt, om iemand aan te duiden, die nog minder schrander is, dan hij, dien men slechts eenvoudig een ziel, of goede ziel, noemt: name-
{==410==} {>>pagina-aanduiding<<}
lijk, als bij zoodanig iemand nog zoo wat zonderlingheid, bizarrerie, en andere soortgelijke eigenschappen, (demtis altijd verstand en schranderheid) plaats vinden, dan zegt men: het is een ziel van potaarde! dat is, uit eene stof bestaande, welke van weinig waarde is, ligtelijk breekbaar, en tot fijne fatsoenering geheel ongeschikt. - Ik breide dit niet verder uit: genoeg, zoo wij er slechts uit zien, dat, naar het algemeen oordeel, de ziel uit eene zekere stof, welke dan ook, is zamengesteld.
Wij zouden ons echter zeer bedriegen, indien wij meenden, dat alle menschelijke zielen zonder onderscheid, al is het dan uit geene gemeene potaarde, dan toch uit pijpaarde, porseleinaarde, of uit die kostbare aarde, waaruit de meerschuimen pijpenkoppen gemaakt worden, zouden vervaardigd zijn. Neen! sommige zijn van saai of sajet; andere hangen van coupons, obligatiën en schepenschuldbrieven aan elkander; wederom andere zijn hol, en enkel maag en gedarmte: vandaar zegt men van sommige menschen, trivialiter, dat zij veel borrels, wijn, ham, vleesch of aardappelen in hunne ziel kunnen stoppen. - Doch wij kunnen bij alle deze soorten niet onderscheidenlijk stilstaan. Slechts met een woord wil ik nog gewagen van de edelste stof, uit welke, mijns inziens, eene ziel kan vervaardigd worden.
Geld is de ziel van alle zaken! Zietdaar weder een volksspreekwoord, dat gij allen kent, verstaat, of anders, door de dagelijksche ervaring, met den tijd nog wel leeren zult, en door hetwelk wij nu de ware stof, waaruit alle groote, edele en verstandige zielen bestaan, zullen leeren kennen. - Maken wij slechts deze sluitrede, welke logisch goed in orde, en, wat de form betreft, in alle opzigten rigtig is:
Geld is de ziel van alle zaken.

De mensch is eene zaak.

Derhalve: Geld is de ziel van den mensch;



of, hetgene op hetzelfde nederkomt, de stof, waaruit 's menschen ziel bestaat, is geld. Hoe meerder nu van deze specie tot vervaardiging van eene menschenziel gebruikt wordt, des te grooter, edeler en verstandiger wordt ook zulk eene ziel. Fokke heeft, in zijn Ironisch-komisch Woordenboek, (in voce verstand) reeds overtuigend, door eene soortgelijke sluitrede als de onze, bewezen, dat een zak zesthalven een zak verstand is. Derhalve zijn twee zakken een dubbel, tien

{==411==} {>>pagina-aanduiding<<}
zakken een tiendubbel verstand, en zoo vervolgens. Ook dit leert ons het dagelijksch leven gedurig; want niemand is zoo dom, dat hij niet weten zou, dat de rijke man, die in een brillant huis woont, op eenen schitterenden voet leeft, prachtige equipagiën houdt, en van een aantal livereibedienden is omringd, veel grooter ziel en veel meer verstand heeft, dan zijn arme buurman, de schoenlapper.
Ondertusschen is hierin, gelijk in de gansche leer der menschelijke ziel, vooral wanneer die, gelijk nu door ons, voor stoffelijk gehouden wordt, iets onbegrijpelijks, dat eene ziel, hoe veel of hoe weinig goud, zilver of andere specie er tot hare fabricage ook besteed zij, niet grooter van stoffelijken omtrek schijnt te worden; hetwelk wij afleiden uit de, reeds sedert onheugelijken tijd uitgeschrevene, maar, zoo ver mij bekend is, nog nooit regt en bondig beantwoorde, prijsvraag: ‘hoe veel zielen er wel op de punt van eene naald zouden kunnen dansen?’
Hoe dit ook zij, de stoffelijkheid der ziel acht ik nu genoegzaam voor voldongen. Doch ik zou de moeite, aan dit betoog besteed, beklagen, indien er uit het kennen van die bewezene waarheid niet eenige, voor het algemeen nuttige, gevolgen voortvloeiden, welke ik u, in het derde of laatste deel mijner voorlezing, nog kortelijk moet opnoemen.
Ik zal in deze opnoeming zeer kort zijn; want wie zou al de gevolgen onzer stelling op één' avond kunnen doorgronden? Ook zal ik geene der weinige bijzonderheden, welke ik u nog wenschte mede te deelen, breedvoerig ontvouwen: eensdeels, omdat ik vrees, uwe toegevendheid, om mij aan te hooren, reeds te lang te hebben misbruikt; en anderdeels, omdat ik van mijne toehoorders onderstel, dat zij vermogen genoeg bezitten, om een aangestipt denkbeeld zelve regelmatig te ontwikkelen. Dit ontslaat mij meteen van veel moeite; want zielen van sajet of potaarde, wie men alles in het lange en breede moet uitleggen, eer zij het begrijpen, zullen hier wel niet tegenwoordig zijn.
Is het waarheid, dat onze ziel stoffelijk is, dan moet zij ook op eene stoffelijke wijze onderhouden en gevoed worden. Dit is eene zaak van zeer veel belang, welke voor het algemeen van zeer groote en nuttige gevolgen kan zijn. Voedsel voor de ziel noemde men voorheen datgene, hetwelk uit nuttige, welgeschrevene, en gezonde waarheid in zich behelzende, godsdienstige of andere boeken gehaald werd. Doch

{==412==} {>>pagina-aanduiding<<}
daar wij nu weten, dat onze ziel stof is, en derhalve op eene stoffelijke wijze, even als ons ligchaam, kan, ja behoort gevoed te worden, kunnen wij het lastige lezen en studeren, dat de hersenen nutteloos vermoeit, achterwege laten, en hetzelve verwisselen met het houden van maaltijden en drinkgelagen. Ja, daar wij, in deze omstandigheden, aan een vet kapoen ruim zooveel waarde kunnen hechten als aan een' dikken foliant, staat het te wachten, dat wij eerlang elken boekwinkel in eene slagerij, of in het hotel van eenen restaurateur, zullen herschapen zien.
Men heeft wel eens gemeend, dat de stoffelijkheid der ziel hare sterfelijkheid en eindelijke ontbinding in zich sloot. Doch, in plaats van dit te stellen, durven wij, juist op grond van hare bewezene stoffelijkheid, ook de onsterfelijkheid van het ligchaam beweren. Al het stoffelijke, hetgene eenmaal met elkander is vereenigd geweest, kan, na de scheiding, door natuurlijke middelen, hereenigd worden. Zijn nu de ziel en het ligchaam beide stof, dan is er, om het ligchaam weder levend te maken, nadat hetzelve gestorven, of van de ziel gescheiden is, niets anders noodig, dan dat die beide vaneengescheidene ligchamen, door eene zekere coagulatie, of door soidering, op de wijze der goud- en zilversmeden, weder worden te zamen gevoegd. Om dit te bewerkstelligen, heeft men slechts den aard der zielestof, beter en naauwkeuriger, dan zulks tot dus ver geschied is, scheikundig te onderzoeken; en het menschelijk vernuft zal wel een middel weten uit te vinden, om de andermalige zamenvoeging mogelijk te maken. Doodgravers en bedienaars der begrafenissen mogen hierbij iets verliezen; maar het algemeen zal er zeker bij winnen.
Onder de menschelijke zielen zijn goede, wijze, kwade, en domme; welke laatste soorten het van belang is, wijzer en beter te maken. Om, b.v., de kwade in goede te veranderen, is het dan noodig, een of twee dozijnen derzelve (kwade) te nemen, of meer of minder, naarmate men ruimte heeft, om een grooter of kleiner getal te kunnen versmelten. Tot die bewerking zal men wel leeren, de lijders even onpijnlijk de zielen voor eene poos uit te nemen, als samuel lehmans, zaliger, of simon nathans met zijne kollega's de tanden doen. Dan brenge men dezelve in een' smeltkroes op het heete vuur, als wanneer de slechtheid en alle kwaad, even als schuim, zal boven komen, hetwelk

{==413==} {>>pagina-aanduiding<<}
men dan gemakkelijk met een' keukenschuimspaan kan afschuimen; waarna men, de massa koud geworden en behoorlijk gescheiden zijnde, elk zijne eigene ziel weder inzet.
Zielen, welke met eene te groote maat van domheid bedeeld zijn, distillere men door een retort. De geestige deelen gaan dan over en worden bewaard, terwijl de dommere als caput mortuum blijven liggen.
Uit dit een en ander volgt, dat onze Maatschappij: tot Nut van 't Algemeen eene belangrijke verandering behoort te ondergaan. In de onderstelling, dat 's menschen ziel een geestelijk wezen was, heeft zij, tot dus ver, gepoogd, op de gewone triviale wijze, door verbetering van het schoolwezen, door het uitgeven van nuttige schriften, en door andere inrigtingen tot bevordering van kennis en deugd, op de zielen van kinderen en volwassene menschen te werken. De ziel nu, gelijk bewezen is, stof zijnde, kan zij al die vergeefsche moeite en kosten staken. Doch daarom houden evenwel hare werkzaamheden niet op. Neen! wil zij haar doel bereiken, dan verandere zij hare scholen en gehoorzalen - dan veranderen wij ook deze onze vergaderplaats - in chemische laboratoria, in welke de bovengenoemde versineltingen en distillatiën der min deugdzame en onverlichte stoffelijke zielen gemakkelijk en kosteloos kunnen worden bewerkstelligd. - o, Mogt deze mijn raad, althans bij u, mijne geachte medeleden, ingang vinden! Dan zou ik, bewust, dat er hier, bij aanvang, een' korter en zekerder weg tot menschelijke volmaking, dan de lange, twijfelachtige en asgesletene, ingeslagen worden zal, het oogenblik gelukkig noemen, hetwelk mij op de gedachte der behandeling van het nu voldongene onderwerp bragt.

Het spook.

Een (oorspronkelijk) Verhaal, uit het laatst der vorige Eeuw.

Wanneer men, in eene welgeordende maatschappij, zoo maar stil voor zichzelven heen leeft, dan schijnt er niets natuurlijker en gemakkelijker toe te gaan, dan het houden van orde en het doen van regt onder zoo vele duizende menschen. De overheids- en regterambten worden doorgaans als voorregten beschouwd, die ieder even gaarne heeft, en waartoe

{==414==} {>>pagina-aanduiding<<}
zich bijna elk even bevoegd en bekwaam acht. Wanneer men, bij ongeluk, in eenigen twist met zijne naburen vervalt, of op eenige andere wijze met den burgerlijken regter te doen krijgt, dna roept men gereedelijk over opzettelijke mishandeling. En worden, nu of dan, de oude palen verzet, zoodat men met dingen te doen krijgt, waar men te voren niet van wist, en die men niet mag verzuimen, zonder in boeten of straffen en andere onaangenaamheden te vervallen, dan gaat er een algemeene kreet op over verdrukking en geweld. Van den anderen kant, echter, is de klagte zeer gewoon, dat er geen regt in den lande is; dat menig een bewezene schelm vrij omgaat; dat men maar stout en slim moet wezen, om te kunnen doen, wat men wil; dat men de kleine diefjes hangt, en de groote laat loopen; dat het schande is, zoo als er bedrogen en gestolen wordt, zonder dat er een haan naar kraait, en dergelijke meer.
Intusschen weten de menschen niet, hoe veel er toe vereischt wordt, om te zorgen, dat niemand onregt doe, en even min onregt lijde. De volmaaktste wetten zelve zijn daartoe nog niet altijd voldoende. En diegene inzonderheid, die zorgen moet, dat de wetten niet geschonden worden; die elken overtreder opsporen, overtuigen, en ter straffe aan den regter moet overgeven, zonder dat hij evenwel iemands vrijheid te na komen, of iemand, zonder genoegzamen grond, mag bij den kop vatten,-deze ambtenaar, welken naam men hem ook geven, of hoe klein of groot een grondgebied men aan hem toevertrouwen mag, vindt zich dikwijls in allermoeijelijkste omstandigheden, en heeft de allergrootste schranderheid noodig, zoo wel om zichzelven vrij te houden van billijke klagten over onregt en geweld, als om het oogmerk van zijnen post, zoo verre mogelijk, in allen deele te bereiken. Dit wil ik, thans, in een voorbeeld doen zien, hetgeen daarenboven nog verscheidene nuttige lessen en wenken aan de hand geeft.
In het laatst der vorige eeuw werden, in eene voorname stad van ons vaderland, herhaalde, zware diefstallen begaan, zonder dat men van de daders eenig spoor kon verkrijgen. Er hadden, echter, omstandigheden bij dezelve plaats, die zeer opmerkelijk waren. De plaatsen, namelijk, en de oogenblikken, waren steeds zoo gelukkig gekozen, dat de dieven niet wel konden missen, een' rijken buit te behalen. Dit deed met grond vermoeden, dat de dader aan die huizen,

{==415==} {>>pagina-aanduiding<<}
waar zulke rooverijen waren voorgevallen, wèl bekend moest zijn; en daar deze familiën meest alle tot de aanzienlijkste behoorden, zoo was er des te meer reden om te denken, dat er iemand van gewigt achter het scherm zat, die deze schelmerijen bestuurde. De heer van **, die den boven omschreven post van openbaren aanklager daar toen bekleedde, had, met alle de oogen, die hem ten dienste stonden, reeds in de dus genaamde fatsoenlijke wereld rondgekeken, en zijne gedachten over omstandigheden, gedragingen enz. enz. van on derscheidene heertjes laten gaan. Eindelijk bleef hij stilstaan bij eenen vreemden edelman, die zich sedert eenigen tijd in de stad gevestigd had, daar op eenen grooten voet leefde en op meest alle groote gezelschappen verscheen, ja aan verscheidene huizen, en onder anderen aan meest alle de bestolene, gemeenzaam verkeerde. Inzonderheid werd hij in zijn vermoeden omtrent dezen man bevestigd, toen hij, die eerst slechts eenige kamers bewoond had, en over het geheel als geen man van bijzonderen rijkdom was aangezien, kort na die geweldige diefstallen, een groot huis kocht, en het opfieren en stofferen liet, alsof het het plaeis van den vorst zelven moest op zijde streven.
Hij wist 's mans geboortestad uit te vorschen, naar zijne wezenlijke omstandigheden te vernemen; en, ja wel, die kwamen met zijn vermoeden zeer goed overeen: hij was, inderdaad, van adel, en ook rijk geweest, maar door eene verkwistende leefwijze welhaast in bekrompenheid, en vervolgens, door vrij sterke verdenking van oneerlijkheid in het spel, in onaangenaamheden geraakt, die als de oorzaak werden beschouwd, waarom hij zijn vaderland verlaten, en daarna, onder verschillende namen, zoo het scheen, in allerlei landen gezworven had. Dit alles, echter, mogt mijnheer den procureur ten volle overtuigen, het stelde hem geen enkel bewijs in handen, om, voor den regter, tegen hem aan te voeren. Hij wachtte dus nog eenigen tijd, en loerde met honderd oogen, of de aap niet, op de eene of andere wijze, zou uit de mouw komen, ja spande zelfs strikken, om de dieven op nieuws te verlokken, en dan te zien, of er geen draad naar het nieuwe paleis en deszelfs bewoner te vinden ware; maar alles te vergeefs: het zij men vooreerst genoeg had, of dat de vos te slim was, er viel, ja, nog een diefstal voor, en men kreeg, op één' na, de schuldigen in handen; maar hunne bekentenissen waren veel geschikter,

{==416==} {>>pagina-aanduiding<<}
om, ten aanzien der vroegere gebeurtenissen, van het spoor te helpen, en alles voor gewone, toevallige dieverijen te houden, dan om tot één algemeen complot te leiden. Dan, de schrandere van ** werd hierdoor niet van zijn stuk gebragt. Hij begreep veeleer, dat dit ligtelijk eene opzettelijke list kon zijn; en het kwam hem inderdaad voor, dat de gevangenen onnoozele bedrogenen waren van dien éénigen, die den dans was ontsprongen, en die zeer wel een der werktuigen van den vreemden edelman kon zijn.
Hij besloot eindelijk door te tasten, ligtte hem, in alle stilte, des nachts uit zijn bed, deed verder, wat hij gepast en noodig achtte, en stelde zich in staat, om hem zoo veel voor de scheenen te werpen, en door vragen en verhooren dermate in te wikkelen, dat hij eindelijk wel genoodzaakt zou worden, alles te bekennen. Doch, hierin slaagde hij geenszins naar wensch; er werd geen enkel bewijs van schuld bij hem gevonden, en hij wist alle vragen, die hem gedaan werden, of zoo wèl te beantwoorden, of zoo behendig te ontwijken, dat er maar geen vat op hem verkregen werd. Voor het overige liet hij niet na, zich te beklagen over het willekeurige zijner gevangenneming, de openbare schande, zijn karakter aangedaan, en op openlijke voldoening, maar inzonderheid op een spoedig en honorabel ontslag, ten sterkste aan te dringen. Er ontstond eene soort van oproer in de gezelschappen, vooral bij de groote wereld, over de handelwijze van den procureur, wiens gronden men niet kende, en wiens waakzaamheid men in het allerafschuwelijkste licht van partijdigheid, wraakzucht, en ik weet niet wat al, plaatste. De regters zelve waren grootendeels beschroomd, verlegen, zwak, en zeer genegen, om zich maar, zoo spoedig en zoo goed mogelijk, van de zaak af te maken. ‘Men was te voorbarig geweest - dat leed geene tegenspraak - en schoon zij aan zijne onschuld ten minste hartelijk twijfelden, zoo ware het toch, in alle geval, beter, eenen schuldigen vrij te laten, dan eenen onschuldigen gevangen te houden.’
De heer van ** ergerde zich, zuehtte diep over zijne medemenschen, maar kon geenszins besluiten, de zaak zoo spoedig op te geven. Hij dacht eene poos na, of er geene buitengewone middelen zouden zijn, om den man tot bekentenis te brengen van daden, die hij, voor zichzelven, zoo vast verzekerd was door hem verrigt te zijn. Eindelijk

{==417==} {>>pagina-aanduiding<<}
viel hem het volgende in, dat hij, met behulp van een paar lieden, hoopte te kunnen in het werk stellen.
Hij had zich, in zijnen akademietijd, ook toegelegd op de natuurkunde, en vervolgens inzonderheid een spel en uitspanning gemaakt van de natuurlijke tooverkunde. Zoo bezat hij, onder anderen, een' spiegel, die, op zekere wijze tegen het licht geplaatst, de beelden der voorwerpen in het duister terugkaatste, even of ze in de lucht zweefden. Ik twijfel niet, of onze lezers zullen thans zoo iets wel op kermissen of anderzins gezien hebben; ten minste de schrijver zag zulk een geestenspel eenmaal zoo natuurlijk vertoond, dat het den scherpziendsten misleiden moest. Toen, echter, was deze kunstgreep nog weinig bekend, en de heer van ** had zijnen man reeds genoeg leeren kennen, om te weten, dat hij, hoe slim en hoe bedreven ook in allerlei kwaad, in bondige wetenschappen zeer onkundig was. Bovendien was de schelm een ongeloovige, die met alles spotte, maar blijkbaar op zeer losse gronden, en na, waarschijnlijk, eene zeer bijgeloovige opvoeding genoten te hebben, in een land, waar men den godsdienst, doorgaans, slechts uit deze twee uitersten kende.
De gevangene zat, uit hoofde van zijnen rang, in eene behoorlijk gestoffeerde kamer. Het was niet moeijelijk, een of ander voorwendsel te vinden, om hem eene andere te doen betrekken. Deze werd, derhalve, vooraf toegerust tot het voornoemde einde, en tevens zoo somber, schoon net en sierlijk genoeg, gekozen en ingerigt, als slechts mogelijk was. Het kon niet missen, of dit laatste, gevoegd bij de teleurstelling, dat hij niet terstond ontslagen was, werkte reeds eenigermate op zijne ziel. Hoe stout ook sprekende, was hij toch in zijn hart beklemd; het kwade geweten zweeg niet; en de vrees, dat zijne misdrijven op eene of andere wijze mogten uitlekken, bieef mede niet uit. Daarenboven liet men weinig of geen bezoek bij hem toe; maar vergunde hem, op zijne aanvraag, een' eigen knecht, mits die niet van de zijnen of door hem gekozen ware, en ook bij nacht niet bleef: alles redelijk en billijk in zichzelve, voor zoo verre men hem als onder zware beschuldiging, en tevens als een schrander, gevaarlijk man, beschouwde. Deze knecht nu, dien hij eerst met eene mate van tegenzin en mistrouwen had ontvangen, won schielijk zijn vertrouwen. Onder een voorkomen van onnoozelheid, wist hij allerlei avonturen

{==418==} {>>pagina-aanduiding<<}
uit te stallen, die hij, op zijne menigvuldige togten, als reisknecht, had gehad. Deze vertellingen kortten den gevangene den tijd, en deden hem nu en dan, bij eene welgelukte guitenstreek van jan's onderscheidene heeren, of bij eene domme aanmerking wan hemzelven, lagchen. De kerel betuigde echter, dat hij blijde was, van des nachts bij mijnheer niet te moeten blijven; en, uitgelagchen om zijne bangheid, kwam hij met spookgeschiedenissen voor den dag, die ten deele al heel verschrikkelijk, en tevens zóó luidden, dat de edelman niet vele moeite kon hebben, om ze op zichzelven in allen deele toe te passen. Dit gebeurde natuurlijk vooral des avonds; en jan wist dit met zoo vele omzigtigheid, al klimmende en nader en nader tot het doel komende, te verrigten, dat zijn heer ten laatste waarlijk huiverde op het denkbeeld der eenzaamheid in dit vertrek, dat zoo zeer naar eene treurkamer geleek, waar welligt menige fatsoenlijke gaauwdief zijne laatste oogenblikken gesleten had.
Nu was dan ook het regte oogenblik gekomen. De procureur was, door zijne onvermoeide nasporingen, tot de ontdekking geraakt, dat zeker heer, die maanden geleden jammerlijk vermoord gevonden was, vrij waarschijnlijk mede als zijn slagtoffer was gevallen; daar die hem elders scheen gekend te hebben, en hiervan eenigen wenk had gegeven, schoon die toen door niemand verstaan was. Naar het welgelijkend portret van dezen liet hij eene kopij maken, juist zóó gekleed, mishandeld en bemorst met bloed, als men het lijk gevonden had. Dit werd voor den spiegel geplaatst, die deszelfs verlichte schaduw, door eene opening, wierp in het vertrek, waar de gevangene lag te slapen; zijne kaars opzettelijk zóó ingerigt zijnde, dat zij, op zekere hoogte gekomen, met eenen geweldigen slag moest uitgaan. Men had, namelijk, ontvlambare en levenslucht in het was weten te brengen, zoodat er tevens geen zigtbaar spoor (van kruid of dergelijke) overbleef, maar alles zuiver geestenwerk scheen.
De man ontwaakt, op dien slag, met schrik; zijne oogen zien niets dan het ontzettend beeld, terwijl op hetzelfde oogenblik de groote torenklok twaalf ure bromt. ‘o God!’ roept hij, en staart het beeld stijf aan, terwijl hem de haren als te berge rijzen. Dit duurt alzoo eenigen tijd; nu nadert het spook eenige schreden, en hij dringt bijna door den muur, waaraan zijn ledekant staat, terwijl het zweet hem aan alle kanten uitbreekt. Nog iets nader, en hij bezwijint; geluid

{==419==} {>>pagina-aanduiding<<}
kan hij reeds niet meer geven: doch zachtkens treedt thans het spook terug, en verdwijnt voor zijne oogen.
Den geheelen nacht blijft hij wakker, of sluimert voor een oogenblik onrustig in, om met schrik weder te ontwaken. Eerst toen eenig licht zijn vertrek begon te verhelderen, vatte hij weêr moed; hij poogde zich wijs te maken, dat alles slechts een droom was; maar, onder anderen, was zijne kaars in eenen toestand, die niet natuurlijk kon zijn ontstaan. ‘Nu, zoo was het dan een bedrog van den duivel, of kon zulks ten minste wel wezen.... Wat raakte dit hem in alle geval, zoo lang hij zich maar uit zijner zwarte majesteits klaauwen wist te houden; en daarop hoopte hij te passen: naderhand was er dan altijd wel gelegenheid, om, door middel van bekeering en aalmoezen, met behuip van een' zielzorger, vrede met den hemel te maken.’ Helaas! hij wist niet, hoe eng de poorte en hoe naauw de weg zij, die ten leven leidt. In het kort, hij werd wederom een geheele held, en trad moedig naar het verhoor, dat hij juist heden, op nieuws, moest ondergaan. Hij had zich op alles gespitst; had zijne verklaringen en alles nog meer in orde gebragt, en vleide zich ten sterkste, dat hij ligt dien eigen dag nog wel ontslagen zou worden, en alzoo niet noodig hebben, naar het akelig spookvertrek terug te keeren. Doch, daar komt hij voor de achtbare vierschaar, die hem dezen keer toch eenige huivering inboezemt; daar vestigt de aanklager zijnen doordringenden oogopslag op hem, alsof hij zijne eigene blikken dwong, tevens naar binnen terug te keeren, om gezamenlijk het schandelijke hart te onderzoeken; en het eerste, wat hij zegt, is: ‘Kent gij dit?’ hem meteen den bekenden rok en hoed des vermoorden voorhoudende. Zijn gansche gelaat verandert; hij slaat de handen voor het gezigt, wil zich nog herstellen, maar is buiten staat, de dringende en zegevierende stem der geregtigheid, in des beschuldigers mond, te weêrstaan, en roept uit: ‘o God! gij zijt gewroken.’
Thans volgt de gansche bekentenis, en natuurlijk tevens het vonnis des doods. Men hoopt, echter, nog meer bijzonderheden van hem te vernemen, ten einde vooral zijne helpers en handlangers meester te worden; en dit is eene reden te meer, waarom de uitvoering nog verscheidene dagen wordt uitgesteld. In dien tusschentijd bezoekt hem een geestelijke van zijne geziudheid gestadig. En dewijl deze zijnen

{==420==} {>>pagina-aanduiding<<}
boeteling zoo na mogelijk wil leeren kennen, ten einde ook, zoo veel mogelijk, nadere gronden, hetzij van troost of bestraffing, bij hem te vinden, zoo vertelt de schuldige hem zijnen levensloop, en de geschiedenis van zijn hart, kortelijk op deze wijze:
‘Mijn vader is, schroom ik niet te zeggen, de eerste oorzaak, althans de aanleiding tot alle mijne ongelukken. Hij was, in den volsten zin des woords, een vrek, die het geld liever had dan zijne vrouw, zijne kinderen, en zelfs zijnen eigen persoon. Of misschien was het ook uit liefde tot dezen, dat hij zoo veel zocht bijeen te schrapen. Genoeg, wat hij ook bedoeld hebbe, hij bereikte zijn oogmerk in geen opzigt; want gij zult hooren, dat vrouw, kinderen, eigen persoon en geld te zamen spoedig van kant raakten, ja dat gij in mij het laatste rampzalige overschotl van alles ziet. Mijne moeder, zoo het schijnt, eene brave, verstandige vrouw, maar die, als een bestorven meisje, alleen om haren rijkdom gezocht was, stierf, deels uit hartzeer, deels door waarachtig gebrek, in het kraambed van haar tweede kind, dat, hoewel verscheidene jaren na mij ter wereld komende, echter nog geenszins welkom was. Wat van dit meisje geworden zij, weet ik met geene zekerheid. Zij werd al vroeg in een klooster gedaan, het goedkoopste, dat maar te vinden was, om daar hare opvoeding te ontvangen, en (des twijfel ik niet) haar vervolgens den sluijer te doen aannemen; opdat hare uithuwelijking den ouden geen geld zou kosten, en de geheele schat, tot na zijnen dood toe, bij elkander mogt blijven. Doch haar gestel scheen zich naar dit ontwerp niet te kunnen schikken: zij haalde zich, door eene en andere mispassen, zware kloosterstraffen op den hals, en wist naderhand te ontsnappen, om met eenen liederlijken knaap, die het volgend jaar reeds in eenen veldslag bleef, door te gaan. Geen mensch heeft sedert iets van haar gehoord; ook niet, toen, bij mijns vaders dood, eene oproeping in een aantal openbare papieren door mij geplaatst werd. - Ik bleef dan alleen te huis, en was bestemd, om eenmaal, in het bezit van een half millioen dukaten,den rang op te houden van eene oude en aanzienlijke familie. Vader liet niet na, mij dit op zijne wijze, dat is, door al den nadruk te plaatsen op het
halve millioen, en mij vervolgens toch ook weêr te beduiden, hoe weinig dit ware om zoo vele onkosten goed te maken, in één woord, onder allerlei tegenstrijdigheden, op het hart te

{==421==} {>>pagina-aanduiding<<}
drukken. Hij deed inderdaad alwat hij kon, dat is te zeggen, wat zijne gehechtheid aan het geld toeliet, om mij overeenkomstig mijnen stand op te voeden. Ik bezocht eene adellijke school, droeg een' gegaloneerden rok, had een rijpaard enz. enz.; maar het laatste was zulk een jammerlijke knol, en de andere zoo bitter kaal en grof, verschoten en bekrompen, dat ik telkens ten spot mijner medescholieren verstrekte. Vanhier, dat ik dezelven ontweek, en mij meest ophield met gemeene knapen, zelfs lakkeijen en dergelijke, en al het goede van eene adellijke opvoeding, zekere fierheid, die ons boven het gemeene verheft, hoe langs zoo meer verloor. Toen ik grooter werd, begon ik dit zelf in te zien; ik verkreeg nu ook wat beter uitrusting, en, door de natuur met eene zekere levendigheid, bij eene niet onaangename gedaante, begiftigd, viel het mij te gemakkelijker, wederom ingang bij de aanzienlijker kringen te vinden. Wat echter de oude man ook toegaf, zóó verre kon ik het niet brengen, dat mijne beurs behoorlijk voorzien bleef, om te doen, wat mijne tegenwoordige verkeering noodwendig vereischte. Dit deed mij eerst eene ware studie maken van het spel, ten einde in deze uitspanning der fatsoenlijke wereld een eerlijk middel tot onderstand, in plaats van vertering, te vinden. Vervolgens gaf ik mij zelfs in eenige handigheden toe, die niet meer zoo geheel eerlijk konden heeten; schoon het mij nog altijd gelukte, mijnen goeden naam op te houden, en mij zelfs, door moeijelijk verwonnene aardigheden van allerlei slag, ingang te verschaffen in vele huizen, met welke mijn vader, uit zuinigheid, wel zorgde, geene wederkeerige gezelschappen te houden. Mogelijk waren het ook mijne begaafdheden niet alleen, maar tevens de rijke erfenis, welke mij wachtte, die sommige familiekringen, welke ruim van huwbare dochters voorzien waren, zoo gemakkelijk voor mij openden. Althans de markies de *** dreef de beleefdheid zoo verre, dat hij zelfs eenige
verbindtenis met mijnen vader zocht; hetwelk niemand van zijne geheel tegengestelde geaardheid zou verwacht hebben, en hetgeen inderdaad een gevolg had, waarin de ergdenkendheid nieuwen grond vond om zekere oogmerken te vermoeden. Te weten, de oude man stierf, weinige dagen nadat hij, op een prachtig avondeten onthaald zijnde, de, aan de uiterste soberheid gewone, maag dermate overspannen en overladen had, dat zijn gansche, verzwakte gestel er onder bezweek. Nu

{==422==} {>>pagina-aanduiding<<}
was ik meester. De nalatenschap was nog aanmerkelijk grooter dan ik verwacht had, en moest mij, al kwam ook mijne zuster terug, bijna geheel te beurt vallen. Ik behoef u niet te zeggen, hoe ik te moede was. Alles ontving binnen kort eene andere gedaante: zoo vervallen, bekrompen, ouderwetsch en armoedig het er bij mijns vaders tijd uitgezien had, zoo nieuw en prachtig en weelderig moest het zich nu vertoonen. Het ging mij als een uitgehongerde.... als iemand, die op ééns rijk wordt, en die de waarde van het geld niet kent. Geene zes jaren waren er verloopen, of ik was reeds genoodzaakt, mijnen omslag aanmerkelijk in te krimpen; en desniettegenstaande was ik gedurig om geld verlegen. Ik keerde dus, zachtjes aan, weêr terug tot mijne oude kunstgrepen.... speelde om grof geld, eerst slechts fijn, en daarna valsch. Het duurde niet lang, of men betrapte mij; een officier van de koninklijke lijfwacht verweet mij openlijk mijn bedrog; ik had geenen moed om met hem te vechten, en zoo werd ik tot het besluit gedrongen om mijn vaderland te verlaten. Sedert heb ik, in den vernederenden stand van een' avonturier, rondgezworven, mijnen waren naam somtijds verzwijgende, en elders ook weêr aannemende, naar de omstandigheden dit medebragten. Op dezen togt heb ik veel kwaads geleerd; ik kwam thans natuurlijk in het allerslechtste gezelschap, dat van valsche spelers en wanhopige geruïneerden door het spel. Eindelijk besloot ik hier heen te gaan, niet twijfelende, of de rijkdom en (vergeef mij, mijnheer, dat ik spreek, zoo als men elders over de Hollanders denkt) de eenvoudigheid, vooral de zotte gehechtheid der natie aan alwat vreemd is, zou mij eenen overvloedigen oogst verschaffen. Dit gelukte ook niet kwalijk. Ach, hadde ik mij tevreden gehouden met de onverdiende achting en vriendschap, waarmede men mij tegenkwam! Ik had, ja, den naam van een bekwaam en een gelukkig speler, (wat het laatste betreft, ik kwam het
geluk, zoo als wij dat noemen, somtijds een weinig te hulp) maar ik was tevens een aangenaam gezelschap, en.... genoeg, men was over mij tevreden, en ik leefde. Maar, wèl zegt uw spreekwoord: Geef den duivel een' vinger, en hij neemt de geheele hand! Op zekeren morgen vraagt mij iemand te spreken; ik herken terstond een' kerel in hem, dien ik eenmaal bij zekere gelegenheid had ontmeet, en van wien ik toen reeds opgemerkt had, dat hij tot alles in staat, en, om het maar regtuit te zeggen, een vol-
{==423==} {>>pagina-aanduiding<<}
en even doortrapte gaauwdief was. Deze schurk verhaalt mij, dat hij met eenige van zijne vrienden hier fortuin zocht, en dat ik, door mijne betrekkingen enz., zeer geschikt was om hun de hand te leenen. In het kort, met beloften en bedreigingen komt het zoo ver, dat ik mijne toestemming geef; en te eer geef, omdat juist, eenigen tijd geleden, de heer * * en, van zijne reis door Europa teruggekomen, had doen merken, dat hij mij kende en mij op de vingeren zag. Zijn dood was een van mijne bedingen; en deze is het, die mij op het schavot brengt. Ware hij mij niet verschenen..... Doch, wat raakt dit u? Gij weet nu alles; en zoo gij denkt, er bij anderen nut mede te kunnen stichten, het zal mij aangenaam zijn; ik heb het dan met de varkens gemeen, dat ik ten minste na mijnen dood nog eenig goed doe. Voor mijzelven, echter, zie ik hier geene verschooning of vertroosting in: want, schoon ik mijns vaders gierigheid vervloek, begrijp ik echter zeer wel, dat ik geheel andere paden had kunnen en moeten inslaan.’
Het is ons van weinig belang, wat hij verder zeide; en het zou ons te lang ophouden, des eerwaardigen geestelijke's behandeling van zulken gevaarlijken lijder uitvoerig te schetsen. Hij stierf geenszins met een ongetroffen, ongebogen hart. Of het meer tranen van spijt en vrees, dan van berouw en ootmoed waren, staat ons niet te oordeelen. Zijne medestanders noemde hij eindelijk wel, maar laat, en onder eigene betuiging, dat het zeker te vergeefs zou zijn; dat zij zich, bij zijne gevangenneming, gewisselijk reeds verwijderd hadden. Of men hem het geheim der spookhistorie, die hem deed bezwijken, verhaald hebbe? Het schijnt, neen. Zijn dood, door een welsprekend man plegtig voorbereid, liet diepe en leerzame indrukken na.





[Eendragt]

Hilversum, 10 April 1821.

Aan den Heer Redakteur der Vaderlandsche Letteroefeningen.

Mijnheer!

De Letteroefening No. II van dit jaar mij onlangs in handen komende, vond ik daarin, bij de recensie van den Antwerpschen Almanak voor 1820, twee coupletten aangehaald, als vervaardigd door den Heer l.g. visscher, te Brussel, die

{==424==} {>>pagina-aanduiding<<}
ik dadelijk voor de mijne herkende. Ik heb mij daarop het werkje zelve aangeschaft, en gezien, dat visscher het geheele stuk, de Eendragt, door mij in 1817 ten verzoeke van eenige kennissen, door wie onderling dat onderwerp was opgegeven, zamengesteld, en aan hen medegedeeld, buiten mijn weten, hier en daar, door het overschrijven misschien, verminkt, en op zijnen naam, heeft doen drukken. Dit, in verband beschouwd met bovengemelde mededeeling, noopt mij, er openlijk mede voor den dag tekomen, en U te verzoeken, uit aanmerking van het algemeen belang, dat ieder bij zijn goed regt bewaard blijve, al is ook het stuk in geschil van geringe beteekenis, eene plaats in uw Maandwerk aan hetzelve te willen inruimen, zoo als het, met eenige kleine veranderingen, hiernevens gaat. Ik ben, met achting,

UEd. dw. Dienaar

a. perk.

Eendragt.


Wie is die spruit van zuiv're liefde, 
Die met zoo schoone glansen praalt? 
Wie is zij, in wier minlijk wezen 
En vreugd en welvaart is te lezen, 
En uit wier oog de vrede straalt? 
 
Wie is zij, die dien zachten luister 
Verbindt aan wonderbare kracht? 
Een kracht, die, boven maat en perken, 
Al wat zij wil, weet uit te werken, 
En list en tegenstand veracht. 
 
't Is de Eendragt. Wil, in stouter verwen, 
Haar heerlijk beeld, zoo grootsch en rein, 
o Dichtkunst! voor ons oog ontdekken. 
Moog' slechts mijn schets, zoo flaauw van trekken. 
Haar niet geheel onwaardig zijn! 
 
Hoe na wij 't zamenstel beschouwen 
Der wondre werken van Gods hand, 
Zij, hoe verscheiden in hun woeling, 
Zij zijn eendragtig van bedoeling, 
En houden steeds elkaar in stand. 

{==425==} {>>pagina-aanduiding<<}

Laat vrij de stormwind vreeslijk razen, 
De donder brull' met hol geluid, 
De woeste zee bedekk' haar stranden, 
Het aardrijk schudd' zijne ingewanden, 
En werp' zijn schrikb're vlammen uit; - 
 
Men wane, bij zoo felle schokken, 
't Geschaap'ne met zich zelve in strijd: 
Die strijd der onderscheiden krachten, 
Slechts één in doel, belang en trachten, 
Vertoont de grootste eenstemmigheid. 
 
Die krachten, bij haar vreeslijkst woeden, 
Zijn met elkander in verbond; 
De schijnb're twist der eerste togten 
Verbindt de keten der gewrochten, 
En is 't behoud van 't wereldrond. 
 
Zoo staat, schoon zestig eeuwen vloden, 
Deze aard' voor tijd en stormen pal; 
Zoo staat zij, wat verga of worde, 
Tot eens haar val, naar de eeuwige orde, 
Gods wijsheid nog verhoogen zal. 
 
En slaat ge, o mensch! het oog naar boven, 
En staart ge op 't onbevlekt gebied: 
Daar, waar geen tweedragt ooit verdeelde, 
Daar heerscht die onnadenkb're weelde, 
Die uit de reinste liefde vliet. 
 
Daar is het waar geluk gezeten, 
En juicht met de eendragt in de rij; 
Daar doen de ontelb're hemelkoren 
Het: ‘Heilig! driemaal heilig!’ hooren, 
In nooit gestoorde harmonij. 
 
Dat heil, aan de eendragt naauw verbonden, 
En zuiv're en onverdeelde min, 
Was u, o sterv'ling! ook beschoren: 
Dan, ach! gij gaaft dien schat verloren, 
En riept de helsche tweedragt in. 

{==426==} {>>pagina-aanduiding<<}

Toen braakte de afgrond uit zijn holen 
Den wreev'len haat, en jaloezij; 
Toen voer de bleeke nijd in 't harte, 
En, waar de magt zijn pijlen tartte, 
Stond hem de looze laster bij. 
 
Toen week de lieve vreê van de aarde, 
En ruimde plaats voor 't woest geweld; 
En hem, die slechts zijn' moordlust koelde, 
Zijn volk verdrukte, en 't schand'lijkst woelde, 
Werd de eernaam toegevoegd van held. 
 
Toen rezen felle burgertwisten; 
(Geen oorlog, die zoo vreeslijk woedt!) 
Toen wroette, met ontaarde handen, 
Het volk in eigene ingewanden, 
En baadde zich in broederbloed. 
 
En waar 't rumoer niet door kon dringen 
Van burgerwoede en krijgsgeschal, 
Daar wrong, verteerd door helsche togten, 
Het monster zich in duizend bogten, 
En spoog, op elke bloem, zijn gal. 
 
Geen band, hoe vast door 't lot gestrengeld, 
Schoon liefde zelv' zijn draden vlocht, 
Geen teed're knoop, geen heil'ge keten, 
Die zij niet heeft vaneengereten, 
Waarop de tweedragt niet vermogt. 
 
Getuigt het, gruwzame onverlaten, 
Bevlekt met dierbaar onderbloed; 
Getuigt, verbroken vriendenkringen; 
Getuigt het, twistende echtelingen, 
Hoe fel de tweedragt heeft gewoed! 
 
Helaas! het kind, in liefde ontvangen, 
Wordt vaak in tweespalt opgebragt; 
Zoo heeft het, reeds met de eerste togen, 
Die wraak- en twistzucht ingezogen, 
Die aanwast met zijn ligchaamskracht. 

{==427==} {>>pagina-aanduiding<<}

Had niet een wakend Albestuurder, 
Die liefd'rijk zorg voor 't menschdom draagt, 
De tweedragt, in haar schaamt'loos woelen, 
Zijn godlijke almagt doen gevoelen, 
En hemelsche eendragt onderschraagd: 
 
Ligt had de boosheid haar verdreven, 
En over de aard' gezegevierd; 
Dan had, na dit onzalig leven, 
De sterv'ling voor geen hel te beven, 
Die hier zijn heilloos deel reeds wierd. 
 
Maar neen, hoezeer miskend, verstooten, 
Nog bloeit zij op de levensbaan; 
Zij schijnt vertroostend uit het duister, 
En lacht, met stillen, zachten luister, 
Den onbedorven wand'laar aan. 
 
Komt, schoon door need'righeid verscholen, 
Ontdekt den wellust, dien zij biedt, 
Gij teêr verbonden huisgezinnen, 
Waar de een den ander' leert beminnen, 
Van dat hij 't eerste daglicht ziet! 
 
Hoe laven hier de vruchtb're druppen 
't Met noeste vlijt gekweekte graan; 
Hoe ziet men hier den oogst gelukken, 
En welvaart blij de paden drukken 
Van die eendragtig zamengaan! 
 
Wat rijke schat van zegeningen 
Wordt hier met milde hand gestrooid! 
Geen zacht genot, geen hooge weelde, 
Daar één van 't waard gezin in deelde, 
Die niet hun aller heil voltooit. 
 
Wat rampen sparen 't rustig kluisje! 
Wat ruime vrijdom voor gevaar! 
En, treffen onontwijkb're plagen, 
Wat één onlijdbaar viel te dragen, 
Dat draagt men liefd'rijk met elkaar. 

{==428==} {>>pagina-aanduiding<<}

Zoo vlieten, onvergald, hun dagen, 
In nooit gestoorde vrede en min; 
Zoo zien zij vreugde op al hun wegen, 
En schenkt God zelf zijn' besten zegen 
Aan 't vroom, eendragtig huisgezin. 
 
En gij, gij nooit verwinb're staten, 
Wier schild en grondzuil de eendragt wrocht, 
Doet gij, op grootsche jubelwijzen, 
Den lof der godlijke eendragt rijzen, 
En wat haar wonderkracht vermogt! 
 
Wie telde Xerxes legerscharen, 
Zijn vloot, versterkt met kiel bij kiel?... 
‘Buk neêr, of sterf!’ scheen slechts de keuze; 
Maar eendragt was der Grieken leuze, 
En Xerxes vlood, en 't leger viel. 
 
't Is de eendragt, die de schoone dalen 
Der statige Alpen heeft bevrijd. 
Hoe, later, ook de krijg mogt blaken, 
Daar deed zij de eed'le vruchten smaken 
Van vrede en onafhank'lijkheid. 
 
Zoo staat, ten doel aan vloed en stormen, 
De rots in 't hart der zeeën pal; 
Zoo staat zij rustig, onbezweken, 
Tot dat de laatste golf zal breken, 
De laatste stormwind loeijen zal. 
 
Wat schrikb're magt van zeekasteelen 
Wendt hier den steven over 't meer? 
't Geldt u, o brave Amerikanen! 
Dra zinkt gij, voor Brittanjes vanen, 
In vroeg'ren dwang demoedig neêr. 
 
Maar neen! door Washington vereenigd, 
Verwerpt gij 't streng uitheemsch gezag; 
En ras begroeten de eigen vloten, 
Tot uw verderf thans toegeschoten, 
Met wreev'le spijt, uw vrije vlag. 

{==429==} {>>pagina-aanduiding<<}

Onwrikbaar staat des dwing'lands zetel, 
Zoo lang zijn list verdeeldheid strooit; 
Maar waar zich de eendragt immer paarde 
Aan 't grootsch gevoel van vrijheidswaarde, 
Daar drukte de ijz'ren schepter nooit. 
 
Zoo elders de eendragt uit mogt blinken, 
Zij blonk het schoonst in Nederland. 
Hier sprak ze, en duizend Spanjaards vloden; 
Hier sprak ze, en weinig braven boden 
Den zegerijksten wederstand. 
 
Hier bond zij, tachtig donk're jaren, 
Der vaad'ren moed en harten zaam; 
Hier werd de vrijheid, bloei en zegen 
Door haar, na bangen strijd, verkregen, 
De schitt'rendste eerzuil voor haar' naam. 
 
Was nooit die eendragt ons ontweken, 
Wat ramp, wat onheil waar' verhoed! 
Helaas! zij werd onteerd, vertreden; 
Het twistvuur kwam haar plaats bekleeden, 
En sloopte 't alles tot den voet. 
 
Gelijk de pest, van oord tot oorden, 
Haar dood'lijk gif verspreidt in 't rond, 
Zoo woelde, een tijdlang losgelaten, 
De tweedragt door Europa's staten, 
Met muit- en roofzucht in verbond. 
 
Zij baanden, langs bebloede wegen, 
Der dwing'landije een effen spoor; 
Dees sloeg, schoon met bedekter woede; 
Maar zeker trof haar scherpe roede, 
En drong tot merg en beend'ren door. 
 
't Scheen, of de hemel, zwaar beleedigd, 
't Verbasterd menschdom streng bezocht. 
Waar vindt men de afgelegen streken, 
Die, aan den druk des tijds ontweken, 
Het oorlogsvuur niet blaak'ren mogt? 

{==430==} {>>pagina-aanduiding<<}

Dan, de Almagt sprak, en de eendragt vormde 
Van gansch Euroop een schoon verbond. 
Gij hoordet, Leipzigs vruchtb're velden, 
Den heil'gen eed der wakk're helden, 
Verlossers van Europa's grond. 
 
Triomf! de vreê verheugde ons weder, 
En 't uitzigt op een' beter' tijd. 
't Was de eendragt, die het monster velde; 
't Was de eendragt, die de rust herstelde, 
En 't zuchtend menschdom heeft bevrijd. 
 
Blijf, hemelsche Eendragt, ons behoeden! 
Schraag de algemeene menschenmin; 
Bescherm, daal neêr, op onze bede, 
En stort uw welvaart, rust en vrede 
In vaderland en huisgezin! 


Eenvoudig middel tegen de muggen.

De Mug (culex pipiens, os aculeis setaceis intra vaginam flexilem, volgens blumenbach) van onze landstreken is een hoogst bekend insekt, dat tot het geslacht der vliegen behoort; het heeft, in plaats van een' mond, gelijk de vlieg (musca), een' spitsen, harden en hollen snuit, met welken het de huid doorboort en het bloed van dieren en menschen uitzuigt, en waarmede het zich in diervoege vervult, dat deszelfs ligchaam er stijf door opgespannen wordt; deszelfs borst is breed en verheven, en heeft eene groenachtige kleur; het heeft zes zeer lange beenen, die uitwendig gekromd zijn; de achterste zijn veel langer dan de voorste; de buik bestaat uit negen plaatjes of ringen; de kop is klein; de oogen zijn zwart, en boven dezelve zijn twee met baarden bezette sprieten geplaatst: het schijnt, als 't ware, bijzonder een menschenvijand te zijn, daar de Natuuronderzoekers beweren, dat hetzelve het bloed der menschen veel driftiger bemint dan dat der dieren (*); gelijk weder andere insekten meer bijzonder den oorlog tegen de dieren voeren;

{==431==} {>>pagina-aanduiding<<}
men denke slechts aan de paardenvlieg, (oestrus equi en oestrus bovis, volg. linn. en blumenb.)
Bijzonder gaarne houdt dit voor den mensch zoo lastig diertje zich in lage en waterachtige oorden op, waardoor wij hetzelve zoo overvloedig bezitten. In den zomer van het jaar 1809 ben ik in den Alblasserwaard, na de geweldige overstrooming van dien tijd, getuige geweest van den jammer dezer plaag; bij avond kwamen zij bij zuidewind wel overvliegen, en vertoonden zich, boven de Rivier, als eene wolk. Geloofwaardige ouden hebben mij verzekerd, dat, na de doorbraken van de jaren 1752 en 1760, bij warme zomers, derzelver aantal en vervolging zoo groot waren, dat men dikwerf nachten achter elkander zich niet naar bed durfde begeven, daar zij in den slaap bovenal het meest hinderlijk zijn, door den mensch weerloos te steken: door de warmte ook wordt, om mij zoo eens uit te drukken, hun steek-orgaan meer ontwikkeld, en het wondje meer ontstoken; vanwaar dan ook, in Oost en West, de muskieten zulke gevreesde vijanden zijn.
In welk verband intusschen de wording dezer diertjes tot het water staat, heeft mij niet mogen gelukken bij de Natuuronderzoekers verklaard te vinden, noch ook zelf door onderzoek te ontdekken; dit is zeker, hoe meer water, vooral stilstaand, geholpen door warmte, hoe meer muggen, en omgekeerd.
Er blijft mij nog overig, met een woord te spreken van hare piepende muzijk, vanwaar zij haren kunstnaam ontleent (culex pipiens): dit geluid schijnt niet voort te komen uit haren snuit, (mond hebben zij niet, gelijk wij gezien hebben) maar veroorzaakt te worden door de beweging harer vleugelen; dit staat dan ook in evenredigheid tot derzelver kracht en grootte; men denke slechts aan insekten van min of meer gelijksoortigen aard, die niet, gelijk deze, diptera, of tweevleugelige, maar viervleugelige (hymen optera) zijn, alsmede aan de horzels, meikevers enz., wier schilden of schalen zoo veel sterker zijn. Men zal mij tegenwerpen, dat de vlieg geen geluid onder het vliegen maakt; maar ik antwoord, dat de vleugels der mug anders georganiseerd zijn: zoo is b.v. de beweging der vlinders (papiliones) onhoorbaar, omdat derzelver vleugels met eene soort van dons bekleed zijn. Deze, in den eersten opslag vreemde, verklaring wordt voorts bewezen, door dat men de mug niet hoort zingen, als zij zit.

{==432==} {>>pagina-aanduiding<<}
Goedard zegt, dat de angel der mannetjes-muggen meer krachts heeft dan die der wijfjes: wij laten dit voor rekening van den Franschman.
Nu nog, ten besluite, het, in het hoofd van dit artikel, aangekondigde middel tegen den muggebeet. Men sluite, des avonds vóór het naar bed gaan, de gordijnen van zijne bedstede of ledekant, neme een weinig poeder van den alantswortel (rad. helen.), strooije dit op eene gloeijende kool vuurs, en late het ledekant met dezen rook eenige minuten vervullen; alsdan zal men de hatelijke insekten bedwelmd zien nedervallen, wanneer men ze gemakkelijk doodt, of anders bij het openen der gordijnen weg zien vliegen, en het dus geparfumeerde vertrek ijlings zal zien verlaten. Dit middel is eenvoudig, onkostbaar, en niet onaangenaam van reuk; terwijl men dit laatste nog kan vermeerderen, met een weinig poeder van de cort. cascar. er door te mengen: men neme het pulv. gross. De wilden zelfs gaan ons voor, met de muskieten door rook te verdrijven: hier te lande gebruikt men daartoe ook wel den tabaksdamp; dan, behalve dat die voor sommigen, bijzonder vrouwen, onaangenaam is, is dit hulpmiddel zelden voldoende, even min als notenboomentakken, of saliebladen; de damp eener smeulende lamp is eene remedie, bijkans erger dan de kwaal zelve.

Voorbeeldelooze wraakzucht van Cromwell.

Cadenas, Spaansch Afgezant aan het Londensche Hof ten tijde van karel den I, had den haat des Protectors olivier cromwell op zich geladen, en deze denzelven ook op eene beleedigende wijze aan den Gezant doen blijken. Cadenas keerde naar Spanje terug, en philips de III bevordorde hem tot Secretaris van Staat. Hij konde den ontvangen smaad niet vergeten, en dwarsboomde den Protector, zoo veel in zijn vermogen was, waar en wanneer hij maar konde.
Cromwell liet, van zijnen kant, geene kunstgrepen onbeproefd, om zijne gehate tegenpartij van het Spaansche Hof te verwijderen; doch alle bleven vruchteloos, of werden verijdeld.
Een zoo wraakgierig en arglistig gemoed, als dat des Protectors, werd echter geenszins vermoeid of afgeschrikt door deze herhaalde mislukking, maar integendeel des te sterker geprikkeld ter uitvinding van nieuwe ontwerpen, om zijnen wrevel te boeten.

{==433==} {>>pagina-aanduiding<<}

Hij liet den Cipier van Newgate tot zich roepen. Deze verscheen.
‘Hebt gij onder uwe gevangenen niet een', die de kunst verstaat, om alle soorten van sloten zoodanigerwijze te openen, dat men het niet kan ontdekken?’
Na eenig bedenken antwoordde de Cipier: ‘Ja; ik geloof, dat thomas green die kunst verstaat. Maar de spitsboef is reeds ter dood veroordeeld, en zal morgen opgeknoopt worden.’
‘'t Is wèl; ga heen, en zend mij den kerel.’
De Cipier verwijderde zich, en bragt terstond den misdadiger, onder zekere bewaring, tot den Protector.
Cromwell legde hem dezelfde vraag voor. De ter dood gedoemde verzekerde, dat hij volkomen in staat was, om aan des Protectors verlangen te voldoen. Men deed hem proeven geven van zijne gevaarlijke behendigheid aan de kunstigste sloten. Geene derzelve mislukte. Cromwell was daarover ongemeen voldaan, en vertoonde den gaauwdief de teekening van eenen tuin, in welks midden een paveljoen stond. ‘In dit laatste,’ sprak hij, ‘zijn vele deuren, elke derzelve met drie verschillende, sterke sloten voorzien. Maakt gij u sterk, die alle, zonder gedruisch, en zonder dat iemand eenige verkrachting kan vermoeden, te openen?’
‘Waarom niet?’ hernam de schelm koen. ‘Al waren er honderd deuren, en elke van die met duizend sloten voorzien, ik zou ze openen en er binnen komen.’
Cromwell nam nu den kerel in zijn kabinet; hier zeide hij tot hem: ‘Ik zal u niet slechts het leven, maar eene rijke belooning schenken, grooter zelfs, dan gij denkt, bijaldien gij eenen last volvoert, tot welks uitvoering gij mij geschikt voorkomt.’
Thomas green beloofde alles tot zulk een' prijs.
‘De tuin met het paveljoen, waarvan ik u straks de afteekening vertoonde, ligt in Madrid, en gij zult ze daarvolgens gemakkelijk uitvinden. Gij reist alzoo naar Madrid; verschaft u, door uwe kunst, vroeg in den morgen, heimelijk den toegang tot dat paveljoen; werpt dezen verzegelden, maar weder geopenden brief onder eene, in eene met rood behangsel bekleede kamer zich bevindende, schrijftafel; verwijdert u dan onbemerkt, en keert onverwijld naar Engeland terug. De noodige gelden tot de heen- en wederreize zal ik u onmiddellijk doen ter hand stellen.’

{==434==} {>>pagina-aanduiding<<}

Spoedig werd de vereischte aanstalte gemaakt; green ging scheep; maar cromwell, die hem niet vertrouwde, gaf hem eenen man mede, desgelijks in het geheim gewijd, deels om een waakzaam oog op hem te houden, deels om tot volvoering van zijn boosaardig plan mede te werken.
Te Madrid aangekomen, en het schelmstuk gelukkig volvoerd zijnde, deed green's begeleider hem weder huiswaarts keeren, en reisde vervolgens naar Venetie, om den aldaar residerenden Engelschen Gezant eenen brief te behandigen. De opene, door cromwell eigenhandig geschrevene, en aan green medegegevene brief was aan cadenas gerigt; hij bedankte dezen daarin, dat hij zijne beloften met zoo veel beleids en volstandigheids had vervuld, en berigtte hem tevens, dat hij de daarvoor toegezegde belooning van 20,000 pond sterl., volgens gemaakte afspraak, bij de bank van Venetie konde ontvangen.
Cromwell, namelijk, had uitgevorscht, dat de Koning van Spanje bestendig elken morgen zich in het gedachte paveljoen begaf, en, nog vóór cadenas' komst, de ingekomene depeches dooriiep, om diens voordragten des te beter te kunnen bevatten en zijne besluiten te nemen.
De Koning vond werkelijk den hem zoo listig in handen gespeelden brief. Hij herkende terstond des Protectors hand. Dit trok zijne opmerking. Maar de brief was in het Engelsch geschreven, welke taal de Koning niet verstond; en de argwaan maakte zich des te meer meester van zijn achterdochtig gemoed, wijl cadenas hem nimmer een enkel woord had gezegd, dat hij met cromwell in eenigen briefwissel stond. De Koning nam den brief tot zich, en liet, toen cadenas kwam, hem niets daarvan bemerken.
Zoodra philips de III het paveljoen verliet, deed hij twee vertrouwde staatsbeambten tot zich komen. Hij vertoonde hun den brief, en een van hen moest denzelven in het Spaansch overbrengen. De inhoud maakte een verraad van zijnen Staatsseeretaris kenbaar. Naardien hij dezen echter steeds voor een' hem getrouwen dienaar en regtschapen' man gehouden had, zoo aarzelde hij, hem zonder bewijs te veroordeelen. Hierin stonden hem dan ook dezulken bij, die in het geheim waren; en een van hen gaf den Monarch den raad, onverwijld een' vertrouwd' persoon naar Venetie af te vaardigen, om aldaar te onderzoeken, of de in den brief vermelde

{==435==} {>>pagina-aanduiding<<}
aanwijzing der 20,000 pond sterl. echt ware; hetgeen alle twijfel op ééns konde opklaren.
De zendeling kwam weldra met het berigt terug, dat er werkelijk een eigenhandig schrijven van cromwell bij de bank van Venetie voorhanden was, strekkende om aan den Spaanschen Secretaris van Staat, cadenas, voor des Protectors rekening, eene som van 20,000 pond sterl., tegen kwitantie, te betalen. Maand en dag van dit schrijven stemden volkomen overeen met dat aan cadenas, door den Koning in het paveljoen gevonden. Thans scheen de omkoopbaarheid en verraderij van den Secretaris ten volle bewezen. Al de verzekeringen van zijne onschuld waren vruchteloos; zij konden de tegen hem getuigende brieven geenszins te niete doen. De doodstraf werd geëischt; en de Koning alleen, uit aanmerking zijner vroegere verdiensten en hooge jaren, verlangde een zachter vonnis; hetgeen daarin bestond, dat cadenas, als een landverrader, eerloos, en al zijne goederen verbeurd verklaard werden.

Een paar voorbeelden van Afrikaansch bijgeloof.

Een der Zendelingen van het Engelsch Zendelingsgenootschap, zich in Afrika bevindende, geeft de navolgende beschrijving van het bijgeloof, bij die stammen heerschende, onder welke hij zich bevindt.
De Koning van Lattakoo verhaalde, bij zijne terugkomst van eene langdurige reis naar het oosten, dat hij stammen gezien had, die nog nimmer iemand van zijn volk (de Bootchuanas) ontmoet waren, die echter veel van hen hadden hooren vertellen, b.v. dat deze ossenstaarten hebben zouden; weschalve zij niet alleen van alle kanten te zamen kwamen om hem en zijn volk te zien, maar zich ook zeer daarover verwonderden, dat zij zooveel naar henzelven geleken. - Een houten uurwerk met drie kleine beeldjes, welke de geheele, halve en kwartiersuren sloegen, hetgeen door het Genootschap naar Lattakoo gezonden was, had de grootste verbazing gewekt. Eenige inboorlingen twistten daarover, of deze kleine beeldjes van God of van de menschen waren gemaakt; en tevens waren zij zeer begeerig te weten, of dezelve ook vleesch aten en melk dronken. Men vertelde alverder, deze beeldjes waren op zekeren nacht met een wa-
{==436==} {>>pagina-aanduiding<<}
gen zonder ossen aangekomen. Met één woord, dit uurwerk was voor hen het onbegrijpelijkste, wat er bestond.
Bij eene langdurige droogte kwam er een Regenmaker te Lattakoo. Men beschouwt deze lieden aldaar als Ondergoden. Vele der inwoners gingen hem te gemoet, en bragten hem geschenken van schapen. Op dien zelfden dag had er ook eene Regenvergadering in Malkaks-kraal plaats, en de Regenmaker kreeg een' vetten os ten geschenke. Hierop gaf hij bevel, dat niemand het wagen moest op het veld te gaan, om te graven of eenigen arbeid te verrigten, onder bedreiging, dat de overtreder van dien door den bliksem zou worden gedood. Dit bevel werd op het naauwgezetste nagekomen. Toen er zich nu kort daarna eenige wolken vertoonden, werd de algemeene verwachting opgewekt, dat het regenen zou. In eene dezer Regenvergaderingen beklaagde zich de Regenmaker, dat de Hollanders (waardoor zij alle Europeanen verstaan) den regen door hunne gebruiken verhinderden, en raadde dus den Matteede om dezelve weg te zenden. Ofschoon velen zulks almede wenschten, zoo gebeurde het nogtans niet. Toen echter de regen nog een' tijdlang wegbleef, begon het volk te morren, schold den Regenmaker voor eenen leugenaar, en meende, dat hij reeds te oud was om regen te kunnen maken. Toen hij niet meer wist, wat hij zou beginnen, klom hij op eenen berg, en wierp steenen naar beneden, om slechts tijd te winnen. Eerst twaalf dagen daarna kwam de regen, en duurde drie dagen lang. Hierop trok deze Regenmaker met vele vrouwen al zingende door de stad, en eischte geschenken voor den regen.
Dezelfde Zendeling verhaalt ook van verschillende gevechten, die er, wegens het rooven van vee, tusschen de Bootchuanas en Bosjesmannen waren voorgevallen. De eerstgenoemden waren eens zeer tegen hem vertoornd geworden, omdat hij hen had willen bewegen, eenige dieven, die zij gevangen gekregen hadden, niet te dooden. Zij zeiden hem, hij mogt vrij preken, maar hij moest hunne wetten onaangetast laten. Eens werd er zelfs over de doodstraf van eenen Bosjesman, die eenen os gestolen had, en buiten staat was, om, volgens de wet, twee andere terug te geven, een vreugdefeest gevierd. - Bij gelegenheid van een zwaar onweer, waardoor eene vrouw en verscheiden stuks vee gedood waren, werd er zekere plegtigheid verordend, om voor te komen, dat zulks niet weer gebeuren zou. De Regenmaker

{==437==} {>>pagina-aanduiding<<}
beval dus, dat zich geen vrouwelijk wezen op het veld begeven zou, dewijl hij de wolken geneesmiddelen ingeven moest, om ze te beletten, iemand weder te dooden. De Koning, de Regenmaker en veel volks begaven zich dus naar de plaats, waar de gedoode vrouw lag; zij staken eenige malen met hunne assegais (werpspiesen) in den grond, legden een vuur aan, om daardoor de wolken te berooken, en, nadat' zij het lijk met water hadden afgewasschen, veroorloofden zij den Zendeling, hetzelve op zijne gewone wijze te begraven.

De nieuwe empedocles.

Eenige dagbladen hebben reeds met een enkel woord gesproken van den, in het begin dezes jaars, voorgevallen' sprong eens Franschmans in den krater van den Vesuvius. Eenige bijzonderheden dezer ijzingwekkende daad vonden wij vermeld in den brief eens reizenden Engelschmans uit Bristol, onlangs aan een' zijner vrienden geschreven.
Op den 10 Januarij II. bezocht ik den Vesuviusin gezelschap van een' Franschman, met name gauteret, die mij, op mijne reis van Marseille tot hiertoe, had verzeld. Ik bemerkte daarbij niets ongewoons in hem, behalve dat hij, toen wij weder bij den Kluizenaar terugkwamen, zijnen naam, dien hij te voren in het vreemdelingsboek had geschreven, weêr doorschrapte. Wij kwamen overeen, den berg nog eenmaal te bestijgen, en des anderendaags, 11 Jan., vervoegde hij zich diensvolgens bij mij. Naardien mij echter het eerste bezoek niet wel bekomen was, ontschuldigde ik mij, en hij verliet mij, naar het scheen, gemelijk wegens mijne weigering. Ach! hadde ik toen slechts kunnen gissen, wat daarna is gebeurd!.... Toen ik in de daaraan volgende week zijn treurig einde vernam, begaf ik mij terstond naar den berg, en de kluizenaar verhaalde mij het volgende.
Des zondags was de Franschman in de Heremitage gekomen, en had daar dien nacht geslapen, nadat hij den ganschen dag op den berg had rondgezworven. Ook den maandag was hij daar verbleven, en had verschillende lavasoorten gezocht. Des dingsdags zeide hij tot den Kluizenaar, dat hij nog eenmaal den krater bezien wilde, en nam daartoe eenen gids mede. Naauwelijks den krater bereikt hebbende, gaf hij

{==438==} {>>pagina-aanduiding<<}
den gids zijn horlogie en zijnen hoed, alsmede een stuk gelds, om hetzelve in de lava af te drukken, zoo als men gemeenlijk doet, maar hetgene hier alleen een voorwendsel moet geweest zijn, om des mans opmerkzaamheid af te leiden. Daarop wikkelde hij zich in zijnen mantel, en - stortte zich in den brandenden krater, die hem voor een enkel oogenblik wederom uitwierp, zoodat hij, als 't ware geheel in vlammen gehuld, een ontzettend schouwspel opleverde; waarop de gids hem in den vuurstroom zag nederwentelen, tot dat hij hem, voor eeuwig, uit het oog verloor! - In het vreemdelingsboek had hij vooraf opgeteekend, dat hij den gids van alle schuld vrijsprak, naardien het zijn vaste wil was, zich op die wijze van kant te helpen, wijl hij, zijn gansche leven door, hoogst ongelukkig was geweest.

Etiquette aan het sterfbedde.

‘Toen de Koning - dus verhaalt eene oude Relation van den dood van lodewijk den XIII - op zijn sterfbedde de laatste Kerkgeregten begeerde, leide hij ook daarbij geene mindere bedachtzaamheid aan den dag, dan bij al de overige bedrijven zijns levens. Zijne Majesteit voorzag, dat eenige der tegenwoordig zijnde Heeren daarover in geschil konden geraken, wie het groote Communielaken (la nappe de Communion) zou vasthouden; dewijl het gebruikelijk was, dat de beide slippen van gezegde laken, digtst bij den Koning, door de twee aanzienlijkste Heeren, de beide andere door twee Koninklijke Aalmoezeniers vastgehouden werden. De Koning had daarom zijnen Grootaalmoezenier, den Bisschop van Meaux, gelast, niet het groote Communielaken, maar slechts een' kleinen doek (un voile) op zijn bedde te spreiden, hetgene Z.M. dan zelf wilde vasthouden. Maar, toen zulks geschieden zou, trad Monsieur, de Broeder des Konings, met den Prins van condé in het vertrek; waarop Z.M., met Hoogstdezelfs gewone tegenwoordigheid van geest, tot den Bisschop van Meaux, toen deze hem, vóór de Communie, het wijwater toediende, zeide: dat hij, dewijl door de komst der beide Prinsen de gevreesde rangtwist was voorgekomen, het groote Communielaken op zijn bedde konde uitspreiden. Dit geschiedde dan ook terstond, en hebben Monsieur de slip ter regter-, de Prins van condé die

{==439==} {>>pagina-aanduiding<<}
ter linkerzijde des Konings, en de Heeren lesseville en hyacinte, Aalmoezeniers des Konings, die in dat vieren deeljaars den dienst hadden, de beide andere vastgehouden.’
Hoe mag het er wel in de hoofden, en ook in de harten, dier Hofluiden hebben uitgezien, van welke de arme lodewijk had te schromen, dat zij zich niet schamen zouden, zelfs aan zijn sterfbedde, eenen ergerlijken rangtwist te voeren.

Fransche jakobijnen.

Toen de Klub der Jakobijnen in Brumaire 1795 gesloten werd, en een der verbondenen op een' sinartelijken toon uitriep: ‘o, Mijn Vaderland! Thans, waarlijk, thans verklare men, dat gij in gevaar zijt!’ - ‘Niet het Vaderland,’ hernam een waar Patriot, ‘maar de groote wegen!’

De Fransche taalmeester.

‘Hoe gaat het u?’ vroeg men eenen Franschen Taalmeester, die op sterven lag. Met eene zachte, reeds half gebrekene stem, antwoordde hij: ‘Je meurs - of: je me meurs; beide kan men zeggen,’ en gaf den geest.

Nederigheid van Barthélémy.

Barthélémy, de Schrijver der Reize van den jongen Anacharsis, was, door de zorg van den Minister, Hertog van choiseul, in eenen stand geplaatst, dat hij met rust en gemak zijnen geleerden arbeid konde vervolgen: hij genoot de gaven des geluks met bescheidenheid en matigheid. ‘Ik zoude wel een rijtuig kunnen houden,’ zeide hij; ‘maar ik vrees, mij te moeten schamen, wanneer ik op den weg geleerde lieden te voet ontmoette, die waardiger zijn dan ik.’

Japansche staatkunde.

Gallitzin vermeldt, in zijne Reize naar Japan, dat de

{==440==} {>>pagina-aanduiding<<}
Japanners hem en zijn Gevolg, met verbaasdheid, vroegen: ‘Hoe! gij draagt geene staarten, gij poedert uw haar niet meer? Ongetwijfeld is er in uw Vaderland eene groote Omwenteling voorgevallen. Spreek! tot welken Godsdienst behoort gij thans? welke nieuwe Staatsregeling hebt gij bekomen?’ - Vruchteloos poogden de Russen hun te doen begrijpen, dat hunne haren met hunne Staatsregeling niets gemeen hadden; zij bleven bij hun gevoelen, en wel op grond, dat de Japanners, toen zij hunne tegenwoordige Staatsregeling bekwamen, den vorm hunner pantoffelen hadden moeten veranderen.

Woordsmeding.

In een gezelschap, hetwelk zich bezig hield, om voor vreemde benamingen echt-Nederduitsche woorden te vinden, vroeg men onder anderen ook, hoe men het woord cigaro zoude vervangen? Langen tijd zocht men te vergeefs naar een gepast woord, tot dat eindelijk iemand zeide: ‘Er is reeds een woord voor. Onlangs ging ik voorbij eenen post, waarbij men niet rooken mogt; voor mij heen ging een man met eene brandende cigaro in den mond. De schildwacht riep hem toe: ‘Zoo gij niet ophoudt, dan sla ik u dien gloeisteel uit den mond.’

Het manwijf.

Koningin catharina vlugtte met haren Gemaal, den Koning van Navarre, (door ferdinand van hunne Staten beroofd) en sprak op deze vlugt tot hem: ‘Mijn Gemaal! wij zouden ons Koningrijk niet verloren hebben, indien gij Koningin, ik Koning geweest ware.’

Fransch krijcsregt.

Een Fransche Jager ranselde, in 1809, eenen Duitschen Boer, omdat hij zijnen spaarpenning in veiligheid wilde brengen. Zijn Officier kwam juist daarop aan, en zeide tot den Jager; ‘Waarom slaat gij dezen man?’ - ‘Kapitein,’ was het antwoord, ‘de schurk wilde ons zijn geld ontstelen.’





{==441==} {>>pagina-aanduiding<<}

Mengelwerk.

Proeve, over de voortreffelijkheid der inrigting van 's menschen ligchaam, en deszelfs doelmatigheid voor een hooger einde.

Door Claas Mulder, Med. Dr. te Makkum. (*)

Niets bestaat er in de zigtbare schepping, hetwelk niet ééns eenen oorsprong nam, en eenmaal, na het voldoen aan de oogmerken van deszelfs aanzijn, ontbonden wordt. Zoo ontwikkelde zich eens onze aardbol uit den bajert der elementen, en duizende bollen met denzelven; zoo ontsproot op dit tooneel, hetwelk wij aanschouwen, een heer van gewassen, toen van water- en daarna van landdieren; terwijl eindelijk de Oneindige zijn werk bekroonde met het pronkstuk der schepping, den mensch. Ook onze aardbol heeft dus eens een begin genomen, en zal eens weder eene ontbinding ondergaan; ook ieder gewas, iedere diersoort werd eens geschapen, en wij zien ze alle dagelijks vergaan; - naar dezelfde wet is ook ons ligchamelijk deel geschapen. Ieder mensch treedt op in de heerlijke natuur, en betaalt aan dezelve eindelijk den tol. - Zoodra wij nu van de ontwikkeling der ligchamen spreken, komt terstond het denkbeeld bij ons op, dat dezelve van een' min volkomenen staat tot een' meer volmaakten trapswijze zijn opgeklommen; dat dus derzelver deelen in eene overeenstemmende en doelmatige rede zijn uitgebreid geworden. De eindelijke ontbinding, daarente-
{==442==} {>>pagina-aanduiding<<}
gen, brengt het denkbeeld van trapswijze of ook meer plotselinge afneming te weeg, welke de vernietiging van het bestaande voorwerp ten gevolge heeft. Dewijl echter de natuur nergens eenen sprong doet, maar alles als ineenvloeijende en zachtkens overgaande voorstelt, zoo is ook elke ontwikkeling en ontbinding eene gedurige opvolging van onmerkbare veranderingen, of (opdat wij dezelfde woorden nogmaals bezigen) eene reeks van veelvuldige ontwikkelingen en ontbindingen. Geen zintuig, geen zielsvermogen van den mensch is in staat om alle deze overgangen waar te nemen, veelmin te beschrijven; en hij stelt zich daarom zekere tijdperken of grootere verdeelingen voor, rigtende dezelve naar de gewigtigste veranderingen. Iedere eeuw deelde derhalve 's menschen levensloop in opmerkingwaardige
tijdperken. Kindschheid, jeugd, bevestigde leeftijd, en ouderdom, zijn woorden van bekende beteekenis en eigenschappen van 's menschen leven.
Dewijl de mensch het meest zaamgestelde ligchaam heeft, is het niet te verwonderen, dat de ontwikkeling van een zoo voortreffelijk geheel eenen langeren tijd behoeft, dan die van andere dieren; en waarlijk, wij vinden geen dier, hetwelk eene zoo lange kindschheid en jeugd geniet, als de mensch. De schepselen, welke ons dagelijks omringen, getuigen deze waarheid; de getrouwe narigten der natuurkundigen omtrent eene menigte andere komen ook hierop neêr, dat dezelve schielijker tot den meest ontwikkelden staat, of dien van geschiktheid ter voortteling, geraken, dan het menschelijk geslacht. - Deze waarheid leidt den oplettenden geest dadelijk tot een nader onderzoek der dierlijke huishouding van 's menschen ligchaam. Immers vraagt hij zich af: ‘Geschiedt deze ontwikkeling langzamer, dan bij de overige schepselen, moet dan niet noodwendig, of onze bewerktuiging van de hunne verschillen, of door andere krachten en invloeden gewijzigd en aangedaan worden?’ Ja, M.H., dit moet het zeker: eene nadere beschouwing der eigenschappen van het dierlijk leven zal ons weldra overtuigen, dat wij niet te on-
{==443==} {>>pagina-aanduiding<<}
regte het menschelijk ligchaam het meest zaamgestelde noemden.
Het dierlijk leven kenschetst zich door voeding, beweging en gevoel; dat is, met andere woorden, ieder dierlijk schepsel bezit de vermogens, om door het nemen van voedsel zich te ontwikkelen en daarna in stand te houden, om zich van de eene plaats naar de andere te begeven, en eindelijk, om indrukselen te ontvangen door uitwendig werkende invloeden. Deze vermogens vinden wij ook alle bij den mensch, van den eersten ademtogt af tot in de late grijsheid, hoewel zij zich in verschillende tijdperken in evenredigheid onderscheiden. Wanneer wij met eenige oplettendheid deze drie vermogens gadeslaan bij de verschillende dierrangen, dan loopt het weldra in 't oog, dat dezelve zich duizendwerf gewijzigd, ja als 't ware dooreengemengd en ineengesmolten vertoonen. Denkt slechts aan de geringste diertjes der schepping, de raderdiertjes en polypen, klimt van deze allengskens op tot de insekten, van deze wederom tot de schelp- of weekdieren (mollusca); dan zal het ul., M.H., niet onduidelijk zijn, dat de eerste noch afzonderlijke werktuigen voor de voeding, noch de zoodanige voor de beweging, noch voor het gevoel bezitten, maar dat ééne zelfstandigheid alles bevat; dat de insekten, daarentegen, zoowel voor voeding als beweging verschillende voortreffelijke organen hebben, en geene onduidelijke beginselen van zintuigen aanbieden; dat, eindelijk, het inktdier (of zoogenaamde visch) een zamenstel voor voeding, beweging en zintuigelijke gewaarwordingen vertoont, geheel verheven boven de lager geplaatste diersoorten. Wanneer gij zoo voortgaat door het geheele dierrijk, dan kan het uwer aandacht niet ontglippen, dat zich de voedingswerktuigen overal schikken naar het voedsel; dat dezelve allengs vergezeld gaan van voortreffelijke bewegingstuigen, die het ligchaam voor duizende oefeningen vatbaar maken; dat, eindelijk, niet alleen alle zintuigen aanwezig zijn, maar dat zij ook hoe langer hoe meer in vatbaarheid voor
de heerlijkste, de belangrijkste

{==444==} {>>pagina-aanduiding<<}
indrukselen toenemen, en als 't ware heerschappij beginnen te voeren over de andere werktuigen. Zoo klimmen wij dan op, door de millioenen der dieren, tot den mensch, en zien in dezen alles op het voortreffelijkst vereenigd, wat immer eenig dier ons ergens aanbood. ‘Vinden wij in hem alles zoo voortreffelijk vereenigd?’ vragen waarschijnlijk sommige mijner hoorders: ‘Waar vinden wij dan in hem de kolossale voeding des olifants of des krokodils; waar toont ge mij de vlugge beweging der herten en reebokjes; waar zult ge mij den fijnen reuk der honden of het scherp gezigt der valken bij den mensch aantoonen? - Neen, de mensch moet in sommige ligchaamskrachten en vatbaarheden voor eenige dieren onderdoen,’ werpt ge mij tegen. Dan, laat ik, zoo veel in mij is, u van deze dwaling terugbrengen, en bewijzen, dat 's menschen ligchaam boven dat der dieren in allen opzigte voortreffelijk te noemen is.
Bepaalt dan eens uwe aandacht bij de noodwendigste behoefte van al wat leeft, bij de voeding. - Men kan de dieren gevoegelijk beschouwen als in twee groote rangen verdeeld, waarvan de eene zich met dierlijke, de andere met plantaardige zelfstandigheden voedt. De mensch is buiten twijfel, wat men daartegen ook moge ingebragt hebben (*), een wezen, hetwelk geschikt is om uit beide deze rijken voedsel te ontleenen, ja zelfs het rijk der delfstoffen niet onaangeroerd laat. Wij kennen geen dier, 't welk dit voorregt in die mate bezit; want het zwijn,

{==445==} {>>pagina-aanduiding<<}
b.v., moge zich zoowel met planten als dieren voeden, en in zamenstel van ingewanden op den mensch eenigzins gelijken, het kan toch niet, even als deze, alle dier- en plantvoedsels gebruiken. De mensch geniet het vleesch van alle dieren. Niet alleen de herkaauwende, die in Europa, benevens vele vogelen en visschen, genuttigd worden, maar zelfs apen en olifanten strekken den Negers, leeuwen en tijgers den Hottentotten, honden den Tongusen, paarden den Tartaren ter spijze; ja, ook de ratten zijn lekkernijen voor de Kaliforniërs. Robben en walvisschen worden door de Groenlanders, schildpadden, slangen en hagedissen door Afrikanen en Zuid-Amerikanen gegeten. Roofvogels strekken sommigen, graanetende velen tot voeding. De Kaliforniër laat de rupsen en kevers, andere volken andere insekten niet in vrede (*). - Het zoude niet moeijelijk zijn, hier eene reeks van gewassen op te noemen, welke, of geheel of ten deele, verschillende natiën voeden. Van
het mos af, waarmede de IJslander zich vergenoegt, tot den dadelboom, welke een groot gedeelte der Perzen en Egyptenaren onderhoudt, is alles aan den mensch ter voeding geschonken. Verwondert gij u, M.H., over deze menigvuldigheid des voedsels, slaat dan, bid ik u, nog eenen blik op den drank, die of tot lessching van den dorst of ter voldoening aan den smaak genomen wordt. De dieren drinken niet dan water: alleen strekt den zogenden de moedermelk zoowel ten drank als ter spijze. Maar de mensch drinkt ook de melk der koeijen, schapen, ren-
{==446==} {>>pagina-aanduiding<<}
dieren en paarden: ook het bloed is een geliefkoosde drank der Samojeden en Kamschatdalen: de veelvuldige uit koorn en andere planten bereide dranken worden veel gebruikt en misbruikt. - Hetgene ik u zoo even voorstelde uit de getrouwe berigten der reisbeschrijvers, die dit alles zagen, wordt volkomen bevestigd door de beschouwing dier werktuigen, welke de spijs ter vertering voorbereiden, of deze zelve en de voeding bewerkstelligen moeten. Zoowel de gesteldheid der onderkaak, der tandsoorten en tong, als die der maag en overige ingewanden, zoude ons, door vergelijking met vleesch- en plantetende dieren, kunnen leeren, dat de mensch in staat is, alle voedsels te nuttigen. Wij willen echter daarvoor geene verdere bewijzen, welke hier ook niet passen, bijbrengen.
Indien ik verder voor uwe welwillende oplettendheid eene schets wilde ophangen van die werktuigen, welke uit de verteerde spijs het voedende deel opnemen en tot bloed bereiden; indien ik daarbij den omloop des bloeds, benevens de voeding van ieder ligchaamsdeel door hetzelve, voegde; indien ik de zuiverende ademhaling deed opmerken, - dan zoude u overal dezelfde voortreffelijkheid blijken, welke vereischt wordt om een zoo zaamgesteld geheel in stand te houden. Dan, ik treed hier in geene bijzonderheden; alleen opmerkende, dat alle werktuigen der voeding, als zoodanig, aan onzen wil niet onderworpen zijn, maar hunne gevoeligheid ontleenen van die zenuwen, welke haren oorsprong niet uit de hersenen hebben. - Zoudt gij nu nog meer behoeven, M.H., om overtuigd te worden, dat de inrigting van 's menschen ligchaam, ten opzigte der voeding, niet alleen voortrefselijk, maar zelfs boven die der overige dieren verheven zij?
Wij noemden de beweging, of het vermogen om van plaats te veranderen, eene tweede eigenschap van 's menschen ligchaam. Dat ook te dezen opzigte geen dier bij den mensch halen kan, hoop ik duidelijk genoeg te betoogen. Het is bekend, dat er drie hoofdsoorten van beweging zijn: het zwemmen, het vliegen, en het gaan;

{==447==} {>>pagina-aanduiding<<}
of bewegen in water, lucht, en op aarde. Iedere dezer hoofdsoorten heeft verscheidene wijzigingen: sommige dieren immers zwemmen geheel in het water, andere drijven meer; sommige vliegen zwevende, andere meer stijgende; sommige gaan statig, andere huppelen en springen; nog andere rennen met eene onbegrijpelijke snelheid; terwijl weder andere klimmen, kruipen en wroeten. Wanneer wij zoo vele manieren van beweging waarnemen, dan kunnen wij ons niet onthouden van, in bewondering opgetogen, de wijsheid en goedheid der Almagt ter verzorging harer schepselen te prijzen; naardemaal daardoor niet alleen het dierrijk door water, lucht en aarde verspreid werd, maar ook ieder dier in staat gesteld is, een geschikt voedsel te erlangen, en zijne vijanden te ontvlieden. Maar hoe veel te meer erkennen wij dankbaar die zelfde Voorzienigheid, wanneer zij den mensch de begaafdheid schonk, om elke beweging op aarde te volbrengen, ja hem ook niet ontzeide, om, in 't water zwemmende, van plaats te kunnen veranderen; wanneer zij vooral hem bevoorregtte met een' opgerigten gang, welke geen dier erlangde. Dit voorregt kenschetst zelfs den adeldom der menschheid, zoo als reeds menig wijsgeer in zijne schriften welsprekend beweerde (*). Wat men ook moge aangevoerd hebben, om te bewijzen, dat de mensch van nature niet gevormd zoude zijn om regtop te gaan, wij meenen gerust te kunnen volhouden, dat hetzelve slechts scherpzinnige, doch kwalijkgeplaatste geleerdheid verraadt. Wie eenigzins vertrouwd is met de inrigting van 's menschen zamenstel, en zich dan niet door geliefkoosde denkbeelden van een natuur- of diermensch (welk een wanklank!) laat bedwelmen, zal weldra ontwaren, dat zoowel het been- en spiergestel der onderste
ledematen, als de plaatsing van het hoofd op den romp, de vorm der borst, des bekkens, en zelfs de ligging van het hart, geenen anderen gang toelaten,

{==448==} {>>pagina-aanduiding<<}
dan de opgerigte. De dagelijksche ondervinding bevestigt dit mijn gezegde, dewijl de kinders, zoodra zij genoegzame krachten gevoelen, trachten zich overeind staande te houden. Maar, even als de mensch in velen opzigte, in onderscheidene leeftijden, op verschillende dieren gelijkt, zoo is het ook met de beweging. De zuigeling speelt met zijne poezele ledematen, zonder van plaats te veranderen; het kind kruipt op handen en de nog wankele knieën; de jongeling loopt met de snelheid der herten; de man stapt met een' vasten tred; en waggelende zet de grijsaard den voet grafwaarts. - Het is waar, de menschen hebben, over 't algemeen, niet die kracht van spieren, welke het overige dierrijk, om vele redenen, noodig was; maar dit bewijst geene mindere voorzreffelijkheid. Daarenboven toonen ons veelvuldige voorbeelden, dat oefening en gewoonte, of wel opvoeding, veel kunnen toebrengen ter verhooging of onderdrukking dier krachten. Volken, welke van de jagt leven, zijn geoefend in het springen en rennen; zij, die zich veel met de vischvangst bezig houden, zwemmen dikwerf zeer vaardig. En zouden de Europesche vrouwen, door een' verkeerden ijver gedreven, niet meermalen den stevigen gang hunner kinderen bederven, door ze te vroeg te willen laten loopen, om daarop een' zekeren roem te dragen, even alsof zij de natuurlijke oorzaak waren van deze, helaas! onnatuurlijke zoowel, als ontijdige voorlijkheid?
Het zamenstel van rug en borst is zeer buigzaam, en daardoor voor menige vlugge of gemakkelijke beweging vatbaar. Maar bovenal verdienen de bovenste ledematen, welke bij de overige dieren de voorste daarstellen, onze aandacht nog een' korten tijd bezig te houden. Dezelve waren bij een' opgerigten gang niet meer bestemd om het ligchaam te ondersteunen en te verplaatsen: neen; zij werden ons zoodanig gevormd gegeven, dat zij geschikt zijn om te grijpen, te vatten en te omvatten. Wel is waar hebben ook de apen ledematen, welke bekwaam zijn om te grijpen; doch niemand zal deze aan de menschelijke gelijk oordeelen, wanneer hij de korte knobbeli-
{==449==} {>>pagina-aanduiding<<}
ge duimen en spitse, min getopte, vingeren beschouwt aan alle ledematen, waardoor deze dieren geheel voor klimmen geschapen schijnen. De natuurkundigen, die ook hier gelijkheid meenden te vinden tusschen menschen- en apengeslacht, waren zeker niet gedachtig, dat men meermalen in het dierrijk dezelfde werktuigen ontmoet, welke in den mensch meer en als edeler ontwikkeld voorkomen: eveneens is de duim en afzonderlijke, men zou kunnen zeggen meer menschelijke, vingers der apen geenszins een bewijs van gelijke en gelijkvormige handen. De duim van den mensch is meer beweegbaar en langer dan die van eenig ander dier; de vingers zijn het mede: maar dit alleen maakt de grootere voortreffelijkheid derzelve niet uit. Zij zijn daarenboven de zitplaats van een fijn gevoel; 't welk ons eene geschikte gelegenheid geeft, om de voortreffelijkheid der derde eigenschap des ligchaams, de gevoeligheid, te doen kennen. Het is vooral in dit gedeelte der bewerktuiging, dat de mensch de kroon spant boven al hetgeen hem omringt; het is in dit zamenstel, dat gij het schepsel erkent, vatbaar voor de veelvuldigste en edelste indrukselen. Hier is het, dat gij het ligchaam van den mensch erkent!
De hersenen en zenuwen zijn de werktuigen, welke de gevoeligheid der deelen daarstellen, en het dierlijk zamenstel in betrekking brengen met de omringende natuur.
Wanneer men slechts zijne aandacht vestigt op den uitwendigen vorm van 's menschen hoofd, dan kondigt ons het gewulfde voorhoofd, de verhevene kruin en de kleinere evenredigheid des gelaats reeds een voortreffelijk brein aan. De apen, welke zoo menigwerf een punt van vergelijking met den mensch opleverden, vertoonen ons zelfs een vooruitstekend gelaat en achteroverhellend voorhoofd en kruin (*). De hersenen van den mensch, die

{==450==} {>>pagina-aanduiding<<}
het middelpunt des gevoels daarstellen, en als 't ware de bevelen der ziel aan de overige deelen door de zenuwen overbrengen, ja ook wederkeerig door de zintuigen indrukselen aan de ziel mededeelen, zijn bij den mensch in alle deelen meer ontwikkeld dan in eenig dier. Zij zijn meer kogelvormig; terwijl sommige dieren dezelve platter, andere langer, andere als in hoopjes verdeeld hebben. Zij zijn in evenredigheid tot de zenuwen de grootste, evenwel niet in evenredigheid tot het ligchaam. In dit opzigt immers wordt de mensch overtroffen door de zingvogels, als kanariën en sijsjes, volgens de opmerking van den grooten haller, welke daarom nog niet in gevoeligheid der overige ligchaamsdeelen uitmunten, hoe harmonisch zij ook zingen mogen. Voorts heeft ook de mensch de uitgebreidste groote hersenen in evenredigheid tot de kleine en het ruggemerg, de meeste kronkelingen, en de grootste hoeveelheid mergstof. Het zoude overbodig zijn, hier meer van de bijzondere deelen, in vergelijking met de dierhersenen, voor te dragen: men houde slechts in het oog, dat de mensch weder alles in zich vereenigt, wat in het dierrijk verspreid ligt en hier en elders afzonderlijk voorkomt.
Wat zal ik van de vijf zintuigen zeggen, M.H.? Zal het wel noodig zijn te betoogen, dat, waar de Schepper een hersengestel schiep, volmaakt boven al wat louter dier is, Zijne wijsheid daar ook evenredig edelere en meer ontwikkelde zintuigen verordende? Zal het noodig zijn, hier door ontleedkundig betoog te bewijzen, dat de bloote huid van den mensch met een fijner en vooral meer onderscheidend gevoel bedeeld is; dat de neus vele zenuwen, dat de tong vele smaaktepeltjes heeft; dat het gehoor en het gezigt geheel ontwikkeld zijn? Neen; da-
{==451==} {>>pagina-aanduiding<<}
gelijks geven onze medemenschen ons de treffendste bewijzen van de volmaaktheid hunner zintuigen, en derzelver beheer over het overige gestel. Men zegge niet, dat de hond fijner rieke, of andere dieren in andere zintuigen den mensch overtreffen; ieder, die zich oefent, kan elk dier evenaren. Men herinnere zich de Negers, welke de voetstappen der Franschen door den reuk onderscheiden van die eens Negers, en de getuigenis van pernette, volgens welke de Braziliërs en Kanadiërs een' zoo fijnen reuk hebben, dat zij een' Franschman van een' Engelschman of Spanjaard op eenen afstand onderkennen (*). Men brenge zich te binnen, hoe ver onze zeelieden, hoe vast onze jagers, hoe naauwkeurig onze schilders zien. Men verwondere zich over de juistheid in het onderscheiden der toonen en geluiden bij de meesters in dit vak. Dat ik u slechts herinnere de fijnheid van tong en gehemelte bij die genen, welke meenen, dat zij leven om te eten, en de overige zintuigen niet zoo veel oefenen, als noodig is om Gods heerlijke natuur te genieten! Men verstomme over de
voortreffelijkheid, waartoe onze zintuigen door oefening verheven worden, wanneer men de blinde door het gevoel kleuren ziet onderkennen. Waar, M.H., zouden wij toch het dier vinden, welks zintuigen alle voor eene zoo hooge stemming en verfijning vatbaar zijn? Een of ander enkel zintuig mogen wij hier of elders in het dierrijk hoogst ontwikkeld aantreffen, nergens, wij herhalen het, vinden wij alle zintuigen zoo voortreffelijk; nergens vinden wij vooral een zoo gevoelig en harmonisch verband tusschen alle, door middel der hersenen.
Is dan de mensch begaafd met zoo edele werktuigen voor voeding, beweging en gevoel, het kan niet anders, of deze alle, vereenigd met die, welke de voortduring des geslachts verzekeren, moeten een boven al wat dier is verheven geheel opleveren. Dit geheel is voor ver-
{==452==} {>>pagina-aanduiding<<}
schillende wijzigingen vatbaar, naarmate de mensch zelf of de hem omringende natuur daarop werken, en naar de verschillende levensperken. - De zuigeling, nog zoo naauw met de moeder door de bronnen van zijn bestaan vereenigd, schijnt niets te behoeven, dan 't geen tot levensonderhoud hoogstnoodig is. Voedsel en rust maken zijn geluk uit. De hersenen, daarentegen, zijn bijna onwerkzaam; ja, de indrukselen, welke soms door de zintuigen tot dezelve worden overgebragt, schijnen eer verdoovend voor de groote gevoeligheid, dan opwekkend. Geen zintuig ontwikkelt zich eerder dan het gevoel, indien wij den smaak uitzonderen. Het gevoel doet het eerst den zuigeling beseffen, dat hij in eene zinnenwereld verkeert. Daarna wordt het oog allengskens geschikt om aardsche voorwerpen te onderscheiden. Na eenige weken vermeerdert de opmerkzaamheid; het kind bemint glansrijke ligchamen, en volgt den gang der moeder met het oog. De werktuigen voor het nemen van ander voedsel en het gehemelte worden ontwikkeld; en daardoor geeft niet alleen de natuur den eersten wenk, dat nu 's menschen kind weldra dier- en plantaardig voedsel behoeft, maar ook, dat hetzelve nu de geschiktheid zal bekomen, om den ouderen zijne nooddruft door verstaanbare spraak te kennen te geven. Immers stelt het voortreffelijk zamenstel van luchtpijp, strottenhoofd, tong, aaneengeschakelde tandenrij, en beweegbare, vooruitstekende lippen den mensch in staat, om geärticuleerde klanken zoodanig verbonden voort te brengen, dat zij eene verstaanbare spraak opleveren. En ziet hier weder eenige dierlijke werktuigen zoodanig veredeld, M.H., dat wij niet dan de goedheid des Scheppers ook hier kunnen loven en danken.
Nadat het geheele gestel der voeding en beweging eene genoegzame vastheid verkregen heeft, vangt de meerdere oefening en beschaving der zintuigen aan. De knaap en het meisje worden huwbaar: het hart slaat met kracht; de stem wordt gevestigd, de ademhaling vol: het geheel vertoont zich vol schoonheid en kracht. Nu is de tijd

{==453==} {>>pagina-aanduiding<<}
daar, dat ieder ligchaamsdeel volkomen ontwikkeld is: nu is alles in evenwigt; noch de werktuigen der voeding, noch die der beweging, noch die der zinnen hebben de overhand, en het staat nu aan den mensch, om zijn hersengestel de heerschappij over alle overige werktuigen op te dragen, of zich een slaaf van zijne maag, of een louter radertuig van beweging te maken. In één woord, nu is de mensch, wat zijn ligchaam aangaat, geheel mensch, en van alle andere diersoort volkomen te onderscheiden: en wanneer nu de edele ziel met een' vasten wil het hersengestel ten gebieder over alle dierlijkheid stelt; wanneer nu ieder zintuig, behoorlijk geoefend, doch niet één eenzijdig boven andere gewet, de heerlijkheid van Gods schepping getrouw terugkaatst en daarin liefde en eendragt aanschouwt, dan kan de mensch voor hoogere spheren bekwaamd worden. Want niet immer bloeit de boom des aardschen levens; eens vallen zijne bloemen en bladeren af, en niets getuigt meer den schoonen, krachtvollen stand, dan de blozende vruchten.
Wij kunnen ons niet uitlaten over de menigvuldige veranderingen, welke het menschdom, door deszelfs verhuizingen over den ganschen aardbodem, en bijna nog meer door de deels vernuftige, deels zeer kinderachtige gewoonten en gebruiken bij verschillende natiën, ondergaan heeft. Wij zouden, indien de tijd het gedoogde, nog opmerkzaam moeten maken op de verschillende zoogenaamde temperamenten, welke slechts in een ligchaam, als het menschelijke is, voorkomen. Wij zouden moeten aantoonen, dat de wijze Schepper der vrouwe een ligchaam schonk, waarin een vrouwelijk gemoed te huis behoort.
Dan, laten wij, na deze zeer algemeene en oppervlakkige beschouwing der voortreffelijkheid van 's menschen ligchaam, nog meer ons daarvan overtuigen door het betoog der doelmatigheid van hetzelve, waardoor eigenlijk de voortreffelijkheid bekroond wordt. Hoe kan dit heerlijk zamenstel aan een hooger doel dienstbaar zijn? is de vraag, die ons op te lossen overblijft.

{==454==} {>>pagina-aanduiding<<}

Ik weet het, M.H., uwe eigene overtuiging zegt het u reeds, deze vraag behoeft bijna geen betoog. De ondervinding immers leert het ons dagelijks, dat regelmatig zaamgestelde werktuigen, wier raderen ten naauwste passen, wier drijfveren de juiste kracht bezitten, niet anders kunnen, dan doelmatig werkzaam zijn: en zoude het dan nog betoog behoeven, dat een levend werktuig, zóó zaamgesteld, als dat van den mensch, voor een hoog einde werkzaam zal zijn? Neen, ik stem het gaarne toe, de Schepper kan zulk een ligchaam niet gewild hebben, zonder daarbij een hooger doel te willen, dan dat der schepping van ieder ander ligchaam; maar men achte het niet overbodig, deze redenering in eenige bijzonderheden te overwegen, waartoe ons de woorden van snethlage gevoegelijk aanleiding geven: ‘Het kind wordt eigenlijk het naast voor de maatschappij, en de mensch in de maatschappij voor den hemel opgevoed.’ (*) Het is wel aan geenen twijfel onderworpen, dat de mensch geneigd is om een maatschappelijk leven te leiden, doordien de geest zich niet vergenoegt met het verzamelen van kundigheden, maar ook dezelve aan anderen mededeelen wil, terwijl bovendien het ligchaam hulp behoeft. Is het nu waar, dat al, wat mensch is, naar eene zamenleving, en wel naar eene maatschappelijke zamenwoning haakt, dan is het duidelijk, dat ieder kind door zijne ouders zoodanig zal moeten opgevoed worden, dat het voor de maatschappij geschikt worde. Het hooger doel, waarnaar het kind dus te streven heeft, en hetwelk de ouders in hunne opvoeding moeten beoogen, is het maatschappelijk leven. Men zegge niet, dat dit doel dan zeer onbepaald zij, dewijl er een groot onderscheid is tusschen de maatschappij van den beschaafden
Europeaan en der wilden van Afrika. Het doel is overal één, hoewel hetzelve niet overal in gelijke mate bereikt wordt.

{==455==} {>>pagina-aanduiding<<}
Veredeling en beschaving zijn de hoofddoeleinden onzer wandeling op aarde; en de in ons oog zoo domme Vuurlander veredelt en beschaaft zijn kroost evenzeer voor zijne maatschappij, als de Europeër voor de zijne. Iedere opvoeding is dus naar den kring der omringende maatschappij doelmatig, indien zij niet beneden dit standpunt blijve; iedere opvoeding boven dien kring mist haar doel, ten zij 's kinds geest zich boven het alledaagsche verheffe. Men meene niet, dat ik door bovengemelde bepaling bedoel, den onbeschaafden in zijn standpunt te laten berusten; neen, in zijnen kring zijn vele kinderen, die zich, bij eene gunstige opleiding, boven het alledaagsche kunnen en zullen verheffen; bij de beschaafde en vooral geleerde maatschappijen is het moeijelijker, zoodanige geesten aan te treffen en te kweeken. - Men stelle zich dan als doel voor, om de kinderen op te brengen voor eene maatschappij, waar vlijt en deugd ten troon zitten. Vlijt is de bron van alle kennis en wetenschap; zij verzekert ons aardsch bestaan. Deugd, of zedelijkheid, is de bron van allen godsdienst; en alle deugden, de geheele omvang der zedelijkheid, vereenigt de christelijke godsdienst in zich; zij verzekert ons een hemelsch bestaan. Men boezeme dus het kind reeds werkzaamheid en deugd in: dan zal het een voortreffelijk lid der maatschappij worden, en in dezelve voortgaan, voor zichzelven en zijnen naasten nuttig te zijn; terwijl het, ééns bovenal deugd en godsdienst beminnende, niet zal nalaten dezelve aan te kweeken en dus den hemel te naderen. De mensch, laat ik dit hier nog bijvoegen, met alle natuurlijke en geest-krachten toegerust, geplaatst in een' beschaafden kring, zich eenen werkkring gekozen hebbende, vindt nu in al wat hij doet en door zijne medemenschen ziet doen, in al wat de in duizendvoudige gedaante zich vertoonende natuur hem aanbiedt, de leerschool, bij welker uitgang hij de eeuwigheid
intreedt, en rekenschap zal moeten doen van het besteden zijner leerjaren in de school, welke hem voor de toekomst opvoedde.

{==456==} {>>pagina-aanduiding<<}

Wij zagen, M.H., dat het menschelijk ligchaam een' geruimen tijd behoeft, om tot den staat van volkomene ontwikkeling te geraken; dat de voedings- en bewegingswerktuigen zich 't eerst ontwikkelen en de zintuigen allengs gescherpt worden, het hersengestel eindelijk dien staat bekomt, waarin 't geheel het overwigt heeft. Dit alles was noodzakelijk, opdat het kind voor de maatschappij konde worden opgevoed. Waar vinden wij de maatschappij, voor welke dit geene behoefte was? Voedt het kind op, om onder de min beschaafde en als wilde volken te leven: hebt gij dan niet eene reeks van jaren noodig, om hetzelve niet alleen jagt en visscherij en eenige bouwkunde, maar vooral de spraak te leeren, waaraan het bepaalde denkbeelden hechten moet? Voedt het kind op voor verlichte kringen; en het zal niet noodig zijn, te doen opmerken, dat eene lange jeugd hiertoe vereischt wordt. En, al ware het nu eens, dat der zoogenaamde wilde volken eene kortere jeugd genoegzaam ware, wie verzekert ons, dat zij immer in dezen stand zullen verkeeren? Wie erkent zelfs niet in deze algemeene eigenschap van ieder menschenras de zoo dikwerf bestredene eenheid van stam, welke de wijzigingen van klimaat en voedsel niet hebben kunnen vernietigen?
Voeding was de eerste behoefte des ligchaams. De moedermelk verzorgt overal den zuigeling; doch ook overal weet de moeder, dat daarna steviger voedsel noodzakelijk is. Daarom spoort zij ook reeds de kleinen aan, om met vlijt te leeren, wat noodig is, om de verlangde spijs te bekomen: zij boezemt den jongeren in, om niet moede te zijn, en zaait de eerste beginselen voor een maatschappelijk bestaan. Maar, wat was er nu noodzakelijker, dan dat het kind leerde, van plaats te veranderen, om datgene op te sporen, wat tot instandhouding des ligchaams dienen zal? Nog zorgt de noeste vader voor het behoud des kinds; en dit is de tijd, waarin het den tred bevestigt niet alleen, maar ook het gebruik der handen leert. Nu volgt een tijd, waarin de jongeling verder behoort te gaan: nu is het niet genoeg, te gaan

{==457==} {>>pagina-aanduiding<<}
en te grijpen; de jagt vordert de vlugste bewegingen, het springen, het rennen; de vischvangst doet de oefening van zwemmen ontstaan, en juist daarom wordt in dit levensperk alles geoefend, wat tot beweging behoort. Het is evenwel niet genoeg om het wild te volgen, de hand moet bekwaamd worden om hetzelve te vangen, en de zintuigen gewet om het te overwinnen. En wie uwer, M.H., merkt niet op, dat, de krachten van den mensch niet in staat zijnde om het wild te vermeesteren, er hulpmiddelen moeten gezocht worden ter bemagtiging van hetzelve? Nu was het eene weldaad, welke de Schepper den mensch bewees, door hem zintuigen te schenken, die, alle even volmaakt en ontwikkeld, van rondomme de natuur in zijne ziel terugkaatsen, welke overal stof ter bearbeiding oplevert. Nu vooral was het eene weldaad, dat de liefderijke Vader zijnen kinderen een hersengestel gaf, bekwaam om de indrukselen getrouw over te brengen, en bovenal de vernuftige denkbeelden door de zenuwen, als zoo vele bevelen, naar de overige ligchaamsdeelen te verspreiden. Nu komt het met den loop der ontwikkeling van den mensch overeen, dat zijne handen strikken, wapenen en werktuigen vervaardigen: nu is de tijd daar, dat de mensch mensch worden kan. Herinnert gij u nu niet, dat de mensch alle voedsel nuttigen kan; en komt daarbij niet het denkbeeld in u op, dat hij daardoor bestemd werd om overal te wonen en alles te onderzoeken? Herinnert gij u nu niet, dat gij alle zintuigen even volmaakt hebt ontvangen, en dat gij daardoor verpligt werdt om alle te oefenen, geen te laten insluimeren, geen ten koste van andere te veredelen? De geheele ontwikkeling dus der werktuigen van voeding, beweging en gevoel toont ons den loop der behoeften van den mensch voor een maatschappelijk leven: zij toont ons, dat 's menschen kind voor de maatschappij moet worden opgevoed.
Is het dan waar, vraagt gij, dat de inrigting van 's menschen ligchaam hem geschikt maakt om voor den hemel in de maatschappij te worden opgevoed? - Twijfelt gij hier nog aan, M.H.? Neen! gij beseft het wel, dat die

{==458==} {>>pagina-aanduiding<<}
voortreffelijke zintuigen den Schepper uit de schoone natuur aan alle volken leeren kennen, en, het brein de dankbare aandoeningen der ziele terugkaatsende, den sterveling doen knielen en de handen vouwen. Waar vindt gij het dier, dat geschapen is om zich voor zijnen God te buigen, en te bidden? Neen! gij beseft het wel, dat uwe handen gemaakt zijn om de bevelen der gevoelvolle ziel te volbrengen, om God eenen tempel te stichten. Het is u duidelijk, dat uwe ziel aan derzelver beginselen van liefde en zucht naar kennis niet konde voldoen zonder zoodanige hersenen en zintuigen, die overal God, als den Almagtige, den Alwetende, den Alwijze, den Algoede, den geheel Liefderlijke, doen kennen en opmerken. Het kan u niet langer onbekend zijn, dat, zoo God u geene handen had geschonken om uwe gedachten door teekenen uit te drukken, zoo u de spraaktuigen ter mededeeling uwer gemoedsaandoeningen en behoeften ontbraken, zoo uwe ooren niet gevormd waren om deze klanken duidelijk over te voeren naar uw binnenste, gij dan ook noch den Schepper uit de natuur, noch Zijnen Zoon uit de openbaring zoudt kennen, die u ten hemel zal moeten inleiden. (*)




Het leven en de wandelingen van meester Maarten Vroeg.

III.

Apologie der Geneeskunst.

Ik kwam eindelijk met mijn hoofd vol muizennesten, en maar half tevreden over mijn besluit, aan mijne woning, die, zoo iemand mij mogt noodig hebben, een weinig

{==459==} {>>pagina-aanduiding<<}
van het dorp af ligt, tegenover den smid. Naauwelijks had ik mijn hoofd over de onderdeur gestoken, of mijne vrouw kwam mij, met een bedeesd gelaat en halfgesmoorde stem, zeggen, dat de Heeren van de Commissie binnen waren en alles zien moesten. Ik vroeg haar, of onder dat alles ook het overoud pekelvleesch begrepen was, waarop zij mij gisteren getracteerd had, en kreeg tot antwoord een oogje, hetwelk mij deed verlangen, dat de Heeren nog wat blijven mogten. Het winkelbezoek afgeloopen zijnde, raakte ik in gesprek met Doctor wakker; en ik kon niet nalaten, dien goeden ouden vriend mijn hart eens te ontlasten, en hem deelgenoot te maken van den bitteren tweestrijd, waarin zijn Rotterdamsche Collega mij gebragt had. Ik vroeg hem dan, wat hij er van dacht, of onze kunst op gronden steunde, of niet? en kreeg de vraag tot antwoord, of ik hem dan voor een' schurk hield en mijzelven ook? ‘want, zeide hij, wie slechts twijfelt, wie niet geheel overtuigd is van de zekerheid der Geneeskunst, en evenwel er geene gewetenszaak van maakt, zijn' evenmensch aan die bedriegelijke kunst te wagen, verdient den naam van een eerlijk en braaf man niet. Ik weet intusschen wel, dat verstandigen sedert lang opgehouden hebben, onze kunst wegens hare onzekerheid aan te vallen. Men beseft, dat, in dien zin, waarin zulks van de Geneeskunst beweerd wordt, alle menschelijke kunst onzeker is, en onzekerder, naarmate zij moeijelijker is. Maar de zwakke zijde onzer kunst is de onbekwaamheid en achteloosheid dergenen, die haar beoefenen; en, dat heerleger overziende, waarin zoo weinigen uitmunten, rees de gedachte wel eens bij mij op, of men ons niet onder de plagen van het menschdom moet rekenen. Ik heb die gedachte niet onderdrukt, maar de zaak scherp onderzocht; en het gevolg van dit onderzoek is geweest, dat het nut, hetwelk onze kunst heeft, hoe onvolmaakt zij dan ook wezen mag, het nadeel verre overtreft, daar zij als eene der grondzuilen van onze
maatschappelijke welvaart moet

{==460==} {>>pagina-aanduiding<<}
worden aangemerkt, ja als een noodzakelijk bestanddeel van het menschelijk geluk.’
Al had het gezigt mijner vrouw mij niet naar de uitrekking van ons onderhoud doen verlangen, deze gezegden zouden daartoe genoegzaam geweest zijn. Maar, tot mijne spijt, brak de Doctor het gesprek af, onder belofte evenwel van mij zijne gedachten naderhand schriftelijk mede te deelen. Ik kreeg dan ook, eenige dagen daarna, met onze bodin, een pakje, waarin een geschrift, dat ik sedert altijd gewoon ben te lezen, als ik een patient door den dood verlies, of tot een consult met Doctor B. genoodzaakt word.
Proeve eener Apologie der Geneeskunst, niet zoo als zij wezen kon, maar zoo als zij is.
Behoeft de kunst, die den veegen lijder het leven redt, den zwaar gefolterden zijne smarten lenigt, eene verdediging? ‘Deze weldaden, zult gij zeggen, bewijst niet zij, maar de natuur.’ Het is dan ook aan de natuur, en niet aan het kunstrijk vernuft van franklin, dat wij de beveiliging onzer gebouwen bij het dreigend onweer verschuldigd zijn. ‘Maar hoe onzeker, zult gij weêr zeggen, hoe gevaarlijk moet eene kunst wezen, omtrent welker beginselen hare beoefenaars het nimmer eens waren!’ Goed; maar dan moet gij u ook geene woning laten bouwen: want dit doet men in China geheel anders dan bij ons, en bij de Laplanders wederom geheel anders dan in China. Ook mogt ik wel eens weten, of gij op reis ook eet? Hoe kunt gij het wagen? Kookt niet elke keukenmeid of huismoeder den pot op hare manier? Wie verzekert u, dat uwe maag bestand is voor de soep van uwe buurvrouw? Vindt gij daarin geene zwarigheid, wat vindt gij ze dan, om u te doen aderlaten, in een geval, waarin tienduizend vóór u het gedaan zijn? ‘Maar men kan zich vergissen; de Doctor kan verkeerd gezien hebben, de Chirurgijn mis steken.’ Uwe keukenmeid kan u ook dolle kervel opdisschen, in plaats van peterselie.

{==461==} {>>pagina-aanduiding<<}

Maar ik begin te bemerken, dat ik, als Don Quichot, de molens voor reuzen aanzie. Inderdaad, wie zal, in goeden ernst, iets tegen eene kunst aanvoeren, welker hulp hij dikwijls op hetzelfde oogenblik noodig heeft en verlangend inroept? Men laat dan de kunst met rust, maar vaart uit tegen hare beoefenaren. Met welk regt? Zijn dan de Doctoren en hunne satellieten menschen van andere bewegingen dan wij? Uit welke natuurwet volgt het, dat er niet zoo wel domme Doctoren kunnen zijn als domme Advocaten, onkundige Chirurgijns als lompe Kleermakers, achtelooze Apothekers als slordige Notarissen? Of meent gij, dat de doctorale muts bovenmenschelijke wetenschap, hemelsche deugd en oneindige krachten mededeelt? Denkt gij misschien, dat alle Geneesmeesters even bekwaam moesten wezen? Kunnen alle keukenmeiden pasteijen bakken; en die dat niet kunnen, kunnen die niets? Wat doet nu de verstandige huismoeder, die zulk een feniks over hare potten en pannen wil zien zweven? Neemt zij de eerste, die zich aanmeldt?
Hoe dit ook zij, het is nu eenmaal de manier, dat men zijn oordeel gebruike bij de keuze van eene keukenmeid, en het oordeel van anderen, de stem van het publiek, bij het kiezen van eenen Geneesheer. De vraag is, of, in dien staat van zaken, de Geneeskunst niet onder de ergste plagen van het menschdom behoort. Ik zoude niemand raden, hierop spoedig ja te antwoorden, tenzij hij even gereed was om te erkennen, dat hij een gek is, waardig om als een kind bestuurd te worden. Moest men de Geneesheeren niet strenger bannen dan de Jezuiten? Waartoe dient ons Akademisch onderwijs, waartoe de geheele Geneeskundige Staatsregeling, indien wij een oogenblik twijfelden aan de heilzame strekking, zelfs der gebrekkigste kunst?
Dit is het punt, waar ik wezen wilde. Voorondersteld, dat er van de honderd Geneeskundigen slechts één zij, dien hoogen eernaam zoo waardig, als homerus of virgilius dien van Dichter, en dat de grootste hoop der overigen, gelijk het talrijk gild der verzenms-
{==462==} {>>pagina-aanduiding<<}
kers, slechts zoo veel geneeskundig genie heeft, als even genoeg is, om eene gewone verkoudheid, eene bedorvene maag, of eene ligte koorts, zonder gevaar van des lijders leven, te kureren; in die vooronderstelling meen ik, met grond, te mogen beweren, dat mijne kunst niet alleen onder de eerlijke neringen en hanteringen verdient geduld te worden, maar zelfs een zegen is voor de maatschappij. Ik meene dit uit vier stukken te kunnen opmaken: 1o. uit hare oudheid; 2o. uit hare algemeenheid; 3o. uit hare noodzakelijkheid, en 4o. uit hare nuttigheid. Men zal hierop waarschijnlijk aanmerken, dat ik de drie eerste punten wel konde daarlaten, en dat men zeer tevreden zal zijn, wanneer ik het nut der Geneeskunst voldingend zal hebben bewezen. Men vergunne mij echter hierop aan te merken, dat elke verhandeling hare behoorlijke lengte moet hebben, en de mijne dan veel te kort zou wezen.
1. Wat dan in de eerste plaats de oudheid mijner kunst betreft, wie twijfelt daar aan? Ik gevoel echter, dat ik, om de zwakgeloovigen van die oudheid geheel te overtuigen, de rol der geschiedenissen moet openslaan en hare oorkonden raadplegen. Dit intusschen is, om de waarheid te zeggen, in het geheel mijne zaak niet. Welk eene straf, eene partij oude, bestovene boeken te doorwroeten, die niemand meer aanraakt! Ook zoude ik niet weten, dat men in onze verlichte eeuw op eene geheel andere manier de geschiedenis schrijft. Het is genoeg, dat men, in een' gemakkelijken leuningstoel gedoken, onder het uitblazen van eenige wolken rooks, eerst bedenke, hoe de dingen gebeuren konden, en, als men zich dat vast in het hoofd gezet heeft, daaruit opmake en zich verzekere, dat zij zoo gebeuren moesten. Ik zal zoo vrij zijn, dezen gebaanden, koninklijken weg ook op te gaan, en, zonder den minsten omslag van boeken, de oorkonden der geschiedenis van mijne kunst in mijn hoofd te zoeken.
Sedert er menschen bestonden, was het mogelijk, dat zij ziek werden; en wanneer ik het menschelijk gestel na-
{==463==} {>>pagina-aanduiding<<}
ga, wanneer ik om mij heen zie, hoe de menschen bestaan, dan komt het mij niet slechts waarschijnlijk, maar zelfs noodzakelijk voor, dat zij ziek werden. Het is waar, in die allereerste tijden kunnen de menschen geheel anders geweest zijn dan nu; zij zullen vooral waarschijnlijk in andere omstandigheden geleefd hebben, waardoor zij minder aan ziekten waren blootgesteld. Of zoude Adam reeds aan de jicht hebben geleden, en Moeder Eva met migraine zijn gekweld geweest? Ik weet het niet; maar wanneer ik zie, hoe kippen uit kippen voortkomen en menschen uit menschen, dan zoude ik gerust durven aannemen, dat, in die overoude tijden, de menschen oogen in hun hoofd zullen gehad hebben, armen en beenen aan hun lijf, en eene maag. Blumenbach zegt het uitdrukkelijk, dat er zelfs geen dier gedacht kan worden zonder maag, hoe veel minder een mensch. Het zal in die tijden ook wel eens gewaaid hebben, zoodat het zand iemand in de oogen vloog; het zal wel eens donker geweest zijn, zoodat er een in een' kuil kon vallen en arm of been breken. Zoude men ook niet, met veel grond van waarschijnlijkheid, mogen vooronderstellen, dat er wel eens een, zeer bezweet zijnde, koud water zal gedsonken, en zich daardoor eene pleuris of een kolijk op den hals gehaald hebben? Ik beken, deze laatste vooronderstelling is wat gewaagd; maar men zal mij zeer verpligten met haar, voor deze keer, te laten doorslippen; ik beloof, van mijnen kant, dat ik er geen misbruik van maken zal. Wij worden tegenwoordig toch wel genoodzaakt aan te nemen, dat er ligchamen zijn, die niets wegen; dat daaronder een ding behoort, hetwelk men het levensbeginsel noemt; en dat er in den mensch twee wezens zitten, die niets van elkander weten, uitgezonderd wanneer zij bij ongeluk malkander te na komen. Het eene wezen zit in den buik en het andere in het hoofd, hetwelk niet het hoofd is
van ons ligchaam, maar slechts een deel van hetzelve, zoo als een arm of een been er een deel van is. Ja, men wanhoopt niet meer, of de kunst zal het nog zoo verre brengen, van iemand het

{==464==} {>>pagina-aanduiding<<}
hoofd af te zetten, zoo als men hem nu een' vinger afzet. Men zal dan een kunsthoofd uitvinden, ten einde men zou kunnen ademhalen en spreken en eten en een' hoed opzetten: want het is bewezen, dat een mensch, om te leven, geene hersenen noodig heeft. Dit alles wil ik, uit volle overtuiging, gelooven en voor waarheid aannemen, wanneer men mij slechts wil toegeven, dat men reeds in Adams tijden armen en beenen breken, de pleuris of een kolijk heeft kunnen krijgen. Er waren dus zoowel uit- als inwendige ziekten. En zouden er dan geene Doctoren geweest zijn; of, om naauwkeuriger te spreken, geene menschen, die zich beijverden, te helpen, als anderen klaagden? Ik kan zulk eene slechte gedachte van mijne voorvaderen niet koesteren. En om ieder te overtuigen, dat ik mij hier niet vergis, behoef ik hen slechts te verzoeken, eens aandachtig gade en slaan, hoe kinderen leven, hoe zij elkander beklagen en helpen. Mij dunkt, wij kunnen ons de menschen, in die overoude tijden, nog al het best als groote kinderen voorstellen. Men zal zeggen, dat dit wederom eene vooronderstelling is. Het zij zoo, ik stel haar tegenover die, volgens welke wij uit apen of meerkatten voortsproten. Daar wij nu, willen wij ons gelijk blijven, wel genoodzaakt zijn, aan te nemen, dat onze eerste voorouders oneindig veel minder waren dan wij, kunnen wij toch waarlijk niet wel minder, dan in hen den aanleg tot dat alles te vooronderstellen, wat wij in ons zoo heerlijk ontwikkeld zien. Gelijk er nu, onder kinderen, doorgaans dezen en genen zijn, die, in opmerkzaamheid, geestigheid, handigheid of kracht, zeer uitmunten boven de anderen, zal het ook zoo onder die eerste menschen geweest zijn. Men behoeft juist geen hippocrates te zijn, om de rillingen en koude, die iemand bij inwendige aandoeningen overvallen, door zachte stovingen van het ligchaam te zoeken te verdrijven, noch ook om op te merken, dat menigeen na eene sterke neusbloeding beter wordt, en dus in een dergelijk
geval zulk eene bloedsontlasting te bevorderen.

{==465==} {>>pagina-aanduiding<<}

Zoo is dan de Geneeskunst zoo oud als het menschdom; en zullen wij haar dan nu verstooten? Is zij misschien onze achting minder waardig geworden, of kunnen wij haar beter missen? Op het laatste zal ik straks antwoorden; het eerste is naauwelijks een antwoord waardig. Het menschdom is in alles vooruitgegaan; zoude alleen de Geneeskunst achterlijk zijn gebleven? Dit kan men naauwelijks vooronderstellen, al wilde men aannemen, dat, sedert de grondlegging der wereld, tot op dezen dag, niet dan ezels de doctorale kap gedragen hebben; eene vooronderstelling, waarvoor geen grond te vinden is. Integendeel, jik houde mij overtuigd, dat, zoo eskulaap opstond, die onder de Grieken als de God der Geneeskunst werd gehuldigd, en hij verzocht, om, ingevolge onze geneeskundige wetten, bij eene onzer faculteiten tot het examen toegelaten te worden, hij het eerste onderzoek niet zoude kunnen doorstaan en afgewezen moeten worden. Misschien kwam men er toe, om hem, uit aanmerking van zijnen beroemden naam, honoris causâ, den rang van Doctor te verleenen; maar het zoude zekerlijk alleen onder de uitdrukkelijke voorwaarde zijn, van nimmer te zullen praktiseren.
2. De Geneeskundigen hebben derhalve een verkregen regt, om over onze zieke ligchamen het bestuur te voeren, zoo als de Regtsgeleerden over onze personen en eigendommen, de Godgeleerden over onze gemoederen, de Wijsgeeren over onze meeningen, de Dichters, Schilders en Muzikanten, benevens de Modemaaksters, Kleermakers, en wat verder tot de uitvindende menigte behoort, over onzen smaak. Dit. evenwel, acht ik niet voldoende, om mijne kunst in het bezit dier achting te handhaven, welke haar toekomt. Zij kon haar bestaan aan een verjaard misbruik te danken hebben, gelijk de staande legers, of het priesterlijk gezag. Ik moet ook bewijzen, dat het menschelijk geslacht tevreden is met de Geneeskunst, haar beschouwt als een' kostbaren schat, dien men niet moet verwaarloozen, maar integendeel hoog waarderen.
Men is, reeds van oude tijden af, overeengekomen, om een groot gewigt te hechten aan de overeenstemming der menschen. Er is bijna geene vergadering, waar men niet met de meerderheid besluit en beslist. Deze overoude en algemeene gewoonte is, in de eerste plaats, een natuurlijk gevolg van de hooge gedachte, die de lieve menschen van zichzelven hebben. Zij beschouwen het als eene zeldzaamheid,

{==466==} {>>pagina-aanduiding<<}
dat de mensch geen verstand heeft, of zijn verstand niet gebruikt. In de tweede plaats is deze gewoonte een gevolg van het oudste en natuurlijkste aller regten, het regt van den sterksten: want het is zonneklaar, dat, van twaalf menschen, die tegen elkander opgewassen zijn, hetzij in ligchaams- of in zielskrachten, of in beide, acht of negen de overigen wel tot zwijgen kunnen brengen. Daar men ondertusschen bij ondervinding weet, hoe verbazend moeijelijk het is, de ware volksstem te vernemen, laat staan dan die van het menschelijk geslacht, heeft men het in dezen tot eenen vasten regel genomen, dat, al wie niet hard schreeuwt, toestemt. Hier meene ik de vijanden mijner kunst te zien meesmuilen en elkander toeknikken; ja, zij kunnen zich naauwelijks van een triomferend lagchen onthouden. Zij zijn verzekerd, dat ik hier mijzelven in het net heb gewerkt; want waar schreeuwt men harder tegen, dan juist tegen de Geneeskunst, zoodat zij, voor eene volksvergadering geroepen, bij acclamatie zoude veroordeeld worden? Men zoude uit dat geschreeuw dus moeten opmaken, dat ieder een' verschrikkelijken afkeer had van de kunst. En ondertusschen is er naauwelijks iemand, die hare hulp niet inroept, en die, daartoe bevoegd of onbevoegd, anderen niet dwingt, om van de zijne gebruik te maken. Ik durf hierover zelfs geen woord meer bijvoegen, zoo verzekerd ben ik, dat elk zoude uitroepen: ‘Wel, dat wisten wij ook!’ Maar, zoo gij dat dan ook wist, wat schreeuwt gij tegen de Geneeskunst, terwijl gij uwen buurman dwingt, uwe poudre de sympathie, tegen zijn neusbloeden, te gebruiken? wat schreeuwt gij tegen de Geneeskunst, terwijl gij het eau médicinale bij flesschen vol tegen het pootje drinkt? wat schreeuwt gij tegen de Geneeskunst, en geen half uur daarna laat gij uw gansche huis om den Doctor loopen, dewijl gij toevallig in den spiegel gezien hebt, dat uw uitzigt wat geel, en uwe tong beslagen is?
Lees over wat volk gij wilt, gij zult het geloof aan de medicijnen nog algemeener vinden, dan het geloof aan het Opperwezen, of aan de onsterfelijkheid der ziel. De Chinees vindt alles, wat zijn Arts uit de bewegingen van het om zijn' pols geslagen koordje vertelt, even zoo gewigtig, als de boer en de Edelman bij ons, hetgene ludeman zaliger uit de pis voorspelde; en de Otaheiter laat zijne ledematen zoo geduldig en met zoo veel vertrouwen kneden, als een uwer eene purgatie inneemt, of zich laat magnetiseren.

{==467==} {>>pagina-aanduiding<<}

3. Ook zoude het de grootste dwaasheid wezen, de algemeenheid der Geneeskunst te ontkennen, welke wij zoo noodig hebben; in den tegenwoordigen staat der maatschappij, durf ik gerust zeggen, zoo noodig als brood. Ja, er zijn vele menschen, die dit laatste zeer wel zouden kunnen missen, indien zij slechts hunne ragouts, hunne pasteijen behielden, maar die niet best zonder spiritus, of valeriaan, of rabarber, of aloëpilletjes, enz. enz. zouden kunnen bestaan; die niet leven, zonder dat zij hun hoofd met eene of andere versterkende wassching, hunne oogen met rozewater, hunne tanden en mond met parelwater of opiat voorzien, hunne ledematen in gezondheidstaf gestoken, en eene menigte van doosjes en fleschjes in gereedheid hebben, die hun den dag moeten helpen verdeelen. Het verwondert mij, dat het speculerend gedeelte der faculteit nog niet op de gedachte gekomen is, om met deze pharmacomanie der beschaafde wereld zijn voordeel te doen, en onze Lucullussen te beduiden, dat in een' goeden wijnkelder ook een voorraad van spiritualia en gedistilleerde wateren uit de Apotheek behoort. Maar wat zeg ik, onze Lucullussen? Menig arme, die geen droog roggebrood heeft, geeft zijn' laatsten duit aan een' Oliekoop voor een sleschje gekleurden terpentijn, of Haarlemmer-olie. Ieder gevoelt zoodanig de behoefte naar medicinale hulp, dat hij liever door haar sterven, dan zonder haar leven wil.
4. Medicijnen zijn dus eene behoefte voor het menschdom. Naarmate het beschaafder wordt en de weelde meer doordringt, wordt aan die behoefte op eene meer beschaafde, meer weelderige manier voldaan. Gelijk de tafel van een' Amsterdamschen Apicius oneindig verre verheven is boven het zeehondenmaal, waarop de Kamschatdaal zijn' gast onthaalt, zoo ook de ziekenkamer van den eersten boven die des laatsten. Ook daar vereenigt zich al wat menschelijke kunst weet uit te denken, en de tijd is niet ver af, dat kristallen dranksleschjes met sierlijk geplaatdrukte briefjes een' man van smaak zullen doen verlangen, de koorts te krijgen. Van deze meerdere beschaving der kunst en verfijning der weelde hangt de splitsing der Geneeskunst in eene menigte beroepen af. Gelijk op een dorp, of in eene kleine stad, brood- en koeke-, ja zelfs banketbakker één persoon zijn, is daar ook de geheele Geneeskunst in één' persoon vereenigd. Zoo was het te voren algemeen; maar eerst heeft zich de Apotheker afgescheiden, vervolgens de Heelmeester, daarna van dezen

{==468==} {>>pagina-aanduiding<<}
de Vroedmeester, de Breukmeester, de Tandmeester, de Oogarts; en wij zullen het nog eens zoo verre brengen, dat ieder deel onzes ligchaams, even als bij de oude Egyptenaren, zijn' eigen Doctor heeft. Dan zal het eerst regt zaak worden, juist te weten, waar de zitplaats der kwaal is.
Door deze aanmerkelijke uitbreiding, beslaan mijne gildebroeders eene aanzienlijke plaats in de maatschappij; en ik meene regt te hebben daaruit te besluiten, dat de kunst, welke zij beoefenen, nuttig is. Wij noemen toch datgene nuttig, wat voordeel aanbrengt. Ik weet wel, dat sommigen mij dit niet zullen toestemmen; maar ik houde mij aan de meerderheid. De Geneeskunst is dan in de eerste plaats nuttig voor de Doctoren, Chirurgijns, Vroedmeesters, Apothekers en alle derzelver satellieten. Zij is bijgevolg ook nuttig voor alle diegenen, welke van de Eskulapen en derzelver gevolg leven, en dus bij hun welzijn belang hebben. Neem eens het gansche doctorale gild met deszelfs aanhang uit de burgerij weg, en gij zult een aanmerkelijk te kort gewaar worden. Het ligt ons nog versch in het gehengen, hoe zwaar de stremming van eenig bedrijf op de burgerij wege. Welk eene ellende, toen de Fransche Regie den tabakshandel den bodem insloeg! Toen heeft men leeren inzien, wat nuttigheid het inheeft, dat zoo vele duizenden menschen rook uitblazen, zoo vele duizenden hunne neusgaten opvullen met stof. Zoo zoude het ook gaan, indien de kwade Geest van het menschdom op ééns de Geneeskunst uit ons midden wegnam.
Virtutem incolumem odimus,

Sublatam ex oculis quaerimus invidi!
Ja, ik durf gerust beweren, dat de Geneeskunst een aanmerkelijk gewigt in de schaal van het volksgeluk legt. Of is het van geen belang, dat zij vele ziekten dragelijk maakt, en daardoor velen voor de maatschappij bewaart, die anders voor haar verloren waren? is het van geen belang, dat zij de ziekten korter maakt, en daardoor de zieken minder tot last der maatschappij doet wezen? Beide moet althans van het grootste belang gerekend worden in onze dagen, waarin de waarde van den mensch berekend wordt naar hetgene hij produceert. In de staatsmachine moeten de consumerende krachten de producerende niet te boven gaan; en een der gewigtigste middelen, om dit heilzaam evenwigt te bewaren, is voorze-
{==469==} {>>pagina-aanduiding<<}
ker de Geneeskunst, wel te verstaan zoolang de echte volgelingen van eskulaap platgedrongen worden tusschen de hoogwijze theoriefabrikanten aan de eene, en de beunhazen aan de andere zijde. Doch dit niet alleen; de Geneeskunst, hare vaste regelen volgende, maakt de genezing of den dood ook zekerder, hetwelk een groot voordeel is voor alle statistieke en staatkundige berekeningen, en een gedeelte van de basis der Societeiten van Levensverzekering uitmaakt. Deze zouden geheel fout uitkomen, wanneer nu eensklaps alle ziekten haren natuurlijken loop namen. - Eindelijk is de kunstmatige genezing aangenamer dan de natuurlijke, hetwelk ik daaruit opmaak, dat allen, die smaak vinden in ziek te zijn, van artsen en geneesmiddelen omringd zijn, terwijl zij dien smaak terstond verliezen en als door tooverij gezond worden, wanneer zij door eenig toeval aan hunzelven worden overgelaten. Deze ziektezucht brengt inderdaad veel gelds in omloop; en, dewijl daarnaar het geluk en de magt van een volk berekend worden, heeft dus ook in dit opzigt mijne kunst een' gewenschten invloed op het maatschappelijk welzijn.
Ik zoude nog veel meer tot hare verdediging en tot haren lof kunnen bijbrengen; maar ziende, dat mijne Verhandeling lang genoeg is, vind ik geene reden, om mijne lezers of mijzelven nog verder te plagen.








Eenige aanmerkingen op de handhaving der eere van Frans Naerebout, door den heer G.J. van den Bosch, te goes. (*)

In mijne Voorlezing (**) over het aandeel, hetwelk de nu overledene koenraad cornelisse had in de redding van het O.I.C. Schip Zuiderburg, heb ik eenige bijzonderheden opgegeven, welke mij aanleiding gaven tot het opstellen van dat stuk, en onder anderen gezegd, dat eene zinsnede in het door den Heer van den bosch vervaardigde Grafschrift mij had doen denken, dat men in Goes onkundig of niet volkomen overtuigd was van het aandeel, 't welk cornelisse in het redden van dat Schip had.
De Heer van den bosch heeft thans getracht zijn gezegde te staven, door de gronden aan te voeren, op welke

{==470==} {>>pagina-aanduiding<<}
hij meende zulks te kunnen en moeten zeggen, en verklaart zich ten slotte overtuigd, dat aan naerebout alléén de eere der redding van den Zuiderburg toekomt.
De betooggronden van gemelden Heer zijn, zoo ik zijn redebeleid wèl begrepen heb, deze:

1o.Naerebout had aan zijn Ed. verklaard, dat cornelisse geen deel aan het redden van Zuiderburg had: want - hij was er niet bij geweest.

2o.De Heer van den bosch is voor zichzelven ten volle overtuigd, dat zoo wel het stoute plan, om met het roerloos Schip naar Plymouth te stevenen, als deszelfs voorbeeldelooze uitvoering, waarlijk aan naerebout toebehoorden.

3o.Zijn Ed. is daarin bevestigd geworden door hetgene hem is bekend geworden van het Journaal van cornelisse (*), als waarin erkend wordt, dat zijn Galjoot van den 7 tot den 9 van den Zuiderburg afgeraakt was; en hieruit trekt hij dan het gevolg, dat, in het afwezen van cornelisse, naerebout alleen alles deed, wat er in dien tusschentijd met den Zuiderburg plaats had; want dat toch niemand denken moet, dat, gedurende die afwezigheid, naerebout lijdelijk en werkeloos mededreef met de weerlooze kiel: en brengt verder bij, zekerlijk uit hetgene naerebout zijn Ed. verhaald heeft, waarin de bemoeijingen van naerebout bestonden.

Bij het lezen van deze handhaving der eere van frans naerebout kwam het mij bedenkelijk voor, of ik er iets op zoude antwoorden; daar toch eigenlijk niets van hetgene ik in mijne Voorlezing, ten aanzien van den nu zaligen cornelisse, gezegd heb (**), mijns inziens, bondig

{==471==} {>>pagina-aanduiding<<}
wederlegd was, en elk onpartijdig en verstandig Lezer, bij het vergelijken ook van dit stukje van den Heer van den bosch met den inhoud mijner Voorlezing, bij welke ik getoond heb den waren roem van naerebout niet in 't minst te willen verkleinen, wel zou weten te bepalen, welk deel naerebout en welk deel cornelisse in de redding van het bewuste Schip gehad hebben; gelijk ik dit oordeel ook geheelenal aan den Lezer heb overgelaten.
De overweging echter, dat de Heer van den bosch een gezegde van naerebout aanvoert, waarbij deze cornelisse van leugentaal beschuldigt, maakte het mij eenigermate tot pligt, nu nog het een en ander te zeggen, 't geen anders, daar toch de beide dooden rusten, welligt zoude zijn verzwegen gebleven, en 't welk ik reeds bij mijne gezegde Voorlezing had kunnen aanvoeren, indien ik zelfs den schijn van partijdigheid niet had willen vermijden. Ik zal dan nu, de drie aangevoerde bijzonderheden uit het redebeleid van den Heer van den bosch volgende, er het een en ander op aanteekenen.
1o. Tusschen 1816 en 1818 had de Heer van den bosch vernomen, dat cornelisse de eer der redding van het Schip aan naerebout betwistte. Zijn Ed. sprak er dus naerebout over, en deze zeide: ‘Het kan niet waar zijn (*); want hij lag wel eene mijl op zee van het Schip Zuiderburg af, toen ik met de sloep aan boord kwam, en hij is niet in persoon aan boord geweest. En toen, bij een' storm voor Bevesier, de slepers braken, en wij door de hooge zee geene andere vast konden krijgen, verliet hij het Schip twee dagen en twee nachten; schoon hij oordeelde, dat het Schip toen verloren was, zoo als hij, na behoudene aankomst in Engeland, te kennen gegeven heeft.’
Dat de Heer van den bosch destijds zulks alzoo van naerebout gehoord heeft, geloof ik gaarne: dan, nu zijn Ed. mijne Voorlezing voor zich had, kon het hem toch blijken, in welken zin en in hoe verre de redding van dit Schip aan naerebout door cornelisse is betwist; te weten: dat de uitvinding, om het, door middel van het Galjoot, te sturen, ten onregte aan naerebout werd toegekend; en zijn Ed. had dan nu ook, meen ik, de zaak in

{==472==} {>>pagina-aanduiding<<}
dat licht behooren te beschouwen, en niet, boezeer dan door een gezegde van naerebout, uit haar waar verband brengen. Dat cornelisse niet aan den Zuiderburg was, toen naerebout op dat Schip kwam, is waar; doch het gevolg, daaruit getrokken, is van geene toepassing op de zaak, zoo als zij waarlijk was: mijne Voorlezing, waaruit ik hier, kortheidshalve, niets herhalen zal, geeft den zamenhang van alles zeer eenvoudig op.
De wijze, intusschen, waarop naerebout aan den Heer van den bosch verhaalde, dat cornelisse het Schip twee dagen en twee nachten verliet, is niet geheelenal van eene ingewikkelde, onedelmoedige en ondankbare beschuldiging tegen den braven man vrij te pleiten. Naerebout immers moet toen zeer wel geweten hebben, wat daarvan de reden was geweest, en dat cornelisse dit doen moest, om niet zijn eigen schip en leven te verliezen.
2o. De Heer van den bosch was door het zeggen van naerebout overtuigd, dat het stoute plan, om met het roerloos Schip naar Plymouth te stevenen, alleen aan naerebout toekwam. Het zij zoo! Ik, daarentegen, hoezeer gaarne aan naerebout de eer van alles, wat 's mans talenten op deze reis hebben weten daar te stellen, latende, ben niettemin, op grond, geenszins van bloote gezegden, maar van het authentiek Journaal van cornelisse, evenzeer overtuigd, dat alleen de drang van onvoorziene omstandigheden, en geenszins een door naerebout vooraf beraamd plan, het binnenkomen te Plymouth hebben daargesteld. Men was eerst voornemens te Duins binnen te loopen, en had op den 5 Januarij daartoe reeds een' Loods uit Duins aan boord gekregen; de wind echter gedoogde niet, die reede op te zeilen of te ankeren. Men besloot, naar de nu bestgelegene haven van Portsmouth te zeilen (*): de wind nam meer en meer toe; en op den 7 moest cornelisse, uit hoofde van het breken der sleepkabels, en om niet met zijn Galjoot te zinken, den Zuiderburg verlaten. - Toen men, op den 9, het Galjoot weder ten noodroer had aangebonden, was men Portsmouth reeds zoo ver voorbij gedre-
{==473==} {>>pagina-aanduiding<<}
ven (*), dat men den hoek van Portland 3¾ mijlen N.N.W. van zich had (†), en zich dus maar 5 à 6 mijlen verder van Plymouth dan van Portsmouth bevond; en in deze omstandigheden was natuurlijk Plymouth de bestgelegene haven (§), werwaarts men, genoegzaam voor den wind, henen kon: doch naar Portsmouth was de wind tegen en de gelegenheid gansch ongunstig. - Ziedaar de eigenlijke en eenvoudige toedragt der reize.
En inderdaad, wat zou men van een' Loods als naerebout anders kunnen verwachten, dan dat hij, in zulk een' staat en in zulk een jaargetijde, de eerste haven, als de beste, zoude kiezen? en wie zou het kunnen begrijpen, dat hij, in die omstandigheden, van eersten af aan, Plymouth, eene 75 Duitsche mijlen van den Deurloo gelegene haven, tot het doel der reize zoude bepaald hebben, zonder in eene of andere, veel naderbij gelegene, en met die zelfde gelegenheid te bezielene, te willen binnenvallen? Zoude dit niet bij alle verstandigen en deskundigen, in plaats van als een stout plan te worden geprezen, veeleer, als een overmoedig en roekeloos, ofschoon door eenen naerebout gemaakt, ontwerp, afgekeurd moeten worden?
3o. De Heer van den bosch is verder in zijne overtuiging daardoor versterkt, dat, toen cornelisse, twee dagen lang, den Zuiderburg had verlaten, naerebout en de Equipage, in dien tusschentijd, geenszins werkeloos met het Schip mededreven, enz.
Ik weet niet, dat dit door iemand is ontkend. - Wie toch, die maar eenig gezond verstand bezit, zoude ooit op de gedachte kunnen komen, dat naerebout en de Equipage van het Schip Zuiderburg, in al den tijd, dat deze noodlottige reis duurde, en dus ook gedurende de afwezigheid van cornelisse, als met de armen over elkander zaten en lijdzaam hun lot afwachtten? Ik, ten minste, heb dit niet beweerd, en men zal in mijne Voorlezing niet eene

{==474==} {>>pagina-aanduiding<<}
eenige zinsnede aantreffen, waaruit zulk eene bijsterzinnigheid is af te leiden.
Voor het overige is en blijft het zeker, dat het Schip Zuiderburg niet zonder het Galjootstuur door cornelisse te Plymouth is gekomen. Of dit zonder de getrouwe pligtsbetrachting van mijnen overledenen vriend zoude gebeurd zijn, althans zoo spoedig en zoo gelukkig hebben plaats gehad, beoordeele hij, die ware kennis van zaken heeft.
Op alles, wat voorts de Heer van den bosch heeft bijgebragt, ten aanzien van 't geen cornelisse betreft, en het licht, waarin zijn Ed. deszelfs verrigtingen gelieft te beschouwen, heb ik niets te antwoorden, dan, van woord tot woord, hetgene ik in mijne Voorlezing heb gezegd. Zoolang men toch niet bewijst, op wat grond het zeggen van naerebout alléén moet overwegen tegen het Journaal van cornelisse, en men geene bondige redenen kan aanvoeren, waarom dat stuk, vóór 33 jaren op de plaatsen zelve, waar alles voorviel, vervaardigd, geen geloof verdient, en welke redenen cornelisse toen konde hebben, om onwaarheden te schrijven, en om nu nog, kort vóór zijnen dood, de waarheid van zijn Journaal en verdere inlichtingen, des noods, met eede te willen sterken; zoolang staat dat Journaal, met al deszelfs in eenvoudige zeemanstaal beschrevene waarheid, als een paal boven water, en elke onpartijdige zal wel weten, welk gewigt daaraan zij toe te kennen.
Maar de Heer van den bosch kende naerebout voorlang, als ‘een man, die de waarheid lief had, en waarlijk vrij was van alle aanmatiging.’ - Allen, die den nu zaligen cornelisse van nabij gekend hebben, - en deze zijn vele - zullen dit evenzeer in den volkomensten zin ook van dezen man getuigen; en het zoude te bezien staan, aan welke zijde, bij allen, die en naerebout en cornelisse van nabij en lang kenden, de evenaar ten dezen zoude overslaan.
Naerebout was zekerlijk groot als Loods; en hij, die 's mans ware verdiensten niet erkent, verdient zelfs de eere niet van zijn Landgenoot te zijn; maar was hij ook geen mensch? - had hij, als mensch, dan geheel geene zwakke zijde? - en moeten zijne gezegden altijd en in alle gevallen als onfeilbare waarheden worden aangenomen? - moeten zij boven en tegen alle andere bewijzen en echte stukken opwe-
{==475==} {>>pagina-aanduiding<<}
gen, zoodat er niets aan is af te dingen? - was hij waarlijk vrij van alle aanmatiging? - Men oordeele, zoo uit het reeds bijgebragte, als uit hetgene zal volgen!
Alvorens ik mijne Voorlezing ter drukperse schikte, dacht ik het nuttig, dezelve aan de beoordeeling van bevoegde mannen te onderwerpen; ten einde zeker te zijn, dat ik de aangevoerde daadzaken wel begrepen had, en er dus niets was, 't welk aan Zeevaartkundigen onduidelijk zoude kunnen voorkomen.
Zijne Excellentie, de Heer Vice-Admiraal gobius, Directeur en Kommandant der Marine te Vlissingen, heeft de moeite wel gelieven te nemen, mijn stuk, waarbij ook het Journaal van cornelisse gevoegd was, te lezen, en er mij zijn gevoelen over mede te deelen in eenen brief van den volgenden inhoud:
Vlissingen, den 23 September 1820.

Wel-Edel Heer!

‘Ik heb uwe Voorlezing over het gebeurde met het O.I.C. Schip Zuiderburg. gelezen, en heb niets daarop aan te merken, te meer, daar het Journaal, gehouden door Schipper cornelisse, daarbij gevoegd zijnde, als de beste getuigenis voor de waarheid kan en mag dienen.
In de Lofrede op frans naerebout vond ik geplaatst een gezegde van hem, tijdens het in den jare 1776 naar zee brengen van 's Lands Fregat Brunswijk, namelijk: om dat schip expresselijk zoodanig over zijde te zeilen, dat hetzelve met den buik, in plaats van met de kiel over den droogen kwam. Hierop heb ik, als niet overeenkomstig met de waarheid, het volgende aan te merken:
Ik diende te dier tijd als Luitenant ter Zee aan boord van het gem. Fregat; doch kan mij geenszins herinneren, dat er voorslagen in dier voege zijn geschied; maar, voor zoo veel als ik mij dien tijd nog kan voorstellen, heeft die zaak zich aldus toegedragen:
Eene gereefde marszeilskoelte waaijende, ging het Fregat met alle de reven in de marszeilen onder zeil, en, om niet vóór hoog water op den droogen te komen, liep men voor de enkele marszeils; terwijl men, uit hoofde van den schralen wind, tegen den droogen komende, niettegenstaande de zware buijen en hooge zee, verpligt was, de onderzeilen te moeten bijzetten, om des te meer vaart te

{==476==} {>>pagina-aanduiding<<}
hebben, en gevolgelijk ook beter loef te kunnen houden; en, doordien dat Fregat zeer rank was, zoo konde het ook niet anders, of het moest toen met alle de zeilen zwaar overhellen, waardoor het zekerlijk, in geval van ondiepte, minder gevaar liep grond te zullen raken: echter om te verklaren, dat zulks opzettelijk om vorengezegde reden zoude geschied zijn, durve ik, zonder echter eenig nadeel aan de gunstige nagedachtenis van dien braven Overledenen te willen toebrengen, steilig tegenspreken.
Hiermede, enz.
(geteekend) o.w. gobius.’

In de Lofrede (bladz. 18) vinden wij het volgende:
‘In Hooimaand deszelven jaars 1781 was hij (naerebout) Loods op het Linieschip Zuidbeveland onder het bevel van Kapitein van kinkel, die last had om twee Oostindische schepen naar Texel te begeleiden. Op de hoogte van den hoek van Holland kwamen vier Engelsche Oorlogschepen, zijnde twee van Linie en twee Fregatten, op hem af. Doch onze Loods wist, met zijne gewone bedaardheid en plaatselijke kennis, tusschen de banken op onze kusten, met de schepen, aan zijn geleide toevertrouwd, zoo kunstig te werken, dat de vijand hem niet kon naderen, en zij gelukkig en veilig in Texel binnenkwamen.’
Dit konvooi bestond uit de volgende schepen: 's Lands Schip van Oorlog Zuidbeveland, Kapitein h.a. baron van kinkel, - 's Lands Uitlegger de Dolsijn, Kapitein liers, - en de gewapende O.I.C. Schepen de Zeeuw, Schipper w. udemans junior, en de Both, Schipper j.f. schudt. Deze schepen zeilden uit op den 31 Augustus, des morgens ten 7 ure. Op den 1 September, des morgens, waren zij in goeden staat voor Scheveningen, en dus reeds voorbij den hoek van Holland, en op den 3 September kwamen zij in Texel (*).
In de daarvan destijds medegedeelde, mij bekende, berigten vindt men niets hoegenaamd van het ontmoeten van Engelsche schepen, en van het zoo kunstmatig ontwijken derzelve; 't geen des te meer in dit geval zoude moeten be-
{==477==} {>>pagina-aanduiding<<}
vreemden, daar men, in de toenmalige omstandigheden, zeer zorgvuldig alles, wat maar eenigzins in dit opzigt belangrijk voorkwam, mededeelde. 't Is echter mogelijk, dat men Engelsche schepen gezien hebbe. Dan, om van den hoek van Holland tot Texel, tusschen banken, op onze kusten, met een Schip van Linie en twee gewapende O.I.C. Schepen, welke men, ten aanzien van het diep gaan, evenzeer als Linieschepen kan beschouwen, gedurende twee etmalen, kunstig te kunnen werken, om den vijand het naderen te beletten, moeten zoo-danige banken er toch zijn, of geweest zijn. Wel nu! wie kan, toone, waar zij liggen, of waar zij sedert zijn gebleven? De breêveertien, waar men bij laag water nog veertien vademen diepte heeft, zal immers wel niet bedoeld zijn? Indien men waarlijk Engelsche schepen hebbe gezien, zullen waarschijnlijk de zware onweders, welke op den 1 en 2 September 1781 op de Hollandsche kusten vielen (*), wel het meest hebben toegebragt, om de vijandelijke schepen het naderen te beletten.

Naerebout zij en blijve dan groot, waar hij waarlijk groot was! Doch, wil men der waarheid hulde doen, men ontkenne dan ook niet, dat wel eens enkel toevallig gelukkige uitkomsten aan zijn beleid zijn toegekend, en hem in ruimere mate, dan behoorde, tot verdienste gerekend. Hij had buiten dat roems genoeg. Ik heb te veel achting voor 's mans nagedachtenis, om, bij het gezegde, 't welk ik in het belang der Geschiedenis niet geheel doelloos achtte, meer bijzonderheden te voegen, gelijk ik zoude kunnen doen. Naerebout en cornelisse zijn beide afgetreden: dat zij van al hunnen arbeid zacht en zalig rusten!
Hiermede stap ik voor altijd van dit onderwerp af. Het stukje van den Heer van den bosch is reeds het twee-
{==478==} {>>pagina-aanduiding<<}
de, hetwelk, bij het Departement tot Nut van 't Algemeen te Goes, ter bestijding van hetgene ik ter verdediging der eere van cornelisse heb in 't licht gegeven, is voorgelezen: welligt kunnen nog meer andere volgen: dan, ik laat nu voorts gaarne het laatste woord aan hem, die het zoude willen nemen. Er is aan de zijde van cornelisse genoeg gezegd ter bereiking van het oogmerk: den onpartijdigen Lezer zij in allen gevalle de uitspraak overgelaten! Cornelisse heeft mij zijn Journaal ter bewaring toevertrouwd en nagelaten; en elk, die er belang in mogt stellen, kan het, ter bekwame gelegenheid, bij mij te zien krijgen.

j. de kanter, phil. z.
Middelburg, den 14 Junij 1821.

Over de weddenschappen der Engelschen.

(Door den Heer van k., Schrijver der Engelsche Harddraverijen; zie No. VIII en IX.)
Het is eene der pijnlijkste gewaarwordingen, welke onze Gezelschappen ons opleggen, dat men dingen moet hooren bewonderen, die onze innige verachting verdienen.
Het is algemeen bekend, dat de neiging tot weddenschappen onder de eigendommelijke bijzonderheden der Engelsche natie behoort. Deze neiging bepaalt zich echter geenszins enkel tot de hoogere standen, of tot zulke voorwerpen, die de van tijd tot tijd wederkeerende openlijke vermakelijkheden opleveren, maar tot alles, wat in het uitgestrekte veld van het mogelijke gelegen is, en wat een aan dolzinnigheid grenzende wedlust bereiken kan.
Het is inderdaad te verwonderen, dat nog niemand op de gedachte gekomen is, om dezen kenmerkenden trek uit de zeden des Engelschen volks eens in zijne verschillende schakeringen na te sporen, en daardoor eene reeks van schilderingen bijeen te brengen, die niet zouden nalaten, het oog van den beschouwer door de levendigheid der kleuren te treffen. De moeijelijkheid der bijeenzameling van bouwstoffen zou hierbij zekerlijk geene der minste zijn, en zij zou alleen na naauwkeurige opsporing en bij een langdurig verblijf op deze eilanden mogelijk wezen; waarbij dan echter ook het toeval niet zelden zeer gunstig medewerkt, en de ontdekking van

{==479==} {>>pagina-aanduiding<<}
hetgeen men begeert veeltijds oplevert, vóór men er nog aan denkt om het ernstig te zoeken. Zoo mogen dan hier eenige voorbeelden van zeer zonderlinge weddenschappen plaats vinden, die sedert eenige jaren in Engeland gedaan werden, en waarvan de schrijver ooggetuige geweest is.
Hij bevond zich, namelijk, op den 21 Junij 1816, te Salisbury, en zag, in de groote kamer, of gemeenen haard, van de uitmuntende herberg aldaar, vier heeren rondom eene tafel zitten, elk hunner met een bord met een weinig honig voor zich. Rondom hen stond een kring van aanschouwers, waarschijnlijk alle deelnemers der weddenschap. Men sprak geen enkel woord; maar ieders oogen waren onbewegelijk op een der vier borden gerigt, en de vensterramen stonden open, om aan de boden des geluks, die over de winst of het verlies der partijen moesten beslissen, eenen vrijen toegang te verleenen. Deze volmaakt onpartijdige regters waren niets anders dan vliegen; en hij won de weddenschap, die het geluk had, dat eene vlieg zich op den honig van zijn bord het eerst nederzette. Daar nu deze insekten, gelijk men weet, in Engeland, en vooral aan de zeekusten, veel zeldzamer zijn dan op het vasteland, en zelfs in Junij slechts eene enkele maal te bespeuren zijn, zoo vereischte deze weddenschap eenen verbazend langen tijd; en al het geduld en al de hevigheid van den wedlust eens Engelschmans is er noodig, om een spel te kunnen spelen, dat zoo langdurig is, en waarbij de speler zoo volstrekt niets, het toeval alleen alles doet.
Veel sneller liep daarentegen eene andere weddenschap af, waarbij de schrijver in Augustus van hetzelfde jaar te Wakefield tegenwoordig was. Daar ter plaatse is, namelijk, op den 16 dier maand, eene zeer groote schapenmarkt. De opkoopers en eigenaars der jonge schapen, die op de drooge heuvelen van Weltstone, Suffolk en Sussex gekweekt worden, brengen dezelve bij duizenden hier ter markt, waar de landlieden der grasrijke gewesten ze opkoopen om vet te weiden. Er was dus eene weddenschap aangegaan over de betrekking, waarin het getal der ingevoerde schapen tot dat der inkomende menschen op dien dag staan zou; men had eene bepaalde verhouding vastgesteld, van welke de een wedde, dat die meer, de ander, dat die minder zou zijn. En daar de overheid der plaats altoos bereid is, om tot de geregtelijke beslissing der weddenschappen mede te werken, zoo had ook hier de vrederegter aan elke poort der stad eenen ambtenaar

{==480==} {>>pagina-aanduiding<<}
gesteld, die, benevens de afgevaardigden der beide partijen, van het getal der inkomende schapen en menschen naauwkeurige aanteekening moest houden.
Even zoo nam de overheid deel in het toezien op de behoorlijke volbrenging der belangrijke weddenschap, volgens welke, in den zomer des jaars 1816, de voetganger eaton zich verbonden had, om, in duizend achtereenvolgende uren, 1000 Engelsche, d.i. ruim 333 Hollandsche, mijlen af te leggen. Bij deze wandeling toch, die nacht en dag onafgebroken voortgezet moest worden, was, behalve de getuigen der partijen, telkens ook een constable (een dienaar der regering) tegenwoordig. De moeijelijkheid dezer weddenschap was niet zoo zeer in de uitgestrektheid van den weg, als in de vereischte gelegen, om duizend uren achtereen den slaap te moeten ontberen, hetgeen ligtelijk eene ziekte, en daardoor de onmogelijkheid kon aanbrengen, om aan de weddenschap te voldoen. De schrijver dezes zag dezen eaton gedurende die wandeling tweemaal; en wel de laatste reize, toen hij in het 937ste uur zijner wandeling was. Hij waggelde inderdaad, en zijn uitzigt was verwilderd; maar hij volbragt niettemin zijne onderneming, en zelss zonder eenig nadeel voor zijne gezondheid.
Weddenschappen op voetreizen zijn zeer gemeen in Engeland; maar zij worden zelden zoo algemeen bekend, als deze van eaton. De Engelsche dagbladen van den 18 en 25 December des verleden jaars geven het volgende berigt van twee derzelve:
Kapitein hold, die sterke looper, welke zijne weddenschap, om, voor 200 guinjes, 360 Engelsche mijlen in vijf dagen af te leggen, op den 9 December aanvaardde, heeft deze onderneming gelukkig ten einde gebragt. Het weêr was hem juist niet gunstig; hij heeft echter eens in 24 uren 105 Engelsche mijlen afgelegd. Hij is 30 jaren oud, en, ofschoon slechts 5 voet 6 duim lang, nogtans een man van ongemeene ligchaamskracht.
Op den 18 November werd de weddenschap tusschen james bigmore en blanson te Newmarket beslist, wie hunner in den kortsten tijd de ruimte van 10 Engelsche mijlen doorloopen zou. De eerste had meermalen verbazende einden wegs naast den postwagen, die op Norwich rijdt, gegaan; terwijl de ander in vroegere weddenschappen tegen old tom en reiner den prijs had weggedragen. De

{==481==} {>>pagina-aanduiding<<}
weddenschappen stonden voor blanson als drie en zelfs als vier tegen één, hoezeer hij op dat tijdstip niet in den besten toestand scheen te zijn. Op het einde der eerste mijl bleef hij reeds 60 yards bij bigmore ten achtere, die zijnen loop met gematigde snelheid voortzette. Op het einde der vijfde mijl bleef eerstgemelde nagenoeg eene mijl achter, en scheen zich zeer te vermoeijen; hij liep nogtans tot de achtste mijl met de heftigste inspanning van kracht; toen viel hij neêr, en moest in het naaste huis worden te bed gebragt. Hoezeer het gedurende dien wedstrijd sterk regende, en de weg daardoor slecht geworden was, liep echter bigmore de bepaalde 10 mijlen in één uur en vijf minuten zonder groote vermoeijenis af; zong zelfs nu en dan onder het loopen; en het is bijna niet te begrijpen, hoe een knaap, die slechts 8 steen (112 ℔) weegt, spierkracht genoeg bezitten kan, om zoodanig eene onderneming bij ongunstig weêr te volbrengen, vooral daar hij des avonds te voren, tot 12 ure toe, bovenmate beschonken geweest was.
Daar in den winter van dit jaar, welke vooral in de maanden December en Januarij in Engeland eene ongemeene koude medebragt, vele kleine stroomen en stilstaande wateren met ijs bedekt werden, was deze omstandigheid voor de liefhebbers van het schaatsenrijden zeer gunstig; hoezeer dezelve, door onvoorzigtigheid, volgens de dagbladen, ook tot vele ongelukken aanleiding gaf. Zoo bragt deze bijzonderheid ook weder eene weddenschap te weeg, die door de nieuwspapieren op de volgende wijze werd aangekondigd:
‘Op laatstleden Donderdag, den 4 Januarij, had een wedstrijd plaats, om, op den middag ten een ure, eene Engelsche mijl in 3 minuten op schaatsen af te leggen. De oorspronkelijke weddenschap was slechts 100 guinjes; er waren echter buitendien eene menigte inteekeningen vóór en tegen, zoowel te Londen als te Newmarket, gedaan. Tot strijdplaats was gekozen eene inbraak bij Sleham, vier mijlen van Ely en elf van Newmarket, en de schaatsenrijder, die overwon, was gindham, een arme boer uit de omstreek. Hij leide dien weg in zeven seconden binnen den bepaalden tijd af, maar was een paar seconden te vroeg begonnen. Men meende te Londen, dat er twist ontstaan zou zijn over de juistheid van het werktuig, tot de tijdsbepaling gebruikt; doch zulks is zonder grond. Er waren aanmerkelijke sommen aan deze weddenschap gehecht, en de afloop heeft de verbazing van

{==482==} {>>pagina-aanduiding<<}
velen gewekt, hoezeer anderen beweren, dat deze snelheid niet de grootste is, welke men op die wijze verkrijgen kan. Het gevolg dezer gebeurtenis is echter voor het overige allerdroevigst geweest. Immers, toen de arme gindham, met zijnen overwinningsprijs bij zich, des avonds, almede op schaatsen, naar huis spoedde, struikelde hij, uit achteloosheid, met zoo veel gewelds over eenen, digt hij zijne wouing uit het ijs opstekenden, wilgenstam, dat hij op de plaats dood bleef.’
Dit zelfde Engelsche dagblad geeft, op den 16 Januarij dezes jaars, berigt van eene weddenschap, welker belagchelijke uitvinding en bespottelijke uitvoering niet gemakkelijk kan overtroffen worden.
‘Mr. huddy, postmeester te Lismore, deed onlangs, ingevolge eener weddenschap, eene reis van Lismore naar Fermoy, een weg van 17 Engelsche mijlen, gezeten in eene oesterton, aan welke twee wielen, als aan eene kar, waren gemaakt, en getrokken door een varken, een' tammen das, twee katten, eene gans, en eenen egel. Deze zeldzame reiziger was versierd met eene roode slaapmuts, en bediende zich, om zijn gespan voort te drijven, van eene gewone zweep. Voor het overige was hij niet minder dan 96 jaren oud, gezond en vrolijk van aard.’
Ook de weddenschappen bij het boksen hebben nog altijd deelnemers en bevorderaars. Zij zijn buiten twijfel eene schandvlek in de geschiedenis van de zeden der Engelsche natie; en het kan op geenerlei wijze gewettigd of verdedigd worden, dat menschen, zonder eenigen persoonlijken haat of wrok, of de minste voorafgegane beleediging, alleen uit begeerte naar den roem van meerdere bekwaamheid in deze schandelijke kunst, of uit lage winzucht, elkander het ligchaam verminken, en dikwerf het leven in gevaar brengen. Er is evenwel eene zijde, van welke dit vuistgevecht, hoewel niet te verdedigen, nogtans minder afschuwelijk moet voorkomen; en daar men hierop, buitenslands, minder schijnt acht gegeven te hebben, zoo zullen eenige weinige woorden daarover bij deze gelegenheid niet te onpas zijn. Bij de meeste Europesche volken bestaat het aloude gebruik, dat persoonlijke beleedigingen ook persoonlijk in een tweegevecht beslist worden, niet onder alle standen. In Engeland, waar dit regt van tweekamp aan alle inboorlingen eigen is, staat het den hoogeren stand alleen vrij, zich van wapenen te be-
{==483==} {>>pagina-aanduiding<<}
dienen, en blijft den minderen stand niets dan het vuistgevecht over, waarvoor echter elk uit den hoogeren, bij eenige overijling, ligtelijk blootstaat. Is het nu te verwonderen, dat men op middelen is bedacht geweest, om eene mindere ligchaamskracht door meerdere bekwaamheid te vergoeden, en dit tot het leeren dezer kunst heeft aanleiding gegeven? Meer of min wordt ieder Engelschman reeds als knaap hierin geoefend, en met de voornaamste regels dier kunst bekend gemaakt; maar eene volledige toewijding aan die kunst behoort inderdaad onder de zeldzaamheden; en voor dezelve zijn ook misschien alleen in Londen opzettelijke onderwijzers, die dan hunnen roem door openlijke vechtpartijen, die zij van tijd tot tijd geven, zoeken te handhaven of te verwerven. 't Is waar,
dat er onder de hoogere standen van dit volk, dat in 't algemeen op ligchaamskracht zulken grooten prijs stelt, nog menig voorstander dezer woeste kunst, en derzelver openlijke vertooning enkel om gewin, aangetroffen wordt; het zijn echter meestal slechts jonge lieden, die bij hunne overige buitensporigheden zich ook daaraan overgeven; onder mannen van rijpere jaren zijn het enkel zulke, die door door hunne neiging tot het zonderlinge, welke men gewoon is whim te noemen, zich onderscheiden, die tot deelname in deze kwetsing van alle zedelijk gevoel verleid worden. Hoezeer deze vuistgevechten op verre na niet zoo menigvuldig of gezocht zijn, als men veelal zich buitenslands voorstelt, zoo worden zij toch, om de aangevoerde reden, van tijd tot tijd herhaald. De volgende aankondiging vindt men in het dagblad van den 8 Januarij dezes jaars:
‘Er is een belangrijk vuistgevecht op handen tusschen cribb, den eersten vechter in het land, en bell neate, eenen liefhebber der kunst te Bristol. De uitdaging werd geheel onverwacht daardoor te weeg gebragt, dat een vriend dier kunst uit Bristol toevallig in Castle Taverne kwam, waar cribb met tom belcher, zijnen vriend, mede een' beroemden vuistvechter, een glas wijn dronk. De vriend uit Bristol wedde 200 guinjes vóór neate, wanneer cribb tegen hem vechten wilde. De uitdaging werd terstond aangenomen, en er volgde aanstonds eene menigte andere weddenschappen. Neate is een zeer sterk jong mensch. Cribb is tegenwoordig wel een weinig zwaarlijvig; doch zal hierin, door voegzame voorbereiding (training), wel kunnen voorzien worden. Het is reeds omtrent 10 jaren

{==484==} {>>pagina-aanduiding<<}
geleden, dat iemand het waagde, cribb uit te dagen; want zijn laatste gevecht met mollineux had op den 28 September 1811 plaats.’
In den laatstverloopen herfst is eene nieuwe soort van wedrijders te voorschijn gekomen, die veel goedkeuring schijnen te verwerven. Zij ontstond uit de vossenjagt te paard, waarbij het wild in het snelste van zijnen loop, ondanks alle hindernissen, op zijn spoor moet worden achtervolgd. Deze jagt heeft aanleiding gegeven tot een wedrennen, waarbij men op gelijke wijze, niet langs gebaande wegen, maar in eene bepaalde streek, en langs vastgestelde punten, zonder acht te geven op de hindernissen van den weg, den rid vervolgen moet, even als een vogel over alles wegvliegt: en daar de kerktorens meestal de baken zijn, die men ter aanwijzing van den weg opnoemt, zoo heeft men deze soort van wedridden den naam van torenjagt (steeple chase) gegeven. Er hebben vooralsnog slechts weinige dezer halsbrekende ondernemingen plaats gehad; maar het kan niet missen, of ze zullen in de mode komen: want deze is in Engeland de Godin, die meer dan in eenig ander land met eenen ijzeren schepter regeert; en de dagbladen hebben ook niet verzuimd, deze belangrijke gebeurtenissen der wereld op deze wijze mede te deelen:
Uit een Engelsch dagblad van den 11 Dec. 1820. ‘Torenjagt. - Deze nieuwe en hoogstgevaarlijke wedrid is reeds tot een voorwerp der meest geliefkoosde vermaken en der hoogste bewondering van onze jonge vossenjagers geworden. Onlangs had er eene weddenschap van dien aard plaats tusschen Mr. price en Mr. o'connor voor 200 guinjes, die aanleiding tot vele andere weddenschappen gaf. De opgave bestond hierin, om 16 Engelsche mijlen ver, van Mr. chases landgoed, bij Hartfordbridge, naar Mortines in de meestmogelijke regtlijnige rigting te rijden; waarbij men echter het tusschenbeiden gelegen park van den Hertog van wellington niet aandoen, maar om hetzelve heen rijden moest. De weddenschappen stonden voor beide partijen gelijk, en, nadat de getuigen hunne onderscheidene plaatsen ingenomen hadden, gingen de ruiters op weg. Weldra, echter, scheidden zij zich van elkander. Mr. price nam, op zijne voortreffelijke merrie, de rigting op Steekfield, door het moeras van Motley, dat hem zeer ophield, en, na veelvuldige vreesselijke sprongen over heggen, grachten en

{==485==} {>>pagina-aanduiding<<}
muren, weigerde zijne merrie, over eenen 12 voet wijden stroom te springen. Men kon haar volstrekt niet verder krijgen, en zij was voor altijd onbruikbaar geworden. Mr. o'connor nam zijnen weg over Turgis, waar hij, wel is waar, nog meer heggen, grachten en muren overspringen, maar geen moeras over moest. Zijn ruin, hoezeer in snelheid de merrie zijner tegenpartij niet evenarende, weigerde echter niet een' enkelen dier gevaarlijke sprongen, welke hij te dien einde doen moest, en bereikte het doel in den tijd van één uur en tien minuten.’
Uit een dagblad van den 15 Januarij dezes jaars: ‘Torenjagt. - Verleden Maandag had hier zoodanige rid plaats, voor eene weddenschap van 200 guinjes, tusschen Kapitein smith en Mr. everard. De overige weddenschappen stonden als 5, of zelfs wel als 4 tot 6, op Mr. everard's merrie, welke van Arabische afkomst is, tegen den hengst van Mr. smith, die den naam draagt van Acton. De ruimte, welke doorloopen moest worden, was gelegen in Oxfordshire, en in regte lijn omtrent 18 Engelsche mijlen lang. Na de vereischte vaststelling der getuigen, reden de beide ruiters af, maar gingen weldra van elkander; de een passeerde den Teems over de Cavershamsche, de ander over de Sonnerybrug; de een reed over twee zeer steile heuvels, de ander daar omheen. Elk hunner had eene menigte gevaarlijke sprongen over heggen en grachten te doen, om de tusschenbeiden gelegene opgegevene plaatsen te kunnen aandoen. In weerwil echter van den omweg, dien Mr. smith deed, daar hij eenen weg van 22 in stede van 18 mijlen afleide, bereikte hij nogtans 10 minuten vroeger dan zijne partij het doel, en had dien weg in 1 uur en 28 minuten afgelegd.’
Men kan bijna zeggen, dat deze torenjagers, die in hunne onderneming gezondheid en leven op het spel zetten, in zotternije den bespottelijken postmeester van Lismore, van wien wij te voren melding maakten, niets toegeven. Buiten allen twijfel is het echter, dat de tot in het oneindige gewijzigde zucht tot het vreemde en ongehoorde een wezenlijk bestanddeel in het karakter van dit zonderlinge volk uitmaakt, zonder welk bestanddeel hetzelve misschien datgene niet zijn zou, wat het werkelijk is.


{==486==} {>>pagina-aanduiding<<}

Zendelingschap

In 1685 kwamen Fransche Zendelingen in Siam. ‘Ik verwondere mij,’ dus ontving hen de Keizer, ‘dat zich de Koning van Frankrijk eene zaak, die God aangaat, zoo bijzonder aantrekt, daar God zelf die geheel aan onszelven overlaat. God heeft, naar het schijnt, een welgevallen in op verschillende wijzen vereerd te worden, even als in de onderscheidene soorten van schepselen, die Hem, elk op zijne wijze, huldigen.’

Broodboden des doods

Vóór eenige jaren kwamen de inwoners van Reading, in Engeland, door zekere beduidingsvolle voorteekenen, welke op het brood ingedrukt waren, in groote bezorgdheid. Eene oude Dame zag zeer duidelijk onder aan een mastelein de omtrekken van een doodshoofd met kruiswijze beenderen, en verschrikte dermate van deze, haar als een' onfeilbaren bode des doods aangrijnzende, figuur, dat zij er ziek van werd. Eene andere vrouw, in den bloei des levens, las, even duidelijk, op een lang brood de woorden: Obiit 20 Septembris, en besloot daaruit, dat het Noodlot haar op deze wijze haren sterfdag aankondigde. Op het roggebrood van eene derde stond, met groote letteren, het woord: Resurgam, hetgene een gebuur, die een mondvol kramerlatijn verstond, en aan niets bovennatuurlijks geloofde, voor een onschuldig devies des bakkers hield, om daarmede zijnen wensch, dat het brood mogt opslaan, aan te duiden. Intusschen brak men zich in het gansche oord het hoofd, om de oorzaak dezer wondervolle verschijningen uit te vinden. Ten laatste werd het raadsel op eene zeer natuurlijke, hoezeer ook den bakker niet zeer vereerende, wijze opgelost. Bij eenige op het kerkhof van St. Gills gemaakte veranderingen, namelijk, waren eenige effene grafsteenen overbodig geworden; terwijl de personen, wier graven zij bedekten, hunne enge kluis reeds sinds zoo lang bewoonden, dat er geene verwanten of vrienden meer bestonden, die hen bij het bezit van hun jongste regt, het steenen hic jacet, konden handhaven, door liefde of pligt eenmaal hunner nagedachtenisse toegewijd. Nu ge-
{==487==} {>>pagina-aanduiding<<}
beurde het, dat de toenmalige kerkmeester juist de voornaamste bakker dier plaatse was; en met begeerlijke oogen aanschouwde hij de schoone gladde steenen, die zoo geheel voor zijnen oven schenen te voegen, welke juist een' nieuwen vloer behoefde. Ging hij naar, of kwam hij uit de
kerk, nooit kon hij deze steenen zien, zonder tevens aan zijnen doorluchtigen oven te denken. De verzoeking was te groot. In een zwak oogenblik kon hij dezelve niet wederstaan; hij bragt de steenen naar zijne woning, en metselde die in den oven, waar geen ander oog dan het zijne dezelve zou herkennen. Maar de stomme steenen kregen tongen! Hoewel door den Tijd glad geschuurd, waren evenwel de sporen van derzelver oorspronkelijke bestemming niet geheel uitgewischt, die dan ook, zeer natuurlijk, op de benedenzijde van het brood werden afgedrukt.

De oudejaarsnacht van eenen ongelukkigen

(Naar jean paul's Gedachten.)

Een grijsaard, met den blik op 's hemels boog geslagen, 
Dacht in deez' nacht terng aan zijn vervlogen dagen, 
En sloeg vandaar dien blik op 't rustend aardrijk neêr, 
Maar vond geen greintje rust in zijnen boezem weêr. 
Hij was niet ver van 't graf. Zijn ziel werd diep bewogen. 
Zijn jeugd was in 't genot der weelde heengevlogen. 
Het ligchaam vol van pijn, de ziel met gif vervuld, 
Stond hij vergeten daar, in diepe smart gehuld. 
Nu daagt voor zijnen geest de heldre levensmorgen, 
Toen, in de vaag der jeugd, en vrij van 's levens zorgen, 
Zijn brave vader hem den grooten tweesprong wees: 
De zonnebaan der deugd, vanwaar 't geluk verrees; 
En ondeugds wijde spoor, dat velen blindlings volgen, 
Waarop zoo menigeen in d'afgrond werd verzwolgen. 
Helaas! hij had dit spoor maar al te lang betreên, 
En 't grievendst zelfverwijt reet nu hem 't hart vaneen. 
‘Mijn vader! (riep hij uit) geef, geef de jeugd mij weder; 
Plaats me op den tweesprong weêr.... 'k Hoor nog die stem, zoo teeder; 
Dien wijzen raad, helaas! mij thans een geeselroê: 
Geen straaltje vreugde of troost lacht uwen zoon meer toe.’ ... 

{==488==} {>>pagina-aanduiding<<}

Dan, ach! die vader was reeds lang aan 't aardsche ontheven. 
Nu zag hij lichten, op moerassen dwalend, zweven, 
En riep: ‘Ziedaar het beeld der dwaasheid mijner jeugd! 
Zie! zij verdwijnen: zoo verdween ook eens mijn deugd.’ 
Een ster verschoot. ‘Ik ben 't!’ riep zijn gefolterd harte, 
En 't klimmend naberouw vermeerdert nog zijn smarte. 
Verbeelding toont hem nu, en 't jaagt hem ijzing aan, 
Een' schedel; deze neemt allengs zijn trekken aan. 
In dezen bangen stond doet plotsling van den toren 
Een lied voor 't nieuwe jaar, als kerkgezang, zich hooren; 
Dit treft zijn zwoegend hart, het slaat meer kalm en zacht; 
Hij blikt in 't ronde heen; de stilte van den nacht 
Werd naauwlijks door een zuchtje in 't luchtruim afgebroken; 
En, denkende aan 't geluk, waarvan hij was verstoken, 
Aan heel zijn vriendenrij, die nu, in beter lot, 
Het heil der deugd waardeert, vol zaligend genot, 
Spreekt hij: ‘Ik kon gerust, als gij, deez' nacht doorwaken, 
En zou (had ik 't gewild) geen bange zuchten slaken. 
o, Dierbare ouders! had ik slechts uw' raad gehoord, 
Uw wenschen ingevolgd, - mijn rust waar' niet gestoord!’ 
In deez' herinnering van zijn vervlogen jaren 
(Terwijl het weenend oog op 't bekkeneel blijft staren) 
Is 't, of de schedel met zijn trekken dáár zich rigt. 
Van ijzing overmand, waarvoor de rede zwicht, 
Meent hij een' jongeling, bij 't licht der maan, te ontdekken, 
Schoon, bloeijend, edel, sier, en met verheven trekken, 
Die zich een' doorn uitrukt, als in den schoonen stand 
Van een' Antinoüs. Hij siddert, heft de hand 
Naar 't scheemrend oog, en roept: ‘Genadig God, zie neder! 
Keer, schoone jeugd! o, keer!’..... En, God! zij keerde weder. 
Zijn geest was dezen nacht verplaatst in vreemden kring: 
't Was alles slechts een droom. Hij was nog jongeling. 
 
Zijn dwalen echter was, helaas! geen ijdel droomen; 
Maar vurig dankt hij God: hij was teruggekomen 
Van 't onheilbarend pad. - Keer met hem, schoone jeugd, 
Die ook dit pad betreedt! o, Hoor de stem der deugd! 
Laat de ondeugd nooit uw hart, uw waarde als mensch onteeren. 
In later tijd .... uw jeugd?... zij zou gewis niet keeren. 
 
A.J... 
's Hage, 1821. 






{==489==} {>>pagina-aanduiding<<}

Inval.


Ziet ge, meisjelief, dit roosje, 
Dat zijn blaadjes openspreidt, 
En zijn geuren, mild en zuiver, 
Door de zoele lucht verbreidt? 
 
Zie! wat blos ligt op die blaadjes! 
Zie dien gloed, zoo zacht en teêr! - 
Ach! een woeste hand genaakt ze, 
Blos en gloed bestaan niet meer. 
 
‘Maar, wat heeft dan toch dat roosje 
Zulk een droevig lot bereid?’ 
Zie het nader - voel de takjes - 
't Roosjen is de dorens kwijt. 
 
Zoo wordt, meisje, van uw wangen 
Ligt ook onschulds blos geroofd, 
Als gij de ijdle en wufte rede 
Van den lossen knaap gelooft. 
 
Maar de wapens, die het roosje 
Van natuur zoo wijs ontving, 
Weren de onbedachte schennis 
Van den dartlen woesteling 
 
Lieve! ook gij bezit een wapen, 
Dat u voor verleiding hoedt; 
Dorens zijn der roos geschonken, 
Eedle fierheid uw gemoed. 
 
Steeds dat wapen aangegrepen, 
Als de wellust u belaagt, 
En de rozeblos der onschuld 
Blijft uw sieraad, lieve maagd! 
 
P.M.F... 
B.... 
Mei, 1821. 






{==490==} {>>pagina-aanduiding<<}

Het dominoos- of dominees-spel.


Ja waarlijk, het menschdom, zoo rijp en verlicht, 
Vertoont soms den wijsgeer het grappigst gezigt! 
Komt, vrienden, komt met mij; ik wijs het u aan; 
Komt met mij; gij hebt er niet ver om te gaan. 
 
Gij brengt u voorzeker te binnen, als ik, 
Hoe eens, in uw kindschheid, (nog hoor ik 't getik!) 
Een spelletje, keurig en kleurig en fijn, 
U zoet en gehoorzaam en vrolijk deed zijn. 
 
Een spelletjen (o! nog verdaagt mij het hart) 
Met steentjes zoo aardig, zoo wit en zoo zwart! 
Herroept u den naam slechts, zoo zoet en zoo vroom, 
Uw kindschheid keert weêr, als een jeugdige droom. 
 
Wij zijn er.... Een zaal, zoo briljant gestoffeerd 
Met mannen, wier bakkebaard krachtig ons leert, 
Dat kinderspel lang, met den schoen en den tand, 
Versleten, vergeten, gesteld is aan kant. 
 
Die mannen, aan tafels in rijen geschaard, 
En rookend en sinokend bij kagchel en haard, 
Begraven in Staatsblad, in Weegschaal en krant, 
Wie ziet hier geen pijlers van stad of van land? 
 
Maar stopt nu een pijp, en geeft acht, wat gebeurt, 
En let, hoe zich elk aan de staatzorg ontscheurt.... 
Daar nemen die pijlers van stad of van land 
Het Domineesspelletje gretig ter hand! 
 
Dat spelletjen (o! hoe verdaagt mij het hart) 
Met steentjes zoo aardig, zoo wit en zoo zwart! - 
Hoe spelen hier mannen zoo zoet en zoo vroom! 
Hun kindschheid keert weêr, als een jeugdige droom. 
 
Zij kletten en zetten en schuiven om 't zeerst, 
En ieder wil passen en zetten het eerst; 
De wanden weêrklinken het klettrend geluid, 
En vaderland, Koning en staatzorg heeft uit! 

{==491==} {>>pagina-aanduiding<<}

De kindschheid keert weêr - 'k zie den tijd te gemoet, 
Die mannen bij 't ganzen- en uilenbord groet; 
Of dat, als het kind door zijn speelgoed gepaaid, 
De knevel- en snorbaard het tolletje draait! 
 
Maar iets toch ontbreekt er bij 't spelen, ('t is raar!) 
Het gaat hier zoo vreugdloos, zoo treurig, zoo naar! 
Wij speelden, als kindren, met juichend geweld, 
Maar speelden om kriekjes, - zij spelen om geld!... 
 
Gij ziet het, mijn vrienden, de mensch blijft een kind: 
Hij toont ons dit hier, als een levende print. 
Die kerels als boomen, wat worden zij klein! 
Ach! houden we ook 't hart, als een kindeken, rein! 
 
j.w. ijntema. 


Twijfeling omtrent buonaparte's verblijf.


A. 
Waar zou hij thans wel zijn, de dwing'land dezer aarde? 
B. 
Voorzeker in de Hel! 
A. 
Dan kreeg hij loon naar waarde: 
Maar, vriend! ik ben bevreesd, dat zelfs het Duiv'lental 
Voor zulk een' booswicht gruwt, en hem verjagen zal. 
 
G. 






Bij het graf van Napoleon Buonaparte.


Hier rot het zielloos lijf van 's werelds dwingeland. 
Hij hief zich uit het stof; tot stof vergaat hij weder; 
In 't stof ligt hij ter neder; 
Zijn kroon, zijn roem, met hem, bedolven onder 't zand: 
Die kroon, met stroomen bloeds bevlekt; 
Die roem, met duizenden van stapels doôn bedekt!... 
Treed, trotsche zoon des stofs! treed nader! 
Wat rest hem van zijn magt en heerschappij te gader; 
Wat van zijn snorkerij en logentaal en list? 
Een looden kist! 
Wat rust er op zijn ziel, met eindloos zwaarder wigt? 
Des menschdoms vloek en Gods gerigt! 
 
j.w. ij. 



{==492==} {>>pagina-aanduiding<<}

Dirk Smits en Homerus (*).


o Groote Goôn des lands der Perzen en der Meden! 
Wie noemt daar toch Dirk Smits den Hollandschen Homeer? 
Hij zong in tripplend lied der Rotte zaligheden, 
Haar kabblend golfgeruisch en harer oevers eer; 
De Griek met donderstem den krijg in Trojes velden, 
Den worstelstrijd der Goôn, den dood van duizend helden, 
Ulysses togt langs de aarde, en zelfs de wereld uit. 
Wie beiden dus vereent, heeft beiden nooit gelezen, 
Of moet gewis zoo doof gelijk een kwartel wezen, 
Dat hij 't verschil niet hoort van dondren en gefluit. 
 
.X. 





De kracht der meelwormen.


A. 
Hoe! Catalani zou den nachtegaal gelijken? 
Die, engelachtig schoon; dees, vaal.... 
B. 
Maar zij gelijkt den nachtegaal 
In onnavolgbren zang, waar alles voor moet wijken. 
A. 
De nachtegaal is schuw, en zoekt de stille dalen; 
Een Catalani zingt in volgepropte zalen.... 
B. 
De nachtegaal is niet zoo schuw, maar laat zich kijken, 
Zoodra men hem zijn aas, den meelworm, aan komt biên. 
A. 
Hier treft ge ligt het punt, om hen te vergelijken: 
Is 't om den meelworm ook misschien, 
Dat Catalani zich laat zien? 
 
j.w. ij. 





Vraag en antwoord.


Een stevige boerin gaf haren ezel voeder. 
Een luchtig heertje riep: ‘Hoe gaat het, ezelsmoeder?’ 
Zij, op naïven toon: 
Heel wel, mijn zoon! 
 
j.w. ij. 






{==493==} {>>pagina-aanduiding<<}

Mengelwerk.

Eenige bedenkingen over I Joan. II:12-17.

Den eersten Brief van Apostel Joannes in Bijbeloefening behandelende, en gevorderd tot de 17 eerste verzen van het tweede Hoofdstuk, vond ik in vs. 12-14 geene geringe moeite, niet om dezelve te verstaan op zichzelve, maar in verband tot het voorgaande, of volgende, of tot beide, waartoe die verzen zeker moeten behooren. Vooral hinderde mij die herhaling vs. 14, als ik die verzen op zichzelve nam.
De Uitleggers, die ik bij de hand had en konde raadplegen, voldeden mij niet genoegzaam. Echter hielp mij michaëlis op den weg, die uit vs. 14 opmaakt, dat Joannes meer aan dezelfde lezers van dit geschrift geschreven had: doch waartoe dan deze herinnering, zoowel als hetgene vs. 12 en 13 gezegd wordt?
Ook vs. 15-17, hoe verstaanbaar op zichzelve, baarde mij moeijelijkheid, als zoo weinig in overeenstemming met het overige van den Brief, waarin wel tegen zondigen in 't gemeen, en tegen gebrek aan broederliefde, maar niet tegen wereldliefde meer vermaand wordt. Het is zulk een stuk op zichzelve.
Een en ander bragt mij op de gedachte, of vs. 15-17 wel niet als de inhoud moge aan te merken zijn van hetgene Joannes, volgens vs. 14, aan dezelfde onderscheidene soorten van lezers te voren geschreven had. En bij deze vooronderstelling ging mij licht op over geheel het gedeelte, ja over het volgende tevens van het tweede Hoofdstuk, op deze wijze: vs. 3 tot 11 spreekt Joannes sterk tegen het niet wandelen in het licht en de liefde, als volstrekt onbestaanbaar met de belijdenis, een Christen te zijn. Dit mogt zijne lezers doen vermoeden, dat hij hen reeds verdacht hield, alsof hunne belijdenis van het Evangelie geveinsd ware, en zij niet wandelden

{==494==} {>>pagina-aanduiding<<}
gelijk Christus gewandeld heeft, en als zulke leugenaars en broederhaters, waartegen hij ijvert. Dit nu wil Joannes voorkomen, en erkent, dat hij schrijft aan zulken, die, hoezeer van verschillenden ouderdom in het Christendom, hunne belijdenis eer aandeden. En dat zijn sterk uitvaren tegen zulk een bestaan slechts eene waarschuwing tegen, en geenszins eene verdenking van, hetzelve insloot, bewijst, hetgene hij in een vroeger geschrift geschreven had, waarin hij hen als opregte Christenen had erkend, en toch vermaand: ‘Hebt de wereld niet lief, noch hetgene in de wereld is’ enz., de geheele passage mededeelende.
In dien zelfden geest gaat hij verder voort, vermanende tegen de Antichristen, en voort daarop erkennende, dat zij de zalving van den Heiligen hadden, en dat dus zijne herinneringen slechts dienden, om hen waakzaam en getrouw te doen zijn, en geenszins, om hen onder de heimelijke vijanden des Christendoms te rangschikken.
Ik erken, dat deze opvatting op eene vooronderstelling rust, die niet stellig kan bewezen worden. Ik neme echter de vrijheid, dezelve aan de Letteroefenaren ter plaatsing toe te zenden, of, indien het een plaatsje waardig geoordeeld worde, het mogelijk aanleiding gave tot betere verklaring, dan ik bij de Uitleggers, die ik raadplegen kon, gevonden heb. De aanbevolene Bijbeloefeningen kunnen ook in dit opzigt nuttig zijn, om op verklaringen te komen, waartoe men, zonder behandeling van eene vervolgstof, niet zou gekomen zijn; omdat men nu het stuk in zijn geheel moet verstaan. Doch zulke ophelderingen worden dan zeker best in een Tijdschrift medegedeeld.
a. goedkoop, Predikant te Gent.

Over het vermaak bij verdichte, inzonderheid treurige, geschiedenissen en tooneelen.

Fragment.

A. Ik begrijp niet, wat de kinderen toch aan die romans hebben. Het is immers alles maar verzonnen.

{==495==} {>>pagina-aanduiding<<}

B. Dat niet alleen, mevrouw! maar hoe maller en avontuurlijker het is; van omstandigheden en huisgezinnen en mannen of vrouwen, zoo als er nooit geweest zijn; hoe liever zij het hebben, en hoe dwazer ze zelve worden.
C. Het is toch al aardig, dat evenwel alle menschen gaarne vertellen hooren; de een al eens dit, en de ander weêr wat anders. Bij voorbeeld, wij vertellen elkander stadnieuwtjes, en wat er zoo al in ons huisgezin, met onze dienstboden, voorvalt, of hoe wij de slagt of de wasch behandelen, en zoo al meer. Mijn man, daarentegen, zit altijd in de reisbeschrijvingen te snuffelen.
B. Maar, mevrouw! neem mij niet kwalijk; dat is toch heel wat anders. Dat is wat nuttigs en wat goeds.
A. Juist, mevrouw! het is alles waarheid. En als ik wist, b.v., dat ge mij wat te voren joktet, dan had ik er niets aan.
C. Ik weet het evenwel niet, of wij het wel om de nuttigheid of de waarheid doen. De helft van den tijd niet, dunkt mij. En de lieve kleinen althans hooren ook gaarne vertellingen en sprookjes, al maken zij hen ook zoo bang als een wezel, en baren hun dus het wezenlijkste ongemak. Maar bovendien, dames! gij gaat toch wel gaarne naar de komedie.
A. o! Dat is heel wat anders. Daar kan ik nog eens lagchen, wanneer ze allerlei kluchten vertoonen, en allerlei wonderlijke snaken en onnoozele halzen op het tooneel brengen: het is of het zoo gebeurde en of ik het voor mijne oogen zag. Ik mag ontzaggelijk graag eens lagchen. En dat weet ook iedereen wel; die lacht, die heeft pleizier. Een bedroefde of een ongelukkige doet dat niet.
B. Onder uw welnemen, mevrouw! ik mag toch nog liever een ernstig stuk zien, dan al die malligheid. En al kan ik dan ook niet lagchen, ja al schrei ik er ook bij, het doet mij toch genoegen.
C. Bij gevolg, lieve menschen, zijt gij immers ook al niet wijzer dan uwe dochters. Of gij moest u verbeel-
{==496==} {>>pagina-aanduiding<<}
den, dat dat alles letterlijk zoo gebeurd is. Doch dit doet gij zeker niet; nog minder dan de romanleessters: want wie zal denken, dat de menschen in verzen met elkander gesproken hebben? Om nu van de grootere onwaarschijnlijkheid, dat alles juist zoo op éénen dag en op ééne plaats zou zijn zaamgeloopen, nog niet eens te reppen.
A. Dat is waar. Maar het is dan toch ook wezenlijk aardig; er kunnen toch wel omtrent zulke dingen hebben plaats gehad. Ik heb dat somtijds zelve wel ondervonden, dat het een of ander zoo heel toepasselijk was op hetgeen men in de wereld ziet omgaan.
B. En waar men zijn nut uit kan trekken.
C. Ja, mijne lieve dames! wat zal ik al veel zeggen? Om de nuttigheid doen wij het zeker in het algemeen niet. Komt dat zoo eens uit; ondervinden wij, dat zulk eene aangename zielespijs ook nog gezond en voedzaam is, dan doet ons dat zeker pleizier, en wij verheugen ons, er zoo veel geruster te mogen inbijten, zonder het verwijt te vreezen, dat wij onze maag bederven en ons geld weggooijen; met andere woorden, dat wij onzen tijd verbeuzelen. Maar al die rampen en zorgen en driften van koningen en vorsten, die honderde en duizende jaren dood zijn geweest, zijn voor mij meestal niet zoo leerzaam en toepasselijk, als voor mijn' man al die beschrijvingen van landen, waar hij nooit wonen, veel min regeren of eenigen aankoop van goederen doen wil. Het is pure nieuwsgierigheid, of weetgierigheid, of hoe gij het noemen wilt, bezigheid voor onze zielsvermogens.
D. (Die tot hiertoe, in zijn boek ziende, geen deel aan het gesprek genomen had.) Gij drukt u daar zeer juist uit, mevrouw! Het is met onze ziel even als met ons ligchaam. Geheelenal stilzitten, volstrekt geen gebruik maken van de onderscheidene werktuigen en krachten, die de natuur ons geschonken heeft, dat is bij de eene zoo wel als het andere bijna onmogelijk; schoon de een het meer op zijn gemak, en de ander met grootere

{==497==} {>>pagina-aanduiding<<}
inspanning doet, of deze met allerlei dolle en doellooze sprongen tevreden is, en gene wat groots of wat nieuws of wat nuttigs moet beproeven.
C. Ei, mijnheer! ik dacht, dat uwe ziel daar in uwe oogen, in het boek of in de geleerde beschouwingen zat, welke hetzelve u mag aanbieden, en niet in het oor. Wij zouden anders ligt zoo vermetel niet geweest zijn, om ons in een onderzoek te steken, dat gij, vrees ik, geheelenal op het gebied der zielkunde zult overbrengen.
B. Och, mijnheer! gij moest ons dat dan eens nader zeggen. Dat zou zoo nuttig zijn. Want ik heb u, om de waarheid te zeggen, niet wel begrepen.
A. Kom, manlief! Dan kunt gij juist de dames wat bezig houden; terwijl ik eens naar de keuken loop, om te zien, of het daar naar mijn' zin gaat.
D. Gehoorzame dienaar, mijn kind! Gij draagt mij daar een' last op, die zoo gemakkelijk niet is te volbrengen. Ondertusschen zal ik mijn best doen; en wel om het zoo te schikken, dat gij alle gelijk krijgt; gij, als verdedigster der waarheid; mevrouw B., als de vriendin van het nuttige; onze fijne pleitster hier, als de advocaat van belangelooze oefening.
C. o Luisteraar en tevens slimme vleijer! Ik vrees maar, dat uwe verklaring met deze vredelievende omzigtigheid net zoo gebrekkig zal gaan, als uwe lectuur met het hooren naar onze redenering wel mag geslaagd wezen.
D. Geduld! - Zouden wij niet alle onze ligchamelijke vermogens tot ééne van deze vier bedoelingen kunnen brengen; bezit, namelijk, en genot, hulp en vereering?
C. Mij dunkt ja, hoe kort het ook is uitgedrukt.
D. Desgelijks dan geloof ik de werkzaamheid der ziel te kunnen bepalen tot wetenschap, smaak, medelijden en bewondering. Weten is het eerste. De zucht daartoe ontwikkelt zich reeds vroeg bij het kind. Alles trekt zijne aandacht. Alles wil het onderzoeken. Zoodra het knaapje vervolgens leert spreken, is er geen einde aan het vragen. En wie hem iets vertelt of leert, dat hij verstaat, dat onder zijn bereik en bevatting valt, is hem altijd

{==498==} {>>pagina-aanduiding<<}
aangenaam. In later tijd gaat het, zoo als reeds door de dames is aangemerkt: de een voedt zich met stadnieuwtjes, de ander met romans, een derde met reizen of dergelijke, even als, in het ligchamelijke, de een doode schijven, de ander vruchtbare akkers, een derde schoone kunststukken of iets nog beters verzamelt. Want het weten gaat al spoedig vergezeld van eene zekere mate van smaak; dat is, van zuiver en belangeloos welgevallen aan sommige voorwerpen. Ook hiervan liggen de zaden reeds in de kindschheid. Het blinkende, het bonte, wat de zinnen geweldig treft, vindt daar altijd de voorkeur. Daarna, echter, is het voor grootere ontwikkeling vatbaar, en kan, welbestuurd, eene rijke bron van genot worden; op dezelfde wijze, al wederom, als de smaak onzer tonge en andere grovere zintuigen. Beide deze verlangens, nu, der ziele gaan hand aan hand. Het een zoekt gedurig naar wetenschap, nieuwe en belangrijke wetenschap; wat er op de aarde bestaat, of wat er al op voorvalt en is voorgevallen; wat er in den mensch steekt, hetzij deugden of ondeugden, door de omstandigheden ontwikkeld, en honderd andere zaken meer. De zucht naar genot, daarentegen, of de smaak, ziet bijzonder uit naar het schoone, edele of treffende in een of ander opzigt; daarbij staat hij stil; daarin verlustigt hij zich; dat is zijne ziel en leven. Zoo min, echter, als wij alles zelve kunnen onderzoeken, zoo min kunnen wij ook alles onmiddellijk genieten. De edele gave der spraak, de schrijf- en drukkunst moeten ons hier te hulp komen. En door middel onzer verbeelding leeren wij ons dan toch de zaken voorstellen, gelijk zij zijn. Een schrijver levert ons naauwkeurige kennis; een ander weet ons al het aangename of aandoenlijke van voorvallen en voorwerpen volkomen mede te doen gevoelen. Doch hierbij bepaalt zich zijn vermogen niet. Hij kan zijne beschrijving tot bijzondere oogmerken regelen en wijzigen. Hij kan het gebeurde anders voorstellen, er aflaten of bijvoegen, twee of
meer gebeurtenissen tot ééne smelten, de voorwerpen veel fraaijer afschilderen dan zij inderdaad zijn; in één

{==499==} {>>pagina-aanduiding<<}
woord, dingen vertellen, die nooit hebben plaats gehad. En al weten wij dit, dan houden ze echter onze nieuwsgierigheid gaande, en kunnen inzonderheid onzen smaak op het aangenaamste streelen. Ja, hij, wien het om dit genot van den smaak is te doen, stoort zich eigenlijk aan het bestaan of niet-bestaan der zaken heel weinig. Zijne verbeelding stelt ze hem daarom even levendig voor. En wat raakt het mij, of ik eene schilderij, dan of ik het landschap zelf in den spiegel zie, als ik toch geen onderscheid tusschen beide kan gewaar worden? Met den weetlust is het eenigzins anders gesteld. Als die niets verkrijgt, enkel met wind wordt gevoed, en terstond weêr alles moet verwerpen, wat hij heeft opgedaan, heeft er weinig bevrediging en ligt walging plaats. Doch het is niet moeijelijk, waarheid en logen ondereen te mengen, door middel van de laatste de eerste in een te kleiner bestek zaam te persen, en menschen, die nooit geleefd hebben, gevoelens te doen uiten, of lotgevallen te laten ondergaan, en zoo al meer, die voor iedereen leerzaam, althans belangrijk zijn. - Ik hoop, dat de dames mij tot hiertoe hebben kunnen volgen?
B. Ik geloof althans, dat ik uwe meening vat. Wij moeten eten, om ons ligchaam te onderhouden; en daarom heeft onze Lieve Heer gemaakt, dat wij honger, dat wij trek tot deze en gene spijze hebben: maar, om dat werk niet al te vervelend te doen zijn, heeft hij ons ook den smaak gegeven, om er een zeker genoegen in te vinden. En zoo ook met de ziel; is het niet zoo? Doch nu, zegt ge, kunnen wij wel proeven, enkel om te proeven; maar veel eten, als er geen voedsel in zat, zou ons spoedig vervelen. Ik begrijp dat alles tamelijk wel. Maar ik denk toch, dat het altemaal om het voeden te doen is, en dat wij ook den smaak inzonderheid gekregen hebben, om te onderscheiden, wat ons voegt, of niet.
A. En ik denk, schoon ik niet veel van uw discours gehoord heb, dat gij wel heel slecht varen zoudt, zoo gij de lekkerste potjes juist altijd voor de gezondste hieldt. Neen, zie! ik val danig nieuwsgierig, en er moet, om

{==500==} {>>pagina-aanduiding<<}
zoo te spreken, geen smaakje wezen, of ik moet het kennen. Maar om er veel van te gebruiken; neen! dan liever een eenvoudig stuk brood.
C. Ik zal mijne belangen maar niet eens inbrengen. Ga voort, mijnheer! zoo het u belieft.
D. Ik noemde, behalve de weetgierigheid en den smaak, nog het medelijden en de bewondering. Zij hebben, zoo als gij gevoelt, hare betrekking meer op anderen, en behooren tot die gezellige aandoeningen, welke even on-ontbeerlijk en tot sieraad zijn voor de maatschappij, als de andere twee voor den afzonderlijken mensch. ‘Het medelijden, zult gij misschien zeggen, is dat aangenaam?’ Het is ten minste zeker, dat de stem des lijdenden ons tot zich trekt; dat het gezigt van een' ongelukkigen ons meestal staande houdt en boeit; dat wij met de uiterste deelneming luisteren naar een verhaal van allerlei rampen. En wanneer deze tooneelen niet al te afzigtig zijn (schoon kinderen en ruwe menschen hier ook al niet van weten), wanneer ze ons daarenboven geene onaangename pligten of verwijten en dergelijke voor den geest brengen, wanneer het lang geleden en verre geschied is, dan vinden wij er waarlijk een vermaak in. Het zijn geene bittere, het zijn dikwijls zoete tranen, die ons op deze wijze ontvallen; even als het weldoen, op zichzelve, aangenaam is; even of wij bij deze gewaarwording voelden, dat wij in den grond goede, welwillende wezens zijn, van Goddelijk geslacht, en door de Opperste Liefde uit éénen bloede geschapen. En nu die andere zielsaandoening, door welke wij niet naar beneden, maar naar boven zien; niet op hen, die onze hulp of troost en beklag noodig hebben, maar op dezulken, die hooger dan wij zelve staan, en ons eenen zekeren eerbied afdwingen. Ziet gij niet gaarne iets schoons? iets groots? Hoort gij niet met genoegen een stout bestaan, eene voortreffelijke daad, eene edele standvastigheid vermelden? Het zou inderdaad wel schande zijn, zoo wij alles meer dan onze eigene natuur, of de bevalligheden van het ligchaam boven de deugden der ziel bewonderden. Maar neen, wij

{==501==} {>>pagina-aanduiding<<}
doen dit niet, indien wij maar onpartijdig zijn, en het ons op de regte wijze wordt voorgesteld. En wat wonder derhalve, dat wij, bij voorbeeld, in een treurspel een braaf man of beminnelijk huisgezin zeer ongelukkig ziende, daarbij ontdekken, hoe groot de man zich houdt, hoe edel de vrouw alles met hem lijden en deelen wil, hoe onwrikbaar lief alle de huisgenooten elkander hebben; wat wonder, zeg ik, dat wij dat gaarne zien, en, in weerwil van onze tranen, er met verhoogd genoegen bij blijven vertoeven? Ik erken, er kunnen in het laatste geval, bij het stoutste en aanvalligste voortbrengsel der geheele poëzij, nog andere aandoeningen bij komen. De weemoedige gedachte aan de nietigheid en onbestendigheid van al het aardsche, die de ziel vervolgens ten hemel opvoert, of het gezigt der worsteling van de deugd met den tegenspoed, die ons in het geloof aan God en onsterfelijkheid bevestigt, benevens andere toevallige nevendenkbeelden, kunnen het verheven gevoel des harte, dat ons streelt en verheft, merkelijk verhoogen. Maar wanneer wij van verdichtselen, althans van ernstige verdichtselen in het algemeen spreken, dan meen ik, dat wij het met het opgegevene kunnen stellen. Wij willen denken en gevoelen. De natuur heeft dezen trek in ons gelegd. En wie denzelven weet op te wekken en gaande te houden, te voeden en te versterken, die doet ons eenen aangenamen dienst. Zeker leidt dit ook tot kennis op, en kan, ja moet gewisselijk nuttig zijn, indien het op de regte wijze bestuurd worde. De waarheid, de goede smaak en het belang kunnen, in den grond, met elkander niet strijden. Doch men behoort eigenlijk geen van alle aan de andere op te offeren, zelfs niet slaafsch te onderschikken, zoo men iets voikomens wil voortbrengen. Het goede en schoone moet maar één zijn. Dan is het ook waar, al bestaat het uit louter fabels.
C. Dus zijn wij het, naar uwe bewering, alle drie volkomen eens. En evenwel vrees ik, dat mijne beide vriendinnen tegen de romans blijven; de eene, omdat ze niet nuttig, de andere, omdat ze niet waar zijn; maar

{==502==} {>>pagina-aanduiding<<}
ik lees ze gaarne, en wel uit louter pleizier, als eene aangename tijdkorting.
D. Ja, mijne lieve mevrouw! dat gebeurt dagelijks. Wij verschillen meest over de toepassing. En die hangt op verre na niet altijd van de verklaring, meestal van een aantal toevalligheden en dergelijke af. Gij hebt welligt goede romans in handen gekregen, en die met oordeel leeren lezen; een ander heeft niet dan prullen in een verloren oogenblik doorloopen, of welligt ook de maag er mede overladen; en een derde is er van der jeugd af aan tegen gewaarschuwd. Ik voor mij schat den vorm hoog. Doch, helaas! stopt men er nu eens allerlei jammerlijk tuig in, of laat ze geheel leeg, en dan weêr zulke drooge, harde waar, dat de knobbels er overal uitsteken en alle bevalligheid verloren gaat. Den mensch en de wereld, in alle hunne wijzigingen en betrekkingen, te leeren kennen, te doen zien en met deelneming omvatten, - ziet daar de groote opgave dezer soort van geschrift; schoon de soort van lezers, welke zij meestal aantreft, gebiedend vordert, dit met veel wijsheid en toegevendheid te werk te stellen; de voedzame kennis, als 't ware, bij droppen, in een ruim en aangenaam vocht, en als met een' gouden lepel toedienende.
C. Waarlijk, mijnheer! gij verdiendet een' rozekrans van de meisjes voor deze aanmerking. Het is, of wij u opgegeven hadden, onze kunne in hetzelfde woord eene vleijerij en -
D. Eene waarheid te zeggen. Hoe kan ik beter? Maar ik spreek eigenlijk niet van de vrouwen. Ik spreek bijzonder van de jonge meisjes. En zou het dan niet een slecht Medicus zijn, die zulke teedere schepseltjes met eene groote menigte van geweldige middelen aan boord kwam?
C. Wat zegt gij er van, dames?
B. Ja, ik laat u zamen haspelen. Ik voor mij houd van geene medicijnen, en althans niet van zoo een' heelen plas zoet water. Ik zal dus wel nooit eene romanleesster worden.

{==503==} {>>pagina-aanduiding<<}

A. En ik houd, zoo als ik zeg, veel te veel van lagchen, om met al die ongelukkige meisjes en jongens te liggen huilebalken. Ook heb ik het veel te druk in mijn huishouden; en mijne dochter, die heeft ook wel wat anders te doen.
D. Zoodat wij dan net zoo ver zijn, als toen wij begonnen. Zeide ik het niet, dat de toepassing met de verklaring meestal niets te doen heeft.

Doorboring van een schip door eenen zwaardvisch.

(Medegedeeld door den Heer w. scoresby, jun., in the Edimburgh philosophical Journal, Tom. III. p. 411.)

Een schip, de Kitty, Kapitein hodson, van de kust van Afrika te Liverpool teruggekeerd, en op de werf ter vertimmering gebragt, werd bevonden in den boeg van een hard en beenachtig ligchaam geheel doorboord te zijn. Dit ligchaam was hoogstwaarschijnlijk een afgebroken stuk van het zwaard eens zwaardvischs (Xiphias gladius, linn.); hetzelve had het schip op eene plaats doorboord, waar het timmerwerk 12 duim dik was. Het stuk was van buiten zigtbaar, en het ander einde kwam onder het verdek te voorschijn. De timmerman, die het voor een der bouten hield, had met zijnen hamer daarop geslagen, en het daardoor afgebroken. Dit stuk kwam hem echter zoo merkwaardig voor, dat hij het bewaarde, en bij zijne terugkomst aan de Heeren m.j. en r. fisher, bouwmeesters en eigenaars van het schip, daarvan kennis gaf, die nu het overig gedeelte, dat in het schip stak, lieten uitnemen. Het schip schijnt bij die gelegenheid in eene zeer snelle vaart te zijn geweest, en tegen den aankomenden zwaardvisch te hebben gestooten, wiens zwaard, in het houtwerk dringende, afbrak. Hoe hevig nu deze stoot ook moge geweest zijn, schijnt men nogtans op het schip daarvan niets te hebben be-
{==504==} {>>pagina-aanduiding<<}
merkt; zoo echter dit ligchaam, door zich vast te hechten, de opening niet had toegestopt, zou het schip waarschijnlijk gezonken zijn. Dit zwaard, namelijk, had eerst de koperen huid, daarop eene derdehalf duims eiken plank, dan eene rib van 7½ duim, en eindelijk nog eene 2 duims eiken plank doorboord. Het was 15½ duim lang, deszelfs grootste middellijn 2½ duim, en woog 1 ℔ 2 ons. De punt was bijna rolrond; aan het onderste einde was het plat. In het midden was de grootste middellijn 1 7/16, en de kleinste 1 1/16 duim; aan het onderste einde echter 2 en 1 3/6
duim. De oppervlakte was geribd of ruw, groen van kleur, en de breuk ongelijk. De fronsels bestonden in zekere ophoopingen, die naar omkorstingen geleken. Van binnen zag men vier hoekige buizen, die door de geheele lengte van het zwaard, tot aan de punt toe, liepen, en welker grootste wijdte van 1/10 tot 1/5 duim bedroegen.

Over het geloof aan bloedzuigende geesten, of het vampirisme.

De vledermuizen (vampires), kwel- of bloedzuigende geesten, komen thans door de romans en tooneelspelen weder ter sprake. Zij zijn sedert eenigen tijd in Frankrijk weder het onderwerp der gesprekken, en van verschillende artikels der dagbladen geworden. Het is echter niet alleen om deze reden, dat wij eenige regels aan hen toewijden, maar omdat het eene der grootste afdwalingen is van den menschelijken geest. De tijden zijn ons niet dan maar al te nabij, in welke dit bijgeloof zich op eene allertreurigste wijze onder die volken deed kennen, welke de Europesche beschaving niet dan zeer langzaam bereikt hebben. Er bestaat slechts een gering aantal volken, die, in derzelver kindschheid, de meening van de terugkeering der zielen op deze aarde niet gekoesterd hebben, als een gedeelte van hun godsdienstig geloof. Het kost den mensch inderdaad vele moeite, zich gemeenzaam te

{==505==} {>>pagina-aanduiding<<}
maken met het denkbeeld, alsof de ziel geheel vernietigd werd, wanneer het ligchaam tot verrotting overgaat. Hij neemt nog liever zijne toevlugt tot het dwaze en tegenstrijdige denkbeeld, dat de geesten zich weder zigtbaar kunnen maken, dan toe te staan, dat de ziel zou ophouden te werken of zich te vertoonen. Bij de beschaafde volken der oudheid bragt dit denkbeeld echter niets anders dan zachte en goedwillige gewaarwordingen te weeg. Men vooronderstelde, dat de schimmen in eenen stillen en als 't ware lijdelijken staat verkeerden: en het was alleen voor de buitensporige verbeelding der barbaarsche volken van het Oosten bewaard, aan de dooden hartstogten en een karakter toe te schrijven, hatelijk en vijandig tegen de levenden; te gelooven, dat zij losgelaten zijn tegen het menschelijk geslacht; en hierom op hunne ontzielde overblijfselen daden van barbaarschheid uit te oefenen, die de wilden zelve schokken zouden.
Het is een wanbegrip, algemeen onder de Hongaren en Moraviërs, dat sommige gestorvenen des nachts wederkeeren om de levenden te kwellen, vooral die hunne naastbestaanden zijn, hun het bloed af te zuigen, door dit middel hun aardsch onderhoud te vinden, en aldus te bestaan ten koste van deze hunne slagtoffers. Dit dwaze bijgeloof vindt ook eenigermate ingang bij de Polen, Sileziërs, Serviërs, Grieken enz. De Hongaren hebben hetzelve genoegzaam tot een regelmatig stelsel gevormd: zij meenen, door onbedriegelijke kenmerken, aan de lijken de eigenschap te ontdekken van het bloed hunner overgeblevenen te komen afzuigen; zij gelooven de middelen te bezitten, om hun dit vermogen te ontnemen, en zich tegen hen te beveiligen; en zij zijn het ook, die aan de gestorvenen, met deze eigenschap begaafd, den naam van vampires, van vleêrmuizen of bloedzuigers, gegeven hebben. De Grieken, die nimmer achterlijk zijn in bijgeloovigheden, beroemen zich op eene soortgelijke wetenschap, en hebben daarvoor een' nog veel vreemder' naam uitgedacht, om daarmede deze wederkeerende bloedzuigers aan te duiden; het is de naam van

{==506==} {>>pagina-aanduiding<<}
broukolakas (βρουκολακας), die hiervoor in den geheelen Archipel, zoowel op het vaste land als op de eilanden, bekend is. Tournefort vermeldt, in het verhaal zijner reize naar Griekenland (*), zeer uitvoerig en geestig de historie van een' broukolakas, die in 1701 de inwoners van het eiland Mykone kwelde. Men beschuldigde, namelijk, eenen armen boer, die in eenen twist gedood was, van iederen nacht weder te komen, de menschen af te kloppen, de deuren open te breken, de vensters te verbrijzelen, de kleederen te verscheuren, en kruiken en flesschen te ledigen. ‘Ik heb niets zoo beklagenswaardigs gezien,’ zegt hij, ‘als den staat van dat eiland. De verbeelding van iedereen was gekrenkt. De menschen van het meeste verstand waren daardoor evenzeer getroffen als de overigen. Het was eene ware ongesteldheid der hersenen, even gevaarlijk als de krankzinnigheid en razernij. Men zag geheele huisgezinnen hunne woningen verlaten, en uit alle wijken der stad hunne krebben naar de markt brengen, om aldaar den nacht door te brengen. Ieder beklaagde zich steeds over eene nieuwe beleediging. Men hoorde op het naderen van den nacht niets dan gejammer. De verstandigsten begaven zich op het land.’ Men hield tournefort voor eenen ongeloovigen, en bijna voor eenen Godverzaker, omdat hij durfde twijfelen aan de waarheid eener zaak, van welke het geheele eiland vol was. Men groef den dooden twee- of driemaal daags op; de priesters deden heilige omgangen, en doorliepen, met den wijkwast in de hand, de huizen, om de deuren te besprengen; men plantte degens, in de gedaante van een kruis, op het graf van den gestorvenen; men rukte denzelven het hart uit het
lijf, vastte en bad. ‘De kwelgeest,’ zegt hij, ‘werd daardoor niet veel handelbaarder, en iedereen was in de uiterste verlegenheid; men wist niet meer, tot welken Heilig men zich wenden zou, - toen men op ééns, en even als op een afge-
{==507==} {>>pagina-aanduiding<<}
sproken teeken, door de geheele stad begon te roepen, dat men den kwelgeest geheelenal moest verbranden; dat men daardoor den Duivel op het zekerst zou beletten, in denzelven langer te huisvesten; en dat het beter ware, tot dit uiterste redmiddel te komen, dan het geheele eiland te laten verwoesten. En inderdaad, reeds verscheidene huisgezinnen waren bezig, hunne goederen in te pakken, met oogmerk om naar Sira of Tines te verhuizen..... Wij zagen ook het vuur van deze verbranding, bij onze terugkomst van Delos. Men kon dit met regt een vreugdevuur noemen; want men vernam sedert geene klagten meer over dezen plaaggeest. Men vergenoegde zich met te zeggen, dat de Duivel zich op dat pas deerlijk had laten foppen, en maakte daarop eenige gezangen, die de gansche zaak in een belagchelijk licht plaatsten. Toen de Turken sedert voor de eerste maal weder op Mykone kwamen, lieten zij niet na, aan die gemeente de mishandeling te doen betalen, welke zij het lijk van den armen drommel hadden aangedaan, die hierdoor van alle kanten de verachting en schrik van zijn land geworden is.’
In Hongarijen en Moravië had het geloof aan kwelgeesten, vóór omtrent eene eeuw, een nog veel treuriger en barbaarscher voorkomen. Men geloofde, dat die lijken, in welke het bloed vloeibaar bleef, ontwijfelbaar aan deze misdaad onderworpen waren; men staafde deze eigenschap op eene geregtelijke wijze, groef de lijken weder op, van welke men vermoedde, dat zij kwelgeesten waren, sneed hun het hoofd af, en doorboorde het hart, om aan dezen hunnen toestand een einde te maken. Zij, die geloofden, dat hun het bloed door zoodanigen geest werd afgezogen, en die zigtbaar vermagerden, wreven zich het ligchaam met de aarde, genomen van het graf van zulk een' dooden, en hadden zelfs moeds genoeg, om van zijn bloed te drinken, ten einde niet op hunne beurt bloedzuigers te worden: want, volgens hunne gedachten, deelde zich deze eigenschap, even als eene ziekte, aan anderen mede, zoodat ieder, wiens

{==508==} {>>pagina-aanduiding<<}
bloed door eenen bloedzuiger was uitgezogen, gedoemd was, om na zijnen dood hetzelfde te doen.
Het was voornamelijk omstreeks het jaar 1732, dat dit geloof aan kwelgeesten een verbazend gerucht maakte in de Oostenrijksche staten. Een Heiduk, met name paularnold, was omgekomen, verbrijzeld door eenen hooiwagen. Het gerucht liep nu, dat deze Hongaar, door eenen Servischen kwelgeest bij zijn leven geplaagd geweest zijnde, thans ook op zijne beurt de inwoners zijner geboortestad begon te kwellen, door hun het bloed af te zuigen. Men ging zoo verre van te beweren, dat vier personen achtereen aan de gevolgen daarvan gestorven waren. Het geregt ging op de statelijkste wijze over tot de opening der graven, zoowel van den kwelgeest, als van zijne voorgewende slagtoffers. De kenmerken van den staat eens zoodanigen kwelgeests werden aanwezig verklaard; in de tegenwoordigheid van het geregt werden de lijken met een puntig werktuig doorboord, en na deze afschuwelijke bewerking hun het hoofd afgesneden. Thans geloofde men, verder niets van hen te vreezen te hebben. Met dat al, de verbeelding des volks liet zich niet zoo gemakkelijk bevredigen. Het gerucht liep, dat het land eene prooi was der bloedzuigers. Men wendde voor, en weldra had men zekerheid, dat paul arnold niet alleen het bloed dier vier inwoners, maar nog van verscheidene beesten uitgezogen had, en dat zij, die van het vleesch dier beesten gegeten hadden, onvermijdelijk na hunnen dood ook bloedzuigers moesten worden. Nieuw voedsel voor het bijgeloof! Men moest zeventien graven openen, om op even zoo vele verdachte lijken de proef van kwelgeesterij in het werk te stellen. Zij werden vervolgens verbrand, en hunne asch in de rivier geworpen. Deze strafoefeningen geschiedden in tegenwoordigheid eener militaire bezending, te dien einde door het bestuur afgevaardigd. Het procesverbaal hiervan werd vervolgens naar Weenen opgezonden.
Men zou natuurlijk verwachten, dat de Hooge Regering, na zulke oproerige tooneelen, alles zou hebben

{==509==} {>>pagina-aanduiding<<}
gedaan, wat van haar afhing, om zulk een schadelijk bijgeloof te vernietigen; maar, destijds weinig meer verlicht zijnde dan het volk zelf, ontving zij deze berigten, en hield zich stil. Geleerde Duitschers gaven verhandelingen over deze kwelgeesten uit; en uit dezelve stelde dom calmet zijne Verhandeling over de verschijning van geesten, en over de bloedzuigers of spoken van Hongarijen en Moravië, zamen. Dit werk verscheen in eenen tijd, toen een wijsgeerige geest reeds zijn licht over Frankrijk verspreidde; hoewel deze Benediktijner monnik zich in deze zijne verhandeling nog doordrongen toonde van het grofste bijgeloof. Hij durft wel niet alle vertellingen, die hij in zijn werk heeft opgenomen, voor waar erkennen; maar hij durft ze ook niet ontkennen. Hij ontzegt den Duivel wel het vermogen om de bloedzuigers daar te stellen; maar laat toch merken, dat zij er wel zijn kunnen. Over het algemeen schijnt hij eenen middelweg te houden tusschen den geest der wijsgeerte, die ze ontkent, en de ligtgeloovigheid, die derzelver bestaan beweert. De goedkeuring der Sorbonne, aan het einde van dat werk gedrukt, prijst hetzelve aan, als vermijdende de beide klippen eener ijdele ligtgeloovigheid en eener gevaarlijke twijfelzucht.
Het was destijds, dat de groote omkeering in den menschelijken geest te dezen aanzien ten halve was volbragt. Vijftig jaren later, toch, vond men deze twijfelzucht aan bloedzuigers en spoken alleen redelijk; en vijftig jaren vóór dom calmet grensde het aan Godverzakerije, aan deze geesten niet te gelooven. Ziedaar dan de groote ruimte, welke de menschelijke geest gedurende de achttiende eeuw heeft doorloopen, en die hem heeft vrijgemaakt van zulk een schandelijk en kinderachtig bijgeloof.





Mijn uitstapje naar Frederiksoord.

Ik ben ook in Frederiksoord geweest. Maar ik behoor tot die groote menigte van gewone kijkers, welken het

{==510==} {>>pagina-aanduiding<<}
en aan tijd en aan de noodige kundigheden ontbrak, om eenig belangrijk verslag over den staat, het nuttige en voldoende der inrigting te kunnen geven. Wie zich te dezen aanzien op de Star, en zelfs op het oordeel van den Graaf van hogendorp niet durft verlaten, dien weet ik althans niet te helpen. Ondertusschen moet ik verklaren, geenszins zoo ongevoelig bij het gezigt des merkwaardigen verschijnsels te zijn geweest als sommigen, welke mij vooraf betuigden, dat het voor dengenen, die de plek niet als barre heide gekend had, en dus in staat was eenige vergelijking te maken, weinig treffends en bezienswaardigs opleverde: het waren eene menigte geringe huisjes op eenen platten, tamelijk schralen grond, niets anders! Mij toch trof het eerste gezigt dezer verdubbelde en onuitoogbare rijen van regelmatig aangelegde en net gebouwde woningen op eene geheel buitengewone wijze. Het was avond; wij hadden den geheelen middag gereden, en reeds eenigen tijd met nieuwsgierig verlangen naar het doel der reize uitgezien. Eerst toonde het zich verward aan ons oog; een aantal roode daken, niet zeer hoog boven den grond, schemerde door elkander. Maar nu reden wij de heide op, en ziedaar stonden ze; wij waren er midden in; wij hadden ze een' geruimen tijd aan onze zijde, en zagen en ontmoetten sommige der vreedzame bewoners, die wij den weg vroegen naar het logement. Kalmte en weltevredenheid, rust en beleefde bescheidenheid kenmerkten het voorkomen van allen en alles. En wat het was, bepaal ik niet, maar eene levendige aandoening greep mij terstond aan, die van lieverlede in een zachter, maar hoogst aangenaam gevoel verkeerde, naarmate wij verder voortgingen. Het viel geenszins moeijelijk, alles als eene nieuwe schepping, als het spoedig volbragte werk van vlijt en overleg, van menschenliefde en welgeregelde zamenwerking mijner landgenooten te beschouwen. De verbeelding leende mij te dezen aanzien
zelfs welligt krachtiger hulp, dan het koele verstand mogt verlangen. Zij fluisterde mij, vermoede ik, heimelijk in: elk dezer nederige daken biedt schuil-
{==511==} {>>pagina-aanduiding<<}
plaats aan een te voren hulpeloos en verlaten gezin; daar smaakt hetzelve de rust, het noodige en verkwikkelijke des levens zoo veel te volkomener als het die langer heeft gemist, en gezondheid en vreugde keeren, met de zuivere lucht en den heilzamen veldärbeid, op hunne verbleekte aangezigten en in hunne uitgevaste ligchamen terug. Ik zou echter der waarheid te kort doen, door te verzwijgen, dat deze streelende gewaarwordingen door een en ander, wat ik verder waarnam, meer of min gestuit en gematigd werden. De streken, welke wij doortrokken, behoorden veelal tot de latere uitbreidingen van den oorspronkelijken aanleg. Het was misschien nog maar het eerste jaar, dat van dit veld eenige vrucht werd verlangd. En waar zijn de eerste proeven niet gebrekkig? Wie zou durven vorderen, dat zich hier terstond welige en vruchtbare akkers aanboden, waar ook het oog zich wenden mogt? Hoe verder wij nogtans voortgingen, hoe gunstiger de gedaante der zaken werd; en passeerden wij ook de steenbakkerij en kalkbranderij, eenvoudige maar niet min sprekende en aangename bewijzen van nijvere werkzaamheid; tot dat wij eindelijk, in het aanzigt van de moederkolonie en der hoofdgebouwen tot dezelve behoorende, het logement bereikten, dat eensslags met zijne helderwitte wanden, in smaakvolle nederigheid, lagchende te voorschijn trad van uit het bosschaadje, dat het van achter en ter zijde omringt.
Het was thans de tijd van rust en versterking voor den vermoeiden reiziger. Een ruim en luchtig vertrek, een smakelijk avondmaal, en daarna nette en vrolijke slaapplaatsen, plaatsen, verschaften ons dit genoegen. Wij zorgden niettemin, niet meer aan deze dagelijksche behoeften te wijden, dan zij billijk vorderen mogten. Eer de tafel gereed was, wandelden wij des avonds nog eenigen tijd, in den schoonen maneschijn, onder het aanvallig geboomte rond, het oog nu en dan over de nette hutten latende weiden, waar de slaap reeds zijne koesterende vleugels wijd en zijd had uitgebreid. En des morgens al zeer vroeg begroetten wij, in plaats van de bleeke Luna, de

{==512==} {>>pagina-aanduiding<<}
gloeijende bron zelve, van welke zij zoo wel als wij haar licht ontvangt. Het was nog overal stil, te vroeg om ons in de kolonie zelve te begeven, te meer daar noch de waard en zijne bedienden, noch alle onze reisgenooten zich reeds op de been bevonden. Wij bezigden dan de gelegenheid tot eene kleine wandeling in het omgelegene bosschaadje. En het oord beviel mij zoo wèl; alles vereenigde zich zoo schoon, om mijne ziel in eene aangename stemming te brengen; het zomer- en buitengenot scheen mij hier zoo volkomen, - dat ik naauwelijks begrijpen kon, in het geheel zoo weinig gasten, en daaronder slechts twee Amsterdamsche heeren aan te treffen, die hier eene zoo gezonde als edele uitspanning zochten. Deze jonge lieden, toch, betuigden ons, des vorigen avonds van huis vertrokken te zijn met den Zwolschen beurtman, die hen al vroeg te Zwartsluis bragt, vanwaar zij in vijf uren tijds naar Frederiksoord waren komen wandelen. De Lemmer is slechts één uur meer van de plaats verwijderd, en gewis genoegzaam voorzien van rijtuig, om den reiziger terstond derwaarts te voeren; terwijl Blokzijl en Steenwijk onmiddellijk bij hetzelve liggen. Welk een gering verlies van tijd en kosten, om tevens zijnen weetlust, zijnen trek tot het buitenleven, en die edeler behoeften van het hart te voldoen, welke het gezigt der werkzaamheid en vorderingen van dit weldadig gesticht in ruimte opleveren! Hoe veel meer voldoening moet zulk een uitstap, hetzij dan op gezegde wijze of te lande verrigt, niet verschaffen, dan het bekrompene en kostbare verblijf op eene of andere der plaatsen, waar ijdelheid en verkwisting de menigte der stedelingen volgen! Wij zeggen dit echter niet om die menigte: zij zal nimmer den smaak voor eenig stil genot verkrijgen. En inderdaad zou het een ongeluk zijn, indien de weelde, met haren nasleep, de
toevlugtsoorden der eerlijke armoede en nijvere vergenoegzaamheid te zeer naderde.
Na het gebruik des ontbijts begaven wij ons, om het middelpunt en een goed deel van den geheelen aanleg, al

{==513==} {>>pagina-aanduiding<<}
wandelende, meer van nabij te beschouwen. De heer Direkteur gaf ons te dien einde zijnen knecht, eenen jongen kolonist, mede. Door eene soort van poort of hooge mei ingegaan zijnde, traden wij den breeden weg op, die, aan beide zijden met vruchtdragende landerijen bezoomd, regts en links onderscheidene rijen van huisjes doet ontmoeten. Deze zijn zoo verre van elkander geplaatst, dat elk een tuintje naast zijne woning heeft; terwijl tusschen de onderscheidene reeksen eene genoegzame ruimte ligt, om ieder een langwerpig vierkant bouwgrond achter zijne hut over te laten, ten beloope in het geheel van één' morgen. Deze akkertjes vonden wij dan ook alle met een of ander voortbrengsel bezet; hier rogge, daar aardappels, of eenige gras- en klaversoort tot voeder voor het vee. En, toen ik mij zoo midden in dezen omtrek bevond, en naar alle kanten de oogen liet rondweiden, viel het mij waarlijk veel gemakkelijker, aan een vruchtbaar, rijk bewoond oord vol vrolijke nijverheid te denken, dan aan eene barre heide, het verblijf van enkele verlatenen, die geene plaats in de maatschappij hebben kunnen vinden. Ja, regt aangenaam was deze schoone morgenwandeling, waarbij de heldere knaap, die ons tot geleider verstrekte, gedurig bezig was, om ons op zijne wijze te onderrigten; terwijl allen, die ons ontmoetten of bij de woningen voor oogen kwamen, het beeld van stillen vrede, van geschiktheid en bescheidenheid op het gelaat en in hunne handelingen ten toon spreidden. Zoo kwamen wij in eene regte rigting tot aan eene plaats, waar een aantal werklieden bezig was met plaggen te steken, die op wagens in de kolonie ingevoerd, en aan de bewoners, zoo ik meen tegen zekeren prijs, uitgereikt werden, om des nachts onder de koeijen te strooijen, tot vermeerdering van den mest. Hier vonden wij ook een paar lieden, die toezigt op het werk hielden, en daaronder den Onderdirekteur, hoedanig een in elke kolonie, bij nommers onderscheiden, wordt gevonden, die tevens de
magazijn- en winkelhouder is, bij welken de lieden, hetzij voor hun geld of eene soort van kaartjes, vruch-
{==514==} {>>pagina-aanduiding<<}
ten hunner vlijt bij de inrigting, omtrent allerlei voorwerpen teregt kunnen. Deze man wandelde met ons terug, en bragt ons in zijne woning, waar ik wederom iets zag, dat mij eene aangename gewaarwording veroorzaakte. Er kwam, namelijk, juist een klein meisje in den winkel, met een stuivertje in de hand, maar nog zoo jong en onnoozel, dat zij der vrouwe niet eens regt beduiden kon, misschien ook zelve naauwelijks wist, wat zij daarvoor wenschte te hebben; doch, onder de poging hiertoe, bukte de goedhartige vrouw zich, en de kleine leide, met eene lieve vertrouwelijkheid, de hand op haren schouder. Deze, op zichzelve onbeduidende, kleinigheid toch deed mij wederom dien goeden geest onderscheiden, welken ik hier, voor zoo ver het oogenblik toeliet, overal opmerkte, en welke bijna niet kon doen gelooven, dat men zich hier bevond onder het diepst gezonkene en meest verwaarloosde gedeelte der natie, onder menschen, die uit baren nood hun eigen huis en haardstede hadden verlaten, en hier stonden onder een ongewoon en stipt bestuur van anderen. Wij zagen vervolgens ook het schoolgebouw en spinvertrek, waar echter, uit hoofde van den zaturdag, die aan ieder ter verrigting van zijn eigen huiswerk is toegestaan, niemand werd aangetroffen. In het eerstgenoemde ontdekten wij de houten borden, nog met het een en ander beschreven, dat ons deed zien, dat het onderwijs op eene doelmatige wijze, als een middel ter ontwikkeling van den geest, was ingerigt. Vervolgens gingen wij hier en daar een huisje in, waar wij vriendelijk, maar doorgaans met vele verschooningen werden ontvangen, dat het met den zaturdag nu juist zoo overhoop lag. Één ten minste werd zonder aanleiding van onzen gids, als bij toeval uitgekozen, daar juist een klein meisje aan de deur zat te spinnen, hetgeen de aandacht der dames tot zich trok en ons alzoo verder naar binnen voerde.
Kort daarop zagen wij echter een ander, dat inderdaad uitmuntte in nette zindelijkheid, waarin de bewoner ook met eigene handen nog vele gemakken had aangebragt, en die inzonderheid, daar hij een tuinman was

{==515==} {>>pagina-aanduiding<<}
geweest, met uitnemende groenten en vruchten ter zijde was voorzien; strekkende eene heg van bloeijende graauwe erwten (die hier overal uitnemend tierden) tot eene zoo doelmatige als schoone omtuining. De huisjes bestaan, zoo als men weet, uit eene kamer en schuur, terwijl de slaapplaatsen op de zoldering zijn aangebragt; men schijnt dit echter des winters wat koud gevonden te hebben, en alzoo heeft de een zich eene bedstede in de kamer getimmerd, de ander in de schuur, maar met den ingang door den tusschenmuur van binnen, en zoo meer: onze vriend had het eerste gekozen, om geene ruimte tot berging te verliezen, maar den alzoo inspringenden hoek in zijn woonvertrek met een aardig papieren behangsel zoo fraai beplakt, dat hij bijna eer tot sieraad dan tot hinder verstrekte; terwijl hij, daarentegen, voor den zomer, wanneer de schuur meer ledig is, eene haardstede in dezelve had aangebragt, om niet noodig te hebben dan in walm en rook te zitten, benevens een aardig keldertje, om des winters zijnen voorraad te beter te verzorgen. Dit kan ons doen zien, hetgeen ook buitendien genoegzaam van zelve spreekt, dat niemand zijnen oorspronkelijken aard hier geheel verzaken zal, en dat er dus spoedig een zeer merkbaar onderscheid zal gevonden worden tusschen huizen, tuinen en akkers, tusschen meerdere of mindere welvaart en bloei van het eene en het andere gezin. Thans ontmoetten wij ook velen, die hunne koeijen naar het veld geleidden, om daar onder opzigt te zijn van den algemeenen herder, van wien ze des avonds, op een gegeven teeken, zoo ik meene, weêr worden afgehaald, waarvoor elk, van zijne twee stuks vee, een dubbeltje in de week betaalt.
Aldus heerscht hier een eigen maatschappelijk verband. Ieder bezit die mate van vrijheid, welke tot het levensgeluk behoort, en slechts zulk eene verbindtenis met alle de andere leden en deelen der inrigting, als vereischt wordt om de machine geregeld en voor allen meest nuttig te doen werken. Waarschijnlijk zullen er ontevredenen onder den hoop gevonden worden, gelijk men die over-
{==516==} {>>pagina-aanduiding<<}
al vindt; waarschijnlijk zullen er ook gebreken en billijke aanleidingen tot eene of andere klagte bestaan, zoo als de onvolkomenheid van al het ondermaansche dit medebrengt. Maar hoe veel hebben toch deze menschen gewonnen, indien men let op den deerniswaardigen toestand der armen, vooral in de groote steden! Een eigen, vrij, licht, luchtig en toch welbetimmerd huis, eigen grond en veebezitting rondom zich, in een ruim en gezond oord, waar de kleinen hunne ledematen vrij bewegen en ontwikkelen kunnen, niet gekweld door lastige buren, die alle op zekeren afstand wonen en onder noodig opzigt staan, niet gekweld inzonderheid door gebrek, of ter prooije aan allerlei misleidingen on kwakzalverijen, daar een vaderlijk opzigt over allen waakt. o! Het zij zoo, dat deze landontginningen geen duurzaam voordeel kunnen opleveren! het zij zoo, dat dezelve, als onderneming beschouwd, ten minste de rente, zoo al niet de hoofdsom, zullen opslikken! het zij zoo, dat de rijksdaalders, door de milddadigheid tot dit einde besteed, den éénigen, immer noodzakelijken, steun voor het gebouw moeten opleveren! hoe veel meer genoegen geeft mij dan echter die stuiver 's weeks, welken ik tot deze inrigting bijdraag, dan die menigvuldige duiten en halve stuivers, welke men gewoon is aan onbekende bedelaars weg te schenken, of zelfs, langs eenen anderen weg, in grondelooze poelen te werpen! Maar de ondervinding zelve spreekt deze gedachte tegen. Een ieder kan in de kolonie zelve opmerken, hoe elk jaar de grond beter, het gewas op denzelven tieriger en schooner wordt. Waar menschen wonen,
en vee met zich voeren, en vogelen en andere gedierten tot zich lokken; waar hunne hand den bodem omwoelt, zaden in denzelven uitstrooit, en hem met zijne eigene voortbrengselen, uit lucht en water meest getrokken, op allerlei wijze mest, daar wordt hij van zelve vruchtbaar. Alle landen schier kunnen getuigen van de wonderbare herschepping, door welgeregelde vlijt voortgebragt. En moge ook de onkundige bewoner van eene vette landstreek met spottende minachting ne-
{==517==} {>>pagina-aanduiding<<}
derzien op het schralere gewas en den minder weligen groei van zand- en veengronden, de verstandige nijverheid heeft dezelve daarom nooit versmaad, en vrijheid, geluk en zeden wonen er dikwijls meer, dan waar de al te willige bodem tot luiheid en weelde verlokt. Het eigenbelang alleen deed in ons vaderland, bij de duurte der granen in den laatsten tijd, reeds meer dan ééne vruchtbare hoeve in de heide ontstaan: en ik herinner mij altijd met een innig genoegen, bij de gedachte aan de gelukkige uitkomst der tegenwoordige kolonisatie, hoe ik elders zoo menige armoedige zodenhut, uit zuiveren nood en gebrek aan eenig dak aanvankelijk opgeslagen, van tijd tot tijd in een welgeregeld huisje, ja huis, zag verkeeren, met tuinen en bouwgronden omringd, die van 's bewoners vrolijken moed en toenemende welvaart getuigden. Zoo veel doet de gedachte aan eigendom; zoo rijk loont elke grond zijnen vlijtigen bewerker; zoo veel doet het misschien ook af, dat men aan de pest der zamenleving in de allerlaagste standen wordt onttrokken! Ja, al ware het dit alleen, al strekte de aanleg van Frederiksoord maar enkel om het gebrek aan evenwigt te herstellen, dat, bij het verloop van handel en fabrijken, bestaat tusschen de bevolking onzer steden en de middelen om die te voeden, dan nog ware hij allergewenscht. Den landbouw schieten nog handen te kort; zij schieten in zekeren zin altijd te kort: want hoe meer bewerkt, hoe meer de bodem geeft; en deszelfs voortbrengselen mogen al of niet
duur gesleten worden, zij voeden ten minste, en voorzien door zichzelve in de noodwendigste levensbehoeften. Er bestaat op het land geene armoede of ellende, welke met die der steden eenigzins kan vergeleken worden, en de zedeloosheid, welke het gevolg van dezelve is, is er althans slechts voor een klein gedeelte bekend. - Doch, ik wijk geheel af van het eenvoudige doel, dat ik mij als beschrijver van mijn reistogtje had voorgesteld. Het gestelde strekke intusschen, om hen te beantwoorden, die, misschien met al te hooge gedachten in de volkplanting aangekomen, de welige akkers en dikgezwollene aren van hunnen eigen' grond daar niet aantreffen, en nu terstond gereed zijn het oor aan allerlei vooroordeel en bedilzucht te leenen, die, even als het veelsoortig ongedierte ieder jong plantsoen, elke nieuwe en weldadige onderneming gewoon zijn tegen te houden.
Onze wandeling liep nu welhaast ten einde. Vrolijk zetteden wij ons wederom op het rijtuig. Met genoegen zagen wij

{==518==} {>>pagina-aanduiding<<}
de uitgestrekte hooilanden, die, naar den kant van Steenwijk gelegen, het ontbrekende in de kolonie op eene onkostbare wijze kunnen aanvullen. Tot dat wij, het genoemde stadje zijnde gepasseerd, langs een' zeer goeden weg, welhaast in den tweeden aanleg, bekend onder den naam van Willemsoord, aankwamen. Hier deden zich weêr de oude, aangename tooneelen op. Alleen vertoonde zich alles nog als in een grootscher licht: de uitgebreidheid der bnurten was nog grooter, en zelfs geheel onuitoogbaar; de woningen waren hier ook wat verder van elkander geplaatst, zoodat elk zijnen akker nog digter rondom de woning had; en de grond, die later ontgonnen was, scheen echter vooral niet minder dan de andere te beloven. Zachtkens stapten en wandelden wij onzen weg langs, de zijwegen, die even zo met huisjes en velden bezoomd waren, slechts van verre waarnemende; zagen wederom de algemeene gebouwen, die hier eenen eenigzins anderen vorm hadden, en verlieten eindelijk het geheel, allen even goed en vrolijk gestemd, en genegen, om de beste uitkomst voor de gansche maatschappij van dit schoone werk der echte weldadigheid te wachten.
Onze reis liep vervolgens over Wolvega en het Heerenveen. Wij zagen den ganschen dag afwisselende tooneelen van allerlei aard: boomrijke landschappen, vette koornlanden, heerlijke weiden, duizend bewijzen van welvaart en rijkdom. Doch zij alle wischten den indruk niet uit, dien Frederiksoord op ons had gemaakt, noch stemden ons eenigermate, om deszelfs bescheiden deel te verachten. Het schenkt, inderdaad, eene dubbele genoegelijkheid aan elke reis, wanneer men eenig belangrijk doel met dezelve heeft. De ziel, van deze hoofdgedachte vol, teert er aanvankelijk op, waar eens eene min vrolijke landstreek haar anders zou ledig en ontevreden laten; en op den terugtogt levert het niet slechts stof tot gesprek, maar saust ook, als 't ware, al het overige, dat men ziet, en geeft aanleiding tot de vruchtbaarste opmerkingen. Zelden, althans, deed ik aangenamer togt, dan dezen naar Frederiksoord. En wie eenigzins vatbaar is voor deze gemengde genoegens, welke den mensch zoo zeer voegen, die doe ook eene bedevaart naar het land der weldadigheid, en onderhoude ons, zoo hij wil, op zijne beurt en op zijne wijze, over hetgene hij zag en gevoelde!
n. swart.


{==519==} {>>pagina-aanduiding<<}

Verhaal wegens het verongelukken van het O.I.C. schip, de admiraal De Suffren, op den 12 maart 1788, in de Chinesche zee, op en in de buitenste klippen van een eiland, liggende op de n. breedte van 16 gr. 40 m., door een' der officieren, welke bij die noodlottige omstandigheid zelf is tegenwoordig geweest.

Aan den Redacteur der Vaderlandsche Letteroefeningen.

Mijn Heer!

Het verhaal van geledene Schipbreuken, en wel als de verhaler degene is, die zoodanige ramp zelf ondervonden heeft, schijnt altijd bij onze Natie met graagte gehoord en gelezen te worden. Hierom is het, dat ik het bijgaande Verhaal, hetwelk van mijne vrouws vader afkomstig is, en op welks echtheid men allezins vertrouwen kan, U aanbiede. - Ik heb de eer te zijn
Uw bestendige Lezer

B.
P........




Verhaal wegens het verongelukken van het O.I.C. schip, de admiraal De Suffren, op den 12 maart 1788, in de Chinesche zee, op en in de buitenste klippen van een eiland, liggende op de n. breedte van 16 gr. 40 m., door een' der officieren, welke bij die noodlottige omstandigheid zelf is tegenwoordig geweest.

Het was op den 3den Maart 1788, dat wij, met het schip de Admiraal de Suffren, van de rivier van Canton in China, benevens de O.I.C. schepen Barbestein, Kapit. van vlaanderen, en Voorschoten, Kapit. van groningen, in zee staken; hebbende eerstgemelde op zich genomen, als Kommandant te agéren.
Buiten gekomen zijnde, werden wij door Z.W. winden en stilten tot den 12den van die maand opgehouden. Wij waren in dien tusschentijd van onze beide makkers afgeraakt, hoewel wij den 10den 7 seinschoten gedaan hadden, waarvan het laatste met scherp was, om den Kommandant te spreken; doch zijn Ed. geliefde niet af te komen, maar bleef te windwaarts van ons liggen.
Den 12den Maart de N. wind doorkomende, stelden wij onzen koers, en zeilden met eene toenemende koelte, en wel zoodanig, dat wij het den 13den in den namiddag voor de fok ter lens lieten loopen tot 's avonds half elf ure, wanneer doorde wachthebbende Officieren van het halfdek, eene

{==520==} {>>pagina-aanduiding<<}
streek te lijwaarts voor het schip uit, en ter distantie van een paar kabeliengten, eene wittigheid op het water werd gezien, gelijkende naar eene streep van schuim. Men liet het schip met den steven om de oost bijdraaijen en den Kapitein roepen, die ook oogenblikkelijk op het dek zich vervoegde, en mede van gedachte was, dat het schuim konde wezen. Men liet de loodlijn uit, en vond met 50 vadem lijn geen grond; men zag geene branding hoegenaamd, en besloot dus af te houden en koers te vervolgen; doch hiertoe was naauwelijks order gegeven, of het schip begon te stooten, en wel zoo, dat wij met den tweeden stoot het roer verloren, en dat met den derden de fokkemast en boegspriet overboord ging; de pompen werden gepeild, en bevonden, dat het schip reeds vier voet water inhad; het zat rondom op en in de klippen, en was over stuurboordszijde gevallen, zoodat de geschutpoorten naauwelijks twee à drie voet boven water bleven. Het schip stootte gaandeweg dieper; men kapte den grooten en bezaansmast weg, waarna het wrak merkelijk minder beweging maakte. Wij zagen land noch zand, maar wel O. en Westwaarts niet anders dan zware brandings, die over ons wrak heen liepen. Wij hadden toen geene plaats meer tot eenige lijfsberging, dan aan bakboordszijde op het achterschip, waar wij ons allen met touwen om het lijf moesten vastmaken, om door de zware brandings, die gedurig over het wrak liepen, niet in zee te worden geslagen. Wij zagen alle oogenblikken niet anders te gemoet, dan dat ons leven daar een ellendig einde zoude nemen. Tot overmaat van ramp, nam de wind, die in den vooravond met eene gereefde marszeilskoelte had gewaaid, toe tot storm; het was donker, met zware buijen van regen. Een stil gebed aan den Almagtigen om redding werd algemeen gedaan. Wij konden met geene zekerheid zeggen, waar wij waren. Volgens onze laatst bevondene breedte, zou het schip op de klippen en riffen van de Bril moeten zittten; doch, zoo zulks waar was, zou
men vierentwintig mijlen door den stroom om de west gevoerd moeten zijn geworden. Nooit hebben stervelingen zóó naar den dageraad verlangd, als wij!
Den 13den Maart, met het aanbreken van den dag, zagen wij een Eiland, naar gissing eene halve mijl van ons wrak; wij zagen ook over hetzelve heen (als zeer laag zijnde) twee eenmaste vaartuigen aan de andere zijde liggen, en, tot onze groote blijdschap, menschen aan het strand, die ons toesche-
{==521==} {>>pagina-aanduiding<<}
nen Indianen te wezen, werkzaam zijnde, om kanoos, aan onze zijde van het Eiland, aan den zeekant te brengen; waarover wij allen innerlijk verheugd waren. Wij maakten ook vlotten van onze rondhouten, dewijl er geene mogelijkheid was, om de schuit of boot uit te krijgen, door de zware brandings, die over het wrak heen stortten; wij kregen met twee van die vlotten gelukkig vijftien menschen door de branding, die door de vermeende Indianen opgevischt en aan het Eiland werden gebragt. De storm en zware branding namen op nieuws met den avond sterk toe; wij moesten dien nacht wederom, als den voorgaanden, in alle ijsselijkheid doorbrengen.
Den 14den Maart. Deze nacht wederom doorgeworsteld zijnde, zagen wij met den dageraad onze geborgene manschappen langs het strand van het Eiland loopen, doende eenige seinen aan ons op het wrak, waaruit wij begrepen, dat zij het wel hadden, en goed door de Indianen behandeld werden. Thans begonnen wij weder andere vlotten gereed te maken, waaronder ook een klein vlotje van ledige vaten was, dat wij lieten afgaan; hebbende aan dit vlotje vastgemaakt twee weltoegekurkte bottels, inhoudende, dat onze manschappen op het Eiland aan de Indianen zouden verzoeken, om met hunne zeilvaartuigen tot tegen de branding aan te komen, om zoo de van boord gaande manschappen te bergen; als ook, dat zij 's nachts een vuur aan het strand wilden branden, en goede wacht houden, of het schip bij nacht kwam te breken, waarvan zij verzekering zouden bekomen, als onze beide vuren, te dien einde aan den vlaggestok hangende, niet meer zouden branden; doch het vlotje dreef, tot onze groote droefheid, weg, en werd niet opgevischt. - De Carga, de Heer idemans, wilde niet langer op het wrak blijven, maar, hoezeer men hem zulks trachtte af te raden, met een der vlotten afgaan. Wij lieten, op zijn 'aandrang, een vlot achter aan het schip brengen, en een' der beste matrozen het eerst op hetzelve gaan, waarop hij, na afscheid van ons allen genomen te hebben, door een der kajuitsramen, langs eene daartoe vervaardigde stormladder, op het vlot ging; doch, naauwelijks zijne voeten op hetzelve gezet hebbende, werd hij, benevens de matroos, van het vlot afgeslagen, en verloor voor onze oogen, zonder dat wij hem konden redden, in weinige oogenblikken zijn leven. De matroos, die zeer goed konde zwemmen, kreeg een stuk touw, dat in

{==522==} {>>pagina-aanduiding<<}
het water hing, te vatten, en kwam, doodelijk afgemat, weder op het wrak. De touwen, waarmede het vlot vast was, werden door de branding in stukken geslagen, en hetzelve dreef weg. Na dit noodlottig voorval vertrouwde zich niemand van de Equipagie meer op een vlot te gaan, maar namen wij eenparig het besluit, ons aan het wrak te houden, en betere redding af te wachten.
Den 15den Maart. Op nieuws een' akeligen nacht doorgebragt, dewijl de buijen van wind en regen aanhielden, waardoor de brandings zeer hoog over en sterk op het wrak sloegen, dat thans tot aan het dek toe vol water zat. Het wrak was in het midden doorgebroken, waardoor men de lading van onder hetzelve zag uitkomen en langs de zijden heen drijven. Wij verwachtten dus, dat, als het weêr niet bedaarde, het schip spoedig uit elkander zoude slaan. Wij maakten onze laatste rondhouten tot vlotten, om nog eenige toevlugt te hebben, indien het somtijds mogte breken. Ons versch water van 't dek af was op, en men moest hetzelve door de branding heen, met levensgevaar, uit het voorruim halen. Onze rijstkamers stonden eenige voeten diepte onder water, alsmede onze andere proviand; wij moesten ons levensonderhoud vinden van het nog levende vee op het dek, en een weinig Macaosche beschuit; doch hadden geen vuur, om hetzelve te kunnen bereiden, en moesten het dus raauw gebruiken; altijd waren wij doornat en koud, en hadden geene gelegenheid ons te kunnen verdroogen of te verwarmen.
In deze ellendige omstandigheden hebben wij zeven etmalen, en wel tot aan den morgen van den 20sten Maart, moeten doorbrengen; toen besloten wij, onze schuit uit te zetten, zijnde het weêr toen eenigzins aan het bedaren en de branding merkelijk minder; echter nog zoo, dat de schuit, in het overboord zetten, tot tweemalen toe, door de branding in het wrak geslagen werd; doch, zonder schade gekregen te hebben, op zijde komende, waagden d. kikkert, de Kapitein, d. correch en nog zeven man het, met dezelve door de branding te gaan; hetgeen, onder het storten van olie, met een riem op den voorsteven van de schuit al strijkende achteruit gaande, (dezelve met den steven gedurig tegen de branding aanhoudende) gelukte, en wij kwamen alzoo, met de schuit half vol water, aan het Eiland. Wij bergden dezen dag met de schuit, die, zoodra dezelve ledig gehoosd was, terstond met versche manschap naar het

{==523==} {>>pagina-aanduiding<<}
schip werd afgezonden, en met de vlotten, al het volk. - Bij het verongelukken van ons schip, en de tot dusverre uitgestane rampen, heeft niemand anders het leven verloren, dan de Carga, de Heer j.j. idemans; wij anderen kwamen allen, den 20 en 21sten Maart, behouden aan het Eiland; de Doctor, of eerste Chirurgijn, kwam mede op het Eiland, hoewel hij bij het blijven van het schip zijn been gebroken had, waaraan hij veel moest lijden.
Onze blijdschap was zeer groot, dat wij zoo verre behouden waren; wij erkenden daarin de goedheid van den grooten Helper, die ons uit dezen nood zoo goedgunstig had gered. Ach! dat wij Hem daarvoor ook altijd een dankbaar hart opdragen!
De hier aan het Eiland zijnde visschers waren Chinezen. Wij werden door hen zeer vriendelijk en heusch behandeld; zij bragten ons aan een' verschwater-put in het midden van het Eiland, waarbij een veld was, waarop groente, veel naar porselein gelijkende, groeide, welke zeer goed was om te eten. Hier rigtten wij tenten op van tak- en rijswerk, tot berging van de Equipagie. Twee dagen lang gaven de Chinezen ons rijst met schildpaddenvleesch te eten, dat ons allen zeer verkwikte. - Met goed weêr en aflandige winden konden wij met de schuit naar het wrak varen; wij bergden, toen het weder zulks toeliet, onze kleederen en kooigoed, zoo veel natte cadjang, vleesch en spek, als wij krijgen konden; ook eenige zijden stoffen-kassen van de Compagnie, die nog droog in de kajuit of het zijden stoffen-hok stonden. De Chinezen, dit ziende, bestalen des nachts het wrak, nemende alles mede, wat van de zijden stoffen nog overig was, en zeilden met deze geroofde goederen weg; zij lieten twee zakken rijst met eenig zout aan het strand staan, die wij aan onze tenten lieten brengen. Wij borgen ook nog uit het wrak eenige snaphanen, pistolen, sabels, pieken, kruid en lood, als ook nog eenige andere kleinigheden, die ons, zoo wij nog eenigen tijd op het Eiland moesten blijven, van dienst zouden kunnen zijn. De kompassen, kaarten, boeken en octanten werden ook geborgen: tot bewaring van deze goederen, werden twee groote tenten, eene in het bosch en eene aan het strand, opgerigt. Het volk ving dagelijks veel van de hier zijnde vogels op, die, met wat cadjang en groente gekookt, eene goede en smakelijke soep opleverden. Men had, door het lijboord van het wrak

{==524==} {>>pagina-aanduiding<<}
weg te hakken, de boot uit- en aan land gekregen, die wij, zoo spoedig mogelijk, met een daartoe aan 't strand vervaardigd tuig, klaar maakten; wij voorzagen dezelve toen met leeftogt voor veertien dagen, en zonden haar, onder de orders van den Luitenant pieter jansen, aan de Commercieraden van de Nederlandsche O.I.C. te Macao af, met kennisgeving, per missive, van ons verblijf alhier. De boot vertrok, met twaalf mannen, den 7den April 1788, met eene zeer goede gelegenheid, en onze hartelijke wenschen, dat zij wèl mogten aanlanden. - Na het vertrek van onze boot, bevlijtigden wij ons, om, zoo veel mogelijk was, door het maken van schildpadden-netten en andere vischtuigen, te zorgen, bijaldien men hier zoude moeten blijven, ons levensonderhoud te kunnen vinden. - De tijd liep met deze en andere bezigheden voort tot omtrent half April, wanneer wij des avonds een vuur aan het strand zagen, dat ons deed denken, dat een vaartuig aan het Eiland was gekomen; hetgeen wij ook des morgens, met het aanbreken van den dag, bevonden waar te zijn, komende de Chinezen met hunne kanootjes aan het Eiland, en vervolgens aan onze tenten, alwaar wij hun onzen geringen voorraad van levensmiddelen lieten zien. Zij zagen het wrak en onze ongelukkige omstandigheden, zoo het scheen, met medelijden aan, en beloofden ons, door gebaren, allen van het Eiland te zullen helpen; waarna zij zeer spoedig aan boord van hunne vaartuigen gingen, de zeilen bijzetteden, en van het Eiland wegzeilden. Intusschen konden wij niet anders dan hopende blijven op onze afgezondene boot of andere vaartuigen.
Na verloop van vijf à zes dagen, zagen wij, dat zes Chinesche praauwen bij ons aan het Eiland kwamen, zijnde onder deze ook de schipper en het volk van het laatst zoo spoedig vertrokken vaartuig, medebrengende iemand, die de Maleische taal sprak, en welke door eenige der Onderofficieren, en wel het best door vosma, Konstabelsmaat, verstaan werd. De Chinezen bragten ons berigt, dat zij ons van het Eiland wilden helpen, zeggende daarom gekomen te zijn. Zij gaven ons den raad, schielijk tot ons vertrek te besluiten, alzoo wij buiten hen geene vaartuigen tot onze hulp moesten verwachten. Ook zeiden de Chinezen ons, dat in de Z.W. mousson met storm het Eiland onder water liep; en dat, wanneer de legtijd der vogelen uit was, dezelve van

{==525==} {>>pagina-aanduiding<<}
het Eiland gingen, en wij van armoede en gebrek zouden moeten omkomen.
De zware hitte had gemaakt, dat het water in den put zeer salpeterig was geworden; de Equipagie werd daardoor ziek; velen raakten aan den loop; wij hadden reeds tot in de dertig zieken, waaronder de Heer d. correch en twee Sousluitenants. De vogels, die bij onze komst op het Eiland veelvuldig en zoo tam waren, dat zij zich met de hand lieten grijpen, waren daarna veel minder en schuwer geworden. Er was zoo veel tijds verloopen, sedert het vertrek van onze boot, dat wij op derzelver komst te Macao, of Ainam, geene rekening meer konden maken. Wij belegden toen eenen Scheepsraad op het Eiland, waarbij in aanmerking werd genomen de omstandigheden, waarin de Equipagie zich bevond, als ook, waarin die zoude kunnen vervallen, wanneer men langer op het Eiland bleef. De Scheepsraad besloot daarop, met de Chinezen te accordéren, om de geheele Equipagie naar Macao te brengen; waarmede wij in het laatst van de maand April klaar kwamen. De Chinezen namen aan, ons allen met twee visschersvaartuigen (zijnde wij nog over de honderd zielen sterk) te Macao te brengen, alwaar alles, wat wij bij het gemaakte accoord schuldig waren, zoude moeten voldaan worden. Zij deden daarop eene offerande aan hun Joosje, of zoogenaamden God, en bedreven daarna groote vreugde, zeggende ons, dat wij allen behouden te Macao zouden komen. Den volgenden dag gingen wij allen op de praauwen, zijnde twee zeer kleine vaartuigen, waarom wij niet anders, dan hetgene hoogstnoodzakelijk was, konden medenemen. Versch water konden wij niet meer bergen, dan voor zeven etmalen. Wij namen de geborgene zijden stoffen van de Compagnie, eenige kleederen en andere noodzakelijke dingen mede, en lieten vele andere goederen, die wij niet konden bergen, in onze tent aan het strand staan. Wij gingen den 19den April, 's avonds ten 9 ure, met de zieken en
gezonden aan boord, uitgenomen drie matrozen, die de reis, om de kleinheid der vaartuigen, niet durfden ondernemen. Wij waren in alles sterk aan boord honderd-en-drie Wij bleven, door tegenwinden, nog zeven etmalen aan het Eiland liggen. In dien tusschentijd kwamen tot in de veertig visschers-vaartuigen aan; zijnde de Chinezen, met de aangekomene, vierhonderd man sterk. Wij zagen hen dagelijks naar en van het wrak varen met geroofde goederen,

{==526==} {>>pagina-aanduiding<<}
zonder dat wij het konden beletten. De Chinezen werden van dag tot dag brutaler, doordien zij meenden de overhand te hebben.
Wij lieten nu de schuit toetuigen, en door een' bootsmansmaat met 12 man bevaren, gevende hun de benoodigde levensmiddelen en water. Hierdoor kregen wij meerder ruimte op eene der praauwen, welke 60 man op had; wij voorzagen de Equipagie, zoo wel op de schuit als op de praauwen, van scherpe wapenen; ook hadden wij allen besloten, om, bijaldien de Chinezen, tegen verwachting, de wind goed wordende, ons niet wilden wegbrengen, ons dan met geweld meester van de twee praauwen te maken en naar zee te zeilen. Twee dagen vóór ons vertrek staken de Chinezen den brand in het wrak, en lieten hetzelve, tot het verkrijgen van ijzerwerk als anderzins, tot op het water afbranden.
Den 27sten April verlieten wij met de twee praauwen en de schuit het Eiland; de wind was ons gunstig, en wij waren met het ondergaan der zon het Eiland uit het gezigt. Na vijf à zes dagen gezeild te hebben, zagen wij land, en herkenden hetzelve aan eenen berg, genaamd de Mandarijnkaap, zijnde een der Eilanden bewesten Macao. De wind liep ons hierop tegen; ons water en eten was op, waarom wij naar het Eiland Tacho zeilden, en ons aldaar op nieuws van leeftogt voorzagen. Na twee dagen vertrokken wij wederom vanhier, werkten met tegenwinden tusschen de Eilanden door, en kwamen den 14den Mei allen behouden te Macao aan; onze boot met de manschappen was aldaar den vorigen dag aangekomen; en de drie matrozen, welke op het Eiland waren achtergebleven, waren met eene praauw op Ainam en vandaar op Canton gereisd, en kwamen, na verloop van twee maanden, mede te Macao.
Wij werden allen door de Commercieraden als ongelukkigen beschouwd; zij betoonden aan ons allen hunne bijzondere menschlievendheid, met ons van de benoodigde kleederen en voedsel te voorzien; er werd eene woning voor ons gereed gemaakt, waarin wij ons verblijf konden houden, en wachten tot de naastkomende Expeditie van Hollandsche schepen, om daarmede naar het Vaderland te kunnen komen. Ik ben ook behouden en gezond met een van die schepen, waarop de Equipagie verdeeld werd, bij de mijnen aangekomen.





{==527==} {>>pagina-aanduiding<<}

De kersavond in Madrid.

Door Belmont.

Niet om de eerwaardige vergadering der Cortes, of de een' quiroga, een' riego door een dankbaar volk gevlochtene burgerkroonen, te beschouwen, draagt ons de vleugel der verbeeldingskracht naar Madrid; zelve met het opschikken der kersboomen voor onze geliefden, met de keus der geschenken voor onze vrienden bezig, dalen wij liever midden in de groote Koningsstad, op een van hare grootste, hoewel niet schoonste pleinen, de Plaza Cebada, neder, om aldaar de kersmarkt te beschouwen.
Kersnacht (buena noche) is voor de deur; alles is in beweging en werkzaamheid, om zijne toebereidselen te maken, en alle straten krioelen van bezige en nieuwsgierige menschen. De golvende menigte dringt zich in het bontste mengsel in den kring der winkels, der helder verlichte kramen rond; teedere moeders, door een' zwerm juichende kinderen verzeld, verwachtingvolle vrouwen aan den arm harer mannen, de Cortejo met zijne dame, de geestelijke conscientieraad met zijne Platonische vriendin, de wereldlijke minnaar met zijne uitgelezen, petits-maîtres en petites-maîtresses, eene groep lieve meisjes, voor ditmaal, het enkele maal in het jaar, aan het strenge opzigt van hare duenna's niet onderworpen; allen zoeken vermaak te geven en vermaak te ontvangen. Lagchende, en aan eene uitgelatene blijdschap overgegeven, dat zij de strenge deugdbewaaksters niet op hare hielen zien, huppelen de meisjes van winkel tot winkel, groepéren zich aan de deuren der naburige huizen, en zingen dartele liedjes met het naïve refrein:

Madre, la mi madre! 
Guardas me poneis; 
Que si yo no me guardo, 
No me guardareis. 

(Moeder, mijne moeder! gij stelt mij wachten; indien ik mij zelve niet bewaakte, gij zoudt mij niet bewaken.)
Alle kramen zijn met dure en goedkoope waren, met speelgoed, allerlei galanteriën, zoete vruchten, likeuren en sterke dranken, in één woord, met alle ingrediënten tot eene aangename viering des genoegenvollen nachts gevuld. Van den

{==528==} {>>pagina-aanduiding<<}
Spaanschen Grande af, tot den bedelaar toe, vindt ieden kooper, naar den maatstaf van zijne beurs en zijnen smaak, voldoening zijner wenschen. Bij geheele scharen legeren zich de laatsten nu in de met aguardiente (gedistilleerde wateren) in groote veelkleurige flesschen pronkende winkels; in morsige gelapte mantels gewikkeld, verdrinken zij, hetgeen zij in de eerste rij kramen somwijlen lomp en trotsch, ter eere van den kersnacht, den voorbijgangers afgebedeld hebben, tot dat de uitwerking daarvan zich zeer onwelvoegelijk openbaart. Welk een gewoel! Ontelbare verkoopers roepen de artikels van hunne kraam met een verward geschreeuw uit; daar, waar eetwaren, vleesch, spek, boter, eijeren, visch, enz. te koop zijn, is het gedrang des te grooter. Burgers en handwerkslieden worstelen zich met krachtige ribbenstooten door het gewoel naar de verkoopers: hier verwarren zich twee in hunne lange mantels; daar valt er een, onder het luid gelach der omstanders, halfdronken op den grond; hier rolt een korf met eijeren, daar een andere met broodjes onder de voeten der baldadige menigte, en honderd stemmen roepen op eens: Ciga muchacha! Zoo roept men gewoonlijk de dienstmeisjes.
Een oud privilegie der stad, uit kracht van hetwelk op dezen dag alle inkomende eet- en drinkwaren, voor zoo verre die een man op zijn' rug dragen kan, accijsvrij en gevolgelijk beterkoop dan op andere marktdagen zijn, vermeerdert met ieder oogenblik de massa der menigte, uit welke hier en daar welbepakte huisvaders, van hunne dienstmeisjes verzeld, den weg naar hunne woning nemen.
Aldaar aangekomen, vergeet ook de armste zijne gewone soberheid; zonder roes kan de buena noche onmogelijk voorbijgaan; wijn en gebak worden in overmaat genuttigd; zelfs de anders ingetogene vrouwen drinken meer dan gewoonlijk, en stemmen, als van eene inwendige bedwelming van blijdschap aangegrepen, mede in het algemeene jubel. Zelfs de geringste moet, als zijne beurs zulks eenigermate toelaat, een' kalkoen op zijne tafel hebben, (een voor den kersnacht gespaard lekker beetje) dien men, om hem een' voortreffelijker smaak te geven, lang vooraf met noten en olijven gevoederd heeft.
Naauwelijks is het Bacchantische maal geëindigd, en de bron der met Valdepenas gevulde bokshuid uitgeput, of alles stroomt van nieuws op de straten en pleinen; muzikan-
{==529==} {>>pagina-aanduiding<<}
ten en liedjeszangers zwerven rond; verliefde avonturen worden ondernomen; bacchus gave gist in aller hoofden; en zoo gaat het in den draaistroom van uitgelatene blijdschap voort, tot dat, tegen twee ure na middernacht, de klokken der kerken en kloosters tot de kersmis luiden. Het gewoel bedaart, en in deze stemming snelt het bedwelmde volk naar de bedehuizen!
Ik kan met waarheid verzekeren, dat, in den kersnacht van 1809, (of de oorlog, die zoo menigen band der zedelijkheid verbreekt, moest eene uitzondering op den gewonen regel gemaakt hebben) in verscheidene kerken, na het eindigen der mis, het orgel bij het uitgaan den Fandango speelde, even alsof men het aandachtige volk uit eene korte inspanning wilde wekken, en in zijne vorige uitgelatene luim verplaatsen.
In de jaren van oorlog was op het schiereiland de kersnacht, gelijk in het algemeen alle kerkelijke feesten, op welke de matige Spanjaard doorgaans meer dan gewoonlijk drinkt, voor de vreemdelingen, die zich toenmaals in Spanje bevonden, voornamelijk voor enkele zich vermakenden, zeer gevaarlijk. Het volk had zich grootendeels bij den wijn vergeten, of veinsde zich, om des te ongestrafter buitensporigheden te kunnen begaan, dronkener dan het was; tevens was hetzelve door een gloeijend fanatismus aangestoken, hetwelk in zijn' waan den moord van een' uitlandsch' vreedzaam' soldaat voor een des te heiliger werk hield, wanneer hij op een' feestdag, of, gelijk in den kersnacht, onder den sluijer van een' Godgewijden nacht, werd omgebragt. De policie moest een waakzaam oog houden; de patrouilles werden verdubbeld; zelfs de kerken met sterke wachten bezet. Ik had eens in de kerk van San Salvador, de voormalige Jezuitenkerk, de schoonste van Madrid, in den kersnacht met vijftig man de wacht, en naauwelijks bleven mij somwijlen een paar man overig, zoo veel hadden de anderen te doen, deels met geschillen te beslissen of beschonkenen uit den weg te ruimen, deels met rustverstoorders of verdachte lieden, wier mantel den in den gordel stekenden dolk slecht verborg, in hechtenis te nemen.
Bedaard, als de zon na een' langen hevigen storm, verrijst de dag na dezen woeligen nacht. De hartstogten hebben uitgeraasd; eene algemeene stilte bedekt Madrid; en, wanneer men nu hetzelfde volk devotelijk naar de kerken

{==530==} {>>pagina-aanduiding<<}
gaan, en vandaar stil naar huis keeren ziet, zou men de beelden van den vorigen nacht voor een door eenen droom verwekt goochelspel der verbeelding houden.

De driedubbele heer van vierkotten.

Eene ware Gebeurtenis.

In de eerste helft der vorige eeuw diende te Dresden, onder de Koninklijke lijfwacht te voet, jozef van vierkotten, als Overste-luitenant; een zeer braaf, maar tevens zeer zonderling en trotsch, of liever ijdel man. Hij droeg het geheele jaar door, wanneer zijn dienst zulks maar eenigzins gedoogde, regelmatig om den anderen dag eene veranderde kleeding, nu eens uniform, dan weder burgerdragt, en wandelde bij gunstig weêr elken avond over de brug der Nieuwstad. Met zijne uniform was altoos een Spaansche rotting met gouden knop, als hoogste sieraad, verbonden; met zijne burgerlijke kleeding eene gouden snuifdoos, met briljanten omzet. Beide deze kostbaarheden werden echter nimmer te gelijk gedragen, maar steeds afwisselend de eene na de andere, en hierbij was hij dan gewoon, de handen op den rug, zoodanig met dezelve te spelen, dat zij den genen, die achter hem ging, noodwendig moesten in de oogen vallen; 't welk hij met opzet deed, ten einde zij door allen mogten bewonderd worden.
Gelijk de schipper den wind in zijn voordeel zoekt te krijgen, zoo trachtte vierkotten de zon, en somtijds zelfs de maan, te winnen, opdat zijne kostbaarheden regt schitteren mogten; vooral deed hij zulks, wanneer er Dames voor hem uit gingen, op welke hij indruk wilde maken. Alsdan zocht hij, hoe moeijelijk hem, als podagrist, zulks ook viel, door verdubbelde schreden zijne voorgangeressen te overvleugelen.
Onder de eigendommelijke bijzonderheden van dezen man behoorde ook zijne ligchamelijke gestalte; hij was, hoezeer dan ook misschien niet de allerlangste, toch voorzeker, met uitsluiting alleen van teringzieken, de allermagerste man van geheel Dresden, om welken de kleeren als op een' kleerknaap hingen, en op wiens kuiten, vooral wanneer hij in burgerkleeding met witte zijden kousen wandelde, duidelijk geschreven stond: Fuimus Troës; dat is, volgens de zeer ge

{==531==} {>>pagina-aanduiding<<}
leerde noten van minellius, non amplius sumus (wij zijn niet meer.) Hij behoorde verder onder die elegante Heeren, die, hoezeer zij de middaglijn des levens reeds lang gepasseerd zijn, toch altoos meenen, dat zij nog na bij den opgang verkeeren. Zijne kleeren waren steeds naar de nieuwste snede vervaardigd, en zijne goud- en zilver-galons, destijds het uithangbord van alle voorname en rijke lieden, de breedste en blinkendste.
Was het te verwonderen, dat deze man overal bekend en menigmalen bespot werd? Dit geschiedde ook niet zelden door de jonge Officieren van het garnizoen, aan welke dan vierkotten, daar hij hun doorgaans den voorrang op assemblées bij de Dames moest laten, den afstand tusschen eenen Oversten-luitenant en eenen gewonen Luitenant veelal elders op het krachtigst deed gevoelen.
Dit was dan ook eens op een cercle bij den Gouverneur van Dresden, den Graaf van wackerbarth, gebeurd. Vierkotten maakte, namelijk, aldaar zijn hof bij eene schoone Poolsche Dame, die hem echter des te koeler ontving, hoe vuriger zij door eenige jonge Officieren der Chevaliers-Garde werd aangebeden. Onder deze waren vooral zekere Marquis de bronne en Comte de chavanne, aan welke de Duitsche gek zeer belagchelijk toescheen. Zij namen hem dus zoo geducht onder de roede hunner bespotting, dat hij zich ten laatste meende genoodzaakt te zien, hen, onder de betuiging, dat zich een moedig Duitsch paard door Fransche ezels niet ongestraft liet schoppen, tegen den volgenden dag uit te dagen.
Bronne en chavanne schertsten nu nog te meer met hunnen mageren en krachteloozen vijand, beloofden, met een spottend gelach, zich te zullen laten vinden, en verhaalden het voorts aan ieder in den geheelen kring, dat zij op morgen met den uitgedroogden vierkotten vechten moesten.
De Koning, wien het dien zelfden avond nog ter ooren kwam, wenschte den twist gaarne in der minne bijgelegd te zien; want hij achtte vierkotten, als een braaf Officier en regtschapen man, zeer hoog, en meende in de gegevene omstandigheden het ergste voor hem te moeten vreezen. Hij liet hem dan ook nog dien zelfden avond, na 10 ure, tot zich roepen, en bood aan, bij eene kabinetsorder, aan

{==532==} {>>pagina-aanduiding<<}
beide partijen het tweegevecht te verbieden, ja zelfs aan beide Officiers den volgenden dag hunne demissie te geven.
Vierkotten verzocht daarentegen, als de hoogste gunst, dat zoodanig bevel toch niet mogt gegeven worden, daar hij het met die jonge Fransche ezels wel klaren zou. En dit geschiedde ook inderdaad.
Daar hij in zijne jeugd een der beste schermers geweest was, bezat hij nog bekwaamheids genoeg, den degen met beleid te voeren; aan moed ontbrak het hem ook niet; toorn zoo wel als het beleedigd eergevoel deden het overige; en zoo schoof hij dan ook werkelijk deze beide helden van zijnen hals, op eene wijze, als hij den Koning beloofd had. De een werd, namelijk, aan den regter arm, de ander in de borst gewond; het meest leed echter bij hen hoofd en hart, want noch bronne, noch chavanne kon het verkroppen, dat de oude uitgedroogde ridder te hunnen koste met hen eene lans gebroken had. Natuurlijk werd deze tweekamp het onderwerp der gesprekken van geheel Dresden, en vooral ten hove; zelfs bragt een hekelaar een spotgedicht in omloop van een oud Duitsch paard, dat twee jonge Fransche ezels vertrapt had. De getuchtigden, reeds van zelve vol spijt, werden nu nog meer verbitterd door den spot, dien zij daarover moesten verduren, en besloten derhalve, zich weder aan hunnen vijand te wreken; 't geen ook, acht dagen na het tweegevecht, geschiedde.
Vierkotten ging weder, als naar gewoonte, in den maneschijn over de brug der Nieuwstad wandelen, den rotting met den gouden knop op den rug houdende. Toen hij aan het destijds zoogenaamde Obelisken-gebouw, thans de hoofdwacht der Nieuwstad, gekomen was, werd hem op eenmaal de rotting uit de hand gewrongen, en tevens ontving hij daarmede eenige zoo geduchte streken over zijnen mageren rug, dat hem hooren en zien verging. Het was de Marquis bronne, die hem aldus onthaalde, en den stok bovendien medenam. Voordat vierkotten nog weder op zijn verhaal kon komen, was de stokdief reeds lang verdwenen. Al het geroep baatte niets, even min als de wacht bij het Obelisken-gebouw, of de op zijn geschreeuw toegeschotene menigte. Vierkotten moest zich vergenoegen met de slagen mede te nemen, die hij niet had kunnen ontwijken, en, als bestolene, missen, wat hij niet kon wederkrijgen. Verschrikt en vol spijt gaat hij terstond naar huis, en berigt het voor-
{==533==} {>>pagina-aanduiding<<}
gevallene nog dien zelfden avond aan den Koning; tevens het vermoeden te kennen gevende, dat hem deze pots waarschijnlijk gespeeld was door de beide Officiers, met welke hij onlangs in tweegevecht was geweest. Hoe natuurlijk dit vermoeden ook ware, men kon echter hierop alleen niet afgaan; de Koning beklaagde hem dus, maar daarbij bleef het.
Den volgenden avond wandelde vierkotten op nieuws, naar zijne gewoonte, over de meergemelde brug, met de handen op den rug, en de prachtige snuifdoos in zijne regterhand ronddraaijende. Thans gaat hij echter, uit voorzigtigheid, niet tot aan het Obelisken-gebouw, maar blijft gedurig op de brug, zich te midden van zoo vele wandelaars, en bij helderen maneschijn, voor alle overvalling veilig achtende. Toen hij nu tot aan het Christus-beeld genaderd is, gaat hem een man voorbij, in eenen met goud geboorden mantel gewikkeld, haalt van onder denzelven iets voor den dag, dat in een' witten doek gewonden is, werpt het, naauwelijks 10 schreden van hem van daan, in de Elbe, en loopt spoedig weg.
Hetgeen in het water geworpen is, plompt en zinkt; maar de doek blijft nog drijven. ‘Dat was een kind,’ denkt ie dereen met ijzing en afschrik; terwijl de bronne, die slechts een' grooten steen in het water gesmeten had, in zijne vuist lachte over den schrik, dién hij zoo algemeen had doen ontstaan. Alles loopt intusschen naar de leuning van de brug, om in het water te kijken, en den armen worm te beklagen. Ook vierkotten blijft staan: nog huiverende over de vermeende gruweldaad, draait hij de doos met hevigheid in zijne hand rond. Inmiddels sluipt chavanne ijlings achter hem, grist hem de doos uit de hand, en, eer de verbaasde man nog omziet, is hij reeds verdwenen. Met eene door woede gesmoorde stem roept vierkotten: houdt den dief! Maar de nieuwsgierigheid der menigte, en derzelver geklag over het arme kind, dat in de Elbe ligt, gedoogt niet, dat iemand daar acht op geeft. Hij zelf is ook al te zeer van zijn stuk, dan dat hij den dief zou hebben kunnen achterhalen, en, eer hij de omstanders door het verhaal van zijn ongeluk tot deelneming bewogen heeft, is deze reeds lang buiten de slotpoort, waar hij zich, met langzamen tred, onder de wandelaars vermengt. Wie zou nu in den man met zijne fatsoenlijke kleeding, in den rok met een' smallen gouden boord, den dief zoeken? Er zat niet anders op; vierkot-
{==534==} {>>pagina-aanduiding<<}
ten moest heden op nieuws, even als gisteren, treurig over zijn verlies, en woedend over zoodanige stoutheid, zonder zijne geliefde kostbaarheden naar huis wandelen.
Thans begon hij te gelooven, dat het onweder uit eenen anderen hoek moest komen; want hij hield zich overtuigd, dat, hoe verbitterd zij ook tegen hem mogten zijn, Officiers van de Chevaliers-Garde, hommes d'honneur, en Kamerheeren van den Koning van Frankrijk, toch onmogelijk snuisdoos- en rottingdieven konden zijn. Alle nasporingen der Policie, om de gestolene goederen terug te krijgen, waren zonder vrucht. Vierkotten moest zich derhalve in zijn lot schikken, en zijne magere handen, hoe gaarne hij ze ook op zijnen rug had gedragen, toen, naar algemeen gebruik, zoolang in den broekzak of in de opening van het vest steken, tot dat zijn gemis weder zou vergoed zijn.
Men begon de zaak al meer en meer te vergeten. Omtrent een half jaar naderhand namen bronne en chavanne hun afscheid, om naar Frankrijk terug te keeren. Niemand was daarover meer verheugd dan vierkotten; want, hoezeer ook hun twist door het tweegevecht geëindigd was, waren zij toch altijd zijne tegenstrevers, die hem overal met kleine plagerijen kwelden, welke, zoo hij elke derzelve met eene uitdaging had willen beantwoorden, hem bestendig op de kampplaats zouden hebben bezig gehouden. Op den ochtend, toen deze beide Heeren zouden vertrekken, 't welk aan vierkotten zeer goed bekend was, riep hij, nog naauwelijks ontwaakt, aan zijnen knecht, toe te zien, of de beide Fransche ezels (want zoo noemde hij hen steeds sedert dat ergerlijk geval) reeds vertrokken waren.
Vierkotten woonde, namelijk, in de Nieuwstad, digt bij de poort, door welke deze Heeren vertrekken moesten; hij had dus aan zijnen stoffel bevolen, zijn ontbijt niet eerder te brengen, voordat de beide Officiers zouden voorbij zijn. Toen hij eindelijk deze aangename vredesmare hoorde, gevoelde hij zich als verjongd, en betuigde, dat hij nu ook den tegenwoordigen dag met een opgeruimd gemoed wilde genieten. Hij was, namelijk, op nieuws bij den Graaf van wackerbarth op een souper genoodigd, waar men den geboortedag dier schoone Poolsche Dame vieren zou, om welker wille hij met de beide Officiers twist gekregen had.
Men kwam tegen het vallen van den avond bijeen. Het gezelschap was even talrijk als aanzienlijk. Juist toen men

{==535==} {>>pagina-aanduiding<<}
zich aan tafel plaatst, laten zich twee Heeren van vierkotten bij den Heer des huizes aanmelden. Daar de Graaf van wackerbarth een bezoek, zoo laat, en juist nu men aan tafel gaat, zeer vreemd vindt, roept hij zijnen gast van gelijken naam ter zijde, en vraagt hem, wie deze Heeren toch wel zijn mogten, die op zulk een ongelegen uur kwamen, daar hij geen hunner meende te kennen. Toen nu van vierkotten verzekerde, geene bloedverwanten van zijnen naam te hebben, verzocht hem de Graaf, dat hij met hem wilde gaan, om die Heeren te zien. Maar, Hemel, welk eene verschijning! Twee Overste-luitenants van vierkotten in eigen persoon van top tot teen, de een in militaire, de ander in burgerkleeding, beide met de handen op den rug, juist zoo als die Heer gewoon was te wandelen!...
De Heeren bronne en chavanne hadden, namelijk, zich verkleed, en met eene veranderde stem als zoodanig laten aandienen; maar, terwijl de bediende heenging om hen aan te melden, hadden zij twee, dien Heer sprekend gelijkende, poppen in de voorzaal geplaatst, en zich daarop ijlings verwijderd. Bij het zien zijner evenbeelden deinsde de Heer van vierkotten met een' schreeuw van verbaasdheid terug; terwijl de Graaf van wackerbarth in een lagchen uitborst, dat tot in het naaste vertrek, waar de gasten zich bevonden, gehoord werd. De eerste was echter zoo zeer ontzet, dat hij bijna in flaauwte viel; want de vroegere schrik deed hem het ergste vreezen.
Wackerbarth riep om hulp, en ijlings kwamen en gasten en bedienden toeschieten; maar hoe meer aanschouwers, hoe meer lagchers, want zulk eene overeenkomst met het daarbij staande origineel moest wel ieder de lever doen schudden.
Nadat men nu het oorspronkelijke een weinig gesterkt en tevreden gesteld, en de kopijen genoegzaam van voren beschouwd had, werden zij ook van achteren bekeken; en nu schaarde zich vierkotten zelf almede onder de lagchenden, want de militaire pop hield in de op den rug gebogene hand den pronkrotting, en de burgerlijke op gelijke wijze de pronkdoos, welke den armen man op die beide onvergetelijke avonden uit de handen gespeeld waren.
Het wedervinden dezer dierbare panden deed weldra alle schrik en ergernis verdwijnen; en, zich verheugende als een

{==536==} {>>pagina-aanduiding<<}
kind, wilde hij juist de hand uitstrekken om deze kleinooden terug te nemen, toen bronne en chavanne, die dit geheele tooneel op den trap hadden aanschouwd, in reisgewaad binnenstoven, en beurtelings den Heer van vierkotten zoo hartelijk omhelsden, dat hij daaronder bijkans verstikte, onder het geroep: ‘Adieu, Monsieur von vierkotten - adieu pour jamais! - Les anes Françaises se recommandent au cheval Allemand.’ En hiermede vlogen zij den trap af, de deur uit, op hunne paarden, en jaagden weg,

Dat ros en ruiter snoven, 
En kei en vonken stoven. 

Thans waren vierkotten de oogen ten volle geopend omtrent de personen, die hem weleer stok en doos zoo listig uit de handen gewrongen hadden, en hem bovendien, met den eersten, nog zoo pijnlijk hadden toegetakeld. In de eerste opwelling zijner drift wilde hij dan ook de anes Françaises onverwijld najagen. Zelfs boden zich eenige jonge Officieren uit het gezelschap, die den braven man opregtelijk vereerden, daartoe aan. De Dames spraken echter zoo vele lieftalige woorden des vredes, zeggende, dat men ook maar even zoo doen moest, alsof men van eenen ezel getrapt ware, dat vierkotten zich eindelijk liet bevredigen, en zich troostte met het wedervinden zijner geliefde kostbaarheden.

Edele daad van mevrouw de Geoffroy.

Door K. Muchler.

De geestige Mevrouw de geoffroy liet eens twee schilderijen van hare eigene vinding bij den beroemden kunstschilder van loo vervaardigen. De eene verbeeldde eene Muzijkzaal, met een welbezet orkest en een groot aantal hoorders en hoorderessen; de andere vertoonde een gezelschap in Spaansch kostuum. De kunstenaar had beide stukken met den grootsten smaak en vlijt uitgevoerd, zoodat zij tot de gelukkigste voortbrengselen van zijn meesterlijk penseel behoorden. Van loo vroeg voor deze stukken 3000 Livres; maar Mevrouw de geoffroy, die met dezelve zeer ingenomen was, zond hem, behalve eenen zeer verpligtenden brief, nog 1000 Livres meer.

{==537==} {>>pagina-aanduiding<<}

Deze schilderstukken werden algemeen zeer geprezen, en het geroep daarvan verspreidde zich weldra tot zelfs verre buitenslands.
Toen nu van loo gestorven was, en, gelijk, helaas! bij zoo menigen kunstenaar het gevalis, zijne erfgenamen juist niet in de gunstigste omstandigheden had achtergelaten, besloot Mevrouw de geoffroy, de beide schilderstukken van dezen voortreffelijken kunstenaar, die nu, nadat de hand, die weleer zoo meesterlijk het penseel voerde, verstijfd was, aanmerkelijk in waarde gestegen waren, openlijk ten verkoop aan te bieden. Zij werden te dien einde in de Louvre ten toon gesteld, opdat ieder ze zien en over derzelver waarde zou kunnen oordeelen.
Catharina de II, Keizerin van Rusland, hiervan kennis gekregen hebbende, gaf bevel, deze stukken voor eenen onbepaalden prijs te koopen. Bij de openlijke veiling kwam het hoogste bod tot op 34,000 Livres, voor welken prijs de Keizerin eigenaresse werd, die denzelven ook terstond bij de ontvangst deed betalen. Mevrouw de geoffroy had naauwelijks dit geld ontvangen, of zij zond 30,000 Livres, zijnde het montant van 't geen de verkoop meer dan de voorheen betaalde gelden had opgeleverd, aan de weduwe van den kunstenaar, en deed die som van den volgenden brief verzeld gaan:

Mevrouw!

Vóór eenige jaren heb ik uwen echtgenoot, op twee schilderijen, 4000 Livres voorgeschoten. Daar hij echter wel zag, dat deze stukken mij bij uitnemendheid bevielen, had hij de goedheid mij die te laten, en ze nooit weder terug te vragen. Ik heb dezelve nu gisteren verkocht voor eene som, die mij het genoegen schenkt, u hierbij nog 30,000 Livres, als uwen wettigen eigendom, te doen toekomen. Ik had misschien, vóór ik het waagde den verkoop dezer stukken te doen, uwe toestemming tot denzelven moeten vragen. Ik bid u echter, dit verzuim niet aan gebrek van achting, maar aan eenen vriendschappelijken ijver toe te schrijven, om u van dienst te zijn; en houd u overtuigd, dat ik, met dezelfde gezindheid, steeds zal blijven, enz.


{==538==} {>>pagina-aanduiding<<}

Deugd het éénige ware goed.


Mensch! beheersch de woeste driften 
Met den u betrouwden staf! 
Buk niet voor die dwingelanden; 
Sta hun uw gezag nooit af! 
Dan, als ge aan Gods liefde en goedheid 
Steeds onwankelbaar gelooft, 
Biedt gij den verbolgen' rampspoed 
Fier en onverschrokken 't hoofd. 
 
Gij, die Peru's goudmijn plondert 
En met buit haar kust ontsnelt, 
Dobber in uw vlotte woning 
Rond op 't stuivend pekelveld; 
Doem u zelven, vele jaren 
't Graf te zien in 't zwalpend nat, 
En den dood in wolkgevaarten, 
Waar het zeeschuim tegenspat. - 
Wijsgeer! aan wiens scherpe blikken 
Geen verborgenheid ontgaat; 
Die van uw gewaande hoogte 
Soms meewarige oogen slaat 
Op uw broeders, die ge als rupsen 
Kruipende in het voetstof duldt, 
Schoon (wat kennis u bestrale) 
Nacht zoo vaak uw ziel omhult. - 
Helden! gij, die draaft langs 't eerspoor, 
En van roem op 't flagveld droomt, 
Waar, uit meer dan duizend kraters, 
De onheilzwangre lava stroomt; 
Gij, die uw' gekroonden meester 
Stijgen doet ter zegekar, 
En uw daden ziet beloonen 
Door een fraaije ridderstar. 
 
Wezens van een hoogere orde 
Zien, uit hunn' verheven' kring. 
In u, opgeblazen wijsgeer! 
Slechts den zwakken sterveling; 
Zien in u, o dappre helden! 
Zien in u, wien gouddorst plaagt, 

{==539==} {>>pagina-aanduiding<<}

Weinig meer, dan een gewormte, 
Dat aan distelstruikjes knaagt. 
't Vlugtig oogenblik des levens, 
Is het waard', dat gij 't besteedt 
Aan de stoute reuzenplannen, 
Die gij, mat van zorgen, smeedt? 
Hij, die overwonnen volken 
Heden dorst in boeijen slaan, 
En van neêrgestormde schansen 
Wappren liet de zegevaan; 
Die door dappre legioenen 
In zijn vaart niet werd gestuit, - 
O! diezelfde wordt ligt morgen, 
In het graf, der wormen buit. 
Dan stort soms 't gevaarte omverre, 
Dat voor de eeuwen scheen gesticht, 
En houweelen sloopen 't standbeeld, 
Hem van marmer opgerigt. 
 
Maar, verbeelding! hoe? gij voert mij 
In het nevelachtig dal 
Van de sombre schimmenwereld, 
Waar de booswicht vloekt zijn' val. 
'k Zie den trotschen Alexander, 
Van wiens woesten wapenkreet 
Eens de wereld heeft gedavesd, 
Toen hij haar begroef in leed; 
Toen hij over puin en lijken 
Trad op Indostan's gebied, 
Waar de Ganges breede golven 
Langs verzengde boorden schiet; 
Toen hij, als een alverdelger, 
Den ontboeiden vloed geleek, 
Die, zijn' oeverwand ontzwollen, 
Overplast de vruchtbre streek: 
'k Zie op een' cipressen-heuvel 
Hem verlaten, eenzaam staan; 
Wanhoop fonkelt in zijne oogen; 
Vloek bedekt zijne euveldaân. - 
Maar, verbeelding! toef niet langer 
In de treurige valei; 

{==540==} {>>pagina-aanduiding<<}

Voer mij weder, op uw vleuglen, 
In der wereldburgren rij! 
 
O! al hield ook onze leeftijd 
Der planeten duur omvat, 
Dan zelfs baatte ons eer noch wijsheid, 
Noch de opeengehoopte schat. 
't Is een edeler verlangen, 
't Welk de reine ziel vervult; 
Want haar oorsprong is de Hemel, 
Die haar schoonste hoop verguldt. 
Beeld der vlekkelooze Godheid! 
Deugd! met wie wij zoo gerust, 
Op de holle zee des levens, 
't Steven wenden naar de kust; 
O! gij blijve steeds de vuurbaak, 
Die de kiel voor schipbreuk hoedt: 
Dan zien we eens de kalme haven, 
Al bestookt de orkaan den vloed; 
Dwars door wrakken, klip en banken 
Zien wij onzen togt versneld 
Naar het vaderland der ruste, 
Waar geene onrust ons meer kwelt. 





Boeren wereldkennis.


Mijn zoon zal in het Regt studeren. 
Tweeduizend daalders liggen klaar. 
Wat zegt gij, buurman Veldenaar? 
 
Gij kunt het Regt hem laten leeren, 
Och ja! maar gij smijt tijd en geld 
In 't water; 'k heb 't u reeds gemeld. 
Want waar toch ziet gij ('t kan mij deren) 
Naar Regten land en volk regeren 
In dezen tijd? Neen, vriend! Geweld 
Is 't, wat men 't Regt in plaatse stelt. 
 
Wel nu! zoodra mijn zoon de Regten heeft geleerd, 
'k Zal zorgen, dat hij dan ook in 't Geweld studeert. 
 
J.W. IJ. 
Naar het Hoogduitsch. 






{==541==} {>>pagina-aanduiding<<}

Mengelwerk.

In hoeverre strookt het aanzien en gezag van onze zoogenoemde formulieren van eenigheid met de grondbeginsels bij de hervorming aangenomen en nog door ons geërbiedigd?

Door R. Posthumus, Predikant te Waaxens en Brantgum.

Wat is de mensch zich zelven ongelijk! zingt ergens, zoo ik meen, onze beroemde poot. Hoeveel waarheids ligt er in deze weinige woorden! Hoevele bewijzen treffen wij overal bij den mensch aan van afwijkingen van eenmaal aangenomene en trouw gevolgde grondstellingen, van trouweloosheid aan eens bezworene beginsels, van verandering van eens geheiligde begrippen en meeningen, van strijd tusschen woorden en daden! De Kerk- en Wereldgeschiedenissen roepen ons, bijna op iedere bladzijde, toe: wat is de mensch zich zelven ongelijk! Zijn ook wij allen geene bewijzen voor deze waarheid? Leert onze eigene ervaring ons niet, bij opmerkzaam nadenken en beschouwen, dat ook wij, de een meer, de ander minder, aan deze onbestaanbaarheden, aan deze ongelijkheden onderworpen zijn? Niemand maakt hierin eene geheele uitzondering. Wilt gij voorbeelden uit de geschiedenis des Christendoms, opdat wij nader tot de zaak komen, vergunt mij dan, daar dit het meest met mijn doel overeenstemt, uw oog te doen vallen op twee groote mannen, calvijn en beza. Welke namen! welke geleerde mannen! maar welke treurige bewijzen tevens van de waarheid: wat is de mensch zich zelven ongelijk! Ik wil deze mannen niet te streng beoordeelen; ik wil,

{==542==} {>>pagina-aanduiding<<}
zoo zeer als iemand anders, hunnen bijzonder groote verdiensten regt laten wedervaren: maar hen van onbestaanbaarheden met zich zelven en de zoo duur betaalde, met zoo veel bloeds betaalde grondbeginsels der Hervorming vrij te spreken, dit vermag ik niet. En wie uwer, mijne Lezers! vermag dit, wanneer hij calvijn eenen ongelukkigen servetus, omdat hij niet eenstemmig met hem dacht, en zekere Theologische begrippen anders opvatte, door zijnen invloed en bemoeijingen, te Geneve ziet ten brandstapel voeren? Wie uwer kan dit, wanneer hij eenen beza, met overleg en nadenken, een boek ziet schrijven, ten betooge: dat het geoorloofd, ja pligt is, ketters te dooden? Waren zij dan daarom ter Roomsche Kerke uitgegaan? Hadden zij dan alleen daarom in den schoot der Moederkerk zoo vele Auto da Fe's zien aanrigten, om dezelve in hunne nieuwe gemeenschap zoodra mogelijk te vernieuwen? - daarom de grondregels der oude Kerk vaarwel gezegd en met betere verwisseld, om weldra tot dezelve terug te keeren? Men zette dit alles niet enkel op rekening van den geest dier tijden. Er leefden toen toch ook een melanchthon, een menno simons, een hubert duifhuis. Neen! ons beperkt verstand, het flaauwe licht onzer rede, maar al te vaak door de nevels der driften verdonkerd, welke voedsel en opwekking ontvingen uit den geest en de omstandigheden der tijden, zijn de oorzaken dezer bejammerenswaardige onbestaanbaarheden.
Ook de latere geschiedenis onzer Kerke levert maar al te vele proeven op van de waarheid van poot's gezegde. Zal ik hier voorbeelden van aanvoeren? Zij zijn bekend genoeg. Wij behoeven alleen de geschiedboeken onzes Vaderlands open te slaan, om er van overtuigd te worden, dat men naderhand ook maar al te weinig aan zich zelven is gelijk gebleven. Zoo heeft men ook ons Hervormd Genootschap wel eens van ongetrouwheid aan de grondregels der Protestanten, van ongelijkheid aan zich zelven beschuldigd, in de invoering en vestiging van de Formulen van Overeenstemming, welke de Dordrecht-
{==543==} {>>pagina-aanduiding<<}
sche Kerkvergadering, in 1618, 1619 gehouden, heeft bepaald, en als kenmerkende leuzen van ons Kerkgenootschap ingevoerd. Met hoeveel regt, of onregt, willen wij nu eens zien. Dit te overwegen en na te gaan, zonder vooroordeel, met Christelijke vrijheid, kwam mij in dezen tijd niet ongepast voor. Ik vraag des Lezers verschooning, als ik mogt mistasten, en zijne liefderijke teregtwijzing, als ik onderweg verdwalen mogt.
Drie vragen zal ik beantwoorden:

I.Welke zijn de grondbeginsels, bij de Hervorming omhelsd, en door ons nog geëerbiedigd?

II.Wat aanzien en gezag hebben de Formulae Concordiae bij ons?

III.Hoe zijn deze beide zaken met elkander te vereffenen?

I. Welke waren dan de grondbeginsels, bij de Hervorming aangenomen, en door ons nog geëerbiedigd?
Om dit wèl te beantwoorden, zal een korte terugtred in de tijden vóór de Hervorming, en een enkele oogslag op derzelver geest, noodig wezen. En hoe beschrijf ik u die tijden beter, dan met deze drie woorden: het was nacht? Willekeurige beheersching der eeuwig vrije gewetens; geestelijk geweld aan alle kanten; gedrogtelijke bepalingen van hetgene men gelooven en doen moest, door het geestelijk Opperhoofd en zijne dienaren, waren het heerschend kenmerk dier dagen. Vrij te denken, was zonde; onderzoek des onfeilbaren Bijbels, verboden; niet hetzelfde als de Kerk te gevoelen, van deze teedere moeder te verschillen, doodzonde. Wat Openbaring, wat Christendom was, kon men alleen te Rome leeren, en dat leerde Rome met magt en geweld. De Kerk had alleen het regt en de bevoegdheid, om den Bijbel te verklaren; wat zij voorschreef, moest de Christenheid blindelings gelooven, zonder onderzoek goedkeuren, aannemen; en wee hem, die het waagde, zich daartegen te laten hooren, of er zich tegen aan te kanten! De banbliksems, door Romes Opperpriester gesmeed, van het Vatikaan afgeslingerd, troffen, zonder missen, zijn hoofd,

{==544==} {>>pagina-aanduiding<<}
en de brandstapel was het loon van zijnen ijver. Toen, mijne Lezers, was er eenstemmigheid in geloof! Toen waren er vermogende Formulen van Eenigheid, gestevigd door zwaard en vuur, krachtig genoeg om alle ketterijen te weren en te vernietigen! Toen waren er statige plegtigheden (om dit in het voorbijgaan op te merken) ten overvloede in den eerdienst der Christenen! - Maar, o tempora! o mores! dat zij nooit terugkeeren!
De geest des diepen slaaps, welke toen de menschen bevangen had, werd eindelijk vervangen door een blij ontwaken. De magt der duisternis, door allerlei hulpmiddelen vermeerderd, bragt eindelijk van zelve licht voort. Overspanning veroorzaakt ontspanning, eene geheele vernietiging. Groote mannen, door Goddelijken moed en kracht bezield, bestreden deze magt. Door verlichte Vorsten geholpen, maakten zij deze ketenen los, verlieten de oude Moederkerk, en vestigden eene nieuwe, waarin duisternis voor licht, slavernij voor vrijheid, Pauselijke bepalingen voor vrij onderzoek moesten plaats maken. De Bijbel werd weder, voor allen, een geopend boek, waartoe ieder den vrijen toegang verkreeg.
Toen werd er door deze mannen een nieuwe tempel Gods op de puinhoopen van den vervallenen ouden gesticht. Op den voorgevel dezes nieuwen tempels stond geschreven: Gij zijt tot vrijheid geroepen, broeders! Op het altaar lag de geopende Bijbel. Op het leergestoelte van dit gebouw Gods liet een luther zich in deze waarlijk Apostolische taal hooren: Ik wil vrij zijn. Ik wil niet, dat mijne navolgers zich lutheranen, maar christenen heeten. Ik wil mij door geenen Paus, Conciliën, Decreten laten binden. Hierop predikte een calvijn, in den geest van jezus: Sic, autem, habendum est: ut nobis affulgeat vera religio, exordium a Coelesti doctrina fieri debere; nec quemquam posse vel minimum gustum rectae sanaeque doctrinae percipere, nisi qui scripturae fuerit discipulus. Unde etiam emergit verae intelligentiae principium etc. (*). En op

{==545==} {>>pagina-aanduiding<<}
eene andere plaats: Nunc ad humanas leges redeamus. Si in hunc finem latae sunt, ut religionem nobis injiciant, quasi per se necessaria sit earum observatio, dicimus conscientiae imponi, quod fas non erat. Neque enim cum hominibus, sed cum uno Deo, negotium est conscientiis nostris. (*) - Op deze plaats lieten zich, naderhand, de Dordsche Vaders op deze wijze hooren: Credimus sacram hanc scripturam Dei voluntatem perfecte complecti et quodcunque ab hominibus, ut salutem consequantur, credi necesse est, in illa sufficienter edoceri. Et paucis interjectis: Sed nec cum Divinis iisdem scriptuis ulla hominum, quantavis sanctitate praeditorum, scripta, neque ulla consuetudo cum Divina veritate (veritas enim omnibus rebus antecellit), neque multitudo, neque antiquitas, neque temporum personarumque successio, neque concilia, neque decreta aut statuta, comparari possunt (†).
Hoe sterk! hoe algemeen! De grondbeginsels der Hervorming zijn dus, met gezond verstand uit deze verklaringen afgeleid, deze: De Bijbel is de éénige bron van kennis, regel van geloof en leven. Elk Christen heeft de vrijheid niet alleen, maar is ook verpligt, om naar deze regelmaat, door gezond verstand en naar de gewone regels der uitlegkunde opgevat, (gelijk bij alle andere oude schriften) te denken, te gelooven en te handelen, zoo als hij, na onpartijdig onderzoek, met zijne eigene wijze van zien en overtuiging overeenkomstig bevinden zal. Niemand der Christenen heeft regt, om over zijner Medechristenen vrij geweten te heerschen, hem wetten van geloof en denken voor te schrijven, veelmin hem, om verschil in denken en geloof, te veroordeelen, te vervolgen en te mishandelen. Ieder moet dus uit eigene oogen zien; hij vermag dit; dit is een onbetwistbaar regt, hem door God geschonken.
II. Ziet daar de eerste vraag beantwoord. De tweede

{==546==} {>>pagina-aanduiding<<}
was: Welk een aanzien en gezag hebben de Formulae Concordiae bij ons?
Dit is niet zoo gemakkelijk te bepalen, als het was, de grondbeginsels, bij de Hervorming aangenomen en door ons nog geëerbiedigd en gevolgd, vast te stellen. Wij moeten ons hier voor uitersten, en wel, vooral, voor deze beide wachten: wij mogen, namelijk, aan den eenen kant, ons oor niet leenen aan hen, die, of uit domheid, of uit kwaadaardigheid, om zoo ons Genootschap in een bespottelijk licht te kunnen stellen, aan deze Formulen een gezag, gelijk aan, of zelfs boven, dat der H.S., toeschrijven; maar ook, aan den anderen kant, hebben wij ons te wachten van te hooren naar hen, die deze leuzen te laag aanslaan, om ze daardoor des te beter te kunnen verdedigen. Het geldt ook hier: Iliacos intra muros peccatur et extra. Hetgeen sommige heethoofdige en driftige Geestelijken, ook in de jongstverloopene Eeuw, van het gezag dezer Formulieren gezegd hebben, kan ons niet ten maatstaf dienen, om derzelver eigenlijk aanzien te bepalen. Men kan toch niet wel, hetgeen sommige, door driften en bijzondere inzigten opgewondene en gedrevene, Kerkelijken schreeuwen en schrijven, op rekening van een geheel Genootschap zetten. Maar, waar vinden wij dan dezen juisten maatstaf? Mij dunkt, zij kunnen hem ons het best ter hand stellen, die deze Formulen hebben ingevoerd en bekrachtigd: zij hebben ze hare plaats aangewezen: hunne stem kan hier alleen geldend wezen. Welaan! zoeken wij dit dan van hen te leeren.
Het Formulier, door de Dordsche Vaders, aangaande de kracht dezer ingevoerde Formulen, den Leeraren ter onderteekening voorgelegd, kan ons dit duidelijk leeren. Daarin wordt door hen verklaard: dat zij de leer, in de Formulieren begrepen, bijzonder ten aanzien der vijf bekende punten, erkennen voor de éénige ware, met de H.S. overeenstemmende, leer. Daarin belijden zij, niets, daarmede strijdig, te zullen leeren, of in het geheim, of in het openbaar. Daarin onderwerpen zij zich, ingevalle van afwijking, aan onderzoek, aan de straf, hierop be-
{==547==} {>>pagina-aanduiding<<}
paald, of van opschorting in, of van geheele afzetting van hunnen dienst, zoo zij niet te regt gebragt kunnen worden. - Andere Provinciale Synoden hebben naderhand ook een dergelijk Formulier ontworpen voor de Candidandi der Hervormde Kerk.
De Formulieren bevatten dus, naar het doel van derzelver invoerders, de hoofdsom van de éénige ware Bijbelleer. Al wat daarmede niet overeenkomt, is niet alleen niet Gereformeerd, maar dwaling, onbijbelsch. Of de instellers van dezelve dit ook tot de bewijzen voor de stellingen, in dezelve voorgedragen, uitstrekken, durf ik niet bepalen. De Formulieren, oorspronkelijk of verdedigingsschriften der Protestantsche leer, of geloofsbelijdenissen, kregen en hebben dus, wel degelijk, eene verbindende kracht voor onze denkwijze; zij hebben, wel degelijk, het gezag van wetten, die hare overtreders aan straffen onderwerpen. Dit een en ander is duidelijk uit het aangehaalde Formulier van onderteekening; het is, helaas! maar al te vaak bevestigd door de geschiedenis van ons Genootschap.
III. Maar, dit is de derde vraag, hoe strookt dit aanzien en gezag met de grondbeginsels der Hervorming?
Vergunt mij, mijne Lezers! dat ik, om het teedere en kiesche van dit stuk, deze vraag al vragende beantwoorde. Kunnen onze denkbeelden wel het voorwerp van zulke wetten en bepalingen wezen? Is en blijft er niet een hemelsbreed onderscheid tusschen denkbeelden en bedrijven? Hoeveel verschil is er tusschen het gevoelen der Roomschen: dat hunne Kerk alleen den Bijbel op de regte wijze verklaren kan, en dat gevoelen: de éénige ware Bijbelleer is alleen in die Formulen begrepen? Hoe strooken zij met de leer van calvijn: dat de Bijbel de bron is, waaruit de Godsdienstkennis alleen ontspringen moet? Hoe zijn deze Formulen overeen te brengen met de leer van denzelsden calvijn: dat onze gewetens alleen met God te doen hebben; en dat, als menschelijke wetten, als in en om zich zelve noodzakelijk, ons als eene gewetenszaak worden voorgeschreven, ons geweten

{==548==} {>>pagina-aanduiding<<}
dan onregt geschiedt, hetzelve dan snood mishandeld wordt? Hoe brengt men het met elkander overeen: dat menschen, welke betuigen, dat alle menschen uit zich zelven leugenaars zijn, en ijdeler dan de ijdelheid zelve, zoo naauwkeurig, zoo zonder dwaling kunnen bepalen, wat éénige ware Bijbelleer is, en, uit kracht hiervan, zulke kenmerkende leuzen van het éénig waar geloof invoeren? Kan men het van eenen jongeling, die pas de hoogeschool verlaat, verwachten, dat zijne denkbeelden van den Godsdienst vast, grondig en bepaald genoeg zullen zijn, (al stemmen zij dan, bij zijne onderteekening van die Formulen, met dezelve ten volle overeen) om boven alle verandering verheven, en alzoo bestendig en voor altijd dezelfde te zullen blijven? Is dit wel in den geest der Hervorming? Kan men het met de Christelijke liefde, met de vrijheid des gewetens, ons door God geschonken, door zijnen Zoon gewaarborgd en bevestigd, overeenbrengen, dat men denzelfden jongen mensch, na langer of korter tijdsverloop, ijverig werkzaam in den Evangeliedienst, ter verlichting en verbetering zijner medemenschen, met een min of meer talrijk gezin bezwaard, zonder uitzigten op eenig ander bestaan, zonder iets anders geleerd te hebben, omdat zijne overtuiging zich nu niet meer rigten kan naar de leer in die Formulen begrepen, van zijnen post en hierdoor van zijn bestaan ontzet, en zoo met de zijnen aan verarming, aan de grootste behoeften en onheilen blootstelt? Dit voorbeeld is niet overdreven: het geval, hier voorgesteld, is maar al te vaak verwezenlijkt geworden. Hebben jezus en de Apostelen ons dit ook geleerd? Of gelijkt dit ook vrij veel naar gewetensdwang, waarvan de Hervormers zulk eenen sterken en regtmatigen afkeer hadden?
Van de beantwoording dezer vragen hangt de beantwoording der hoofdvraag af. Ieder uwer, mijne Lezers! beantwoorde die voor zich zelven, naar eigene overtuiging; welke vrijheid ik ook voor mij zelven wensche.
Ik zal hiermede de vraag voor beantwoord houden, en eindigen met de woorden en ook de denkbeelden de mij-
{==549==} {>>pagina-aanduiding<<}
ne te maken van onzen verstandigen Dichter j. de kruyff den ouden, die op de afbeeldsels van onderscheidene, in gevoelens verschillende, Godgeleerden aldus zingt:

Zie hier een reeks Eerwaarde en Godgeleerde Schrijvers! 
't Zijn Christenen te gaêr; doch meestal sterke drijvers 
Van hun bijzondre leer, te naauw, te stout bepaald. 
Hoezeer elk hunner schreeuwt: ‘ze is uit Gods Woord gehaald!’ 
De waarheid is slechts één. Wie heeft haar dan gevonden? 
Ik, zegt Calvijn. Maar zacht; dus spreken honderd monden. 
Hier roemt ook Luther op: 't wordt van Armijn beweerd: 
't Is Menno's taal: Socijns: dit 's 't geen het Pausdom zweert. 
Wie zal dan in 't geschil het regterambt bekleeden? 
Hij, die onfeilbaar is; geen ander word' geleden. 
Waar vindt men dien op aarde? In Romes Opperhoofd? 
Neen! roept een Protestant; hij dwaalt, die zulks gelooft. 
Hoe! stemt gij dit in ernst, en smeedt gij zelf een keten, 
Uit heersch- of ijverzucht, voor 't eeuwig vrij geweten? 
Wat heul, zoo Hierarchij dat dierbaar pand belaagt, 
Schoon ze op onfeilbaarheid kwanswijs geen glorie draagt? 
Gij voert noch galg, noch rad, in uwe kerkbanieren, 
't Is waar. Maar ach! gij legt, door trotsche Formulieren, 
Het vrij geloof aan band. Sluit ge uw gemeenschap niet 
Voor hem, die door geen' bril der Dordsche Vadren ziet, 
Of Luther niet omhelst, noch Menno's leer wil stijven? 
Wie schonk hun toch de magt, om wetten voor te schrijven? 
Toon, toon hun lastbrief dan; of geef, met schuldige eer, 
't Ontweldigde gezag aan Vorst Messias weêr, 
Wiens hevige ongenade u anders staat te vreezen. 
Hij, Hij alleen, geen mensch, moet onze regter wezen. 
Zoo groeije en bloeije een Kerk, die voor de vrijheid pleit! 
Zoo blijv' haar kenmerk deugd, haar zuil verdraagzaamheid! (*) 
 
christen. 







{==550==} {>>pagina-aanduiding<<}

Iets, over de karakters der hoofdpersonen in den Lucifer van Vondel.

Door W.H. Warnsinck, Bz.

Onder alle de uitmuntende kunstgewrochten, waarmede de onsterfelijke vondel onze Nederlandsche poëzij heeft verrijkt, verdient voorzeker zijn voortreffelijk Treurspel, Lucifer, met onderscheiding genoemd te worden. Immers, van welk eene zijde men dit stuk ook beschouwe, overal ontwaren wij schoonheden, welke, ieder op zichzelve, elk ander Treurspel tot eene voordeelige aanbeveling zouden verstrekken; doch die hier, door het veelomvattend genie van den Dichter, met elkander in verband gebragt, dat uitmuntend geheel helpen daarstellen, hetwelk onze bewondering overwaardig is, en, met het hoogste regt, bij de nieuwe uitgave van vondel's Werken, aan het hoofd van allen is geplaatst.
Bij de vervaardiging van dit Treurspel niet zoo zeer aan geschiedkundige daadzaken gebonden zijnde, bestond er niets, hetwelk de verheffing der verbeeldingskracht van onzen Dichter eenigzins hinderlijk konde zijn; en vertoont zich dezelve dan ook, door het geheele stuk, in al hare sterkte. Met één woord: de Lucifer is, in deszelfs geheele wijze van inkleeding en bewerking, de schepping van den éénigen vondel.
Om de groote en inderdaad zeldzame verdiensten van dit meesterstuk in het licht te stellen, en dezelve alle, naar waardij, te ontvouwen, hebben wij thans de pen geenszins opgevat; deze, zoo uitvoerige als belangrijke, taak willen wij, voor het tegenwoordige, onaangeroerd laten, en ons vergenoegen met eene oplettende beschouwing der karakters van de hoofdpersonen, welke, in meergenoemd Treurspel, ten tooneele worden gevoerd. Deze beschouwing, zoo onderhoudend en aangenaam op zichzelve, zal de verdiensten van onzen vondel ver-
{==551==} {>>pagina-aanduiding<<}
eeren, en ons overvloedige stoffe opleveren om uit te weiden in zijnen welverdienden lof. Vooraf zal het, tot beter verstand eener karaktermatige beschouwing der handelende personen, niet ondienstig zijn, den inhoud van het stuk zelve op te geven.
Apollion, een der wederspannige Oversten, was dan door Lucifer, den Stedehouder, naar de aarde afgezonden, opdat hij kennis zoude nemen van Adams heil en staet, waerin d' Almogentheden hem stelden. Met zeker ongeduld wordt de terugkomst van den afgezondenen te gemoet gezien, inzonderheid door Belzebub, nevens Belial in gelijken rang en betrekking met Apollion geplaatst. Belial - en hiermede neemt het stuk een begin - heeft zich op weg begeven, om uit te zien, waar Apollion vertoeft; Belzebub verwacht beider terugkomst, en spoedig verschijnt Belial, de op handen zijnde aankomst van Apollion aankondigende: deze treedt nu mede ten tooneele, en deelt een uitvoerig berigt mede van zijn wedervaren op den volbragten togt. Dit geheele verhaal, de gesteldheid van de aarde en het Paradijs, en de toestand der eerstgeschapenen, behoort onder de meesterstukken van vondel's geheel dichterlijken geest.
Het berigt van Apollion geeft, van tijd tot tijd, aanleiding tot gesprekken: in dezelve herkennen wij, al aanstonds, trekken van ontevredenheid en afgunst, welke de sprekers bezielen.
Ten slotte van het eerste bedrijf verschijnt Gabriël, mitsgaders de Rey. Als Godts Geheimenistolck, geeft hij, in het algemeen, kennis van 's Hemels raadsbesluit aangaande den mensch, en zijne hooge waarde en verhevene bestemming. De Rey betoont deszelfs verschuldigde gehoorzaamheid, in eenen uitmuntenden koorzang.
Eene zamenspraak tusschen Lucifer en Belzebub opent het tweede bedrijf. Beiden zijn over de aankondiging van Gabriël, 's menschen heilstaat betreffende, uiterst misnoegd, en raadplegen met elkander over de beste wijze, om het raadsbesluit des Hemels tegen te werken. Gabriël mengt zich in dit gesprek, en wendt alles aan, om

{==552==} {>>pagina-aanduiding<<}
Lucifer met de hooge bedoelingen der Godheid te bevredigen, en hem tot onderdanige gehoorzaamheid aan te sporen: het einde van deze onderhandeling doet echter zien, van hoe weinig invloeds dezelve is geweest; gelijk dit dan almede blijkt uit een hierop volgend gesprek tusschen Lucifer en Belzebub, waarbij zich later nog Apollion voegt. Laatstgenoemde brengt, wel is waar, eenige bezwaren in het midden, ontleend uit de hooge majesteit en het alvermogen der Godheid; dan, Lucifer weet die bedenkingen schijnbaar weg te nemen, en draagt Apollion den last op, om, nevens Belial, schikkingen tot den opstand te beramen, en dezelve nader aan zijne beslissing te onderwerpen. Ten gevolge hiervan raadplegen beide Oversten met elkander, en de uitslag hiervan is, dat men, met behulp van Belzebub, onder allerlei schoonschijnende voorwendsels, den opstand zal beproeven, en dat Lucifer aan het hoofd van denzelven behoort geplaatst te worden.
Deze raadslag schijnt de goedkeuring van Lucifer en zijnen raad te hebben weggedragen; want, bij den aanvang des derden bedrijfs, vinden wij de wederspannigen, hier en voorts Luiciferisten genaamd, zich jammerlijk beklagende over den voorrang, den mensch boven hen geschonken. De Rey zoekt, integendeel, hen tot eerbiedige erkentenis van de vrijmagt en majesteit des Allerhoogsten over te halen: deze edele poging blijft evenwel zonder gevolg. Nu verschijnen Apollion en Belial, zich onkundig veinzende van hetgene hier stoffe tot droefheid en beklag mogt opleveren: zij ontvangen hierop deswege berigt, en bevorderen nu, door listig beleid, de belangen van hunnen meester. Gedurende deze onderhandeling treedt Belzebub nader: insgelijks zijne onkunde voorwendende, verkrijgt hij van alles opening, met name van het voornemen der wederspannigen, om hem en zijnen standaard te volgen, en zich, onder zijn geleide, openlijk tegen het Goddelijk raadsbesluit aan te kanten. Belzebub verzet zich nu, schijnbaar, tegen dit alles; terwijl hij hierin, door den Rey, ter goeder trouw, wordt on-
{==553==} {>>pagina-aanduiding<<}
dersteund. Gedurende dit tooneel verschijnt Michaël, de Veltheer, rekenschap vragende van het gebeurde: Belzebub, hem te woord staande, stelt het voorgevallene van de gunstigste zijde voor, en waagt hierbij zelfs eene vergeefsche poging, om den Veldheer aan de zaak des opstands te verbinden; dit mislukkende, laat hij voorts de Luiciferisten derzelver belangen bepleiten. Michaël maakt aan dit gesprek spoedig een einde, en vertrekt eindelijk, door den Rey gevolgd.
Nu verschijnt Lucifer, aan wien, door de afvalligen, het hoofdbeleid en opperbevel wordt opgedragen. Lucifer weigert dit, en weet zijne eigenlijke bedoeling listig te ontveinzen: dit zijn gedrag heeft dan ook het, voor hem, gewenscht gevolg; zijne aarzeling versterkt den drang, ten laatste nog door Belzebub vermeerderd; nu zwicht hij eindelijk, en als door nood en dwang overgehaald, zich alzoo, als ware het tegen zijnen wil, onderwerpende. Eindelijk wordt hem de eed van trouw gezworen, en ontvangt hij eene Godönteerende hulde; terwijl alles met een' oproerigen krijgszang besloten wordt.
Het vierde bedrijf begint met een tooneel tusschen Michaël en Gabriël, waarbij aan eerstgenoemden bevel gegeven wordt tot het keeren des gewelds: Michaël wapent zich, en vertrekt nevens Gabriël. Daarop verschijnen Belzebub, Lucifer en diens aanhang. Na eenige gewisselde redenen, ten slotte waarvan Lucifer zelf zich, bij eede, aan de weêrspannigen verbindt, worden wij verrast door de komst van Rafaël, die, in betrekking van Beschermëngel, al het mogelijke aanwendt, om den algeheelen afval nog te voorkomen: dit tooneel is inzonderheid roerend en belangrijk. Aan het einde van een vrij uitvoerig gesprek, tusschen Lucifer en den Engel, meenen wij een' flaauwen straal van hoop op mogelijken terugkeer der afvalligen te zien uitblinken; dan, ongelukkig ontvangt Lucifer, bij monde van Apollion, tijding van Michaël's aantogt, en - op eenmaal is alle hoop verdwenen. De Luiciferisten trekken nu, met den Stedehouder aan het hoofd, ten strijd. Rafaël vertoeft nog een oogenblik,

{==554==} {>>pagina-aanduiding<<}
en stort zijn weemoedig gevoel in eene korte alleenspraak uit: ook de Rey vereenigt zich met hem in ootmoedig gebed.
Wij zijn tot het laatste bedrijf genaderd. Hier ontmoeten wij Michaël's Schiltknaep, Uriël, aan Rafaël een zeer uitvoerig berigt gevende van den geëindigden slag en de luisterrijke zegepraal van Michaël. Deze verschijnt, hierna, insgelijks, vergezeld door den Rey, die, ter eere der behaalde overwinning, eenen triomfzang aanheft. Deze vreugde is echter kort van duur, vermits de komst van Gabriël, en zijn noodlottig berigt van Adam's droeven val, overvloedige stoffe tot verslagenheid oplevert. Belial, hiertoe door Lucifer gebezigd, had, namelijk, zich aanstonds, na den verloren' slag, op weg naar de aarde begeven, en de eerstgeschapenen verleid; deze hadden het proefgebod overtreden, en waren bereids door de Godheid gevonnisd, die nu aan Michaël het bevel doet overbrengen, om meerder kwaad te voorkomen. De Veldheer gehoorzaamt, en Uriël wordt door hem naar Eden gezonden, met last om Adam en Eva van daar te verwijderen. Ozias, Azarias en Maceda krijgen bevel, Lucifer en de zijnen ter helle neder te storten. Eene korte aanspraak van den Rey, de komst des Verlossers van het menschdom ten onderwerp hebbende, besluit voorts dit bedrijf en het geheele Treurspel.
Dusverre, zoo veel in ons was, een beknopt overzigt van den Lucifer gegeven hebbende, gaan wij meer bepaaldelijk over tot onze voorname bedoeling: de beschouwing der karakters van de hoofdpersonen, welke in het onderhavige Treurspel ten tooneele worden gevoerd. Wij zullen hiertoe eerst bij de oproerigen, en vervolgens bij derzelver tegenstanders stilstaan.
Hoogmoed en afgunst, twee ondeugden, welke elkander bestendig plegen te vergezellen, en ongetwijfeld als de eerste oorzaken van den noodlottigen opstand mogen beschouwd worden, kenschetsen, over het algemeen, de karakters van Lucifer en zijne medestanders: hier in meerdere, ginds in mindere mate heerschende, zijn zij echter

{==555==} {>>pagina-aanduiding<<}
elk bijzonder eigen, en overal rijke bronnen van misnoegdheid en zucht tot wederspannigheid en muiterij: wij ontwaren dezelve bij allen, evenwel onder verschillende gedaanten, en naar elks bijzonder hoofdkarakter gewijzigd. Het zal wel niet noodig zijn, het gezegde omtrent ieder hoofdpersoon, door bijzonderheden, nader te staven; gelijk het schier onmogelijk is, aan het karakter van eenen Lucifer en zijne medestanders, ook maar oppervlakkig, te denken, zonder daarbij tevens, geheel onwillekeurig, de denkbeelden van hoogmoed en afgunst te verbinden. Wij onthouden ons dan ook, uit dien hoofde, van zoodanige algemeene beschouwing, en gaan, des te gereeder, tot bijzonderheden over, welke de meergenoemde hoofdpersonen inzonderheid karakteriseren. Wij zullen telkens onze waarnemingen aan het werk zelve toetsen en door bewijzen trachten te staven, en vestigen alsnu, in de eerste plaats, ons oog op Belial.
Lucifer zelf doet ons dezen afvalligen reeds karaktermatig kennen, waar hij van hem getuigt:

Het moet 'er duister zijn, daer hij verdoolen zal. 
Zijn troni, gladt vernist van veinzen en bedriegen, 
In 't mommen niemant kent, die haer voorbij kan vliegen. 

En inderdaad, veinzerij maakt den hoofdtrek van Belial's karakter uit. Hij gevoelt, zijn doelwit is moeijelijk te bereiken; dan, het moet er nu door, en men moet met het heer beginnen. Apollion is dit met hem eens; maar hoe dit aan te vangen? - Belial zegt:

Door iet wat glimpelijx, en met een' schijn verbloemt. 
Men hanthaef 't Engelsdom, zijn hantvest, eer en staeten, 
En kieze een hooft, waerop zich ieder magh verlaeten. 

Even gelijk ook de veinsaard en bedrieger listig en met beleid te werk gaat, zoo ontdekken wij een en ander in Belial's gedragingen. Hij weet, dat men het gemeen gemakkelijk winnen kan, wanneer de hoofden voorgaan, en

{==556==} {>>pagina-aanduiding<<}
raadt daarom, niet slechts Belzebub, een Vorst van groot gezagh, maar zelfs de Stedehouder hiertoe te bezigen. De veinsaard wil echter zijnen voorslag den Hofraet in overweging geven, en, zonder dat deze hieraan zelf het zegel hecht, niets bestaan; blijkbaar met oogmerk, om, bij ongedachten nadeeligen uitslag, zichzelven vrij te waren.
De geveinsdheid van Belial blijkt inzonderheid daar, waar hij, zijne onkunde voorwendende omtrent hetgene hem zeer wel bewust was, den Rey van Engelen dus aanspreekt:

Wat schaeren treuren hier, gedompelt in den rou, 
De sluiers om de borst en lenden? niemant zou 
Begrijpen, dat men dus, in 't midden van de Geesten, 
Op 't eeuwige bancket, en d' endelooze feesten, 
Kon treuren, zaegh men niet dit jammerlijck getal 
Verslensen van verdriet. Wat ramp, wat ongeval 
Ontsteltze? Broeders, hoe? wat 's d'oirzaeek van dit kermen! 
Beledight iemant u? men zal uw recht beschermen. 
Wat deert de Broeders? spreekt: laet hooren, wat u deert. 

De Rey openbaart hem nu openhartig den grond der bestaande klagten; en nu is Belial veinsaard genoeg, om dezelve niet regtstreeks goed te keuren of tegen te spreken; immers hebben zijne redenen veel duisters en ingewikkelds, en wanneer hij de muitelingen, van ter zijde, in het gelijk stelt, vergezelt hij zijn kort betoog met schijnbaar gegronde aanmerkingen: hij doet dit zonder driftbetoon en met zekere bedaardheid van voorstel, welke zich, anderzins, voordeelig onderscheidt. Hij waagt zich, in tegenwoordigheid van den Rey, aan geene eigenlijk gezegde Godslastering; doch wat de volgende woorden, in den mond van eenen veinsaard als Belial, zeggen willen, zal elk van zelve gevoelen: hij spreekt hier van het Opperwezen:

Behaeghde 't hem den staet der Englen niet te reppen, 
Zij weecken geen gestarnte, in eendraght, noch in pais, 
Noch steurden met geklagh de rust van dit palais. 


{==557==} {>>pagina-aanduiding<<}

Geveinsdheid, door list gesterkt, en deze overal aan zich dienstbaar makende, is de voorname hoofdtrek van Belial's karakter. Lucifer bedient zich dan ook van hem, bij voorkeur, ter verleiding van den mensch; en inderdaad, in alles, wat deswege door Gabriël (bedr. V.) verhaald wordt, herkennen wij den doortrapten veinsaard en listigen bedrieger.
In het karakter van Apollion ontdekken wij eene breidellooze eerzucht, welke zich, ter bereiking harer oogmerken, van de laagste vleijerij bedient. Een en ander blijkt ten duidelijkste, wanneer wij het vierde tooneel des tweeden bedrijfs met aandacht inzien. Waar een Belzebub, na het vertrek van Gabriël, den Stedehouder, zonder omweg, toevoegt:

De Stedehouder hoort, waer dit plakkaet op draeit:



vertoont zich Apollion als de lage vleijer; dus spreekt hij:

O Stedehouder van Godts onbepaelt gezagh! 
Orakel in den Raet der onderdaene Goden! 
Ick offer u mijn' dienst, en wacht op uw geboden. 
Wat eischt de majesteit van haren onderdaen? 

Nadat nu hierop Lucifer hem zijn oogmerk, betrekkelijk eenen opstand, heeft te kennen gegeven, prijst Apollion, in de kunst van pluimstrijken volleerd, dit voornemen:

Een loffelijck bestaen: dat uwe kroon vermeere, 
En aenwasse op dien voet. Ick reken mij tot eere, 
Te raden, onder u, tot zulck een brave daet. 
Het zij die recht en wel, of averechts beslaet, 
De wil is prijsselijck, al wou het niet gedijen. 

Hoe geheel leeren wij hier den vleijer kennen! - Het groot gewigt der onderneming wekt evenwel bij hem bedenkingen van aanbelang: Belzebub en Lucifer pogen deze van derzelver kracht te berooven; dan, Lucifer slaagt eerst in zijn oogmerk, door Apollion van zijne zwakke

{==558==} {>>pagina-aanduiding<<}
zijde aan te tasten, en zijne eerzucht krachtig te prikkelen; dus luidt zijne taal:

Ghij zijt een meester, tuck om Geesten in te luien, 
Te rijgen aen uw snoer, te leiden, op te ruien. 
Ghij kunt bederven zelfs de vroomsten van de wacht; 
En leeren weifelen, wat noit op weislen dacht. 

En verder:

Indienghe een vierde deel op onze zij kunt troonen, 
Men zal uw kloeck beleit met eere en ampten kroonen. 

Nu hooren wij geene bedenkingen meer, en laat Apollion zich door eerzucht geheel besturen. Scheen hij al voor een oogenblik te weifelen, nu gaat hij, zonder aarzeling, het spoor bewandelen, waar hem de beloofde eere en ambten verbeiden, en vertoont hij eene groote mate van stoutheid. In de kunst van veinzen minder groot dan Belial, ontveinst hij, ten aanhooren van den Rey, zijne gevoelens en bedoelingen minder, en geeft, zelfs in Rafaël's tegenwoordigheid, de nadering van Michaël dus te kennen:

Heer Stedehouder, op! het is geen tijt te marren: 
De Veltheer Michaël, in aentoght met zijn starren 
En regementen, daeght u uit in 't vlacke velt. 
De tijt gebiet, dat ghij u in slaghorden stelt. 
Treck op, treck op met ons: wij zien den strijt gewonnen. 

Apollion laat zich dan ook, ten einde toe, door zijne eerzucht besturen; daar hij, blijkens het verhaal van Uriël, zelfs na den zwaeren val des Stedchouders, echter weder ter bane komt, om, indien mogelijk, de volkomene nederlaag der zijnen voor te komen.
Ofschoon de afgunst door ons als een der algemeene karaktertrekken der wederspannige Oversten is opgegeven, zoo heerscht dezelve, onzes bedunkens, bij Belzebub in eene groote mate. Apollion biedt hem een' van de aarde medegebragten tak aan, met loof en vruchten; en hoe afgunstig luidt nu zijne taal:

{==559==} {>>pagina-aanduiding<<}


Wie zou niet watertanden 
Naer aertsche leckerny? hij walght van onzen dagh 
En hemelsch mann', die 't ooft der aerde plucken magh. 
Men zou ons Paradijs om Adams hof verwenschen. 
't Geluck der Engelen moet wijcken voor de menschen. 

Wanneer hij voorts, in het tweede bedrijf, met Lucifer over Gabriël's aankondiging redewisselt, vertoont zich zijn afgunstig bestaan in al deszelfs hatelijkheid: geheel dit gesprek, ter mededeeling te uitgebreid, verdient in het stuk zelve nagelezen te worden. Het is Belzebub onmogelijk, den heilstaat des menschen met een gunstig oog te beschouwen: hij moet hem de misgunde voorregten ontrooven, het koste wat het wil: hiertoe spoort hij dan ook Lucifer gedurig aan. ‘Wat hoeft men klaerder blijck - zegt hij - dat Godt de menschen wil verheffen, ons verneêren? en nu voegt hij, in den toon der ironie, Lucifer toe:

Legh af uw morgenstraelen, 
En hulsel voor dees zon, of pas haer in te haelen 
Met zangen, en triomf, en goddelijck cieraet. 
Wij zien den hemel haest veranderen van staet. 
De starren zien vast uit, en wijcken met verlangen, 
Om met eerbiedigheit dit nieuwe licht t'ontfangen. 

Als deze hierop antwoordt:

Dat zal ik keeren, is het anders in mijn maght: 

hervat Belzebub, met al de helsche vreugd der afgunst:

Daer hoor ick Lucifer, en zie hem, die den nacht 
Van 's hemels aengezicht verdrijven kan en jaegen. 
Waer hij verschijnt, begint het heerlijck op te daegen: 

ten blijke, hoe welgevallig het hem zijn zoude, den heilstaat des menschen geheel verwoest te zien.
Werd een Apollion aan de zaak des opstands verbonden door het streelen zijner eerzucht en de hoop op ambten

{==560==} {>>pagina-aanduiding<<}
en eertitels, Belzebub behoeft dezen prikkel niet. Afgunst is de spil, waardoor bij hem alles in werking wordt gebragt; zijne vleijerij, zijne list en geveinsdheid, deze alle zijn als zoo vele bijzondere stekken, op den hoofdstam afgunst geënt en daar welig tierende. Openhartig betuigt hij, het opperbevel niet te begeeren: ‘wat mij belangt - zegt hij - die last valt mij te zwaer te tillen; en schijnt eigenlijk gezegde heerschzucht geenszins tot zijne zwakke zijde te behooren: maar, ziet de afgunstige eenige hope, om de vreugde des hemels en het heil der aarde te verdelgen, dan genaakt hij het toppunt zijner verfoeijelijke wenschen, en juicht:

Zelf het paradijs, aen 't quijnen 
Geslagen van verdriet, verschiet zijn groente en verf; 
En waer men d'oogen keert, daer schijnt een wis bederf, 
En boven 't hooft een buy en donckre wolck te hangen: 

en nu, Lucifer aansprekende:

Dat voorspoock spelt ons heil: men heeft slecht aen te vangen. 
Ghij draeght alree de kroon des hemels op uw kruin. 

(Het vervolg en slot hierna.)

Waarnemingen, over de vermomde tusschenpoozende koortsen, (febres intermittentes larvatae.) Door M. Haan, Heelmeester te Stedum.

Dat het eene door de ondervinding bevestigde daadzaak is, dat de tusschenpoozende koortsen vooral op lage, natte kleigronden grasseren, zal door niemand ontkend worden; even zoo zeker is het, dat dezelve zich in verre de meeste gevallen in hare ware gedaante aan den Geneesheer vertoonen, en hare gewone karakteriserende kenteekenen geregeld, althans zoodanig met zich brengen, dat de kennis (diagnosis) als tusschenpoozende koorts vrij duidelijk is: maar, daar deze zelfde koorts zich somwij-
{==561==} {>>pagina-aanduiding<<}
len (hoewel zeldzaam) onder eene gemaskerde gedaante vertoont, zelfs zoodanig, dat er geen spoor van tusschenpoozende koorts te bemerken is, en de Geneesheer, door de sterke gehechtheid aan de gewone kenteekenen der koorts, niet zeer gemakkelijk, in zoodanige vermomde gevallen, op het denkbeeld van koorts komt; zoo is dit, mijns inziens, wel eens de oorzaak geweest, dat zoodanige ziekten verkeerd behandeld zijn geworden. En daar ik gelegenheid had, deze vermomde tusschenpoozende koortsen te zien en te behandelen, ten tijde dat ik, onder het toevoorzigt van den bij mij zeer geachten Geneesheer s.h. numan, te Winsum praktiseerde, oordeel ik het niet geheel onnut te zullen zijn, eenige gevallen, uit mijn Dagboek, dat ik aldaar gewoon was te houden, kortelijk mede te deelen.
1ste Geval. Een meisje, oud acht jaren, werd op den 12 December 1820, tegen den avond pl. min. om 5 ure, onder het spelen, door eene hevige pijn in het hoofd aangedaan, hetwelk zoodanig toenam, dat men mij in alle haast riep. Het lijdertje lag bewusteloos, had een opgezet wezen, bezwaarde ademhaling, een' kleinen, krampachtigen pols, sloeg met de handen naar het hoofd; in 't kort, er waren teekenen van congestie naar het hoofd, of liever, er was eene ligte apoplexia aanwezig. Had ik dit lijdertje niet te wel voor een zwak en zeer aandoenlijk meisje gekend, ik zoude zeker de cura antiphlogistica hebben aangewend; maar nu meende ik meer, antispasmodica en derivantia te moeten toedienen, liet aq. Smucker. om het hoofd slaan, sinapismi aan de voeten en beenen leggen, en gaf inwendig krampstillende middelen. Hierop verminderde het toeval langzamerhand, zoo dat de patiente tegen den morgen gerust sliep, en den volgenden dag zeer vlug was. - Nu onderzocht ik het lijdertje, of ik ook eene oorzaak voor dit toeval konde ontdekken; maar noch aan het lijdertje zelve, noch van de ouders kon ik iets ontwaren, dat oorzaak van dit geval kon zijn. Daar ik geene oorzaak kon vinden, zoo gaf ik resolventia laxantia, dewijl het toch te over

{==562==} {>>pagina-aanduiding<<}
bekend is, dat de onderbuik in ziekten der kinderen eene groote rol speelt, waardoor het lijdertje behoorlijken stoelgang kreeg. Evenwel kwam het toeval des avonds om 5 ure, op den 13den, in een' verergerden graad weder, en had nu tevens meer het aanzien van apoplex. sanguin. Nu deed ik, met goedkeuring van den Heer numan, bloedzuigers aan het hoofd leggen, daarna verkoelende omslagen, zuurdeeg aan de voeten, enz. Tegen middernacht liet dit toeval, gelijk dat van gisteren, weder na, en het lijdertje was den volgenden morgen, uitgenomen matheid, vrij redelijk, en geen spoor van ongemak in het hoofd meer aanwezig. Nog eens deed ik, met den Heer numan, naauwkeurig onderzoek naar alles, om, zoo mogelijk, de oorzaak van dit periodiek toeval te ontdekken; maar te vergeefs, daar wij volstrekt geene reden van dit geval konden waarnemen. In dezen hagchelijken, steeds in hevigheid vermeerderden toestand, bleef het lijdertje tot den 20sten dier zelfde maand; zoodat het nu alle aanzien van eene febris cathar. nervosa had, welke zich alle avonden, op hetzelfde uur, onder de hevigste apoplectische toevallen verhief. Wij dienden alle geneesmiddelen, in soortgelijke gevallen door de beroemdste Schrijvers aangeprezen, toe, vooral bedarende, omdat hier nog altijd teekenen van eene verhoogde irritabiliteit en sensibiliteit zonder ware zwakte aanwezig waren; maar alles was vruchteloos; de aanvallen kwamen geregeld op hetzelfde tijdstip weder, en wij ontdekten daarenboven nog, dat de eene zijde merkelijk verslapt was, vooral de eene arm. - Wat stond nu hier te doen? Alle avonden zag men den dood te gemoet, zonder in staat te zijn, iets tegen dezen zoo algemeen gevreesden vijand te kunnen in het werk stellen; en hoe hard dit voor een' regtgeaard' Geneesheer zij, weet hij, die zijne natuurgenooten met den dood heeft zien worstelen,
zonder hulp te kunnen aanbrengen. Eindelijk, door het periodieke der aanvallen, op het denkbeeld van vermomde tusschenpoozende koorts komende, mij daarbij aan richter en andere Schrijvers, welke over de febres intermitt. larv.

{==563==} {>>pagina-aanduiding<<}
geschreven hebben, herinnerende, de algemeen heerschende epidemie, en het nuttelooze der tot hiertoe aangewende geneeswijze, in aanmerking nemende, en dit alles met elkander vergelijkende, meende ik veilig te mogen besluiten, dat het geheele geval niets anders was dan eene vermomde tusschenpoozende koorts; en, om nu deze reeds te lang geduurd hebbende koorts zoo schielijk mogelijk weg te nemen, liet ik den koortsbast, naar het algemeen bekende voorschrift van den wijdberoemden Groninger Hoogleeraar thuessink, (dat wij in vele gevallen, en vooral in de tegenwoordige epidemie, met zeer veel vrucht en zigtbaar nut hebben toegediend) ook hier aanwenden, met dat heilzaam gevolg, dat de volgende aanval reeds veel verminderd, en het lijdertje, nadat het twee oncen koortsbast enz. gebruikt had, uitgenomen dat de eene arm nog wat slap bleef, volkomen hersteld was.
2de Geval. Een man van omstreeks de dertig jaren, van een gezond, sterk gestel, werd op den 24 Decem- 1820, des achtermiddags pl. min. 3 ure, plotseling eene hevige pijn boven het regter oog gewaar, zonder dat hij daarvoor eenige oorzaak wist aan te geven, als zijnde hij volkomen gezond, uitgenomen dat hij nu en dan wel eens rheumaticke pijnen door de leden had gevoeld. Ik zag den lijder, toen de pijn zich voor de tweede maal deed gevoelen; zijnde den 26sten dier zelfde maand. Ik kon op de pijnlijke plaats niets tegennatuurlijks ontdekken; alleen scheen er eene vermeerderde warmte boven het genoemde oog plaats te hebben; voor het overige was de patient gezond; de pijn verliet hem tegen den morgen geheelenal, en, wanneer de pijn naliet, wist hij over niets te klagen. Ik hield hetzelve voor rheumatismus acutus, deed eerst eene aderlating, vervolgens bloedzuigers aanleggen, en gaf verkoelende diaphoretica. De pijn kwam evenwel op hetzelfde uur, den 28sten, weder terug, en liep even als te voren af; toen appliceerde ik vesicantia, en, daar dit zonder uitwerking was, pleisters van opium. - Onder zoodanige behandeling had de lijder nu 16 dagen

{==564==} {>>pagina-aanduiding<<}
doorgebragt, en dus acht gelijke aanvallen gehad, zonder eenige verligting van pijn te kunnen ontdekken. Daar ik nu zag, dat de tot hiertoe aangewende geneesmiddelen geen het minste nut te weeg bragten, zoo dacht ik, door het eerste geval geleerd, en door het geregeld op een vast tijdstip terugkomen der pijn, aan eene febris intermitt. larv., te meer, daar ik, bij een meer naauwkeurig onderzoek, vernam, dat de lijder een' naar metaal gelijkenden smaak in den mond had, om welke reden ik ook hier de koortsbast beproefde, denzelven de bovengenoemde zamenstelling in wat grootere giften gevende, en had het genoegen, nadat hij twee en een half oncen gebruikt had, hem zonder instorting genezen te zien.
3de Geval. Een zeer gezond meisje, oud drie jaren, met eene roode bloeijende kleur, werd op den 30 December 1820, des voormiddags om 10 ure, door een veel naar eene ware beroerte (apoplexia) gelijkend toeval aangevallen, zoo dat men het kind voor verloren rekende; dit hield tot 's achtermiddags tegen 4 ure aan, waarna het lijdertje weder bij hare zinnen kwam, en 's nachts zeer wel sliep. Den volgenden dag scheen het kind volkomen gezond, was vlug en vrolijk, had eene goede kleur enz., zoo dat men geene afwijking van den natuurlijken staat konde waarnemen. Den 1 Januarij 1821 kwam het toeval op genoemden tijd en onder hetzelfde beloop weder. Ik herkende hetzelve dadelijk voor eene vermomde derdendaagsche tusschenpoozende koorts, die zich onder de gedaante van apoplexia vertoonde; en, daar de zich onder deze gedaante vertoonende koorts zeer schielijk gevaarlijk wordt, (richter, Specielle Therapie, IIde deel, bl. 644) zoo meende ik hier dezelve dadelijk te moeten stuiten, en gaf om die reden alle 2 uren een scrupel koortsbast in substantie, met die uitwerking, dat deze, anders zoo schielijk met den dood dreigende, vermomde koorts niet wederkwam, en het lijdertje volkomen hersteld was.
Deze gevallen geven, mijns bedunkens, genoegzame aanleiding, om bij zoodanige, zich tot zekere vaste tijd-
{==565==} {>>pagina-aanduiding<<}
perken bepalende, ziekten aan koorts te denken, en dat genoemde gevallen behooren tot de febres intermitt. larv., of verlarvte Wechselsieber der Duitschers. De geregeld aan een vast tijdperk gebonden aanval, de zonder vrucht tegen de schijnbare ziekte aangewende geneesmiddelen, de algemeen heerschende tusschenpoozende koortsen, en, eindelijk, de zoo bewonderenswaardige en schielijke genezing door koortsbast (als het ware specificum tegen tusschenpoozende koortsen) zijn, dunkt mij, sprekende bewijzen voor het gestelde. Men werpe mij hier niet tegen, dat alle periodieke verschijnselen geene koortsen zijn, maar dat dezelve dikwijls uit andere oorzaken, als wormen enz., voortkomen, alsmede, dat de koortsbast in te vele gevallen heilzame genezingen daarstelt, dan dat men uit deszelfs goede gevolgen altijd tot genezene koortsen zoude mogen besluiten: dit beken ik zeer gaarne; maar, indien de eerste tegenwerping in de beschrevene gevallen had plaats gehad, dan zouden wij zeker meer nut van resolvent. laxant. etc. gezien, en met reden verwacht hebben, dan van de kina. En wil men de kina in zoo vele gevallen nuttig hebben bevonden (dat ze zeker is), dan zijn het, mijns oordeels, toch zoodanige, waar zwakte plaats heeft, hetgeen bij bovengenoemde lijders in geenen deele het geval was. Neen, er waren zelfs zoo vele tegenaanwijzingen (contra-indicatiën) tegen het gebruik van de kina aanwezig, dat ik althans, zonder denkbeeld van vermomde tusschenpoozende koorts, dezelve niet zoude hebben durven aanwenden. Weshalve ik ook de zoo schielijke en zigtbare genezingen door den koortsbast aan niets anders, dan aan zijne anti-febrile kracht, weet toe te schrijven.
Zoo dat ik door deze, door mij waargenomene, ziekte volkomen bevestigd gevonden heb de getuigenis van oude, in deze omstreken praktiserende Geneesheeren, welke mij meermalen verhaald hebben, vooral mijnen voorgaanden en beminden Leermeester, den Heere numan, dat zij in hunne praktijk vele zoodanige vermomde koortsen onder allerlei gedaanten waargenomen, en zonder eenig goed gevolg behandeld hadden, tot dat zij dezelve voor koortsen erkenden, en dan schielijk en volkomen, door het geven van den koortsbast in substantie, wegnamen.


{==566==} {>>pagina-aanduiding<<}

Over de jaarmarkten in de harems der oostersche vorsten. Door C.A. Semler.

Zij, die voor de vermakelijkheden aan de Oostersche hoven te zorgen hebben, moeten voorzeker niet zelden in verlegenheid zijn, hoedanig zij het vraagstuk zullen beantwoorden, hunne groote heeren den langen werkeloozen tijd genoegelijk te doen slijten. Immers, hoe prachtig ook de paleizen, en hoe bekoorlijk de tuinen mogen zijn, die hun daartoe ten dienste staan, het ontbreekt hun altoos aan het hoofdvereischte van een regt vermakelijk seest - namelijk aan een goed gezelschap, in hetwelk gulle vrolijkheid voorzit; maar tot deze Oostersche seesten mogen nooit eenige andere personen toegelaten worden, dan de altijd opgeslotene, zich van verdriet verterende, elkander wangunstige en steeds twistende vrouwen des gebieders, en hare gehate wachters, de afschuwelijke gesnedenen. Hoe kan toch in een gezelschap, waar allen er op uit zijn om eenen enkelen, en niemand om elkander te vermaken, ware vrolijkheid plaats vinden?
Men kan echter niet ontkennen, dat de Aziatische hovelingen dit moeijelijk vraagstuk somtijds zeer gelukkig hebben opgelost, en dat vele hunner feesten inderdaad zeer goed gevonden zijn, om de zelfverveling, die onophoudelijk rondom deze vrouwenbedwingers waart, voor eenige oogenblikken te verdrijven, wanneer althans hun gebieder niet uit stugheid of ernst wil, dat de etiquctte en deftigheid onafgebroken in zijn vrouwentimmer zal huizen. Als voorbeeld hiervan, en tevens als blijk van de voorzigtigheid en vindingrijkheid der Oostersche hofmaarschalken, kan men die jaarmarkten aanvoeren, welke men weleer gewoon was in de Harems der Aziatische vorsten te geven, van welke wij hier een paar beschrijven zullen, waaruit men de hofzeden der Oosterlingen iets nader zal leeren kennen.
Toen de groote Mogol nog in het bezit van zijne wijdberoemde heerlijkheid was, onder de regering, namelijk, van Keizer aureng-zeb, werd onder de jaarlijksche seesten en hosvermaken ook altijd eene jaarmarkt in zijnen Harem gehouden, op welke de schoonste en bevalligste vrouwen der voornaamste hof- en staatsdienaars de verkoopsters waren. Koopers waren geene andere dan de Keizer met zijne gemalinnen,

{==567==} {>>pagina-aanduiding<<}
en de voornaamste vrouwen van het Serail. De koopwaren bestonden voornamelijk uit goud- en zilver-lakeusche en geborduurde stoffen naar den nieuwsten smaak, prachtige, met goud gewerkte, tulbanden, wollen stoffen van het sijnste allooi, en vele kostbare sieraden en modewaren. Hadden deze modekraamsters schoone dochters, zoo lieten zij niet na, deze als helpsters in hare kramen mede te brengen, ten einde die aan den Keizer en zijne gemalinnen te kunnen vertoonen. Het geheel moet ongetwijfeld eene zeer schitterende vertooning opgeleverd hebben, daar de kramen en tenten, tusschen welke deze rijkgekleede menigte rondzwierf, ten uiterste kostbaar en fraai versierd waren. En dit wist men destijds aan het hof van den grooten Mogol meesterlijk te doen.
Het vermakelijkste van dit feest was echter de handel zelf; want deze werd, volgens de getuigenis van bernier, des Keizers lijfarts (*), in zijne beschrijving van het Mogolsche hof, zoodanig gedreven in schijn en navolging, als het op de jaarmarkten gewoonlijk toegaat. De Keizer nam bij die gelegenheid meestal den schijn aan van zeer karig te zijn, berispte de waren, stond verbaasd over de ongemeen hooge prijzen, en meende dan, dat hij overal elders dezelve veel goedkooper verkrijgen kon. De koopvrouwen, nu den slaafschen geest een weinig afgelegd hebbende, bleven, aan den anderen kant, den Keizer niets schuldig, in het prijzen dier waren; zij vonden hare eischen niet te hoog, werden verdrietig, voegden hem nu en dan eenige bitse woorden toe, of betuigden hem, dat hij zeker niets van den koophandel verstond; dat hij dus maar verder moest gaan, want dat zulke kostbare waren ook voor hem niet geschikt waren, enz. Nog veel verder dreven de vrouwen van het Serail dit spel; want deze kwamen, wegens hare karigheid, dikwerf met de verkoopsters in zulke hevige woordenwisseling, dat het op schelden uitliep, en dat, gelijk bernier verzekert, het geschreeuw, geraas en gelach in dit aanzienlijk gezelschap veeltijds even zoo luidruchtig werd, als het op eene wezenlijke jaarmarkt maar eenigzins wezen kon. Met dat alles werd er dan, als men het eindelijk wegens den prijs ééns werd, nog al veel gekocht, en zulks door den Keizer en zijne vrouwen rijkelijk betaald; waarbij dan deze hooge personaadjen somtijds de aardigheid hadden, om, ten gevalle der schoone

{==568==} {>>pagina-aanduiding<<}
koopvrouw, of harer dochter, zich te vertellen, en onder de zilveren roepijen, die men geven moest, eenige gouden te voegen, hetgeen dan op nieuws tot schertsen en plagerijen aanleiding gaf. (*)
Nog woeliger waren deze markten ten tijde des Keizers chah-jehan, den vader van aureng-zeb. Deze stond, namelijk, aan die klasse van Bajaderen (danseressen), welke men de guldene of bloeijende noemt, en die zijne hovelingen ook somwijlen in hunne paleizen lieten komen, voor dien dag den toegang tot zijnen Harem toe, waar zij dan het gezelschap door haar zingen en dansen vermaakten, en het feest nog veel vrolijker en luisterrijker deden worden. Chah-jehan vond daarin niets onvoegzaams; zijn zoon, echter, die van veel strenger zeden en een meer ingetogen leven was, vond het onbetamelijk, dat deze danseressen, die, hoezeer dan ook meer dan de gemeene Bajaderen de welvoegelijkheid in het oog houdende, toch altoos wegens hare losse zeden befaamd waren, in het gezelschap van eerbare vrouwen zouden komen, en sloot dus voor haar zijn paleis te allen tijde. Hierbij verloren, wel is waar, deze marktfeesten in vrolijkheid, maar namen in zedigheid en welvoegelijkheid toe; en de voorname heeren van het hof zagen het niet meer zoo ongaarne als weleer, dat hunne vrouwen op die feesten verschijnen moesten.
Nog veel luidruchtiger, dan deze Indische marktfeesten, waren die, welke onder den laatst gestorvenen Sineschen Keizer kien-long, op zijn lusthuis te Yuen-ming-yuen, bij Peking, waar hij het grootste deel des jaars zich onthield, gehouden werden. Men had te dien einde in het groote park van dat kasteel eene soort van kleine stad gebouwd, die alles bevatte, wat men gewoonlijk in Sinesche steden aantreft; straten, namelijk, en pleinen voor kramen; eene landingsplaats voor schepen; tempels en paleizen; zelfs regthuizen en woningen voor overheidspersonen. Als nu een marktfeest stond gehouden te worden, 't welk gewoonlijk meer dan eenmaal

{==569==} {>>pagina-aanduiding<<}
in het jaar geschiedde, dan begaf zich eene groote menigte gesnedenen uit het Keizerlijk paleis naar die stad, om, onder voegzaam gewaad, de inwoners derzelve uit te maken, en aan den Keizer en zijne vrouwen het beeld van den handel en het bedrijf in eene Sinesche stad te vertoonen. Hoe vermakelijk het gezigt is van het aanhoudend gewoel en rusteloos jagen der menigte in de straten van eenige Sinesche stad, weten wij allen genoegzaam uit de schilderingen der reisbeschrijvers; maar juist dit bekoorlijk gezigt, dat ieder onderdaan van dat uitgestrekte rijk dagelijks voor oogen heeft, krijgt de Keizer in zijn geheel leven niet te zien. Want, als deze zich op de straat begeven zal, weet men dit altijd eenige uren te voren, en ieder spoedt zich dan naar huis, gedeeltelijk uit eerbied, omdat de zeden dit zoo vereischen, gedeeltelijk echter ook uit vrees voor de Keizerlijke wachten, die iederen roekeloozen overtreder dezer overoude gowoonte zeer gevoelig weten te verwijderen. Daar dus de Keizer geene andere steden ziet dan zulke, die uitgestorver schijnen, en zijne vrouwen, wanneer zij in hare kooijen van de eene stad naar de andere gebragt worden, steeds in hetzelfde geval zijn; zoo valt het gemakkelijk te begrijpen, hoezeor beide daarop gesteld moeten zijn, om eens te zien, hoedanig het dan toch in de wezenlijke wereld moge toegaan, en hoe welkom hun zoodanige jaarmarkt-komedie zijn moet.
Volgens de beschrijving van den Jezuit attiret (*), die als hosschilder veel omgang met de hofbedienden had, en dus uit genoegzaam zekere bronnen scheppen kon, werd in dit schouwspel alles getrouwelijk nagebootst, wat in de Sinesche steden bij zulke jaarmarkten gewoonlijk te zien is. Als de schepen uitgeladen, de winkels geopend, en de koopwaren uitgestald waren, was daar alles te krijgen, wat men begeerde. In het eene gedeelte dier stad waren zijden, in een ander gedeelte wollen of andere stoffen te koop. In de eene straat zag men porselein, in eene andere weder verlakte waren ten toon gesteld. Hier werd huisraad, op eene andere plaats kleederen, en sieraden voor vrouwen, aangeboden. Zelfs waren een paar boekwinkels niet vergeten. Ook kroegen, waar wijn en thee geschonken werd, zag men daar, en logementen voor voornamen en geringen. Overal werden vruchten en ververschingen te koop aangeboden, en de uit-
{==570==} {>>pagina-aanduiding<<}
venters van suikergebak vervolgden en plaagden de koopers overal op het zeerst, om hunne waren kwijt te worden. Alles was dan hier ook geoorloofd. De Keizer zelf verscheen zonder eenigen stoet, zoodat men hem van den geringsten zijner onderdanen niet kon onderscheiden. Ieder bood zijne waren veil, en schreeuwde, keef en raasde, zoo veel hij wilde; zelfs vielen er vechtpartijen voor: zoodat er niet een eenig dier tooneelen ontbrak, die op zoodanige jaarmarkten plegen plaats te hebben. Alsdan kwamen die, welke als bedienden der policie gekleed waren, en bragten de vechters voor het geregt. Hier werd hunne zaak naar eisch onderzocht, en hun somtijds eene kastijding, tot straf, niet slechts aangekondigd, maar ook wel eens, tot vermaak der aanschouwers, tamelijk gevoelig, en niet enkel in schijn, toegedeeld. Dit lot viel den zoodanigen meestal ten deel, die het op zich genomen hadden,
zakkenrollers-behendigheid te vertoonen; want ook deze klanten, die op de Sinesche jaarmarkten even min als op de onze ontbreken, mogten hier almede niet achterblijven. Deze gevaarlijke rollen werden aan de slimste en listigste dezer hofbedienden opgedragen, die dan ook alle mogelijke listen en streken gebruikten, om aan koopers en verkoopers iets te ontvreemden. Werd zulks ontdekt, dan ging het hun zeer kwalijk; want zij werden voor den regter gebragt, en mogten van geluk spreken, zoo deze hen slechts uit de stad verbande, zonder hen tot slagen te veroordeelen. Viel daarentegen hunne schelmerij goed uit, zoo werden zij niet alleen zeer geprezen, maar de bedrogene kon er op rekenen, braaf uitgelagchen te zullen worden. Op het einde van het feest kwam dan echter alles, wat op deze wijze gestolen was, gelijk men begrijpt, weder teregt.
Zoodanige grappen komen ons, op een Keizerlijk feest, een weinig onvoegzaam voor; hoewel het nog zoo heel lang niet geleden is, dat de gewoonte ook aan Europesche hoven plaats vond, om bij zulke gelegenheden met de kling of zweep slagen uit te deelen. De onvoegzame en bespottelijke uitoefening des regts schijnt ook alleenlijk eene overdrevene toegifte te zijn tot de aardigheden en grappen, waarmede men den Keizer en zijne gemalinnen, ook wel eenige Prinsen en grooten, (die echter eerst verschijnen mogten, nadat de vrouwen zich verwijderd hadden) zocht te vermaken. Het was evenwel niet enkel vermaak, maar ook gemak en voordeel, uit het koopen en verkoopen dezer waren ontstaande,

{==571==} {>>pagina-aanduiding<<}
hetgeen dit marktspel zoo begeerlijk deed zijn. Deze gewaande kooplieden waren niet anders dan Commissionairs van kooplieden uit Peking, die de waren te dien einde hadden overgezonden. En hierbij was altijd voordeel te behalen, daar de Keizer veel, en dat niet goedkoop, inkocht. Voor den Keizer, en vooral voor zijne vrouwen, was zulk eene jaarmarkt aangenaam, dewijl zij, behalve het vermaak, ook met gemak onder eene menigte van koopgoederen datgene konden uitzoeken, wat haar aangenaam was, en van de eene naar de andere kraam gaan, zoo zij zulks in de eerste niet vonden. Ten laatste werd dit spel dan ook eene wezenlijke jaarmarkt voor de bewoners van het Serail, die bovendien, door de opschorting van alle etiquette, door de maskerades en de streken der hofbedienden, daarin een hofvermaak vonden.
Zelfs in de laatste jaren van Keizer kien-long schijnen deze marktfeesten in het park van Yuen-ming-yuen, hoewel eenigzins veranderd, te hebben plaats gehad (*): want de berigten van attiret reiken niet verder dan tot de eerste jaren der regering van dezen Keizer. Immers, toen de Nederlandsche gezant in 1795 Sina hezocht, en vrijheid verkreeg om een gedeelte van dit park te bezien, vond hij in de nabijheid der vele paleizen, daarin aan te treffen, ook eene menigte van kleine gebouwen, die eene soort van dorp uitmaakten, door hetwelk eene gracht heen liep. Hij vernam tevens, dat deze gebouwen des zomers, als het hof zich aldaar onthield, voor de kooplieden tot kramen en winkels dienden, om aldaar eene markt te houden. Het is dus waarschijnlijk, dat ook toen nog, gelijk weleer, dit niet zoo zeer eene eigenlijke markt zal zijn geweest, als veelmeer eene nabootsing van dezelve, door bedienden van het paleis uitgevoerd, die aldaar kooplieden verbeelden moesten: want de Keizer zal zich daar toch wel niet geheel alleen hebben vertoond; en zoo hij er in gezelschap van zijne vrouwen verscheen, dan mogten er zeker geene andere manspersonen, dan de gewone oppassers van zijn Serail, tegenwoordig zijn. Misschien was er aan het lokaal slechts iets veranderd, het zij dat er bij deze marktstad nog een paleis gebouwd was, dat ten tijde van attiret nog niet bestond, of dat de oude kien-long geen behagen

{==572==} {>>pagina-aanduiding<<}
meer vond in zulke drukke jaarmarkten als weleer, en dat men, om die reden, het tooneel verkleind, en meer naar het landieven ingerigt heeft, ten einde zijner Majesteit nu de vertooning eener meer bescheidene dorpmarkt te geven.

Eenige bijzonderheden rakende het laatste Engelsche krooningsfeest.

Onder den toestel, welke in de Abdij van Westmunster tot de krooning zelve gemaakt was, muntte de troon des Konings in schoonheid en luister bovenal uit. Hij bestond in eenen stoel, waarvan de rug vierkant was, rijk gesneden en verguld, dragende op den top het koninklijke wapen, even zoo versierd; onmiddellijk onder hetwelk de letters geo. iv gezien werden. Hij was ter wederzijden volmaakt gelijk; zoodat, van welken kant men ook dit voorwerp beschouwde, het zich altoos even prachtig vertoonde. De leuningen en pooten waren almede met snijwerk en verguldsel versierd. De binnenzijde van den rug, tegen welke de Koning leende, had de gedaante van eene vierhoekige lijst, aangevuld met goud- en zilverkleurige stof. De zitting en rustplaats der ellebogen was met dezelfde stof bekleed. Van den onderrand der zitting hing rondom eene breede franje van goudgalon af. Hierbij was eene voetbank, gelijkelijk versierd. De stoel stond op eene stellaadje, vijf trappen hoog, waarvan de vloer en de bovenste trede bedekt waren met goudkleurig moré, omzoomd met gouden franje, zeven duim breed. De overige vier treden waren met een schoon Turksch tapijt belegd, en de rest der stellaadje was bekleed met karmozijnroode wollen stof, onder welke matten gelegd waren. Aan iederen hoek dezer stellaadje waren halfronde leuningen, tot standplaatsen voor Herauten bestemd.
Nog prachtiger, misschien, was de troon in de zaal van Westmunster, ingerigt voor het feestmaal. Hier was onmiddellijk onder het zuidelijk venster, en omtrent vijf voet voorwaarts van de deur, die geheel voor het gezigt verborgen was, de troon geplaatst. Dit luisterrijk stuk was omtrent 19 voet hoog en 7 breed. De hemel, die hetzelve bedekte, was omgeven met eene sierlijk gesnedene en vergulde kroonlijst, onder welke eene karmozijnroode sluweelen draperie hing; op ieder der halfronden was geborduurd eene roos, eene dis-
{==573==} {>>pagina-aanduiding<<}
tel, eene kroon en harp. Boven de kroonlijst was in het midden eene vergulde kroon op een fluweel kussen, waar boven de letters geo. iv stonden, ter wederzijden gedragen door een antiek verguld ornament. De geheele rug van den troon was, even als de binnenzijde des hemels, bekleed met karmozijnrood Genueesch fluweel, omzoomd met eene driedubbele rij van breed en smal goud passement. In het midden van den rug was het koninklijk wapen; de leeuw en de kruipende eenhoorn waren op eene kostbare wijze geborduurd. Onder het verhemelte stond de koninklijke stoel, rijkelijk verguld, en waarvan de leuningen in leeuwenkoppen eindigden. De rug deszelven droeg het koninklijk wapen, prachtig gesneden en rijk verguld; de rug zelf en de zitting waren van karmozijnrood fluweel, met gouden boorden omzoomd, even als de leuningen; op den grond stond een prachtig voetbankje, waarvan het lijstwerk en de pooten verguld waren, terwijl het van boven met dezelfde stof als de stoel bekleed was.
Zes vergulde Gottische fauteuils, met rottingen zittingen en scharlaken kussens, waren voor de leden der koninklijke familie in gereedheid gebragt, daar zij aan des Konings tafel zouden spijzen.
In de Abdij was het sacrarium, of de plaats der inwijding, het luisterrijkste stuk der toebereiding. Het eerste voorwerp, dat hier het oog tot zich trok, was het altaar. De tafel zelve, 6 voet 9 duim lang, stond op een voetstuk een weinig boven den vloer verheven, en had eenen smallen rand aan de achterzijde. Het geheel was bekleed met blaauwe en gouden stof. Het bovendeel van dit bekleedsel was omzoomd met een breed gouden passement; het was tevens geboord met gouden hangende franje. De voorkant en zijden waren geboord met gouden passementen, en het geheel eindigde in eene gouden franje van 7 duim breedte. Op deze tafel werd achtervolgens geplaatst de kelk, de onderschotel, de kruik met heilige olie, de zalvingslepel en andere benoodigdheden voor de krooningsplegtigheid.
Het achterste gedeelte des altaars was almede met blaauwe en goud doorwerkte stof bedekt, ter wederzijden met gouden palmtakken doorsneden, die van den grond af tot 12 voet hoogte oprezen, zich alsdan uitspreidden, tot dat zij zich van boven in de draperie verborgen. Deze laatste, uit blaauw en goudgeel zijddamast bestaande, strekte langs de geheele

{==574==} {>>pagina-aanduiding<<}
voorzijde des bovenrands zich uit, en was opgenomen door gouden koorden. Zij was bezet met eene lijst van derdehalf duims gouden en zijden koorden, met groote vergulde rozetten op iedere opening. De franje was van goud en zijde, 4 duim breed. Onder dit bovenbehangsel hingen ter wederzijden van het altaar gordijnen, die tot op den grond reikten, maar die men ter wederzijden kon opnemen, zoodat zij eenen doorgang maakten naar twee deuren, leidende naar de vertrekken des Konings. - Aan de linkerzijde, of ten noorden van het altaar, stond de stoel van den Aartsbisschop van Canterbury. Hij was van eikenhout, maar gevuld, en zoo wel de rug, als zitting en leuningen, bekleed met die soort van sluweel, welke men Bisschopspurper noemt, terwijl alles met gouden passementen bezet was. Hiermede was eene voetbank verbonden, bekleed met purper sluweel, en met gouden galonnen versierd. Terzijde derzelve was een knielkussen voor den Aartsbisschop van purper fluweel met vier gouden kwasten, en een soortgelijk voor den Deken aan de andere zijde.
De trap, tot deze inwijdingsplaats leidende, was belegd met een blaauw en geel geschakeerd Wilton's tapijt, waarvan het patroon de Noorweegsche roos en den hermelijnen mantel vertoonde.
Ter regterzijde van het altaar stond de offertafel, met ligtblaauw fluweel met passementen en gouden franjes. Op dezelve was het benoodigde tot de plegtigheid geplaatst, als het kussen, waarop de Koning knielen zou, van hetzelfde blaauwe sluweel met gouden passementen en kwasten aan de hoeken, en het pallium, of het altaarkleed, goudlaken, 5 voet in het vierkant, geborduurd en omzoomd met gouden passementen en franjes, en een appel van zuiver goud, een pond Trooisch gewigt zwaar. Het zalvingskleed was van goud- en zilverlaken, belegd met zilverkleurige gewaterde stof en breede gouden franje, koorden en kwasten, en vier zilveren staven, bij welke het gedragen werd. Hierbij behoorde nog een tapijt van gelijke stof, om gespreid te worden voor den Koning, op hetwelk hij ontvangen werd, vóór hij het Sakrament zou genieten.
Onder de belangrijkste bijzonderheden van dit feest behoort voorzeker de Redevoering, welke de Aartsbisschop bij deze plegtige gelegenheid hield. Hij leide de woorden van David, 2 Sam. XXIII:3, 4, ten grondslage, welke in de Engelsche vertaling al-
{==575==} {>>pagina-aanduiding<<}
dus luiden: ‘De God van Israël zeide, de rotssteen van Israël sprak tot mij: hij, die over menschen heerscht, moet regtvaardig zijn, heerschende in de vreeze Gods. En hij zal zijn als het licht van den morgenstond, wanneer de zon opgaat, als een morgenstond zonder wolken; gelijk het teeder gras, dat uit de aarde ontspruit, bij den helderen glans, na den regen.’ Hij begon met aan te merken, dat die woorden de meeste opmerkzaamheid verdienden van de vergadering, tot welke hij sprak, niet alleen omdat zij de uitspraak eens stervenden Konings, maar ook eens goddelijk verlichten Profeets waren. Hij ging toen over tot een betoog van het onderling voordeel, dat er, zoo wel voor den Regent als voor den onderdaan, uit een goed bestuur ontspringt. Hij beweerde, dat het eenig en hoofdzakelijk punt, tot voortbrenging van een goed bestuur, gelegen zij in de naauwgezette achtgeving van de zijde des bestuurders op algemeene regtvaardigheid, niet alleen tusschen den man en zijnen naasten, maar ook tusschen volk en volk. De voorbeelden, zoo wel uit de oude als nieuwe geschiedenis, bewezen echter ten overvloede, dat de Vorsten in 't algemeen eene geheel andere zedelijke wet op bijzondere personen dan op geheele volken hebben toepasselijk gemaakt. Niettemin was een goed Regent verpligt, dezelfde wet op beide toe te passen, omdat, ten zij hij zulks deed, het volk, over 't welk hij heerschte, niet gelukkig kon zijn. Na de gevaren geschetst te hebben, welke daaruit ontstaan moesten, dat het volk zich aan losbandigheid of de Vorst aan overweldiging overgaf, ging hij over, om een' vaderlandsgezind' Vorst voor te stellen, wiens eenig doel het geluk zijns volks is, die, ter voldoening daaraan, zijne gunst
bestendig weigert aan den slechten en ongehoorzamen, en in zijnen eigen' persoon tevens een voorbeeld geeft dier deugden, welke hij in anderen acht en bemint. Wanneer een Vorst hieraan beantwoordt, kan hij door de ruimste inkomsten niet te veel beloond worden, naardemaal de verwezenlijking hiervan berekend is om zijn volk de duurzaamste weldaden aan te brengen. Engeland had nog onlangs het bewijs gehad van de waarheid dezer verzekering; hetzelve had, namelijk, een' godsdienstig' Koning meer dan eene halve eeuw zien zitten aan het hoofd des staats, maar zich ook, ingevolge hiervan, bevestigd gezien in sterkte, te midden der puinhoopen van het geluk der omliggende volken. Op den Zoon diens Ko-
{==576==} {>>pagina-aanduiding<<}
nings vestigde dat volk nu zijne hoop met volle gerustheid; en wanneer de ondervinding van het verledene mogt strekken tot eenen waarborg voor de toekomst, dan had het volk allen grond tot hope, dat zijn wensch volkomen zou worden vervuld, wanneer het slechts zijne oogen wilde vestigen op de handelwijze van zijnen Koning in den laatsten vruchtbaren strijd voor de vrijheid van Europa. Het doorluchtig Hoofd des staats, dat thans stond gekroond te worden, was niet onbekend met de zorgen van zijnen stand. Aan het roer des staats geroepen door de ongelukkige ziekte zijns Vaders, aanvaardde hij hetzelve in een tijdstip, waar hij het land in eenen oorlog gewikkeld vond, die niets minder beoogde dan de geheele vernietiging van deszelfs bestaan. Aan zijne standvastigheid in het tijdstip van gevaar hebben wij het, naast God, te danken, dat deze oorlog is ten einde gebragt op eene wijze, die luisterrijk schittert in de jaarboeken der geschiedenis, maar die nog luisterrijker is door de gematigdheid des overwinnaars, die, welverre van zich door zijn goed geluk tot trotschheid te laten verleiden, zich bepaalde tot de verkrijging van datgene, wat de beste verdediging van den oorlog is, - namelijk een' goeden en duurzamen vrede. Onder eenen Vorst
van zoodanige wijsheid heeft het volk reden, om al die zegeningen te verwachten, welke uit eene groote en luisterrijke staatkunde, beide in oorlog en in vrede, kunnen voortkomen; het mag hopen, dat hij zijnen roem zal stellen in de zedelijke onschendbaarheid van zijn gebied, en dat hij bij gevolg zal regeren over de harten van een getrouw en gelukkig volk. De eerwaardige Kerkvoogd besloot met de vergadering op te wekken, om den Almagtigen te bidden, deze hoop te willen vervullen, welke verlevendigd werd door de tegenwoordigheid des Konings in hun midden; alle zegeningen over denzelven te vermenigvuldigen; zijne raadslagen te doen dienen tot uitbreiding van ware godsdienstigheid, en dat de Koning langen tijd zijnen schepter in vrede en rust mogt voeren.
Onder de vreemde bijzonderheden, bij dit feest plaats gevonden hebbende, mag men verder wel te regt tellen de verordening, dat de koninklijke Kampvechter, van top tot teen gewapend en door schildknapen vergezeld, te paard moest komen in de zaal van Westmunster, en aldaar ieder uitdagen, die iets tegen de wettigheid des Konings zou willen inbrengen. Hiertoe was een stal gebouwd, op omtrent 50 yards

{==577==} {>>pagina-aanduiding<<}
van de noordelijke poort van de zaal van Westmunster verwijderd; het was een houten gebouw, bevattende stalling voor vier paarden, of liever vier afzonderlijke stallen, met kribben, ruiven en andere benoodigdheden voorzien. Er was ook eene kleedkamer voor den kampioen bij gebouwd, waarm tafel, stoelen en spiegels waren, alsmede een kamertje ter bewaring der wapenrusting, de tuigen en dekken der paarden. Twee der paarden waren van Mr. astley's Amphitheater: het een was een zwart en wit gevlekt, bekend onder den naam van Cato, op hetwelk de kampvechter reed; het ander, een klein wit paard, Billy genaamd, werd door Lord howard van Effingham, in hoedanigheid van Afgevaardigden Graaf Maarschalk, bereden. De beide anderen waren een klein wit paard, door den Hertog van wellington, als Lord Groot-Konstabel van Engeland, bereden, en een ligt goudgeel, waarop de Markies van anglesey, als Groot-Regter van Engeland, reed. Mr. blythe, de ridmeester van de rijschool van astley, had het opzigt over het paard van den kampvechter, en moest hemzelven bekwaam maken in de waarneming van zijnen post. Tegenover dezen stal waren zitplaatsen voor 150 aanschouwers opgerigt; terwijl een bedekte weg reikte van den stal tot aan de verhevene plaats, waarop de Koning in de zaal van Westmunster zat. Langs dezen weg reed de kampvechter, van den Hertog van wellington en den Markies van anglesey te paard vergezeld, in de zaal, gevolgd van twee schildknapen in halve rusting, dragende de een des kampvechters lans, de ander zijn schild; terwijl de Heraut de uitdaging tot drie malen toe herhaalde, waarbij de kampvechter telkens zijnea handschoen ter aarde wierp, die hem door denz lven na eenigen tijd werd
wedergegeven, waarna de Koning hem eeh' gouden kop met wijn liet aanbieden, dien hij ledig dronk, den kop met het deksel medenemende.

(Het vervolg en slot hierna.)




Het bedelaarswezen te Londen.

Een der zeldzaamste Instituten alhier is de school, welke een oud wijf houdt, waarin zij kleine kinderen onderwijss in de nog op verre na niet uitgeleerde kunst an bedelen.

{==578==} {>>pagina-aanduiding<<}
Londen onderhoudt dagelijks 15,000 straatbedelaars, vele van welke 30 Engelsche schellingen daags ophalen. Vele vereenigen zich in Klubs, waar des avonds, met veel deftigheids, eene partij whist of boston gespeeld, of ook wel met de bedelmeisjes vrolijk gedanst en met de Collega's wakker gedronken wordt. Een speculatief bedelwijf betaalt voor een kind, dat er regt ellendig, gebrekkelijk en krank uitziet, gaarne twee Engelsche schellingen en meer huur daags; een blindeman is duurder; drie schellingen is zeer redelijk; deze prijs stijgt, hoe magerder de blinde is, en naar gelange hij erbarmelijker gezigten trekken kan. Pronkärtikels zijn jongens, die, door kunstmatige verdraaijingen hunner ledematen, de jammerlijkste verminkingen kunnen nabootsen. Hier zit eene vrouw, tien jaren achtereen, dagelijks op dezelfde plek, met tweelingen, die nooit ouder of grooter worden. De bedelaars houden dergelijke voorwerpen niet zelve na; dit is te lastig, en met het gemak hunner huisselijke inrigting onbestaanbaar; waarom daartoe weêr bijzondere magazijnen voorhanden zijn, vanwaar dergelijke kinderen, kreupelen en ellendigen des morgens vroeg afgehaald, en waarin zij des avonds weêr teruggebragt worden. Het spreekt van zelf, dat de afhaler aan het magazijn een evenredig onderpand moet laten. Onder opgemeld verbazend getal bedelaars zijn de meer satsoenlijke niet medegerekend, die van huis tot huis met bedelbrieven rondgaan.

Nachtgedachten.


Hoe kalm, hoe lieflijk is natuur hier in het rond! 
Wat zoete eenstemmigheid heerscht op deez' stillen grond! 
't Ligt alles om mij heen in diepen slaap verloren. 
Geen vooglenzang doet meer in 't somber woud zich hooren. 
Hoe statig schijnt de maan op 't sluimrend aardrijk neêr! 
'k Aanschouw uw grootheid hier, weldadig Opperheer! 
Hoe nietig wordt de mensch, Oneindige! in mijne oogen! 
Hoe worde ik hier aan de aarde, aan 't ijdel stof onttogen! 
Het suizend koeltje, dat in 't hoog geboomte beidt, 
Of zachtkens om mij zweest, ruischt mij onsterslijkheid. 
Die stille majesteit, die pracht hier om mij henen, 
't Calaat der velden, door het maanlicht flaauw beschenen, 

{==579==} {>>pagina-aanduiding<<}

't Ontelbaar starrenheer, nu door geen wolk bedekt, 
Die kalmte, waar ik schouw, die mij tot eerbied wekt, 
't Schenkt alles rein genot, dauwt laafnis in mijn harte; 
'k Vergeet heel de aarde hier, met al haar vreugd en smarte. 
'k Verhef mij, vrij van 't stof, ver boven tijd en lot; 
Mijn ziel gevoelt alleen uw grootheid, heerlijk God! 
Uw vaderliefde en zorg, naar waarde nooit geprezen, 
En toch in iedre plant, Oneindige! te lezen. 
 
Waar, waar is de onverlaat, (mijn boezem gruwt er van) 
Die schandlijk, groote God! uw aanzijn loochnen kan? 
Waar zijt gij, onmensch! die, wanneer ons rampen drukken, 
Ons d'allerschoonsten troost wreedaardig durft ontrukken; 
Die schandlijk, roekeloos de wet der menschheid schendt; 
Gij, die 't bestaan van God en de eeuwigheid ontkent? 
Verdoolde sterveling! als 't avondrood de kimmen 
In gloeijend purper doopt, de maan begint te klimmen, 
Schouw dan met mij op 't land die zoete eenstemmigheid, 
Die kalmte, stille rust, dáár om ons heen verspreid; 
Zie dan de bleeke maan slaauw over de aarde stralen; 
Zie ongestoord 't gestarnt' zijn' vasten loop herhalen; 
Ga dan uw leven na, de reegling van uw lot, 
En loochen, zoo gij kunt, dan nog 't bestaan van God! 
 
Ja, stille nacht! gij kunt den stervling wijsheid leeren; 
Gij doet hem met zich zelv' en met zijn' God verkeeren; 
Gij steunt zijn hoop, wanneer zijn bange boezem schreit; 
Uw kalmte is hem het beeld van zijne onsterslijkheid. 
Dáár zelfs, waar al zijn hoop is in het niet vervlogen, 
Dáár stelt gij nog den dood, als redder, hem voor oogen; 
Gij schenkt hem lafenis, ook in het droevigst lot, 
En moedig heft zijn hart zich opwaarts tot zijn' God. 
Of, lacht hem voorspoed toe in al zijn handelingen, 
Schenkt hem fortuin op aard' haar mildste zegeningen, 
Smaakt hij, bevrijd van zorg, door ware min vereeud, 
Een zaligheid, zoo schaars den mensch op aard' verleend, 
Dan dankt hij vrijer hier, van zoete rust omgeven, 
Zijn' God voor zoo veel heil, voor zoo veel vreugd van 't leven. 
 
Hoe vaak dwaal ik verheugd, hier met mij zelv' alleen, 
Bevrijd van zorg en smart, door deze dreven heên! 
Wat reine zaligheid mag dan mijn hart hier smaken, 
Als ik deze aard' vergeet, met al haar schijnvermaken! 

{==580==} {>>pagina-aanduiding<<}

Van zoete rust omringd, in 't stille van den nacht, 
Voel ik de nietigheid het meest van aardsche pracht. 
Kom, nader, stedeling! gij, steeds van weelde omgeven, 
Ken op het eenzaam land de ware vreugd van 't leven! 
Kom, schouw met mij dit veld, deez' zaalge dreven rond. 
Zie, hoe de zoetste rust heerscht op deez' stillen grond. 
Hier smaakt de mensch, bevrijd van d'ijdlen zwier der steden, 
De reinste levensvreugd bij onbedorven zeden. 
Hier woont het waar geluk, gestaafd door huislijk heil. 
Hier is de blanke deugd voor goud noch titlen veil. 
Aanschouw deez' schaamle hut, slaauw door de maan beschenen; 
Hier ziet ons oog geen pracht, geen luister om zich henen; 
Zie, hoe het rietendak voor 't weêr naauw is beschut, 
En toch woont ware vreugd in deez' verachte hut; 
De bange kommer, in paleizen vaak te duchten, 
Blijft toch deez' stillen grond, dit needrig dak ontvlugten. 
Geene ontevredenheid, geen vrees verwekt hier smart; 
Geen bange wroeging knaagt hier aan het schuldloos hart. 
De vrije mensch wordt hier geprangd door luttel nooden; 
De smart en zorgen zijn dit needrig hutje ontvloden. 
Hier heerscht geene ijdle pracht, waarmeê de wijze spot, 
Maar liefde, reine deugd, en vast geloof aan God. 
Deez' landman mag verblijd zijn' eigen' grond beploegen. 
't Is wellust, zaligheid, voor gade en kroost te zwoegen! 
Zijn vrouw, die midlerwijl het huislijk werk verrigt, 
En in arbeidzaamheid voor haren man niet zwicht, 
Zorgt voor haar kroost, op welks gelaat de trekken zweven 
Des vaders, voert het op tot een godvruchtig leven. 
Als de avond naakt, ijlt zij hem vrolijk te gemoet. 
Eén enkle kus heeft al zijn zwoegen ras vergoed. 
Vertrouwlijk aan haar zijde in 't lieflijk gras gezeten, 
Kan hij heel de aarde en al haar schijngenot vergeten. 
Zijn gade is hem 't heelal; geklemd aan hare borst, 
Heeft hij geen wenschen meer, en ruilt hij met geen' vorst. 
Nu gaan zij huiswaarts, door hun teeder kroost omgeven, 
Vol zalig, blij genot, vol zoete vreugd van 't leven. 
Hier is 't eenvoudig maal voor 't huisgezin bereid; 
Het reinst genoegen is op elks gelaat verspreid; 
Men zet zich vrolijk neêr; elks hart is wel te vreden. 
Nu nadert straks het uur, dat men de matte leden 
Door rust verkwikken zal: elk dankt eerbiedig God 
Voor 't heil van dezen dag, voor zoo veel blij genot. 

{==581==} {>>pagina-aanduiding<<}

Men gaat verheugd ter rust: de huisdeur wordt gesloten; 
De landman vlijt zich naast zijn minnende echtgenoote, 
(Geen bange vrees ontrust het schuldloos huisgezin) 
En sluimert in haar' arm een' zaalgen hemel in. 
 
Driewerf gelukkig paar! hoe zalig vliegt uw leven, 
In d'arm der min, daarheên, van zoete rust omgeven! 
O! ieder dageraad biedt nieuwe vreugd u aan, 
Strooit geurge rozen neêr op uwe levensbaan. 
Of moet somtijds het lot u enkle doornen telen, 
O! 't huislijk heil kan ook de felste wonden heelen. 
Gelukkig echtgenoot, wat heil is u verleend, 
Aan een getrouwe gâ door teedre min vereend! 
Ja, jaren zinken in den stroom des tijds ter neder; 
Uw liefde neemt geen' keer; gij mint haar even teeder. 
O! de eelste gaaf, die hier de mensch op aard' geniet, 
Is een getrouwe gade in voorspoed en verdriet! 
Zelfs 't aakligst lot zal in haar' arm nog vreugde telen, 
En de ouderdom nog 't hart met rein genoegen streelen. 
Wee hem, wee d'onverlaat, die dit genot miskent, 
Die de eêlste gave Gods, de huwlijksliefde, schendt! 
Ja, 't hoogst geluk is in het huislijk heil gelegen, 
En reine huwlijksmin is de allerbeste zegen. 
 
O mensch, die rusteloos naar 't waar geluk hier smacht, 
Ach, zoek het niet bij al 't genot van aardsche pracht! 
O! waan niet, dat gij hier, door schat op schat te hoopen, 
Een onverganklijk heil van 't weislend lot kunt koopen. 
Neen, slechts op 't lagchend land, getrouw aan pligt en deugd, 
Door ware min vereend, smaakt gij de reinste vreugd. 
Ja, huislijk heil! gij schenkt het hoogst genot op aarde! 
Gelukkig hij, die u erkent in al uw waarde! 
Gelukkig hij, wiens hart voor huwlijksliefde slaat, 
Wiens allerhoogste vreugd in uw genot bestaat! 
Wat kan een wereld toch, met al haar schijnvermaken, 
Hem bieden, als zijn hart uw zaligheid mag smaken? 
O ja, wat immer ook van voor ons oog verdwijn', 
Waar gij ons sterkt, zal steeds ons lot nog zalig zijn! 
Dit needrig plekje gronds, wars van de pracht der steden, 
O! 't wordt door uw genot herschapen in een Eden! 
Hier smaakt de vrije mensch, hoe ook zijn lot zich wend', 
Een zaligheid, aan 't hart der grooten onbekend. 

{==582==} {>>pagina-aanduiding<<}

Hoe vreedzaam leeft men hier! geen kommer, bange zorgen 
Verstoren hier den slaap; men rust tot aan den morgen. 
De legersteê van stroo, waar nooit de zorg genaakt, 
Geldt meer dan 't weeldrig dons, waarop de wroeging waakt! 
 
O mensch, die 't waar geluk in schatten waant gelegen, 
Die wuften roem en eer houdt voor den besten zegen, 
Betreê die woningen, waarmeê de rijke praalt, 
En toon mij dat geluk, dat u in de oogen straalt! 
O! ken den rijkdom dan, maar tevens zijn gevaren; 
Zie, hoe de zorgen vaak ook door paleizen waren; 
Zie, hoe de wroeging, die altijd het misdrijf straft, 
Verdrukte onnoozelheid de selste wraak verschaft! 
Ach God! is ééns de mensch aan 't misdrijf vastgeklonken, 
Wat baat hem dan al 't goud, hem door het lot geschonken? 
(Ziedaar de zegepraal der onderdrukte deugd!) 
Die stem, die nimmer zwijgt, verpest hem iedre vreugd. 
Vergeefs ontvlugt hij die bij bruisende bokalen; 
Zij volgt hem overal, ook in zijn gouden zalen. 
Als eenzaam op het veld de landman zorgloos rust, 
Van knagend naberouw en kommer onbewust, 
Dan schijnt het weeldrig dons een pijnbank in zijne oogen, 
Ach! met zijne onschuld is zijn zielrust ook vervlogen. 
Vergeefs zoekt hij den slaap, die steeds zijn oog ontvliedt, 
En nimmer lafenis aan zijne ellende biedt. 
Of, zinkt hij in het eind' vermoeid in slaap ter neder, 
Een akelige droom vermeêrt zijne angsten weder, 
En toont hem in 't verschiet de straf, die 't misdrijf wacht; 
De ellendeling ontwaakt, en hel wordt hem de nacht. 
 
Ziedaar dan dat geluk, dat heil, zoo hoog geprezen! 
Zou zulk een lot, o mensch! dan uwer waardig wezen? 
Neen! Heeft de algoede God u schatten hier vergund, 
O! steun dan de armoê; help, dáár, waar gij helpen kunt; 
Zoek dan in reine deugd het waar geluk van 't leven; 
Volg dan de lessen op, door Jezus ons gegeven! 
Hoe welgemoed voleindt gij dan uw levensbaan! 
Hoe vriendlijk lacht dan ééns de bange dood u aan! 
Hoe kalm, hoe rustig zinkt gij dan in 't graf ter neder! 
Dit denkbeeld blijft u bij: we ontwaken eenmaal weder, 
En smaken dan 't genot, ééns voor de deugd bereid; 
We ontwaken eenmaal weêr (o, juich!) voor de eeuwigheid! 

{==583==} {>>pagina-aanduiding<<}

En Gij, oneindig God! Gij, op wiens alvermogen 
't Onmeetbre starrenheer drijft voor mijn starende oogen; 
Gij, die den kleensten worm, Gij, die den Seraf schiept, 
En nooit, nooit zonder doel den mensch tot lijden riept; 
Gij, die zoo vaderlijk wilt naar ons staamlen hooren: 
Heeft uwe liefde op aard' tot rampen mij beschoren, 
O! sterk, sterk dan mijn' moed, oneindig liefdrijk God; 
Leer mij gelaten zijn, ook bij het droevigst lot! 
Laat steeds de ware deugd, hoe 's levens stormen woeden, 
Mij troosten in den nacht der bangste tegenspoeden! 
Dat alles, elk genot van voor mijn oog verdwijn'; 
Maar laat, laat, liefdrijk God! mijn hart slechts deugdzaam zijn! 
Dat Jezus leer, die leer zoo godlijk, zoo verheven, 
Mijn lijdend harte sterk' bij al den druk van 't leven! 
O Godsdienst! gij, die 't hoogste goed op aarde zijt, 
Dáár, waar de deugd slechts hoopt, geeft gij ons zekerheid. 
Gij zijt het eêlst geschenk van 't liefdrijk Opperwezen. 
Wat zou, door u gesterkt, ons lijdend harte vreezen? 
Gij troost ons immer. O! wat dan mijn lot ook zij, 
Waar alles mij ontzinkt, blijft mij de Godsdienst bij. 
 
E. 


Aan mijne gade, bij de geboorte eener dochter.


Juich nu, dierbre! 't is vervuld, 
't Uur, verbeid met ongeduld! 
Ja! uw schoonste levensmorgen, 
Brak, na menig' nacht van zorgen, 
Met ondoofbren hemelgloor, 
Aan de gloênde kimmen door. 
 
Heden deed ons 't Hoogste Goed, 
Na den bangsten tegenspoed, 
Wat wij hoopten, blijde erlangen. 
't Wichtje, in Zijne gunst ontvangen, 
Trekt van onzer kindren graf 
Onze droeve blikken af. 
 
't Schept uit tranen luiden lach; 
't Geeft ons blijdschap voor geklag; 
't Doet ons menig wond vergeten, 
Naauw geheeld, of opgereten 

{==584==} {>>pagina-aanduiding<<}

't Maakt ons dankbaar jegens God, 
Voor het zaligst levenslot. 
 
Naamloos is de zoete vreugd, 
Die ons beider ziel verheugt: 
't Aanzijn wordt ons op deze aarde 
Nu van hooger, eedler waarde; 
Ja, de band van onzen echt 
Naauwer, sterker vastgehecht. 
 
Nu eerst voelt ons eigen hart 
De onuitspreekbre boezemsmart, 
De onbeschrijfbre huwlijksweelde, 
Die onze oudren kwelde en streelde: 
Nu gevoelen wij 't gewigt 
Van den duren kinderpligt. 
 
Schouw dan, moeder! onverpoosd, 
Schouw uw lief, aanminnig kroost; 
Klem, tot loon voor al uw kermen, 
't Echtlijk spruitje in dankbare armen; 
Druk het aan gezwollen borst: 
Levend hebt ge er nooit getorscht! 
 
Kus en troetel 't dierbaar kind, 
Waarin ge al uw' rijkdom vindt! 
Eerlang, wil het God gehengen, 
Zal 't u liefdrijke offers brengen, 
Als het, lagchend, u begroet, 
En zijn blijdschap kennen doet. 
 
Als het, meer zich zelf bewust, 
U, aanvallig, vleit en kust, 
En, door schuldelooze spelen, 
U in 't reinst genot doet deelen, 
Staamlend uwen naam vermeldt, 
Of u, dartlend, vergezelt. 
 
Als het pand der huwlijksmin, 
't Sieraad van ons klein gezin, 
't Eerste levensperk ontvloden, 
Steeds omringd van duizend nooden, 
Onzen ouderlijken raad 
Met vertrouwen gadeslaat. 

{==585==} {>>pagina-aanduiding<<}

Als het.... Neen! wij zwijgen stil, 
En berusten in Gods wil. 
Niet, door blijdschap opgetogen, 
Jaren reeds vooruitgevlogen: 
In een nog bewolkt verschiet 
Dringen 's menschen blikken niet. 
 
Leven wij dan, dierbre! alleen 
Met den dag, vernoegd, tevreên; 
Zijn wij trouw in 't pligtbetrachten: 
Liefde geeft ons moed en krachten, 
En, in d' ouderlijken stand, 
Biedt de Alvader ons de hand. 
 
J.d.B. 



De Adel, de echte Adel, heb ik altijd, naar mijn eenvoudig Burgerlijk inzien, gemeend, meer in de ziel en in het hart, dan in het bloed te huizen. De Deugd alleen geeft den waren Adeldom. Ieder Edelman moet zijnen Adel verdienen. Het besef van eene niet slechts oude en adellijke, maar ook edele geboorte kan alzoo, bij den waardigen naneef, wonderen van moed, en edelmoedigheid, en edelaardigheid des harte uitwerken; en alsdan is zoodanige geboorte, die tot deugd aanspoort en verpligt, evenzeer een voorregt als een zegen te achten. Maar, wat is Adel, zonder Edelheid? Het regtmatig voorwerp van hekelende scherts, indien niet van openbare verguizing. Den laffen, kinderachtigen Adeltrots dan wijde ik de navolgende vertelling.

De jonkheer en zijn knecht.


	Eene Vertelling.

De Mensch was eer, dan de Edelman.
De Heer van Vandervan, een Lid 
Van Adel's Hoogen Raad, 
Wien ver nog boven d'oudsten wijn 
Een oude stamboom gaat; 
 
Een man, die geen verdienste vond, 
Dan die haar offer bragt 
Aan aadlijk bloed, of oorsprong nam 
Uit een aloud geslacht; 

{==586==} {>>pagina-aanduiding<<}

Een man, die in de gansche Schrift 
Geen harder vonnis zag, 
Dan dat men in het Hemelrijk 
Geen Jonkheer heeten mag; 
 
Wien 't onverklaarbaar was, dat hij, 
Van Ridderlijken stam, 
Zoo zonder ster of kruis op 't lijf 
Eenmaal ter wereld kwam; 
 
Dat, van een fijner stof gekneed, 
De man van aadlijk bloed, 
In spijs en drank etcetera, 
Net als zijn stalknecht doet: 
 
De Heer van Vandervan, in 't kort, 
Reed met zijn' knecht ter jagt; 
Dees dacht aan zijne aanstaande bruid, 
Die aan zijn voorgeslacht. 
 
Geen wonder, dat patrijs of haas, 
Schoon binnen schots gebragt, 
Al dartlend voor en om hen heen, 
En Heer en knecht belacht. 
 
De een, 't hoofd van zijn kwartieren vol, 
Dacht dikwijls overluid; 
En de ander, bij het woord kwartier, 
Zag naar een herberg uit. 
 
En prees de Jonker d'eerbied aan, 
Dien 't oude valt te beurt, 
En hoe men ouden wijn en min 
Altijd de besten keurt; 
 
En hoe het fijnste wild, nog versch, 
Niet smaaklijk wordt gebruikt, 
En 't haasje d'echten geur ontbeert, 
Ten zij het aadlijk ruikt: 

{==587==} {>>pagina-aanduiding<<}

‘Mijnheer!’ zeî Jan, ‘'k laat u 
En de oude min meteen, 
En houd het met een jonge meid 
En oude munt alleen.’ 
 
En sprak hij van zijn' ouden stam, 
En noemde man en paard; 
Jan zeî: ‘Ik stam van Adam af, 
Den oudsten stam op aard'.’ 
 
De weg liep langs een' kerkhofsmuur, 
Waarbij een knekelhuis, 
Met menschenbeendren opgetast, 
Bij 't ruimen van hun kluis. 
 
Op ééns hield nu de Jonker halt, 
Verhit door wederspraak, 
En riep de dooden zelfs te hulp, 
Tot schraging van zijn zaak. 
 
‘Zie,’ sprak hij, ‘hoe tot in 't gebeent' 
Ons de Adel is gedrukt, 
Waar zelfs de Dood geen vat op heeft, 
Schoon alles voor hem bukt. 
 
Zie edel hier met bedel-bloed 
Onwaardig ondereen; 
En hoe Natuur den Edelman 
Doet kennen van 't gemeen. 
 
Beschouw dees schonken, vuil en zwart, 
En van 't gewormt' doorboord; 
Dit, Jan, dit is uw eigen ras, 
En volkje van uw soort. 
 
Maar let nu eens op dat gebeent', 
Hoe hagelwit en sijn! 
Dat moet (het lijdt geen tegenspraak) 
Van mijns gelijken zijn.’ 

{==588==} {>>pagina-aanduiding<<}

De brave borst had eergevoel, 
Maar slikt de harde pil. 
‘Ik zwicht,’ sprak hij, ‘voor dit bewijs, 
En zwijg eerbiedig stil.’ 
 
Nu ging 't een poos in stilte voort: 
Jan dacht zijn vonnis na; 
De Jonker zet een hooge borst, 
En slaat hem dagchend gâ. 
 
Thans nadert men een aaklig oord, 
Dat elk met afschuw meldt, 
En aan barbaarschen tijd behoort; 
Het was - een galgenveld. 
 
Daar hing, in hoogverheven stand, 
Een wijdvermaard persoon, 
Tot afschrik van het schelmenrot, 
Der raven prooi, ten toon. 
 
De tijd, de lucht, de zonnebrand, 
Staag werkende op 't gebeent', 
Had aan den schedel, kaal en glad, 
Een glinstrend wit verleend. 
 
Jan ziet het eerst den povren kwant, 
En wijst hem aan zijn' Heer, 
En, dankbaar voor de ontvangen les, 
Geeft hij aldus haar weêr: 
 
‘Mijnheer! Mijnheer! beschouw die kruin, 
Hoe hagelwit en fijn! 
Dat moet voorvast een Edelman, 
Ligt van uw maagschap, zijn!’... 
 
De Heer van Vandervan, beschaamd, 
En leelijk in de lij, 
Riep nooit weêr dooden tot bewijs 
Van 's Adeldoms waardij. 
 
j.w.ij. 



{==589==} {>>pagina-aanduiding<<}

Mengelwerk.

Iets, ter wegneming van eenige bedenkingen tegen de wonderen, in de H. schrift vermeld.

Mijn Heer!

Uw tweede brief neemt al het mij hinderende van uwen eersten weg. Gij geeft in denzelven de punten van bezwaar op, en gaarne deele ik u nu de bedenkingen trouwhartig en eenvoudig mede, welke dat bezwaar, naar mijne overtuiging, uit den weg ruimen.
De voor onze wetenschap te onbegrensde krachten in het heelal, en dus ook onze beperkte kennis van oorzaken en hare uitwerkselen, schijnen u toe, het bezwaarlijk, zoo niet onmogelijk te maken, om ergens gebeurtenissen met zekerheid als wonderen te kunnen onderscheiden. - Bepalen wij hierbij de ernstige overwegingen van onzen geest. - Voorzeker moet het besef van de beperktheid onzer kennis in genoemd opzigt ons voorzigtig en zeer behoedzaam maken in het opgeven of aannemen van wonderen; maar, wanneer wij daadzaken in gelooswaardige berigten aantreffen, welke niet in de ons bekende krachten der natuur liggen, en welke het ons bekend vermogen van den mensch verre te boven gaan, - het doen herleven van eenen doode, die reeds vier dagen in het graf was; wanneer zulks geschiedde op het enkel gebiedend woord van iemand, die vele zulke buitengewone werken op dezelfde wijze verrigtte, - van iemand, die eene leer predikte vol wijsheid en de heilvolste verlichting, en wiens karakter den gestrengsten toets kan doorstaan, ja 't welk waarlijk alomme edel en eerbiedwekkend verschijnt, - dan gevoel ik mij gedrongen, hier aan een wonder, of gewrocht eener bijzondere Goddelijke tusschenkomst, te denken; dat is, dat de aangeduide Persoon tot die daadzaak buitengewoon door God is toege-
{==590==} {>>pagina-aanduiding<<}
rust. Mijn beperkt inzigt wegens de zamen- of wederkeerige werking der geheele natuur, of ook van het menschelijk vermogen, om van de krachten der natuur een mogelijk mij onbekend gebruik te kunnen maken, kan mij, bij de onzijdigste overpeinzing, geene billijke of geldende reden zijn om hier nog niet een wonder te erkennen. - Nemen wij eens de mogelijkheid aan, dat de krachten der natuur, of het
menschelijk vermogen door gebruikmaking van dezelve, zulke daadzaken konden voortbrengen, geheel vreemd moet het ons dan nog schijnen, dat zulks juist toen ter tijd en zoo menigmalen plaats vond, en nu, bij de grootere vordering in de kennis der natuur, nergens meer plaats heeft.
In de naaste plaats komt het dan vooral aan, of het wonder een genoegzaam waardig doel kan hebben, en of de berigten van de gedachte daadzaken, Persoon, en karakter geloofwaardig zijn. Uw brief bepaalt mij ook voorts hierbij.
Gij zegt: ‘niet te kunnen begrijpen, dat, om de opgeteekende gebeurtenissen op dit stipje in het heelal voort te brengen, de gewone orde in de natuur op eenmaal voor een' korten tijd veranderd is geweest.’ - Ik moet opregtelijk erkennen, dat ik de heerlijke orde in de natuur, welke nog onlangs bij de zonsverduistering (*) de allerroerendste gewaarwordingen door eerbiedige overweging in mijnen geest werkte, ongaarne gedurig veranderd denke; dezelve zou dan ophouden orde te zijn, en wij zouden alle zekerheid in Gods werken en alle veiligheid in onze bedrijven missen; zoodat, op zichzelve beschouwd, de wonderen mij niet behagelijk zijn. Maar, wanneer het de wijsheid des Aanbiddelijken en Almagtigen, voor wien het vernederend gedacht zijn zoude, aan de ingestelde orde gebonden (†) te zijn, mo-
{==591==} {>>pagina-aanduiding<<}
gelijk behaagd heeft, dezelve als middelen tot een verheven doel te doen dienen, dan weder is mijne bevatting of wederzin, als 't ware, geen grond om te beslissen. Kunnen dezelve geschied zijn ten behoeve van vrije, redelijke wezens, wier werkzaamheid en zaligheid naar de Goddelijke kunnen gelijken, maar die, wegens de beperktheid hunner natuur en aan het stof geboeid, zich daarvan ook jammerlijk kunnen verwijderen, en alzoo wel eene bijzondere tehulpkoming behoefden, gelijk de geschiedenis inderdaad overvloedig doet blijken, - dan moeten wij ons ook ten dezen tot de bedachtzaamste overweging genoopt gevoelen. - Gij zegt: dit stipje; maar wij denken toch bij hetzelve aan millioenen redelijke wezens; en voorzeker zouden wij het eerder met de hoogste Wijsheid kunnen vereenigen, eenige afwijkingen van den gewonen loop der natuur, dan verwaarloozing dier schepselen. Die afwijkingen, welke wij vermeld vinden, bepalen zich ook alleen maar tot dit stipje, en strekken zich, wèl begrepen, niet tot maan en sterren uit; dezelve zijn ook niet zoo ontzettend, dat ze tooneelen van verwarring en verstoring werkten; zij schijnen meestal,

{==592==} {>>pagina-aanduiding<<}
naar onze wijze van bevatting, alleen eene verhooging van de gewone krachten der natuur te zijn, of van het vermogen des vermeld wordenden Goddelijken Gezants; de vroege Bijbelsche zijn ook niet zoo opeengehoopt als wij ons bij het lezen dier geschiedenis ligt voorstellen, maar vonden gedurende eeuwen plaats; de Evangelische zijn tevens niet zoo menigvuldig als wel in den eersten opslag schijnt, daar wij dezelve vier keeren verhaald vinden; van sommige der oud-Bijbelsche berigten, welke een wonderdadig aanzien hebben, ligt het wonderbare blijkbaar in het verhaal of de wijze des voorstels, waarbij dus niet aan het bovennatuurlijke gedacht moet worden. - Dit alles stip ik slechts aan, 't welk wij naar eisch mogen opmerken, om de wonderen zonder reden niet te vermenigvuldigen of te vergrooten. - Nog eens, konden wij het inzien, dat die afwijkingen volstrekt behoorden tot de middelen ten behoeve der redelijke schepselen hier op aarde, dan viel het anders mishagelijke (*) der-
{==593==} {>>pagina-aanduiding<<}
zelve terstond geheel weg, en dankbare verrukking zou ons geheel vervullen. Zulks vermogen wij nu wel niet ten volle te beoordeelen, maar alleen het Goddelijk verstand. Doch dat dezelve dienstig en gepast zijn om op de zinnen te werken, en de opmerkzaamheid der tijdgenooten omtrent eene verkondigd wordende leer op te wekken, zoowel als zekerheid te schenken wegens een' Goddelijk' Gezant, dit kunnen wij beseffen; zekerheid aangaande de betuiging eener Goddelijke zending kunnen wij ons zelfs niet voorstellen op eene andere wijze toereikende erlangd te kunnen worden: de wonderen behooren alzoo, naar onze bevatting, tot eene Goddelijke openbaring.
Ik meen des tot het laatste punt te moeten naderen - tot den toets der geschiedenis. - Bij uwe vraag: ‘of wij alle gebeurtenissen, welke de menschen van de vroegste tijden af meenden, of wezenlijk zagen, dat gebeurden, voor uitwerkselen moeten houden van nu nog onbekende oorzaken; en of wij niet veel van dezelve, indien zij thans waargenomen werden, voor minder vreemde verschijnselen zouden houden?’ - bij deze vraag, welke gij dus beantwoordt: ‘hier wil ik liefst niet als scheidsman optreden,’ enz., moet ik eerst terugwijzen tot die daadzaken, in den beginne door mij aangeduid, met de wedervraag, of wij dezelve, ‘wanneer zij thans waargenomen werden, voor niet vreemde, voor niet buitengewone verschijnselen zouden houden?’ en voorts aanmerken, dat ook ik mij geenszins aanmatige, als scheidsman op te treden nopens den toets van ware en valsche wonderen, in de geschiedenis geboekt, maar gij echter ligtelijk met mij zult erkennen, dat wij het onderzoek zouden eindigen, waar wij voornamelijk moeten beginnen, wanneer wij niet werden uitgelokt om den arbeid van geleerde mannen deswege te beoordeelen en te wegen; hiertoe zijn wij beide bevoegd, en, om, wegens het gewigt der zaak, tot eene vaste denkwijze te komen, verpligt. Terwijl ik met geschriften van dezen aard behoor bekend te zijn, viel mij, bij

{==594==} {>>pagina-aanduiding<<}
de overweging om u een werk aangaande dit punt in 't bijzonder aan te wijzen, paley in gedachten, van wiens Overzigt van de bewijzen voor het Christendom ik het eerste deel hiernevens zende; geenszins echter bedoel ik, u op te dringen het geheele stuk te lezen, maar inzonderheid de tweede Stelling des eersten Hoofddeels, een' vergelijkenden toets der wonderen, in de ongewijde en gewijde geschiedenissen vermeld, bevattende.
Uwe onderneming, om den Bijbel van den beginne en opvolgend door te lezen, durf ik niet afkeuren, om het onberekenbaar nut vooral, 't welk zulks voor een opmerkend verstand en godsdienstig hart hebben kan; maar er zijn uit den aard der zaak ook wezenlijke zwarigheden mede verbonden. Zonder de noodige wenken en toelichtingen, ontmoeten ons gedurig, ja onophoudelijk, duisterheden, waarvan sommige zelfs, bij den eersten opslag, ongerijmd en aanstootelijk moeten voorkomen. Ik veroorlove mij des, u met nog een dik boek (*) te belasten, doch ook niet ter geheele doorlezing, maar slechts bl. 101 en een 50 of 60 bladzijden verder.
Ik kan niet voorbij te betuigen, dat ik dit mijn pogen aangenaam beloond zoude vinden, wanneer het mij mogt gelukken, u daardoor eenige aanleiding te geven, door eigene verdere overweging eerlang eene overtuiging meer in uwen geest te vestigen, welke, naar mijn inzigt en gevoel, hoogstgewigtig is voor de volle verzekerdheid onzes gemoeds. Nog te meer moet ik daarin belangstellen, daar ik mij van uwen invloed ten goede op anderen, uit hoofde van karakter, kunde en betrekkingen, overtuigd durf houden.
Met opregte hoogachting noem ik mij, enz.

Naschrift. - Uit de nog verscheidene zwarigheden, welke de geschiedenis drukken, in uwen laatsten opgegeven, moet ik besluiten, dat gij met de onderscheidene

{==595==} {>>pagina-aanduiding<<}
werken te weinig bekend zijt, in welke al de bijzonderheden, door u aangevoerd, worden gewogen. Dewijl gij het Hoogduitsch leest, noem ik u een der jongste, - döderlein, Christlicher Religionsunterrigt nach den Bedürfnissen unserer Zeit. Gelijk de meeste wetenschappen gedurende het laatste 30, 40 tal jaren ongemeen zijn vereenvoudigd, deelt ook het gewigtig onderzoek, dat wij hier gedenken, daarin. Elk mensch van eenlge beschaving wordt het gemakkelijk, ook ten dezen de hoofdzaken te overzien, en dus te beoordeelen. De stijl van döderlein is levendig, zijne gedachten helder; ligt alzoo en aangenaam laat zich eene afdeeling doorloopen - ik voeg het eerste deel hierbij. Gij houdt het mij ten goede, dat ik u bijna met boeken overlade. Uit den arbeid dier Schrijvers zult gij ten minste zien, dat Christenen van dezen stempel geene zaken van groote onwaarschijnlijkheid blindelings omhelzen.




Iets, over de karakters der hoofdpersonen in den Lucifer van Vondel.

(Vervolg en slot van bl. 560.)

Zagen wij, tot dusverre, geveinsdheid, eerzucht en afgunst in de karaktertrekken van Belial, Apollion en Belzebub doorblinken, wij vinden dezelve in het karakter van den hoofdpersoon des Treurspels te zamen vereenigd, zoo al niet overtroffen. Dan, wij verwachten, met reden, in den aanvoerder van zulk eenen geweldigen opstand, iets bijzonders, iets kenschetsends, hetwelk hem, in dezen zijnen stand, vooral onderscheidt. En, inderdaad, boven alle zijne medestanders verheft zich zijn trotsch-heerschzuchtig karakter met eene breidellooze stoutheid. Alles, wat zijne ondergeschikte Oversten zijn en verrigten, zijn en verrigten zij door hem; allen staan hem ten dienst, en vliegen op zijne wenken: reeds de eerste regels van dit Treurspel duiden dit aan; het is Belzebub, die spreekt:

{==596==} {>>pagina-aanduiding<<}


Mijn Belial ging heene op lucht en vleugels drijven, 
Om uit te zien waer ons Apollion magh blijven. 
Vorst Lucifer zondt hem, tot dezen togt bequaem, 
Naer 't aertrijck, e.z.v. 

En verder:

Een wacker dienaer vlieght op 't wencken van zijn' Heer, 
En stut zijn meesters troon getrou met hals en schouder. 

Dat Lucifer in het listig besturen zijner gangen, en in het algemeen in allerlei geveinsd overleg, geen meester boven zich duldt, blijkt overvloedig uit alle zijne antwoorden en gesprekken, waarin wij eene zonderlinge afwisseling van beklag, ironie en trots meenen te ontdekken. Zijne aanspraak, waarmede het tweede bedrijf aanvang neemt, kan hiervan, onder vele andere, ter proeve verstrekken.
In de tegenwoordigheid van eenen Belzebub en Apollion ontveinst hij zijne heerschzuchtige oogmerken geenszins: in zijn gesprek met Gabriël wacht hij zich zorgvuldig, van zichzelven te gewagen, dan wanneer hij zich poogt voor te doen als der goede zaak toegedaan zijnde; het is dan:

Verschoonme, ô Gabriël, 
Indien ick uw bazuin, de wet van 't hoogh bevel, 
Een luttel wederstreve, of schijn te wederstreven. 
Wij ijvren voor Godts eere: om Godt zijn recht te geven, 
Verstout ick mij, en dwael dus verre buiten 't spoor 
Van mijn gehoorzaemheit. 

Hoe geheel anders klinkt zijne trotsche taal, wanneer hij op het gezegde van Belzebub:

Men zal uw mogentheit aldus de vleugels fnuicken, 

ten antwoord geeft:

Zoo licht niet: neen gewis, men kan 'er in voorzien. 
Geen minder droome hier zijn' meerder te gebiên, 


{==597==} {>>pagina-aanduiding<<}

en:

Nu zweer ick bij mijn kroon het al op een te zetten, 
Te heffen mijnen stoel in aller heemlen trans, 
Door alle kreitsen heene, en starrelichten glans. 
Der heemlen hemel zal mij een palais verstrecken, 
De regenboogh een troon; 't gestarrente bedecken 
Mijn zaelen; d'aertkloot blijft mijn steun en voetschabel. 

Wij weêrhouden ons met moeite van het afschrijven dezer geheele plaats, te uitvoerig om dezelve mede te deelen.
Apollion herinnert hem, dat de Veldheer Godts wonderlijcken Naem in 't velt van zijn banier voert, en zijn antwoord is zoo trotsch als vermetel:

Wat baet een naem met licht geschreven? 
Een heldenstuk, als dit, wordt geensins doorgedreven 
Met tittelen, en pracht, maer dapperheit, en moedt, 
En treken, van vernuft en loosheit uitgebroet. 

Zijne redewisselingen met de Luiciferisten (bedr. III.) toonen ons zijn trotsch-heerschzuchtig karakter, ondanks de vermomming, waarachter hij zijne ware bedoeling weet te verbergen. Ten slotte ligt hij het masker af, laat zich trouw zweren en huldigen, en duldt een Godslasterlijk reukoffer, te zijner vereering ontstoken. Wanneer hem Rafaël (bedr. IV) zijne innerlijke gedachten blootlegt, poogt hij den staat des geschils te veranderen, door, trotschelijk, de bron van het bestaande misnoegen alleen in het raadsbesluit der Godheid te zoeken, ten einde zich op deze wijze te verontschuldigen. De krachtige en bewegelijke taal van Rafaël schijnt, wel is waar, voor een oogenblik, bij hem eenigen ingang te vinden; dan, zijn alles te bovengaande hoogmoed brengt hem tot de wanhopige keuze, liever tot het uiterste te blijven volharden, dan zich aan de genade der Godheid over te geven: de taal, door hem te dezer gelegenheid gevoerd, is die van den booswicht, bij wien het gewe-
{==598==} {>>pagina-aanduiding<<}
ten nog een enkel vonkje zedelijke waarde doet glimmen, doch hetwelk, deszelfs ware voedsel, in nederigheid en ootmoed, missende, slechts een oogenblik flikkert, om - voor altoos te verdwijnen.
Lucifer, eenmaal geheel afvallig geworden, kent geene grenzen meer voor zijne breidellooze trotschheid en vermetele heerschzucht, en ontziet hij zich niet, Michaël te bestrijden: te midden van dat gevecht worden beide legerhoofden handgemeen: vooraf eischt Michaël, dat Lucifer bukke en zich overgeve; dan, zijne vermetelheid gaat reeds alle palen te buiten:

D'Aertsvijant van Godts naem, hardneckigh, onbewogen, 
En trotser op dat woort, hervat in aller ijl 
Den slagh, tot driewerf toe, om met zijn oorloghsbijl 
Den diamanten schilt, met een Godts naem, te kloven. 

Dit is evenwel, in dien slag, zijne laatste poging; wordende hij door Michaël verwonnen en zijn leger geslagen; gelijk dit uit het eerste tooneel des vijfden bedrijfs blijkbaar is.
Na zijnen val is hij dezelfde hoogmoedige trotschaard; dit zien wij uit het verslag, deswege door Gabriel gegeven: na den val van Adam bezworen te hebben, eindigt hij aldus zijne Godslasterlijke taal; hij wil

Oock zoo veel menschen, als geen tong vermagh te noemen, 
En al wat Adam teelt in eeuwigheit verdoemen, 
Door gruwelstuck op stuck, Godts naem ten trots begaen. 
Zoo dier wil hem mijn kroon, en zijn triomffeest staen. 

Verschaffen wij onszelven nu eene streelende verpoozing in onze beschouwing, door, in de tweede plaats, stil te staan bij de aantrekkelijke karakters der tegenstanders van Lucifer en de zijnen: wij wenschen hiermede ons overzigt op eene aangename wijze voort te zetten en te besluiten.
Herkenden wij, in ons eerste deel, in hoogmoed en afgunst de hoofdkaraktertrekken der wederspannelingen, even

{==599==} {>>pagina-aanduiding<<}
zoo vinden wij, bij Michaël en de zijnen, eerbied voor God en gehoorzaamheid, in allen even heerlijk en karaktermatig, aanwezig: dan, ook hier willen wii ons geenszins bij het algemeene bepalen, en gaan daarom, al aanstonds, tot bijzonderheden over: men veroorlove ons echter vooraf de navolgende opmerking:
De karakters van Michaël en de zijnen zijn, over het algemeen, ongelijk minder sterk gekleurd, dan bij Lucifer en diens eedgenooten: de reden hiervoor ligt in den aard der zaak: de vijanden van God en het goede laten zich geheel door derzelver buitensporige driften besturen; de hevige opbruisingen van dezelve doen zich, in ieders afzonderlijk karakter, met de grootste levendigheid ontwaren; en dit verschaft, natuurlijk, overal werking en wederwerking aan het gansche tafereel van den opstand. Geheel anders is het met Michaël en zijne Engelen gelegen: veel van hetgene zij spreken en verrigten, geschiedt ingevolge den last hunner zending; iets meerder of minder vermogen zij niet, als strijdig met de betrekking, waarin zij staan, of geenszins overeenkomende met hetgene zij, als nederige dienaren en gehoorzame afgezanten des Hemels, verpligt zijn uit te voeren.
Dan, dit een en ander belet ons echter niet geheel, omtrent het karakter der bedoelde personen een en ander in het midden te brengen, hetwelk ons het onderscheiden gemoedsbestaan van elk hunner, meer van nabij, zal doen kennen: wij bepalen ons, in de eerste plaats, tot Uriël.
Vondel voert dezen Schiltknaep van Michaël voornamelijk ten tooneele, om, door zijnen mond, Gabriël verslag te doen geven van de behaalde overwinning op Lucifer. Het behoort niet tot ons oogmerk, bij de vele en uitnemende dichterlijke schoonheden van dat verslag te vertoeven; en bezigen wij hetzelve alleen, om daaruit een' en anderen trek van Uriël's karakter op te maken. Wij leeren hetzelve dan ook hier van eene heldhaftige zijde kennen; vermits Uriël, zonder eenigen omhaal van ijdele zelfverheffing, en slechts met korte, maar

{==600==} {>>pagina-aanduiding<<}
veelzeggende woorden, zijn aandeel in de behaalde zege vermeldt. Apollion handhaaft nog voor eene wijl, na Lucifer's val, den standaard des oproers; en nu getuigt Uriël, met eene bewonderenswaardige zedigheid, het onafscheidelijk kenmerk van echte heldendeugd:

De standert van de star vergaet hierop het blincken, 
Zoo ras Apollion mijn vlammend zwaert gevoelt, 
Den standert geeft ten roof, e.z.v. 

Is dit kort berigt ons een sprekend blijk van Uriël's heldenmoed, zoo plaatst de wijze, waarop hij deze voordragt doet, zijne nederigheid in een beminnelijk licht. Hij moet, in den loop des verhaals, van zichzelven gewagen; maar hij doet dit als ongemerkt en in het voorbijgaan, aan het berigt der daden van zijnen Veldheer eene breede plaats inruimende: en wanneer hij, later, het einde van den slag heeft beschreven, is hij verre af, in de eerste plaats, aan eigen moedbetoon en dapperheid te denken.

Ons maght, van God gezegent, 
Ruckt voort, en treft, en sloopt voor 's hants wat zij bejegent. 

zoo luidt het bij hem; en de moedige krijgsheld erkent hier mede blijkbaar de hulp des Hemels in het verkrijgen eener zoo duur gekochte overwinning. Waarlijk! echte moed en bevallige nederigheid vereeren hem, in onze schatting, even zeer.
Gabriël's karakter beantwoordt volkomen aan de hooge bediening, hem, als Godts Geheimenistolck, opgedragen: het gewigtige en ontzagwekkende van deze waardigheid schijnt zich aan het karakter van dezen Engel te verbinden; immers het is geheel ernstig en eerbiedwaardig, hoe en waar zich Gabriël ook vertoone.
In het eerste bedrijf is hij geheel afgezant, en eindigt hij zijne uitvoerige rede, ten slotte, met deze woorden:

Zoo luidt mijn last, waeraen de Godtheit u verplicht. 


{==601==} {>>pagina-aanduiding<<}

En zien wij hem, in het tweede bedrijf, weder ten tooneele verschijnen en met Lucifer redewisselen, ook dan blijft hij de waardigheid van zijn karakter bewaren. Zijn de redenen, welke door Rafaël, ter teregtbrenging van de afvalligen, gebezigd worden, van een' ernstiggemoedelijken, die van Gabriël zijn van een' ernstig-verstandelijken aard, en, mag ik mij eens van dit woord bedienen, meer wijsgeerig. Zoo luidt het hier:

Veel weeten kan altijt niet vordren, zomtijds schaden. 

elders:

De zaligheit bestaet in een gerust genoegen, 
In 't stemmen met Godts wil, en zich naer hem te voegen. 

dan weder, van Gods wijsheid gewagende:

Zij openbaert bij trappen 
Het licht der wetenschappe en kennisse, en begeert 
Dat ieder, op zijn wacht, zich onder haer verneêrt. 

Het verhaal, 't welk door hem, betrekkelijk Adam's val, in het laatste bedrijf, uit 's Hoogsten naam, geschiedt, kenschetst denzelfden ernst en de waardigheid van het karakter des sprekers: wij hooren hier wederom den gezant, die den last zijns Meesters ontvouwt, en hierbij zichzelven geene enkele afwijking veroorlooft. Alvorens hij echter zijne rede begint, doet hij ons den hoogen ernst van zijne eigene gemoedsgesteldheid, in deze korte woorden, diep gevoelen:

Helaes, helaes, helaes, hoe is de kans gekeert! 
Wat viert men hier? 't Is nu vergeefs getriomfeert: 
Vergeefs met wapenroof en standerden te brallen. 

Iets meerder kunnen wij, aangaande Gabriël's karakter, niet bepalen; dan, het aangewezene zal genoegzaam zijn om te betoogen, dat vondel's genie, bij het schetsen van dit karakter, ons juist die grondtrekken heeft

{==602==} {>>pagina-aanduiding<<}
afgemaald, welke zoo zeer voegen aan den vertegenwoordiger des Hemels: inderdaad, het rijk vernuft van den Dichter verdient hier bij uitnemendheid onzen lof.
Opregtheid kenschetst inzonderheid het karakter van Rafaël. Lucifer zelf kan zich niet wederhouden, hem de opregte te noemen. Geheel bezield met de edele zucht, om, indien mogelijk, den afval nog te voorkomen, gaat hij hierbij dan ook regtstreeks en zonder omwegen te werk. Waar een Beliäl en Apollion heimelijk en listig op het algemeen, ten kwade, werken, daar vervoegt zich Rafaël aanstonds bij het hoofd des opstands, en luidt zijne taal, met eene verstandig bestuurde rondborstigheid:

Och, Stedehouder, mont van 't goddelijck gezagh, 
Wat heeft u buiten 't spoor van uwen plicht gedreven? 
Zoudt ghij den Schepper van uw glori wederstreven? 
Lichtvaerdigh weifelen, en wancklen in uw trou? 
Dat hoop ik nimmermeer. 

Waarlijk! geen vriend kan den vriend met meer opregtheid vermanen, raden en waarschuwen. Hoe hartelijk zijn regels als deze:

Heer Stedehouder, magh mijn bede uw hart beweegen; 
Ghij kent mijn zuiver wit, en hart, met u verlegen. 
Ruck af dien trotsen kam: schud uit dit harrenas: 
Smijt neder uit dees hant de heirbijl, de rondas 
Uit d'andre. Hooger niet: legh neder, och, legh neder, 
Legh neder, strijck van zelf den standert, en de veder 
Van uwe vleugelen, voor Godt, en zijnen glans. 

Wij zien het, met Rafaël's opregtheid paart zich eene blijkbare belangstelling in, en, mag ik het zoo noemen, zeker medelijden met de ongelukkig-afvalligen. Deze beminnelijke hoedanigheid deelt aan den toon van zijne redenen zekere zachtheid mede, welke, zonder in weekheid te ontaarden, in den hoogen ernst zijns onderwerps doorblinkt. Zelfs dan, wanneer hij Lucifer val en verderf aankondigt, is zijne toespraak meer waarschuwende dan eigenlijk dreigende:

{==603==} {>>pagina-aanduiding<<}


Och, Stedehouder, voer uw regementen af: 
Voer af, en laet u toch vermorwen door gebeden. 
Ick zie den zwavelpoel, 
Met opgespalckte keel, asgrijslijk naer u gapen. 
Och, och, bewilligh onze bede. 
Ontfang dien tack van pais: wij offren u Godts vrede. 

Zijne opregte belangstelling blijkt nog in zijne redenen, zelfs dan, wanneer Lucifer reeds ten strijde is gekeerd; dan klaagt de edele Rafaël:

Helaes, in welck een' staet 
Van jammernissen stort d'Aertsengel al de zijnen! 
Nu magh hij nimmermeer in vreught omhoogh verschijnen, 
't En zij de Godtheit dit medoogende belett'. 
Ghij Hemelreien, komt, en geeft u in 't gebedt: 
Misschien of noch dien slagh te schutten waer met smeecken. 
Het bidden kan een hart van diamantsteen breecken. 

Dezelfde opregtheid en teedere belangstelling blijft hem tot het einde toe eigendommelijk kenschetsen. In het vijsde bedrijf van Uriël het verhaal van den slag vernemende, is het, van Lucifer sprekende:

Helaes, wat durf, wat durf d'Aertsengel zich vermeten? 
Och, of ick hem bij tijts tot afstant had gebroght! 

en:

O hooft der Engelen, niet hooger: keer weêrom. 

Zelfs na het vernemen van Lucifer's algeheelen val kan hij nog niet nalaten, het rampzalig lot van dien trotsch-heerschzuchtigen hartelijk te beklagen; en vertoont hij zich altoos, ter oorzake van zijne welmeenendheid en opregt bestaan, van eene zeer bevallige en beminnelijke zijde.
En zoo zijn wij eindelijk tot Michaël genaderd, die noch voor Gabriël in waardigheid, noch voor Rafa l in opregtheid behoeft te wijken, maar, behalve deze voortreffelijke hoedanigheden, als held, eene groote vastheid

{==604==} {>>pagina-aanduiding<<}
van karakter vertoont. Hij is Veldheer, en zijne manier van denken, gevoelen en handelen beantwoordt volkomen aan het denkbeeld, hetwelk wij ons van den edelen krijger vormen. Hij onderscheidt zich door eene groote mate van fierheid, zoo geheel vreemd van alles, wat men met den naam van trotschheid bestempelt. Uitdrukkingen, als:

Is Lucifer, helaes, in zijne trou verandert? 

en:

Wat vervoert 
Godts Stedehouder dus zich tegens Godt te kanten, 
Als een verwaeten hooft van dolle vloeckverwanten? 

leeren ons Michaël van eene eenigzins gevoelige zijde kennen; over het geheel, echter, toont hij eene groote vastheid en onwrikbaarheid van karakter; in zijne redeneringen is hij kort, gelijk dit een' krijgsman voegt, maar zijne taal is vol vuur en leven; dus spreekt hij Belzebub aan:

Waer zijn we? wat gedruis verneemt men hier alree? 
Dit schijnt een hof van twist en oproer, niet van vree, 
Gehoorzaemheit en trou. Prins Belzebub, wat reden 
Beweeght u, als een hooft van wederspannigheden, 
Dien oploop, zwanger van een goddeloos verraet, 
Te stijven tegens Godt, ons aller toeverlaet? 

Belzcbub tracht nu zichzelven en de zaak der oproerigen te verdedigen, en, gelijk wij reeds boven opmerkten, zelfs Michaël aan de zaak des opstands te verbinden; deze ziet dit, op eens en geheel, door, en, in stede van te redetwisten, handelt hij: zoo zegt hij:

Wij willen uwen zoen bemiddelen bij Godt, 
Of anders wacht uw hooft. 

De aanhang van Lucifer zockt nu deszelfs oproerige oogmerken te verbergen onder den schijn van Gods eere

{==605==} {>>pagina-aanduiding<<}
te willen voorstaan: Michaël mag dit huichelen niet langer aanhooren: in echte heldentaal, eenen Veldheer voegende, spreekt hij hen toe:

Ick wil dat elck vertrecke, op 't wencken met mijn hant. 
Hij kant zich tegens Godt en Godtheit, wie zich kant 
Meineedigh tegens ons. Vertreckt naer uwe vaenen. 
Dat past soldaten, en gehoorzaeme onderdaenen 
Des hemels. 

De Luiciferisten marren echter. Nu herneemt Michaël:

'k Gebiede u datghe flux de wapens nederleght. 
Door 't zamenrotten wort uw eer en eedt geschonden. 

Men wil echter niet luisteren. Maar hoor nu de ontzettende taal des Veldheers:

Hardneckige aert, ghij zijt geen zoonen meer van 't licht, 
Maer eer een bastertslagh, dat voor geen Godtheit zwicht. 
Ghij terght den blixemstrael en onverzoenbren toren: 
Volhartghe, wat een ramp en val is u beschoren! 
Ghij luistert naer geen' raet, noch onderwijs: laet zien 
Wat d'Allerhooghste stem ons boven zal gebiên. 
Welaen, ick wil dat zich d'oprechte en vroome Reien 
En schaeren daetlijck van rebelle rotten scheien. 
Getrouwe Reien, volght Godts Veltheer. 

In het eerste tooneel des vierden bedrijfs heeft Gabriel ter naauwernood aan Michaël het bevel der Godheid overgebragt, om geweld met de wapenen te keeren, of deze toont zich aanstonds bereid:

Urïel, Schiltknaep, flux, men breng' den blixem hier, 
Mijn harnas, helm, en schilt. Breng herwaert Godts banier, 
Men blaze de bazuin. Te wapen, flux te wapen. 

Eindelijk verschijnt ons Michaël in al de grootheid van zijn heldenkarakter, in den hevigen strijd met Lucifer. Na nog eenmaal den vijand van God en het goede met korte, maar krachtige woorden te hebben aangesproken,

{==606==} {>>pagina-aanduiding<<}
begeeft hij zich onmiddellijk met hem in een' allervreesselijksten tweestrijd, en behaalt de schoonste overwinning. Openlijk geeft hij God de eere voor de behaalde zege, en erkent ootmoedig de hulp des Hemels, hem en den zijnen betoond. Waarlijk! dit is de ware, de echte heldengrootheid.
Hoe zeer hem de eer der Godheid aan het harte gaat, blijkt onder anderen, wanneer hij, op het vernemen, dat Adam ten val is gebragt, met eene edele verontwaardiging, wegens Lucifer, uitroept:

Verwaten vloeck, zoo trots de Godtheit noch braveeren! 
Wij willen u eerlang dat lasterstuck verleeren. 

En naauwelijks is hem, door Gabriël, in Gods naam, bevolen, verder kwaad te stuiten, of hij neemt, in de gegevene omstandigheden, de beste maatregelen, en handhaaft alzoo de hooge waardigheid, die hij, aan het hoofd van het hemelsch heerleger, met eene weergalooze vastheid van karakter, zoo roemruchtig bekleedt.

En zoo hebben wij dan onze voorgenomene taak volbragt, in de opgave van de bijzondere karakters der hoofdpersonen in den Lucifer van Nederlands Puikdichter, en ons, zoo veel in ons was, bevlijtigd, hierin met alle getrouwheid en naar waarheid te werk te gaan.
Eere hebbe de nagedachtenis van den éénigen vondel, wiens veelomvattend geme aan ieder der hoofdpersonen van zijn uitmuntend Treurspel een zoodanig karakter heeft geschonken, als meest overeenkomt met de bijzondere betrekking, waarin elk tot het geheele stuk is geplaatst! Alleen uit dit gewigtig oogpunt beschouwd, is zijn Lucifer een veilige gids en waardig voorbeeld ter navolging: elk ander dichter, minder groot dan hij, ware voorzeker, bij eene gelijksoortige stoffe, welligt tot het eenzelvige, en hierdoor tot het eentoonige, vervallen. Bij vondel is alles, hier, overal verscheidenheid, kracht en leven; en bij al die verscheidenheid ontdekken wij overal overeenstemming, overal harmonie.

{==607==} {>>pagina-aanduiding<<}

Inderdaad, vondel bezat, ook als Treurspeldichter, uitmuntende en zeldzame verdiensten; verdiensten, die den lotwissel van een tweetal eeuwen hebben verduurd, en, te allen tijde, dankbare erkentenis en bewondering zullen blijven verwekken. Vanwaar deze hooge en zoo algemeen erkende verdiensten? dat eigenaardige en bijzondere, hetwelk de zinnen treft en het harte roert? Vanwaar dit alles, en nog meer, hetwelk niet behoort tot de resultaten onzer tegenwoordige beschouwing? - Het antwoord is gereed: Vondel kende en vereerde, in de beoefening der edelste kunst, de onveranderlijke voorschriften van het eenig ware, goede en schoone; en deze voorschriften zijn eeuwig één.

Eenige bijzonderheden rakende het laatste Engelsche krooningsfeest.

(Vervolg en slot van bl. 577.)

Onder de aardigheden, tot welke het feest aanleiding gaf, behoort ook de verordende staatsiekleeding. De nieuwspapieren, die onder het opzigt van den Groot-Kamerheer staan, hadden wel herhaalde keeren aangekondigd, dat de kleeding, voor vrouwen zoo wel als voor mannen, was het groote Hofkostuum. Daar deze aankondiging echter niet op eene officiéle wijze geschied was, werd zij nog steeds in twijfel getrokken; zoodat velen, die verzekerd waren bewijzen van toegang te zullen erlangen, verzuimd hadden, zich van dit vereischte te voorzien. Eindelijk werd echter, op Maandag-avond, den 16 Julij, eene buitengewone courant uitgegeven, waarin nu plegtig die bepalingen werden vastgesteld, welke reeds voorloopig opgegeven waren. Het duurde echter tot Dingsdag-morgen, eer zulks genoegzaam ter kennisse van het algemeen kwam. De verwarring, hieruit ontstaande, was inderdaad vermakelijk, hoezeer een weinig beangstigend voor sommigen. De Dames ijlden bij geheele zwermen naar hare kleermakers, en tallooze klee-
{==608==} {>>pagina-aanduiding<<}
dingstukken, die maanden lang in het stof vergeten hadden gelegen, werden nu in ééns opgevraagd, en in ongedachte vrolijkheid te voorschijn gebragt. Deze alle waren echter ongenoegzaam om te voldoen aan de veelvuldige aanvraag, en orders, die het onmogelijk was te vervullen, werden met haastigheid gegeven, met bezorgdheid aangenomen.
Nog beklagenswaardiger was het lot der mans-kleermakers bij deze ongemeene gelegenheid. Door vijftig te gelijk aangevallen, wisten zij niet, hoe zij zich zouden redden, en waren althans buiten staat om de helft dier bestellingen aan te nemen, welke hunne dringende begunstigers hun aanbevolen. Deze waren, van hunnen kant, hierdoor genoodzaakt, of zich de aanmerkingen te getroosten, welke hunne bekenden maakten over het verschijnen op het krooningsfeest in eene onvoegzame kleeding, of hunne nieuwsgierigheid geheelenal op te offeren aan de eischen van het fatsoen. Zeldzaam, inderdaad, was de toestand van vele Heeren. Honderden van hen hadden nooit de eer gehad om een Hofkostuum te dragen. Tallooze bestellingen verbaasden en bekoorden vriend Snip; en het kluchtspel: ‘De Duivel onder de Kleermakers,’ maakte in alle deelen der hoofdstad eenen grooten opgang. Eene andere soort van eerbiedwaardige handwerkslieden was niet minder gelukkig; ik bedoel die overal rondloopende kleerkoopers, welke men in alle gedeelten der stad vindt, en bij welke men kleedingstukken van allerlei soort, burgerlijke, militaire en geestelijke, binnen vijf minuten tijds bekomen kan. In alle deze bewaarplaatsen van oude kleeren zag men groepen van angstige gezigten, naauwkeurig de van de mot doorvretene verouderde gewaden bekijkende, die voorzeker sedert het vorige krooningsfeest het daglicht niet aanschouwd hadden. Het was niettemin eene gedwongene fraaijigheid, en zij moesten dan ook, zoo als zij waren, gedragen worden. Het was ten minste Hofkostuum, en dit was genoeg. Er zijn zelfs vele gevallen te onzer kennisse gekomen, waarin een volledig stel kleeding in drie uren

{==609==} {>>pagina-aanduiding<<}
tijds nieuw gemaakt is. Zelfs des Woensdag-avonds ten 11 ure zijn nog bestellingen gedaan, en in tijds uitgevoerd.
Ook de hoedenmakers, kousenverkoopers en zwaardvegers deelden in deze algemeene gretigheid; en wat nu ook hun bijzonder gevoelen over krooningsplegtigheden zijn moge, zij erkennen toch ten laatste gezamenlijk, dat zij goed zijn voor het vertier der waren. De gedaantewisseling, die bij vele lieden plaats vond, uit hoofde der kleeding, tot welke zij genoodzaakt waren hunne toevlugt te nemen, was inderdaad grappig. Deftige regtsgeleerden verschenen in het gewaad van officieren te lande; petits-maîtres vertoonden forsche dragonders, en eerlijke ambachtslieden waren van onderen tot boven hovelingen geworden.
Terwijl nu de kleermakers en naaisters drok aan het werk waren, kwam de beurt aan de ridders van de zweep (de koetsiers.) Buitensporige prijzen werden er geboden voor rijtuigen van het slechtste aanzien; en zelfs deze kon men nog niet altijd bekomen, zoodat eene menigte dezer nieuwbakken hovelingen genoodzaakt was te voet te gaan, tot geen gering vermaak van het gemeen, 't welk niet naliet zijnen spotlust te hunnen koste te boeten, en daardoor hen te dwingen zich te verschuilen in hunne eigene mantels, of achter den eersten den besten hoek, waar zij hunne beschaamde eerekleeding konden verbergen.
Daar er nu, na den afloop der krooningsplegtigheid, in de zaal van Westmunster een plegtig feestmaal aan meer dan 2000 personen zou gegeven worden, zoo waren ook de toebereidselen tot hetzelve verbazend. In verbinding met dat gebouw waren 23 lokalen opgetrokken, op den grond met tegels belegd en met pannen gedekt, waarin alles was aangebragt, wat de kookkunst konde vereischen. In de braadkeukens waren vier groote raderen naast elkander, ieder van welke vier rijen spitten kon bevatten, welke, door koppeling, van éénen man konden gedraaid worden. De druippannen en andere werkuigen waren van daaraan evenredige grootte. Terzijde

{==610==} {>>pagina-aanduiding<<}
dezer keukens waren weder andere, voorzien van alles, wat tot den haard vereischt werd, als braadbekkens en kookketels, alsmede tot het koken van soep, het gereedmaken van gevogelte, ham, ossentong, visch, puddingen, enz. Er waren verder kamers voor pasteibakkers en confituriers; magazijnen van groenten en vette waren; fruitkamers; aanregtkamers, en eene bakkerij: zoodat er inderdaad niets ontbrak van alles, wat eenig gemak kon aanbrengen in de toebereiding van zoodanigen maaltijd. Deze vertrekken werden den 12 Julij betrokken, en van dat tijdstip af hield men zich onasgebroken bezig met het vervaardigen van het benoodigde tot het feestmaal. Ieder stuk werd met eene regelmatigheid en juistheid aangebragt, die niet kon nalaten de verwondering te wekken van allen, die gelegenheid hadden dezelve waar te nemen; gelijk dan ook de wijze, waarop de maaltijd vervolgens bediend werd, ten duidelijkste toonde, dat alles vooraf en volledig bepaald en voorgeschreven was.
Bij gelegenheid dat wij van deze toebereiding spreken, zal het misschien niet ongevallig zijn, te vernemen, wat op dezen maaltijd al is voorgediend. Wij zijn in staat, uit echte bescheiden, het volgende mede te deelen:

Warme Spijzen.

160 terrines met soep; als 80 van schildpad, 40 met rijst, en 40 met vermicelli.
160 schotels met visch; als 80 met tarbot, 40 met rivierforellen, en 40 met zalm.
160 schotels met gebraad; als 80 met wild, 40 met rundvleesch, (waarop 3 geheele vierde deelen van een rund) en 40 met lams- en kalfsvleesch.
160 schotels met groenten; als aardappelen, peulvruchten, en bloemkool.
480 sauskommen; als 240 met zuringsaus, 120 met boter, en 120 met peterseliesaus.

Koude Spijzen.

80 schotels met gebraden ham; 80 met pasteijen; 80

{==611==} {>>pagina-aanduiding<<}
met ganzen à la daube, op iederen schotel twee; 80 met gebak; 80 met gesneden rundvleesch; 80 met gekapte kapoenen, op iederen schotel twee; 1190 zijschotels met allerlei soort van spijs; 360 schotels met versierd banketwerk; 360 met klein confituurwerk; 400 schotels met gelei en room; 160 met oesters; 80 met zeekreeften, en 80 met rivierkreeften; 160 met gebraden gevogelte, en 80 met zuiglammeren.
Het geheel der benoodigdheden tot dit alles bedroeg 7442 ℔ rundvleesch, 7133 ℔ kalfsvleesch, 2474 ℔ schapenvleesch, 20 vierdedeelen van zuiglammeren, 20 lamsbouten, 5 schouderstukken, 55 vierdedeelen van gespeende lammeren, 160 lamszwezerikken, 389 ossenschenkels, 400 kalfspooten, 250 ℔ vet, 160 ganzen, 720 kapoenen, 1610 kuikens, 520 kippen, 1730 ℔ spek, 550 ℔ reuzel, 912 ℔ boter, en 8400 eijeren. Dit alles was echter alleen het benoodigde, buiten en behalve hetgene er van eijeren, boter, meel en andere zaken dot de banket- en pasteibakkerij vereischt werd, en behalve suiker, ijs, vruchten enz., van welke almede eene verbazende hoeveelheid gebruikt werd.
Evenredig hiermede was ook de hoeveelheid wijn, welke in gereedheid was, en die bestond in 1200 flesschen champagne-, 240 fl. bourgogne-, 2400 fl. bordeaux-, 600 fl. rijnsche-, 600 fl. moezel-, 600 fl. madera-, en omstreeks 4200 fl. spaansche en port-wijn, alsmede 100 galons koude punch.
Gelijk dit alles ons leidt tot de gedachte der verbazende menigte, die aan dezen maaltijd moesten deelnemen, zoo beseffen wij tevens, dat het talloos heer der nieuwsgierigen nog oneindig grooter zal zijn geweest. Wij kunnen dit uit den prijs, die voor zitplaatsen, welke het uitzigt op de plegtigheid hadden, gegeven werd, opmaken; terwijl eene opgave van den prijs bij vroegere gelegenheden de snelheid zal aanwijzen, waarmede zij gestegen zijn.
Ten tijde toch der krooning van willem den veroveraar, in 1066, betaalde men voor zoodanige zitplaats een blank. Bij die zijns zoons, willem den

{==612==} {>>pagina-aanduiding<<}
roodharigen, (1087) was dit al even zoo. Bij die van eduardden II (1307) gold eene plaats een sarthing, of eene halve penny, (½ st. Holl.) Bij den volgenden Koning verdubbelde zulks. Onder hendrik den IV (1400) steeg dit tot twee pence. Bij hendrik den VIII klom de prijs tot een groot, of vier pence. Bij de krooning van jacobus den I en karel den I, in het begin der 17de Eeuw, was die prijs een (Eng.) schelling. Bij die van karel den II (1660) klom hij reeds tot eene halve kroon, die bij de krooning van willem den III van oranje en Koningin anna tot eene geheele kroon steeg. Bij die van george den II werd eene halve guinje betaald; doch dit werd als buitensporig beschouwd. Hoezeer verschilde dit echter bij de krooning van den laatstoverleden' Koning george den III, als wanneer voor elke zitplaats op de eerste bank der galerijen in de Abdij van Westmunster 10 guinjes gegeven werd, en plaatsen in huizen, waar de optogt voorbij moest, waren niet veel minder, in gemeene huizen van 5-1 guinje, zoodat een klein huis op den krooningsweg, nadat de vertimmering betaald was, opbragt 700 pond sterlings, en eenige groote huizen over de 1000 p. st. Andere zitplaatsen werden tegen 3½ guinje de vierkante voet, en sommige in de Abdij zelss tot 5 guinjes verhuurd. De nieuwspapieren hebben ons doen zien, dat de drift, bij de tegenwoordige gelegenheid, nog verder ging.




Iets over Joseph Haydn.

Joseph haydn werd den 31sten Maart 1732, te Rohran, een dorp, tusschen de Hongaarsche en Turksche grenzen gelegen, geboren. Zijn vader was een gering wagenmaker, wiens eenige uitspanning bestond in het speien op eene slechte harp, waarmede hij de liedjes, die zijne vrouw zong, accompagneerde. Deze schitterende concerten ontwikkelden bij den jongen joseph vroegtijdig het muzikaal genie, waarmede hij van de natuur begaafd was. Menigmaal zag men hem op een plankje, met een klein stokje in de hand, de

{==613==} {>>pagina-aanduiding<<}
viool nabootsen, of de maat slaan; en de juistheid, waarmede hij die gadesloeg, troffen den schoolmeester van de kleine stad Haimburg zoodanig, dat hij den vader verzocht, hem zijn zoontje te willen toevertrouwen. Hoe weinig dacht toen evenwel, waarschijnlijk, die schoolmonarch aan de eer, die hij eenmaal zoude inoogsten, dat hij den grooten haydn het eerst den strijkstok in handen had gegeven en de eerste noten leeren zingen! In meer gevorderden leeftijd verlustigde zich haydn dikwijls met de voorvallen zijner jeugd te verhalen, en zeide: dat, wanneer de Heer van de plaats ingehaald, of er een kerkelijk feest gevierd werd, hij dan de pauken mogt dirigeren; ‘doch,’ voegde hij er bij, ‘mijn rug werd nog harder geslagen, dan ik de pauken deed; en daarenboven was het voor mij en mijne medemakkers ook dagelijks vastendag.’
Na verloop van twee jaren ontmoette hij den kapelmeester reiter, die aan het hof en in de St. Stephanus-kerk, te Weenen, de muzijk dirigeerde. Deze kwam zijn' ouden vriend, den schoolmeester, te Haimburg bezoeken, en zeide: dat hij eenige koorkinderen zocht; waarop hem terstond de jonge haydn, toen acht jaren oud, werd voorgesteld. Binnenkomende, bemerkte reiter, dat hij zijne oogen niet konde afwenden van een bord met kersen, dat op tafel stond. Men beloofde er hem een handvol van, wanneer hij een paar Latijnsche verzen wilde zingen. Reiter was voldaan. Hij vroeg het kind, of hij niet ééne maat zoude kunnen componeren. ‘Neen,’ antwoordde het openhartig, ‘en de meester ook niet.’ Verrukt door zijne naïve manieren en goede stem, nam reiter hem mede, en deed hem onder de koorzangers van St. Stephanus opnemen. Hoe schoon ontwikkelden zich dáár zijne talenten! Nog geen tien jaren oud zijnde, trachtte joseph reeds stukken van 6 en 8 stemmen zamen te stellen. ‘Ach!’ zeide hij naderhand, ‘ik dacht toen ter tijd, dat, hoe zwarter het papier, hoe fraaijer ook de muzijk was!’ - Doch weldra veranderde zijne stem. Hij werd bedankt, en gedwongen het koor van de hoofdkerk te verlaten. Hierdoor aan zichzelven overgelaten, zag hij al de moeijelijkheden in, met welke een kunstenaar, zonder vermogen en zonder bescherming, te kampen heeft. Zijne éénige schuilplaats was eene vliering, slechts door één dakvenstertje verlicht. Zijne armoede hield allen terug, die anders van zijne lessen gebruik zouden gemaakt

{==614==} {>>pagina-aanduiding<<}
hebben. De éénige troost, die hem overbleef, was een oud klavier, dat naauwelijks staande konde blijven. Eindelijk, na vele armoede en teleurstellingen ondergaan te hebben, verbeterde zijn toestand eenigzins. Hij geraakte in kennis met zekere Jufvrouw marting, die in betrekking was met den beroemden metastasio. Haydn onderwees haar in den zang en het klavier, en zij daarentegen herbergde hem, en gunde hem eene plaats aan hare tafel. Hetzelfde huis bevatte toen, in twee boven elkander gelegene kamers, den eersten Lierdichter en den eersten Symphonist. Maar metastasio, als poëta Cesareus, met de gunsten van het hof overladen, leefde in het midden der vreugde en weelde; terwijl de armoedige kunstenaar, uit gebrek aan brand, geheele winterdagen in zijn bed moest doorbrengen.
Treurig is het, op te merken, dat het zamenwonen van twee nu zoo te regt beroemde mannen geen ander gevolg had voor den genen, dien de fortuin nog niet had toegelagchen, dan de kennis der Italiaansche taal, en eenige raadgevingen omtrent het opsporen van het ware schoon der kunsten. Weldra verviel haydn tot zijnen vorigen behoeftigen staat, dewijl zijne beschermster eensklaps Weenen verliet. Hij nam de wijk naar de voorstad Leopold. Een pruikmaker had medelijden met hem, en nam hem in zijn huis op. Doch dit verblijf had voor hem de noodlottigste gevolgen. Verliefd geworden op de dochter van zijnen huisheer, beloofde hij haar te zullen trouwen. Hij hield zijn woord met die godsdienstige trouw, welke den braven man kenschetst. Zij was voor hem eene stijfhoofdige, nijdige gezellin, die de schoonste oogenblikken van zijn leven verbitterde. Hij leverde dus een voorbeeld voor zulken, die vooronderstellen, dat mannen, met bijzondere talenten begaafd, zich veelal mis-trouwen. Gedwongen, om uit alles eene bron van bestaan te zoeken, scheen de werkzaamheid van den ongelukkigen haydn te verdubbelen. Ten acht ure des morgens stond hij reeds aan den zanglessenaar van de broeders la merci; ten tien ure speelde hij het orgel bij den Graaf van haugurtz, en ten els ure zong hij de mis in de hoofdkerk. Een dusdanig bestede morgen bragt hem niet meer op dan zeventien kreutzers, (ongeveer zes stuivers Holl.) Staande dien tijd ontmoette hij den Italiaanschen Componist porpora, uit wiens gesprekken hij openhar-
{==615==} {>>pagina-aanduiding<<}
tig beleed, zeer vele nuttige denkbeelden ter ontwikkeling van zijn talent te hebben geput.
Eenige door hem uitgegevene stukken hadden hem reeds van de voordeeligste zijde doen kennen. Het noodlot, eindelijk moede van hem te vervolgen, deed hem in kennis geraken met den Prins anton van esterhazy, eenen hartstogtelijken liefhebber der muzijk, en een' edelmoedig' weldoener aller beoefenaars dezer kunst. Zijn opvolger, de Prins nikolaas, nam haydn stellig aan, in hoedanigheid van kapelmeester. Eene zoo gelukkige omkeering had de schoonste gevolgen voor den man, wiens meesterstukken thans geheel Europa verrukken. Welverre dat het rustige leven, dat haydn nu bij den Prins esterhazy leidde, eenen noodlottigen invloed op zijne werkzaamheid had, of hem in wellust dompelde, werd dit tijdstip juist dat der grootste eer voor den hooggeschatten kunstenaar. Hij vierde al de ingevingen van zijn genie bot. Zijn gedrag bleef even regelmatig en ordelijk. Reeds in den vroegen morgen was hij aan het werk, maar kleedde zich alvorens keurig, net en met smaak; want met eene verwaarloosde kleeding zoude hij nooit gewerkt hebben. Deze bijzonderheid, geheel strijdig met de gewoonte der meeste kunstenaars en geleerden, zoude beuzelachtig kunnen schijnen, wanneer niet andere groote mannen ook hetzelfde zwak (zoo het dien naam verdient) gehad hadden. Immers is het bekend, dat buffon, vóór hij zich aan het werk begaf, altijd zoo fraai wilde gekleed zijn, alsof hij aan het hof moest verschijnen.
Alzoo bragt haydn bijna dertig jaren zijns levens door. Hij had niet opgehouden meesterstuk op meesterstuk voort te brengen en opeen te stapelen, en - wie zou het gelooven? - zijn naam strekte zich naauwelijks buiten het paleis en de kasteelen van Esterhazy uit. Men heeft hem op het laatst van zijn leven dikwijls hooren zeggen: dat hij aan Engeland den roem, dien hij in Duitschland genoot, te danken had. Ongelukkig is deze grilligheid niet zonder voorbeeld in het leven der grootste mannen van alle landen. Haydn deed twee reizen naar Londen, de eerste in 1790, de tweede in 1794, elk van achttien maanden aswezigheids. Hij was hieraan grootendeels de welvaart verschuldigd, welke hij in zijnen ouden dag genoot. De Engelschen betaalden tegen goud de geringste zijner voortbrengsels. Dan, hunne geestdrift was slechts gewaand, en verhinderde niet, dat zij

{==616==} {>>pagina-aanduiding<<}
onder het gehoor der heerlijkste Symphoniën in slaap vielen. Om zich daarover op eene vernuftige wijze te wreken, componeerde hij zijne Turksche of Militaire Symphonie.
Allengkens naderde de ouderdom. Hij gevoelde de slooping zijner krachten. Om zijne vrienden daarvan te onderrigten, deed hij op een kaartje zetten: Meine Kraft ist dahin! Hij kwam niet meer uit zijne schuilplaats Gumpendorff te voorschijn, dan ééns slechts, om tegenwoordig te zijn bij eene soort van triumf, welke hem door de achtingwaardigste klasse zijner bewonderaars was bereid. Driehonderd muzikanten, namelijk, hadden zich vereenigd, om zijn Oratorio, de Schepping, uit te voeren, ten einde hem daardoor een bewijs van hunne achting te geven. De groote man was hierdoor zoodanig getroffen, dat zijne aandoeningen hem overstelpten, en men verpligt was, hem vóór het eindigen van het Concert weg te voeren. Twee maanden daarna ontsliep de vermaarde grijsaard, op den 31sten Mei 1809, zeven-en-zeventig jaren oud zijnde. De Prins van esterhazy vierde, in September 1810, zijne nagedachtenis op eene waardige wijze; terwijl zijn stoffelijk overblijfsel naar Eisenstadt, in Hongarijen, gevoerd, en aldaar in den Franciskaner - kelder begraven werd. De genoemde Vorst heeft al de boeken en handschriften, die haydn nagelaten heeft, tot een' zeer hoogen prijs gekocht, benevens eene menigte medailles, die hij in zijne langdurige loopbaan verworven had. Onder deze was er eene, die groote waarde ontleende van de hand, die hem dezelve aanbood; namelijk die, welke te Parijs te zijner eere geslagen, en hem door cherubini opgedragen werd. Europa deed hulde aan de verdiensten van den onsterfelijken kunstenaar. Zijne persoonlijke hoedanigheden verwierven hem de achting en de toegenegenheid zijner landgenooten. Zijne nagedachtenis blijft bij hen in zegening. Hij voegde bij een steeds openhartig en eenvoudig karakter eene vrolijkheid, waarvan men de sporen in
meer dan een zijner menigvuldige voortbrengselen aantreft. Ten eenemale vrij van dien geest van mededinging en nijd, welke zoo vele groote talenten besmet, was niemand ijveriger, dan hij, in het verdedigen van, en den welverdienden lof toe te zwaaijen aan, de kunstenaars, waarop Weenen zich toen beroemen konde. Nooit sprak hij den naam van gluck, dan met eerbied en bewondering, uit. Bij de eerste tooneelvertooning van mozart's Don Juan waren de kenners, als 't wa-
{==617==} {>>pagina-aanduiding<<}
re, verslagen door den rijkdom der schoonheden, die men in dat meesterstuk ontwaarde. Men scheen te twijfelen over den rang, waarin men het stellen zoude. Haydn was bij dit gesprek tegenwoordig, en liet hen, zonder hen in de rede te vallen, uitspreken. Men vroeg hem zijn gevoelen, en hij zeide nederig: ‘Ik ben niet in staat, er over te oordeelen; maar al wat ik weet, is, dat mozart, zonder tegenspraak, de eerste Componist der wereld is.’ Toen gemelde mozart zijne Clemenza di Tito, te Praag, voor de krooning van leopold den II ging geven, werd haydn verzocht, aldaar tegenwoordig te zijn. ‘Neen! neen!’ zeide hij; ‘waar mozart verschijnt, moet haydn te huis blijven.’
De schoonste lauwer, welken men hem kan vlechten, is de eenvoudige opgave der werken, welke hij, als zoo vele gedenkstukken van zijn genie, heeft nagelaten. De navolgende lijst, door hemzelven opgegeven, is de éénige echte. Zij is door een bewijsschrift van zijne hand verzeld, en in deze bewoordingen vervat: ‘Catalogus van al mijne muzikale Compositiën, welke ik mij met mogelijkheid kan herinneren, sedert mijn achttiende tot mijn drie-en-zeventigste jaar ingesloten, vervaardigd te hebben. - Weenen, den 4den December 1805.’
118 Symphoniën. 125 Divertissementen voor de Bariton (*), Alt en Bas. 6 Duo's en 12 Sonaten voor Bariton en Bas. 17 Serenades. 3 Concerten. In het geheel 163 stukken voor de Bariton.
20 Divertissementen, voor onderscheidene instrumenten, van vijf tot negen partijen. 3 Marschen. 21 Trio's voor twee Violen en Bas. 3 Trio's voor twee Fluiten en Bas. 6 Sonaten voor de Viool, met accompagnement van de Alt. 3 Concerto's voor de Viool, 3 voor de Bas en 1 voor de Contrebas, 2 voor den Hoorn, 1 voor de Trompet, 1 voor de Fluit en 1 voor het Orgel, 3 voor het Klavier, en 83 Quatuors. (Haydn heeft een 84ste Quatuor onvoltooid nagelaten. De-
{==618==} {>>pagina-aanduiding<<}
zelve is toch ten uitvoer gebragt, en levert eene bijzonderheid op, als zijnde het éénige stuk, dat hij ooit in la minor gecomponeerd heeft.) 66 Sonaten voor de Piano-forte. 42 Italiaansche, Duitsche en Engelsche Aria's. 40 Canons. 13 Zangen voor drie en vier Stemmen.
Kerkmuzijk: 15 Missen. 4 Offertorio's. 1 Salve Regina voor vier Stemmen. 1 Salve voor het Orgel alleen. 1 Cantabilena voor de Kersmis. 4 Responsaria de Venerabili. 1 Tedeum. 3 Chorussen.
5 Oratorio's: De Terugkomst van Tobias. De Stabat-Mater. De zeven laatste Woorden van Jezus aan het Kruis. De Schepping. De Jaargetijden.
14 Italiaansche Opera's: La Canterina. L'Incontro improviso. La Speciale. La Pescatrice. Il Mondo della luna. L'Isola disabitata. L'Infedelta fedele. La Fedelta premiata. La vera Constanza. Orlando Paladino. Armida. Alcide e Galatea, (4 voci.) L'Infedelta delusa. Orfeo.
5 Opera's, voor de marionetten: Genevieva. Philemon en Baucis. Dido. Het verbrande Huis. De kreupele Duivel.
366 Schotsche Romances, en 400 Menuëtten, of Allemandes (*).
Men zoude gansche boekdeelen kunnen zamenstellen, indien men de onderscheidene schoonheden der zoo talrijke voortbrengselen, waarop de luister van haydn rust, wilde ontwikkelen. Wij kunnen niet anders dan de namen opgeven; doch het berigt van eenen zoo buitengewonen kunstenaar zoude onvolkomen zijn, wanneer men, na getracht te hebben hem in zijnen persoon te schetsen, hem ook niet poogde in zijne werken bekend te doen zijn. Dan, zulke bijzonderheden (dëtails), om gevoeld te worden, vereischen eerder eene piano forte, dan eene pen. De gewone taal is te zwak, te onbepaald, om al die vereenigde toonen, en dat vermogen, hetwelk de muzijk op onze zintuigen oefent, uit te drukken. De groote hoeveelheid, de treffende schoonheden der Symphoniën van haydn, en derzelver algemeene populariteit, indien men het alzoo mag noemen, vestigen terstond de aandacht op die schitterende voortbrengselen van het genie.
Na een grave van eenige maten, begint onze steller gewoonlijk met een thema, dat kortheid, gemakkelijkheid en

{==619==} {>>pagina-aanduiding<<}
duidelijkheid tevens in zich vereenigt. Allengs en onmerkbaar wordt dit thema door de onderscheidene instrumenten herhaald; de schets van een tafereel, waarop de kunstenaar, met eene volle hand, gouden bloemen strooit: en, welverre van door zulk eenen verheven' aanvang uitgeput te wezen, zijn de Andantes of Adagio's misschien nog rijker en grootscher geschakeerd. Daar ontwikkelt zich de muzikale stelling; rondt en verheft zich; terwijl de grandiosa in al hare pracht en majesteit schittert.
Om de Adagio's van haydn wêl uit te voeren, moet zich, met de kracht, ook dat vuur vereenigen, hetwelk vele Orchesten missen. Somwijlen vreest men, dat de vervaardiger, door den overvloed en het vuur zijner denkbeelden, in zijne Andantes uitblinkende, zal worden weggesleept: dan, immer meester van zijn genie, vereenigt hij de, in schijn tegenstrijdigste, toonen, speelt er mede, vermengt dezelve, zoodat men hem honderdmaal in een oogenblik ziet
Passer ḑu grave au doux, du plaisant au sevère.
Die vrolijke dartelheid, die wonderbare buigzaamheid, en die overmaat van kracht, waarmede haydn's stukken luisterrijk pronken, herinneren onwillekeurig de verhevene boerterijen van ariosto, waarin die groote Dichter zich verlustigt, om beurtelings in de ziel zijner lezers de tegenstrijdigste gewaarwordingen te scheppen.
Haydn's Menuetten dragen alle het kenmerk van eene originaliteit, welke nog treffender is, in tegenoverstelling van het tweede deel, dat gewoonlijk vrolijk en dikwijls kluchtig is. Vereenigende in het algemeen allerlei soort van stijl, die de strijdigste uitersten aanbieden, behooren zijne Symphoniën ontegenzeggelijk tot den zoogenaamden Romantischen smaak, welke in de letterkunde onherroepelijk veroordeeld wordt, maar welken haydn in de toonkunst boven allen lof of blaam heeft verheven. Van zijn verblijf te Londen sprekende, hebben wij met een woord zijne Turksche Symphonie aangestipt, in welke hij zich verlustigde, om, door tusschenkomst der levendigste krijgsmuzijk, de toehoorders, die gewoon waren in te sluimeren, plotseling en met schrik op te wekken. Men kan van zijne Symphoniën niet afstappen, zonder een woord van die vermaarde te zeggen, bekend onder den naam van Vaarwel van Haydn. Zie hier,

{==620==} {>>pagina-aanduiding<<}
hoe haydn zelf de anekdote verhaalt, welke aanleiding tot het gemelde werk gaf: ‘Onder de toonkunstenaars bij den Prins van esterhazy waren er verscheidene, die gehuwd, en verpligt waren, hunne vrouwen te Weenen achter te laten, wanneer zij dien Vorst op zijne reizen of landgoederen vergezelden. Eens, dat de Prins het verblijf op het kasteel van Esterhazy langer dan naar gewoonte uitrekte, verzochten dezen aan haydn, om toch de tolk hunner wenschen, om naar Weenen terug te keeren, te zijn, Aanstonds neemt hij het besluit om eene Symphonie te componeren, waarin het eene instrument na het andere zweeg, met de aanwijzing: Hier doet elk zijn licht uit. Ieder muzikant blies op zijne beurt zijne kaars uit, stond op, en vertrok. Deze Pantomime had het gewenschte gevolg, want daags daaraan gaf de Prins order om te vertrekken.’
Bewonderenswaardig in zijne Symphoniën, eersten grondslag van zijnen roem bij alle volken, is haydn niet min voortreffelijk in een' anderen trant, de Quatuor namelijk. De kennis daarvan, wel is waar, is slechts weinigen liefhebbers eigen, als zijnde, van alle soort van compositiën, die, welke de meesters als de moeijelijkste aanmerken. Hoe heerlijk is haydn die moeijelijkheid te boven gekomen! Met welk een vuur, met welk een' geest vangt de onvergelijkelijke kunstenaar het muzikale gesprek aan! Hoe onverwacht, hoe geestig en hoe treffend zijn niet zijne wendingen!
Onder zijne Oratorio's bekleedt voorzeker de Schepping den eersten rang. De bajert, het fiat lux, de schepping der vrouw, het chorus der Engelen zijn onnavolgbaar schoon. Het was dit stuk, dat den steller zelven de tranen uit de oogen perste, toen het, in zijn bijzijn, werd uitgevoerd op het groot Concert, twee maanden vóór zijnen dood te zijner eere gegeven. - De Jaargetijden is het laatste stuk, dat uit de vruchtbare pen van den grijsaard gevloeid is. - Het Oratorio, de laatste Woorden van Jezus Christus, heeft die bijzonderheid, dat de woorden, langen tijd nadat de muzijk gesteld was, vervaardigd zijn. Volgens een oud gebruik, beklimt de Bisschop van Cadix in de goede week den kansel, en spreekt, het een na het ander, de zeven laatste woorden van den Zaligmaker aan het kruis uit, wier tusschenpoozingen door stil gepeins achtervolgd worden, waarin het orgel de pauze of rust vervult. Haydn werd verzocht, dit onderwerp te behandelen. Hij nam het aan, hoezeer de

{==621==} {>>pagina-aanduiding<<}
moeijelijkheid gevoelende, van zeven op elkander volgende orchest-adagio's, zonder behulp van den zang, uit te voeren. Verscheidene jaren daarna kwam een monnik van Passaw op het denkbeeld, om woorden op die muzijk te maken, naar aanleiding der gevoelens, die dezelve scheen uit te drukken.
Het zoude wijders eene ongevallige taak zijn, af te meten, hoeverre de onsterfelijke Symphonist, in den tragedischen lierzang en de Opera Buffa, beneden zijne landgenooten gluck en mozart gebleven zij.





Nog een woord over de zoo veel geruchts makende preek van den vicaris-generaal van Mechelen.

- Gij vraagt mij naar de Preek van den Vicaris-generaal. Zij doet ons zien, dat de vraag, door den Protestant, IIde D. No. V. bl. 511, 512, gedaan: ‘Ach! is er dan niet één onder u, (Priesters der Roomsche kerk) die zich, naar het voorbeeld van velen uwer Duitsche broederen, openlijk tegen het bijgeloof wil verzetten, en een redelijker Christendom prediken?’ enz. niet meer ontkennend behoeft beantwoord te worden, en is voorzeker een zonderling verschijnsel in de Zuidelijke Provinciën. Zij, die eenstemmig denken met den Eerw. Vicaris-generaal, verheugen zich, zulk een gezag te kunnen aanvoeren. Dat de Geestelijkheid geheel van haar stuk is, zal niet behoeven verzekerd te worden aan ieder, die den geest der Kerkelijken in het Zuiden heeft leeren kennen. Zij, die bang zijn voor religietwisten, keuren die preek, immers de uitgave, af. Hetgene er in geleerd wordt, zeggen zij, gelooven alle fatsoenlijke lieden; alleen de Geestelijken zijn, en zullen wel blijven, de onverdraagzame veroordeelaars van andersdenkenden: waartoe dus onrust gesticht? - Zoo heilzaam rust is, zoo schadelijk echter is onverschilligheid in het stuk van Godsdienst; deze leidt tot meer dan beoefenend Atheïsmus, als men bij gelegenheid ingenomenheid met plegtigheden en leerstellingen huichelen kan, waarvan men niets gelooft, ofschoon de Kerkelijke dit voor zijn belang minder gevaarlijk acht, dan ernstig en vrijmoedig onderzoek der waarheid.
Mogt daartoe de Leerrede van den waardigen Vicaris-generaal dienen! Het schijnt, dat er betere dagen in het Godsdienstige voor Vlaanderen en Braband aanlichten. Mogten zij zich niet bedriegen, die deze Leerrede van een' Geestelij-
{==622==} {>>pagina-aanduiding<<}
ken van dien rang, gepredikt en gedrukt, als een teeken des tijds aanmerken, waarop de Christelijke waarnemer te letten hebbe! - - -
Gent, Aug. 1821.

De Spaansche vrouwen.

Door Belmont.

Ik moet, bij den aanvang mijner beschrijving, terstond mijne lezeressen verzoeken, deze schets toch niet dadelijk ter zijde te leggen, wanneer zij misschien bij zichzelve een' kleinen blos van ijverzucht voelen ontstaan: want, het is waar, de bewoneressen van het schiereiland zijn schoon; maar wij zullen toch ook hare gebreken, in weerwil van den sluijer, dien zij zoo gaarne dragen, en met welken zij dezelve zoo kunstig weten te bedekken, trachten te ontsluijeren.
Wanneer dan voor onze miniatuurteekening eene schoone Spaansche vrouw zitten zal, zoo moeten wij die niet onder de lagere standen zoeken; want eene frissche, ranke boerenmeid, met volle, ronde wangen, is in Spanje, Andaluzië en Valencia misschien alleen uitgenomen, eene groote zeldzaamheid. Meestal dekt een afzigtelijk olijfgeel de ingevallene wangen, en het voorhoofd is, in weerwil der jeugd, veeltijds reeds gevoord; slechts een paar donkere, vuurstralende oogen, eene dubbele rij parelwitte tanden, en - welk een contrast met onze boerenmeisjes! - een' kleinen, netten voet, schijnt de natuur haar gegeven te hebben, om ze wegens het vermelde gemis schadeloos te stellen. Nog afzigtelijker, dikwerf tot in het walgelijke, is de kleederdragt der lagere volksklassen. Zij is, wanneer men het gewoonlijk zeer fijne linnen niet mederekent, veelal morsig, en bestaat uit een lijfje, een jakje en een onderkleed, of rok, waarvan de afgescheurde of versletene gedeelten door lappen van allerlei kleur vergoed zijn, zoodat deze spaarzame zamenlezing der kundigste naaivrouwe de grootste moeite zou veroorzaken, om te bepalen, welke de grondstof of de oorspronkelijke kleur van dien rok geweest zij. Ik moet, wel is waar, bekennen, dat ik deze landmeisjes alleenlijk gezien heb in eenen tijd, toen de krijgstrompet bijna dagelijks rondom hare hutten en landhoeven gehoord werd; en ik kan het haar niet ten kwade duiden, zoo zij

{==623==} {>>pagina-aanduiding<<}
dan ook misschien destijds hare beste garderobe, als haren dierbaarsten schat, op eene onzigtbare plaats geborgen hadden. Dit moge dan ter handhaving harer eere - want zij zullen toch ook wel, gelijk alle dochters van moeder Eva, zich gaarne opschikken - gezegd zijn, wanneer misschien latere reizigers haar in sierlijker gewaad mogten aangetroffen hebben.
Zal ik dus niet bij het begin mijner beschrijving reeds genoodzaakt zijn te eindigen, dan moet ik wel tot de hoogere standen mijne toevlugt nemen, en, met de lorgnet in de hand, de schoone Madridsche vrouwen in het Prado begluren; maar zoo dan ook paris zelf tusschen deze en eene schoone Andaluzische vrouw beslissen moest, zoo kreeg de laatste zeker den appel.
In 't algemeen zijn de Spaansche vrouwen van middelmatige gestalte, meer rijzig dan dik. Zij hadden dus niet noodig, deze hare natuurlijk rijzige gestalte, en dien fijneren, regelmatigen vorm der leden, door den dwang eens korsets nog meer te doen in het oog vallen; maar de tooverkracht van dat hulpmiddel heeft in Spanje zoowel als overal elders ingang gevonden; slechts in de heete zomerdagen worden deze korsets door meer gemakkelijke lijfjes vervangen. Deze bestaan in zeer naauw sluitende jakjes, die in derzelver versiering al de grillen der mode volgen, maar niettemin de bekoorlijkheid eener fijne gestalte door de kunst nog aanmerkelijk verhoogen.
Blonde haren zijn iet zeldzaams; maar zwarte, die in kleur met het schoonste ebbenhout kunnen wedijveren, algemeen. Jammer maar, dat de kamenier der schoone vrouw, zelfs in de voornaamste huizen, zonder zich hieraan in het minst te storen, aan het toilet harer gebiederesse veeltijds zeker klein insekt vindt, welks aanzijn in de kleedkamers onzer vrouwen geen gering misbaar zou veroorzaken!
Gelijk de haren, zoo zijn ook de oogen meestal zwart of donkerbruin, en uit dezelve straalt den gloed der luchtstreek in eenen levendigen, alles doordringenden blik naar buiten, die alleen door de luifel van eene hooggewelfde wenkbraauw gebroken wordt.
De neus is lang, zelfs meer stomp dan spits. De mond wordt van geene dikke lippen omgeven; maar derzelver rooskleur verheft het blinkend wit der rij van schoongevormde tanden, die bij iederen lach, door de, zelfs zonder opzet,

{==624==} {>>pagina-aanduiding<<}
eenigzins sterk teruggetrokkene bovenlip, ontbloot wordt.
Geen donker- of hoogrood, maar eene tint als door Aurora's rozevingers zelve gemaald, versiert hare wangen, en eene ronde kin is, als 't ware, de grondslag van het regelmatig gevormd aangezigt, rondom welks hoog voorhoofd natuurlijk golvende lokken zweven. Een fijne mousseline doek bedekt den zacht gewelfden boezem; terwijl schoone handen en een liefelijk ronde arm de gelijkmatigheid des geheels voltooijen.
Eene harer voornaamste bekoorlijkheden is echter de fraaije, kleine voet. Zoo het waar zij, wat ik vóór eenigen tijd meen gelezen te hebben, dat een nette schoen, die verloren was, een arm meisje tot eene rijke bruid gemaakt heeft, dan zou voorzeker hier de vinder in de grootste verlegenheid geweest zijn om de regte eigenaresse uit te vinden, zoo hij ook slechts één kwartier uurs in de schaduwrijke lanen van het Prado gewandeld had. Vast gaat het, dat een kleine, fraaije voet het aangeboren erfgoed der Spaansche vrouwen is. En hoe veel zich ook de Parijsche schoenmakers in de nieuwstijdingen en modebladen van alle landen mogen laten voorstaan op hunne chaussure, zoo is het nogtans buiten twijfel, dat hunne Madridsche kunstgenooten hen in dezen verre overtreffen, daar zij meestal niet dan voor fraaije voeten werken, en dus niet noodig hebben de natuur tegen te gaan, en de eksteroogen of likdorens te bevorderen. - Daar wij dan nu reeds tot de kleine voeten gevorderd zijn, kan ik niet voorbij, hier de volgende episode in te lasschen.
De eerbare Spaansche vrouwen van vorige tijden hielden hare kleine voetjes zoo zeer verborgen, dat niet alleen lange kleeren, die nu geheel uit de mode zijn, dezelve bedekten; maar zij lieten zelfs, bij het uitstijgen uit het rijtuig, eene soort van kleppen neder, waardoor deze hare uiterste ledematen voor het begeerig oog van elken aanschouwer verborgen werden. Daar nu zulks algemeene mode was, kan men ligtelijk begrijpen, dat de voeten en beenen der Spaansche Koninginnen van dien tijd voor zoo heilig aangezien werden, dat men zonder heiligschennis naauwelijks daaraan denken, laat staan daarvan spreken mogt.
Toen de Prinses maria anna van oostenrijk, als verloofde bruid van philips den IV, naar Spanje gebragt werd, bood men haar in zekere stad, waar eene fabrijk van zijden kousen was, verscheidene paren van dezelve aan. De major domus (Hofmeester) der aanstaande Koningin gaf

{==625==} {>>pagina-aanduiding<<}
met ijzing deze kousen weder terug, onder het uiten dezer woorden: ‘Gij behoordet te weten, dat Spaansche Koninginnen geene beenen hebben.’ Toen de koninklijke bruid zulks hoorde, begon zij bitterlijk te schreijen, en begeerde terstond naar Weenen teruggebragt te worden. Op de vraag naar de reden van haar veranderd voornemen verklaarde zij, ‘dat zij nooit eenen voet op den Spaanschen bodem zou hebben gezet, bijaldien zij te voren geweten had, dat men haar de beenen zou afzetten.’ Zij werd hieromtrent echter alras gerustgesteld, en de Koning vermaakte zich met den angst zijner bruid. En deze zou, volgens het verhaal der geschiedschrijvers, één der drie keeren geweest zijn, dat de sombere en ontevredene philips de IV in zijn leven gelagchen heeft.
Dat echter in Spanje de schoenmakers almede hun handwerk niet zonder aanmerkelijke winst verrigten, kan men daaruit alleen reeds opmaken, dat men in iedere middelmatige stad, door het geheele rijk, verzekerd is, eene calle de la zapateria (eene schoenmakersstraat) aan te treffen, alleen door lieden van dat handwerk bewoond.
De gang, houding en gebaren der Spaansche vrouwen zijn zeer bevallig; ook hebben zij vrije, ongedwongene manieren; en haar hooge en fiere oogopslag, verzeld van een' vurigen, gebiedenden blik, slaat dien van den stoutsten bespieder ter neêr; terwijl eene even zindelijke als prachtige volkskleeding dit aanlokkende nog verhoogt, en haren aanblik gevaarlijk maakt.
In deze volkskleeding weten zich echter ook alleen de Spaansche vrouwen bevallig te tooijen. Ik zelf heb aan het hof van den gewezen' Koning jozef de schoonste Fransche vrouwen gezien, die in de Spaansche kleeding plomp en log schenen; haar levendige gang had in dat vreemd gewaad alle bevalligheid verloren, en oorspronkelijk Spaansche vrouwen, hoezeer veel minder schoon, staken haar de loef af.
Natuurlijk moet ik nu ook over deze nationale kleeding der Spaansche vrouwen mijne waarnemingen mededeelen; en, hoezeer ik geen kenner ben, wil ik het nogtans wagen. - Zekere soort van muts (coffia) is het gewone hoofdsiersel. Een doek van zijden stof met fijne zwarte of witte kant, met gouden of zilveren franjen bezet, hangt van achteren over het hoofd tot op den rug neder; terwijl het voorste gedeelte van het hoofd, door eene menigte donkere lokken bedekt,

{==626==} {>>pagina-aanduiding<<}
vrij blijft, en de haren ter wederzijde natuurlijk en losjes nederhangen. In het gewaad zelf is de zwarte kleur de meest geliefde, en zelfs voor het opperkleed (basquina) bijna de éénige. Doch hierbij toont niettemin de mode haar alvermogen: nu eens is deze zijden stof effen, dan gewaterd, dan weder gestreept, of gebloemd; nu eens met kanten en franjen bezet, dan weder geborduurd, of met gitten versierd. Gewoonlijk reikt het slechts tot even over de kuit, waardoor de schoone, nette voet des te meer zigtbaar wordt; en vermits kromme beenen onder de Spaansche schoonheden even zeldzaam als zwarte kanarievogels zijn, zoo heeft de mode der lange rokken in Spanje geenen ingang kunnen vinden. Het onderkleed is wit, en meestal zoo krap gemaakt, dat het slechts één vingerbreed onder de basquina uitkomt; een rijk garneersel van kant verhoogt nog deszelfs helder wit, en doet hetzelve niet ongevallig afsteken tegen het zwarte opperkleed. De schoenen zijn doorgaans van marokijn of fluweel; in den zomer echter, of bij bijzondere gelegenheden, van zijde. Witte zijden kousen is algemeene dragt; katoenen worden slechts door minder gegoede vrouwen gedragen.
Ik moet echter een der belangrijkste kleedingstukken, de mantilla, niet vergeten. Deze bestaat in eenen langen, witten, dikwerf zeer rijk geborduurden, mousselinen doek, die het hoofd en het geheele bovenlijf, tot aan de heupen, bedekt; hier wordt dezelve over elkander geslagen, terwijl de einden rugwaarts ter wederzijde fladderen. Deze geheimzinnige sluijer verleent haar al de tooverkracht der coquetterie, en het gebarenspel dezer mantilla is aldaar nog oneindig veelbeteekenender, dan bij ons, in de dagen van ouds, het spelen met den waaijer was.
Zoo eenvoudig nu ook deze kleeding ons moge toeschijnen, heeft de echtgenoot somtijds niet weinig verdriet van dezelve. Het ongemeen fijne lijnwaad, de zijden stoffen, de kostbare borduurwerken, en vooral de weelde in kant en franje, alsmede de onophoudelijke afwisseling van schoeisel, dat, in weerwil der kleine voetjes, niet lang tegenhoudt, maken veeltijds zulke belangrijke posten uit, dat menig man, op het einde des jaars, bij het opmaken van het saldo, zeker niet veel roeping gevoelt, om der godin Mode zijn loflied toe te brengen! - Naauwkeuriger ontwikkelingen der Spaansche kleederdragt, in al hare veelvuldige gedaanten, kan ik, als on-
{==627==} {>>pagina-aanduiding<<}
gewijde, niet geven, en beken dus gaarne hierin mijne zwakheid.
Nog een paar woorden over de levenswijze, de geaardheid en het karakter der Spaansche vrouwen, en ik haaste mij ten slotte. - Haar slaap duurt tot laat in den ochtend; alsdan drinken zij chocolade, gaan daarna aan het toilet, hierop naar de mis, en uit de mis aan tasel. Op den maaltijd volgt, overeenkomstig het jaargetijde, eene kortere of langere siesta (een middagslaapje), en hierna haast men zich, in de verkwikkende koelte, om te wandelen. Gedurende den winter doet men deze wandeling, ten einde alsdan de weinige milde zonnestralen beter te genieten, vóór den maaltijd, terstord na de mis, en de avond wordt in de tertuha's (gezelschappen of kransjes) doorgebragt.
De geaardheid der Spaansche vrouwen is zeer levendig, haar omgang onderhoudend, en hare geestigheid dikwerf met eene fijne satyre doorweven. Zij hebben veel vernufts, en verstaan zeer goed, in hare beeldrijke taal, met voegzaam- en levendigheid te schertsen. De zucht tot dansen is haar als aangeboren; de meisjes neurien van der jeugd af aan de melodiën van hare nationale dansen, slaan met de castanuelas (castagnetten) de maat, en spreiden daarbij eene ongedwongene bevalligheid ten toon, die den vreemdeling in verrukking brengt.
Het bloed, dat haar zoo snel door de aderen vloeit, het uitwerksel eener heete luchtstreek, leidt haar ook tot groote aanmatigingen; want, volgens landsgebruik, is het de pligt der mannen, de dames in gezelschap te onderhouden.
Gedurende den laatsten oorlog op het schiereiland zag een aardig boek het licht, onder den titel van: La mannera de galantear las damas de Madrid. (De wijze, om aan de dames van Madrid zijn hof te maken.) Het was door eenen spotvogel in het Spaansch en Fransch uitgegeven, en de boekventers in het Prado te Madrid sleten aan de vreemde officiers eene tallooze menigte exemplaren.
Die ongemeene opgewektheid van aard, welke bij haar zoo ligtelijk de fijne grenzen der deugd te buiten treedt, ga ik hier met stilzwijgen voorbij. Maar, gelijk de achterdochtige Italiaan zijner vrouwe eenen cicisbeo veroorlooft, zoo vergunt ook de jaloersche Spanjaard eenen cortejo den toegang tot zijn huis; maar de duennas (de dames van gezel-
{==628==} {>>pagina-aanduiding<<}
schap) zijn gestrenge bewaaksters der vrouwelijke deugd, en hebben Argus-oogen.
De Spaansche vrouwen hebben onderling eene geheel bijzondere etiquette. Welverre dat die, gelijk men veelal waant, in het stijve zou overgaan, heeft zij alleen bij het intreden iet ernstigs; voor het overige is hare houding edel en ontzag inboezemend, en zijn hare manieren ongekunsteld en ongedwongen. Eene kleine buiging met het hoofd tegen de mannen en een vurige handdruk bij de vrouwen maken haar compliment veel beteekenender, dan de woordenrijke betuigingen der Fransche vrouwen.
‘Alles mooi en goed,’ zullen mijne lezeressen zeggen, ‘wat wij van de Spaansche vrouwen lezen; maar’... Maar nu komt ook de hinkende bode achteraan.
Eene vlijtige en zorgvuldige huisvrouw en moeder is echter de Spaansche vrouw volstrekt niet, en kan zij ook niet zijn. Zij is lui en op gemak gesteld; in alle bezoeken vindt men haar zonder bezigheid; des winters zit zij bij den vuurwagen (brassero), en des zomers is zij met de ventilla (eene soort van waaijer) bezig om de gloeijende wangen te verkoelen. Lieden van stand houden iedere bezigheid voor vernederend, en alles haakt slechts naar genot. Huisselijke verrigtingen en vrouwelijke handwerken veroorzaken haar verveling; zelfs haar kostbaarste lijnwaad geven zij aan waschvrouwen buitenshuis prijs.
En nu heb ik mij zekerlijk lang genoeg bij de Spaansche vrouwen van onzen tijd opgehouden; en, gelijk mijne lezeressen mij reeds te voren eene episode hebben veroorloofd, zoo moeten zij mij nog eene uit het leven der voormalige Spaansche vrouwen toestaan, waarmede ik dan ook besluiten zal.
Als de Spaansche dames weleer haar toilet maakten, lieten zij zich van hare kameniers met kostbaar reukwerk berooken, en tevens door de oudste derzelve met welriekend water in het aangezigt en over de armen sprengen. Hierbij geloofde men echter destijds, dat het oranjewater te krachtiger werd, wanneer het te voren in den mond eener oude vrouw geweest was; zij lieten het zich derhalve door deze op de aangewezene plaatsen spuwen. Deze afzigtelijke, van de Mooren ontleende, gewoonte baarde echter toen even min eenig opzien, als eene andere van gelijken oorsprong, hierin bestaande, dat, wanneer de voorname dames, op bezoek,

{==629==} {>>pagina-aanduiding<<}
van gedroogde confituren genoeg gegeten hadden, zij den nog overigen voorraad in hare neusdoeken pakten, zelss tot vier en vijf toe vol ladende; zij hingen deze dan aan de baleinen van hare hoepelrokken, en bragten dien buit op deze wijze naar huis.
Dat de tegenwoordige Spaansche dames zich dus veel aardiger gedragen; dat ook de naauw om het lijf sluitende basquina zulken roof van suikergebak uit de koffij- en theesaletten niet gedoogt, als de voorouderlijke hoepelrokken, zal, vertrouw ik, uit het voorgaande genoegzaam zijn gebleken.





Berigt, aangaande eene nieuwe Indische sutee, of weduwe, die zich, op den 26sten november 1820, met het lijk haars mans vrijwillig verbrandde.

(Uit den Brief van eenen Ooggetuige.)

Burdwan, den 27sten November, 1820.

Gisteravond was ik ooggetuige van de verschrikkelijke plegtigheid der verbranding eener weduwe met het lijk haars mans. Men bragt mij in het huis des overledenen, die tot de kaste der landbouwers behoorde. Ik vond het lijk op eene mat liggen, terwijl de weduwe naast hetzelve gezeten was, daar men bezig was dezelve het haar te kammen. Zoodra zij mij in het oog kreeg, schoof zij op de knien naar mij toe, en openbaarde mij haar voornemen, om zich met het lijk van haren echtgenoot te mogen verbranden.
Zoodra het verlof tot deze verschrikkelijke plegtigheid van wege de overheid gekomen was, leiden de bloedverwanten het lijk op eene baar, op welke de weduwe mede hare plaats nam, en zij werden beide weggedragen. Zij werd tot op de plaats des doods door eene groote menigte volks vergezeld, over 't welk zij geroost koorn strooide. De brandstapel was in eenen kuil van vier voet diepte opgerigt, terwijl de opening vijf voet middellijn hield. De wanden waren met droog hout bezet, terwijl het midden met andere brandstoffen was aangevuld. Nadat de weduwe zich in eenen nabijgelegen' vijver gebaad had, werd het lijk in dezen kuil geplaatst. Destijds was de vrouw zoodanig afgemat, dat een van hare maagschap haar op zijne armen moest dragen.

{==630==} {>>pagina-aanduiding<<}

Toen hij haar weder nedergezet had, scheurde zij een stuk van haar kleed, en wikkelde haren oudsten zoon, een' knaap van omtrent acht jaren, daarin. Hierop vielen vele mannen en vrouwen haar te voet, en kusten haar. De Sutee bemoedigde de vrouwen, om in dergelijk geval hetzelfde te doen. Het kind wierp nu eene aangestokene fakkel in den kuil, uit welken daarop de vlam hoog opsteeg. De weduwe ging nu driemaal om denzelven heen, dragende een' pot in den arm, uit welken zij pek in het vuur wierp, om hetzelve te feller te doen branden; waarop zij zelve daarin sprong, en zich naast het lijk plaatste. Dadelijk was zij van de vlam omgeven, welke de omstanders, door het inwerpen van vlas en andere brandstoffen, nog zochten te vermeerderen. Zij klapte onophoudelijk in de handen, en voer daarmede voort, tot dat de huid reeds geheel verbrand was. Eindelijk zonken hare handen neder, en - zij was mede een lijk! Het ligchaam bleef echter zijnen stand behouden, en geleek naar een beeld van ebbenhout in het midden der vlam.
Het volk juichte hierbij onophoudelijk, en betuigde, nog nimmer eene Sutee van zoo veel vastheid van geest gezien te hebben. De opziener der politie, die, uit hoofde van zijn ambt, bij vele dezer plegtigheden was tegenwoordig geweest, betuigde almede, dat hem nog nimmer een offer was voorgekomen, dat zoo gelaten en tevens zoo kloekmoedig was. Ik stond slechts op drie schreden afstands van het vuur; de rampzalige had het aangezigt naar mij gekeerd, en nimmer zal ik dat afgrijselijk schouwspel vergeten. Aanvankelijk zag haar gezigt verwilderd; naderhand, echter, rustig en gelaten; hierop zwak, afgemat en hevig aangedaan; maar, toen zij om den brandstapel ging, was haar gelaat weder volkomen gerust en stil. Zij scheen mij toe, vijftig, en de man zestig jaren oud te zijn geweest. Zij liet drie kinderen na; eene dochter van twintig jaren, die reeds gehuwd was, en twee zoons.

Salvator Rosa.

Salvator rosa werd te Napels in 1615 geboren, en stierf in 1673. Hij wijdde zich der Schilderkunst toe, die hem echter in den beginne zoo weinig voordeel opleverde, dat hij genoodzaakt was, zijne stukken op openlijke plaatsen

{==631==} {>>pagina-aanduiding<<}
te koop te stellen, wilde hij de dringendste zijner behoeften bevredigen. In korten tijd werd echter de waardij zijner schilderstukken en het genie van derzelver maker bekend. Door zijne uitstekende talenten verwierf hij zich met der tijd een aanzienlijk vermogen. Tot dezen staat gekomen, werd zijn huis eene Akademie, waar mannen, die door werken der kunst eenen naam verworven hadden, dikwerf bijeenkwamen. Bij zulke gelegenheden werden tooneeispelen van zijne vinding door hem uitgevoerd, in welke hij zelf dan gewoonlijk de hoofdrol speelde. De kamers van zijn huis waren dan tot tooneelzalen ingerigt, op eene schilderachtige wijze met loof gesierd, en het zand op den vloer met bloemen bestrooid, waardoor het geheel het voorkomen van een landelijk tooneel verkreeg.
Op zekeren tijd speelde salvator rosa eens op een zeer slecht klavier. Toen men zulks te kennen gaf, zeide hij: ‘Het zal ten minste nog wel duizend daalders gelden,’ en schilderde toen op het deksel een zoo voortreffelijk beeld, dat het nog boven dien prijs verkocht werd.
Een zeer rijk Edelman was reeds sedert geruimen tijd met hem wegens den koop van een zijner landschapstukken in onderhandeling. Zoo menigwerf de Edelman naar den prijs van hetzelve vernam, vermeerderde salvator rosa dien met honderd daalders. Eindelijk zeide hij: ‘Wij zullen, in weerwil van al uwen rijkdom, het over dien koop wel nimmer eens worden,’ en haalde tegelijk met een' kwast verscheidene strepen natte verf over de schilderij.
Op zekeren tijd bezocht hem een Kardinaal, aan wien hij eenige zijner historische schilderstukken, welke hij kort geleden vervaardigd had, vertoonde. De Kardinaal bezag dezelve slechts ter loops, maar beschouwde daarna met des te meer opmerkzaamheids eenige landschappen, van welke hij den prijs vroeg. ‘Men vraagt mij altijd naar mijne landschappen,’ riep salvator rosa uit, ‘naar zeegezigten en dergelijke kleinigheden, even alsof ik ook geene moeijelijker stukken kan maken!’ Om den kunstenaar te bevredigen, betuigde de Kardinaal, bereid te zijn, een zijner groote historische stukken en twee landschappen te koopen. ‘Daar gij,’ antwoordde de Schilder, ‘het groote stuk slechts dáárom begeert, dewijl gij de beide kleinere stukken hebben wilt, zoo moet hetzelve een millioen kosten.’

{==632==} {>>pagina-aanduiding<<}

Hij werkte zoo vlug, dat hij dikwerf op éénen dag een schilderstuk voltooide. De Konstabel des Rijks, colonna, verkreeg eens zoodanig stuk van hem, en gaf hem daarvoor eene beurs met goud ten geschenke. De Schilder bleef niet in gebreke, zijne erkentelijkheid voor deze mildheid door een tweede stuk te doen blijken, voor hetwelk hij weder eene gelijke belooning verkreeg. Deze wederkeerige geschenken werden tot vier malen toe herhaald, waardoor de kunstenaar even zeer de onvermoeide vruchtbaarheid van zijn penseel, als zijn begunstiger deszelfs aanhoudende mildheid betoonde. Ten laatste begreep dan toch de Konstabel, bij het vijfde schilderstuk, dat hij ontving, dat het volhouden van dit spel hem eindelijk al te hoog zou komen te staan. Hij zond derhalve aan salvator rosa nu twee beurzen, even zeer van goud voorzien als de eersten, en liet hem daarbij zeggen: ‘dat het voor hem niet zoo gemakkelijk viel, ledige beurzen met goud te vullen, als voor den kunstenaar, om het ledige doek met schoone beelden te voorzien; weshalve hij hem hierbij vrijwillig de eer der overwinning afstond.’
Salvator rosa was altijd in eene vrolijke luim, die hem zelfs bij zijn sterven niet verliet; want toen nog gaf hij te kennen, dat zijn naam zelf hem een waarborg was van zijn toekomend heil; zeggende hij, te vertrouwen, ‘dat God nooit gedoogen kon, dat de Vorst der Duisternis eenen man zou aantasten, die den naam van Salvator (heiland) droeg.’

Weldadigheid.

Hetgeen gij verkwist, o mensch! gaat verloren; hetgeen gij achterlaat, is voor uwe erfgenamen; maar hetgeen gij den armen geeft, neemt gij met u in het graf.

Twee gekken voor één.

Dr. W. kreeg twist met Dr. B. De stellingen van dezen kwamen genen zoo paradox voor, dat hij driftig uitriep: ‘Gij komt nog in het Dolhuis!’ - ‘Dat zij zoo!’ hernam de ander heel bedaard; ‘het vermaak, ook u daar te ontmoeten, zal mij vertroosten.’






{==633==} {>>pagina-aanduiding<<}

Het eeuwig vuur.


De Pers kniel' voor de altaren 
Van Zoroasters vuur, 
Dat naar het wolkazuur 
Reeds eeuwen op mogt varen, 
En waan', dat slechts des aardrijks val 
Het blusschen zal. 
 
De onnoozle! - 't moet verwaaijen 
Door 't stormen van den tijd, 
Die alles velt en slijt 
In 't wentlend ommezwaaijen: 
Geen vuur, ontgloeid door menschenhand, 
Dat eeuwig brandt. 
 
Treed Romes tempels binnen! 
Geen aschje rest er meer 
Van 't vuur, zoo trouw weleer 
Bewaakt door Vestalinnen; 
Want wat uit aardsche vuurvonk spruit, 
Bluscht spoedig uit. 
 
En toch, één vuurstraal flonkert 
De wentlende eeuwen door, 
Die nooit zijn kracht verloor, 
En, werd hij soms verdonkerd, 
Terstond in hooger vlammeurood 
Zijn vonken schoot. 
 
Als 't licht der zonnestralen, 
Dat heel deze aarde omvaêmt, 
Doordringt hij al wat aêmt; 
En waar slechts mensch mogt dwalen, 
Vond hij ook priester en altaar, 
En vlamde daar. 
 
Dat is geen vuur der aarde, 
Waanzinnig aangebeên, 
Dat zoo, door de eeuwen heen, 
Steeds d'eigen gloed bewaarde, 
In Oost en West, in Zuid en Noord 
Den mensch doorgloort. 

{==634==} {>>pagina-aanduiding<<}

Neen! 't stamt uit 's Hemels hoven, 
Uit de eeuwge wereldzon, 
Die nooit haar' loop begon 
En nooit haar' gloed zal dooven, 
En de Almagt blies in 't scheppingsuur 
In ons dat vuur. 
 
Die vonk, ons ingedreven, 
Is 't merk van d'adelstand, 
Waartoe des Eeuwgen hand 
Zijn beeldtnis heeft verheven, 
En heft ons uit het slijk der aard 
Steeds hemelwaart. 
 
Wee, die die vonk verloren! 
Zij wierpen kroon en stas 
En 's Hemels beeldtuis af. 
Tot slavendienst geboren, 
Zweept hen de knelslag des gewelds, 
Als 't dier des velds. 
 
Maar waar zij hel mogt gloeijen 
En vonken schiet omhoog, 
Daar ziet alom het oog 
Slechts paradijzen bloeijen, 
Waar 't heldenvolk, met deugd bekroond, 
Gerust in woont. 
 
Wie kent het niet op aarde, 
Dat vuur, waar 't vuur bij taant, 
Dat Perzie eeuwig waant, 
Dat Rome kuisch bewaarde; 
Het vuur van echten hemelstam, 
De vrijheidsvlam? 
 
Der eeuwen stormend loeijen, 
Dat andre vlammen smoort, 
Blaast haar steeds verder voort, 
Doet haar steeds heller gloeijen, 
En spreidt, vóór de aarde zinken zal, 
Haar overal. 

{==635==} {>>pagina-aanduiding<<}

Het lot slepe in zijn golven 
Vrij al dit aardsche heen; 
Zij tart zijn' muil alleen, 
Nooit in zijn' vloed bedolven: 
Het vuur, dat uit den Hemel spruit, 
Bluscht nimmer uit. 
 
Neen! zelfs der graven duister, 
Dat eens den mensch omringt, 
En waar geen star door dringt, 
Dooft nooit zijn' vlammenluister; 
Dan stijgt het met den geest omhoog 
Naar 's Hemels boog. 
 
Daar, in die lichter kringen, 
Waar 't eenmaal uit ontsproot, 
Bespot het graf en dood, 
En zijne vlammen dringen 
Daar hemelhoog en godlijk schoon 
Om 's Eeuwgen troon. 
 
Waant gij het dan te smoren, 
o Reuzen van deze aard! 
Door de almagt van het zwaard, 
In 't bloed der priesterkoren? 
Uw staf reikt, schoon hij de aard gebiedt, 
Ten Hemel niet. 
 
Waartoe dien strijd te wagen? 
De heilge vuurvlam Gods 
Bluscht menschenkracht noch trots. 
Leert, leert haar' gloed verdragen, 
En gaat uw volk in 't vrijheidskoor 
Als priesters voor! 
 
Door 't talloos kroost omgeven, 
Dat u als vaders acht, 
Ziet gij dan stil en zacht 
De vlammen opwaarts zweven, 
En hel zich spieglen in uw' troon, 
Dan eens zoo schoon. 

{==636==} {>>pagina-aanduiding<<}

Dan straalt het niets dan zegen, 
Dat eeuwig vrijheidsvuur, 
En wordt ten vlammenmuur, 
Door kracht noch list bestegen, 
Die vorst en volk te zaam omwalt 
En nimmer valt. 
 
Maar wee hun, die gelooven, 
Door stroomen menschenbloed 
Dien zachten hemelgloed 
Te mindren of te dooven! 
Slechts olie spilt hun dolle hand 
Tot feller brand. 
 
Dan wordt dat vuur, verbolgen, 
Ten ijsbren lavastroom, 
Die teugel kent noch toom; 
Dan wordt het al verzwolgen, 
En volkrenheil en vorstenstoel, 
In 's asgronds poel. 
 
Knielt, vorsten, dan en volken, 
Vereend voor 't eeuwig vuur, 
In vrijheids tempelmuur! 
Moog' niets die vlam omwolken, 
En blaaz' nooit stormende overmoed 
Ze in wilden gloed! 
 
Neen! vreedzaam moet zij stralen 
Gelijk de lentezon, 
Die, milde zegenbron, 
Slechts vreugde neêr doet dalen, 
En 't volk roep' steeds met ruime borst: 
Heil zij den Vorst! 
 
a. boxman. 
Augustus, 1821. 



{==637==} {>>pagina-aanduiding<<}

Het waar geluk.


Wie, met het levenspak beladen, 
Trof op de onzek're kronkelpaden 
Steeds bloemen, nimmer doornen aan? 
Wiens boezem kende nimmer smarte? 
Wien sloeg van wellust steeds het harte? 
Wie plengde nooit een' bitt'ren traan? 
 
Ach! wie de heilzon eens zag blinken, 
Zag haar ook wel ter kimme zinken; 
De glans verdween, die haar omgaf: 
Ligt stortte een pand van hem ten grave, 
Of loeide een noodvlaag om zijn have, 
Die haar verstrooide als vlugtig kaf. 
 
Geen sterv'ling was ooit zoo verheven, 
Dat hem geen slag van 't lot deed beven: 
De rieten stulp en 't vorstlijk hof 
Staan open voor een reeks van plagen; 
En wie een diadeem mag dragen, 
Is ook een broze zoon van 't stof. 
 
Daar zijn er, die, met reuzenkrachten, 
Fier elken storm van 't lot verachten, 
En, van hunne eigen deugd bewust, 
Wat ook die stormen mogten sloopen, 
In de eeuwigheid herstelling hopen, 
Op God en Zijn bestuur gerust. 
 
Daar zijn er, die het juk der zorgen 
Wel torschen, van den vroegen morgen 
Tot in den laten avondstond, 
En toch met opgeruimde zinnen 
Aan elke nieuwe taak beginnen, 
Die hier hun hand te werken vond. 
 
o! Zalig hij, die, hier beneden, 
Zijn hart, met lot en stand tevreden, 
Steeds kalm voelt slaan in reme borst; 

{==638==} {>>pagina-aanduiding<<}

Die, bij zijn gade en kroost gezeten, 
De praal der wereld kan vergeten, 
En nooit naar rang en weelde dorst! 
 
Hij stijg' nooit in een' staatsiewagen, 
Die and'ren naar 't paleis mag dragen, 
Waar vleitaal den Monarch begroet: 
Hem drukken band noch ridderkruisen; 
Hij voelt door al zijne aders bruisen 
Een rein en onverbasterd bloed. 
 
Ver van de pracht der hosgewelven, 
Blikt hij tevreden in zichzelven, 
En viert den luister der Natuur. 
Wat goud behield zijn' glans en waarde, 
Wanneer hij op Aurora staarde 
Aan 't schitt'rend oostelijk azuur? 
 
Ééns, als zijne ouders, zacht ontslapen, 
Versiert zijn graf geen ad'lijk wapen: 
Op aardsche grootheid nooit belust, 
Behoest zijne asch geen praalgesteente, 
Waaronder menigwerf 't gebeente 
Van magtige onverlaten rust. 
 
't Zegt weinig, dat men u vergete; 
Nog minder, dat de naneef wete, 
Waar ge eens, o mensch! ten grave zonkt: 
Maar o! 't zegt veel, te durven hopen, 
Dat, wat de tand des tijds moog' sloopen, 
Uw naam in Gods gedenkboek pronkt. 


Mijn gezang.


Wanneer ik zing, zing ik een lied, 
Dat niet door beeldenpraal 
Een hoog en schitt'rend doel beschiet 
In Neêrlands rijke taal. 
 
Een ander stijg' den zangberg op, 
En zinge op stouter' toon; 
Dat hem op Pindus steilen top 
Apol den schedel kroon'! 

{==639==} {>>pagina-aanduiding<<}

't Is grootsch, ontgloeid door heilig vier, 
Voor de eer van 't Vaderland 
De welbesnaarde gouden lier 
Te grijpen van den wand. 
 
't Is schoon, Natuur met al haar' glans 
Te omvatten in zijn lied; 
't Zij Phebus prale aan d'avondtrans, 
Of uchtendstralen schiet'. 
 
't Zij 't stroompje met een zacht geklots 
Langs groenende oevers ruisch', 
Of schuimende van rots op rots 
De bergstroom nederbruis'. 
 
Het zij de Lente in volle pracht 
Haar bloemgewaad ontplooi', 
Of dat de Herfst in kouder' nacht 
Den grond met rijm bestrooi'. 
 
Ik weet het, zulk een maatgeluid 
Drukt, op verheven toon, 
Alleen de ontvonkte geestdrift uit 
Van God Apollo's zoon. 
 
Maar o! des muschjes schel gekweel 
Vindt ook een luist'rend oor, 
Al klinkt de zang van Filomeel 
Het schoonste in 't voog'lenkoor. 
 
Wel hem, wiens hart van zangdrift gloeit, 
Als 't van verrukking zwelt, 
Of als een traan van weemoed vloeit, 
Die meer dan woorden geldt! 
 
Nooit greep ik met vermeet'le hand 
Naar 's dichters lauwerkroon; 
Steeds, waar der Muzen outer brandt, 
Eerde ik der Muzen zoon. 

{==640==} {>>pagina-aanduiding<<}

Maar, schoon ik naar geen glorie streev' 
In 't rijk der Poëzij, 
Zing ik op 't veld, in bosch en dreef, 
Mijne eigen melodij. 
 
Die melodij, zoo arm in kunst, 
Mijn lust in vreugde en smart, 
Zij dingt naar lauwerkroon noch gunst, 
Maar spreekt slechts tot het hart. 





Wie is de grootste dichter?


Hier heft men bilderdijk ten troon, 
Dáár is slechts feith Apollo's zoon; 
Ginds schenkt men tollens de eerekroon, 
En elders loots der Goden loon. 
Waarom toch trekt men dus partij, 
Wie hunner de eerste Dichter zij? 
Één' grooten Man ziet gij alleen; 
Ik zie, God dank! er vier voor één! 
 
j.w.ij. 
Het Hoogduitsch toegepast. 


Moederlijk misverstand.


‘Van den Soldatenstand zijn een'ge Zonen vrij,’ 
Zoo sprak de Regter; en de Moeder, hartlijk blij, 
Bragt beî haar Zonen daadlijk voor: 
‘God dank, Mijnheer! dan zijn ze er door. 
Die twee - ik kan 't u toonen, 
Het zijn mijne een'ge Zonen.’ 


De boer en zijn zoon.


De Vader. 
Wel! zult gij eindlijk doen, wat ik u op kwam leggen? 
Mijn vader zou het zijnen zoon geen tweemaal zeggen. 
De Zoon. 
Uw vader! ja, dat was ook eerst een leepe knaap! 
De Vader. 
Zwijg! - waarlijk toch een andre vent dan de uwe, Jaap! 







{==641==} {>>pagina-aanduiding<<}

Mengelwerk.

Kerkelijke aanspraak, ter gelegenheid der godsdienstige viering van den verjaardag des konings.

Aan den Redakteur der Vaderlandsche Letteroefeningen

Mijn Heer!

Ik behoor met onder de toejuichers van het besluit der Synode van de Hervormde Kerk in ons Vaderland, hetwelk ten gevolge gehad heeft eene Godsdienstige viering van den Verjaardag Zijner Majesteit in alle Protestantsche Kerken van dit Rijk. Integendeel acht ik hetzelve, om onderscheidene redenen, deels door anderen duidelijk genoeg in het licht gesteld, een min gelukkig besluit. Desmettegenstaande kan ik niet goedkeuren, dat men de gezegde plegtigheid, eenmaal ingevoerd, minachte en verwaarlooze, alsof dezelve geene Godsdienstige of in andere opzigten belangrijke strekking had, of met kon gevierd worden zonder eene verachtelijke vleijerij. Ik meen het tegenovergestelde van dit vooroordeel door eene proeve eenigermate bewezen te hebben, toen ik onlangs, op den gemelden dag, voor mijne Gemeente moest optreden. Schoon ik nu in het stukje, dat hiernevens gaat, en bij die gelegenheid tot eene voorbereiding tot de Dankzegging en het Gebed gediend heest, geene bijzondere waarde zie, gees ik u echter vrijheid, om hetzelve in uw geacht Maandwerk te plaatsen, of het soms mogt kunnen verstrekken, om het vermelde vooroordeel te verzwakken, en onzen Landgenooten in het algemeen, vooral hun, die door hetzelve weêrhouden zijn van eene hartelijke deelneming in de genoemde plegtige bijeenkomst, te doen zien, van welk eene goede zijde zij kan beschouwd, en hoe nuttig zij kan gebezigd worden. Wordt dit oogmerk slechts eenigzins bereikt, het zal een bijzonder genoegen zijn, daartoe te hebben medegewerkt, voor hem, die de eer heeft, zich met bijzondere hoogachting te onderschrijven:
Mijn Heer!

Uwen dienstw. Dienaar

g.w. westerbaen.
Amsterdam,
den 6den Sept. 1821.

{==642==} {>>pagina-aanduiding<<}

Waarde Landgenooten!

Van alle schepselen, op aarde levende, schijnt mij de mensch, in weerwil van zijne uitnemende voorregten boven allen, de afhankelijkste van allen te zijn. Behalve dat hij alleen, in de jaren zijner kindschheid en jeugd, een vierde gedeelte van zijn leven in eenen staat van volstrekte ashankelijkheid doorbrengt, is zijn toestand ook de meest wisselvallige, en, bij ziekte en ouderdom, de meest reddelooze. Zeer groot, wel is waar, zijn de vermogens, hem door den Schepper verleend, maar zeer groot en veelsoortig ook zijne behoeften, alleen door Gods Almagt en Goedheid vervulbaar. Wel mogen wij ons dus gelukkig achten, die den Almagtigen door jezus christus kennen als onzen volmaakten Vader, en zelfs de vrijheid verkregen hebben, om Hem te naderen met ons kinderlijk gebed, om Hem onze behoeften vertrouwelijk aan te bevelen, en bijstand in onze goede ondernemingen en zegen over onze nuttige bedrijven van Hem af te smeeken, met volle zekerheid, dat Hij ons zal verhooren, voor zoo verre dit van zijne hooge Wijsheid en algemeene Liefde te verwachten is. Dit voorregt is volstrekte behoefte en gadelooze zegen voor den mensch in alle standen en betrekkingen der maatschappij, en een Koning zelf, hoe magtig ook, kan dien zegen niet ontberen, zonder zeer ongelukkig te zijn, omdat hij een mensch is, gelijk de geringste van zijne medeburgers. Doch ik heb te weinig gezegd. Voor eenen Koning is het gebed inzonderheid behoefte en zegen, meer nog dan voor den geringsten en zwaksten der menschen, omdat zijne pligten verre de moeijelijkste zijn ter vervulling, omdat zijn toestand dikwijls de medelijdenswaardigste is en altijd de meeste hulp behoeft. Ik zal hierover nog eenige oogenblikken tot u spreken, om u te doen gevoelen, dat het eener Godsdienstige Natie voegt, vooral op dagen als deze, wanneer haar Vorst bijzonderlijk voorondersteld moet worden den Heer van Hemel en Aarde zijnen dank en zijne behoeften op te dragen, haren
dank

{==643==} {>>pagina-aanduiding<<}
met den zijnen te vereenigen, en met en voor hem bij den Hemelschen Vader in kinderlijk gebed aan te houden, gelijk het kinderen voor hunnen aardschen vader en broeders voor hunnen broeder betaamt.
De glans der kroon moge een' ieder in het oog schitteren; men moge haar boven alles begeerlijk, en, om een Rijksbewind magtig te worden, geene moeite en opofferingen te groot, geene deugd te heilig, geene wandaden te gruwelijk achten, - al wie zichzelven en de ondermaansche wereld eenigermate kent, en schijn van wezen kan afzonderen, moet zijne begeerte naar de oppermagt over zijne natuurgenooten, reeds bij het geringste nadenken, zeer gematigd gevoelen, te meer nog, omdat er tot het zwaaijen van den schepter zoo ontzettend veel vereischt wordt. Wat is toch die schepter in de hand van een kind of van een' dwaas? Wat de luisterrijkste kroon, waar eigen luister gemist wordt? Wat grootheid van gezag en aanzien, door geene grootheid van ziel gehandhaafd? Wat anders, dan eene ijdele luchtbel, eer men omziet, vernietigd? Hij, hij-alleen kan Koning zijn, die eenen Koninklijken geest bezit, welke hem den luister, die hem omringt, voor zichzelven onbeduidend en lastig, en voor anderen alleen nuttig doet achten, - die een Koning van zichzelven, en zijner hartstogten Meester is, - wien dus geene vrees beroert, geen haat verbittert, - en die meer verstand heeft, dan gewone menschen, om het goede te onderscheiden, meer deugd om het te willen, en meer kracht om het te handhaven. Groote gaven voorwaar, die alleen van den Schepper des Lichts, den Gever van alle goede Gaven kunnen verworven en bewaard worden! Om deze was het, dat een salomo, en zijn Volk met hem, vuriglijk bad, en deze zijn het, die onze Koning, inzonderheid, behoest. Of leeft hij niet in eenen tijd, waarin de Volken meer, dan ooit te voren, in hunne Vorsten vereischen, en, intusschen, zelve nog maar al te wars zijn ook van billijke wetten, - in eenen tijd van algemeene gisting en onrust, welke de bewaring van den vrede allermoeijelijkst

{==644==} {>>pagina-aanduiding<<}
maakt, terwijl de uitputting van meer dan vijf-en-twintig verloopene jaren de zenuw van den krijg verlamd heeft, - in eenen tijd, waarin de weelde, in weerwil der algemeene klagten over toenemende verarming, het hoofd steeds onbeschaamder opsteekt, waardoor de vaderlandsliefde bij duizenden een ijdel woord is geworden? Heeft hij daarom niet honderd oogen noodig, om te waken, en eenen onwrikbaren moed, om te strijden tegen eene baatzucht, welke niets ontziet, en alles verderven wil? Wordt hem deze zelfzucht niet vaak vermomd en verhuicheld door eenen bedriegelijken schijn van deugd, welke bij een goed hart zoo ligt het verstand bedwelmt? Worden hiertoe niet soms de uitstekendste bekwaamheden dienstbaar gemaakt, en is, in dezen toestand, de vleijerij voor eenen Vorst, die altijd mensch blijft, niet allergevaarlijkst? Wie kan zeggen, dat de regering van onzen Koning in eenen gelukkigen tijd invalt? Of heeft hij zich niet, nu uit de eene, dan uit de andere zwarigheid, met moeite te redden, - nu dit, dan weder een ander gevaar as te keeren, - nu deze, dan gene buitengewone ramp te lenigen en te herstellen? En die regering zelve, gaat zij niet over een Land, dat hij op den rand des verderfs vond, - dat, bijna weggezonken, door hem moest ontrukt worden aan den afgrond, - dat van al het noodige op nieuw moest worden voorzien, en welks verstopte bronnen van welvaart niet, dan met de onvermoeidste vlijt, door de voorzigtigste wijsheid bestuurd, en met het taaiste geduld, weder kunnen geopend worden? Gaat die regering niet over een Rijk, dat in een zeer naauw verband staat met de maatregelen, welke vreemde Vorsten voor de aanvankelijke rustherstelling onder de Natiën van Europa hebben moeten nemen? Is onze Koning daardoor wel altijd zoo vrij in het verkiezen van middelen tot onze bijzondere welvaart, als hij, in andere omstandigheden, misschien wel zou wenschen? Gaat zijne regering niet over een Rijk, zamengesteld uit twee zeer
ongelijksoortige hoofddeelen, uit twee Natiën van verschillenden aard en zeden, van soms strijdige be-
{==645==} {>>pagina-aanduiding<<}
langen, van zeer oneenparige vorderingen in verlichting, - uit twee Natiën, van welke de eene, in de latere tijden, niet te regeren was, dan door napoleon's geweld, en de andere, welke nog steeds het hoofd vol heeft van den rijkdom en schitterenden voorspoed der Hollanderen, in dagen, welke niet weêr aanlichten, ook daarom vooral niet gemakkelijk te voldoen is? Zou nu onze Koning, in zulk eenen toestand, alleen voor God staan? Zou ons hart niet deelen in zijne zorgen, in zijne gevaren, in zijne behoeften? Zou hij, op den verjaardag zijner geboorte, den Algoeden verheerlijken voor bewezene gunsten, vooral in zijn moeijelijk bewind genoten, en bijstand en zegen in en over hetzelve bij vervolg afsineeken, en daarbij onze dank niet gehoord worden, ons gebed geen hart vinden, waaruit het kon rijzen tot- en zich uitstorten voor den troon der Godheid? Neen, ik wil, om dit aan te dringen, niet gewagen van verpligtingen, die wij hebben aan het Hoofd van ons tegenwoordig burgerlijk Bewind, den eersten Burger van onzen Staat; neen, op hem wil ik thans alle lofspraak met opzet terughouden, en liever ondankbaar schijnen, dan het vermetel oordeel van hen voet geven, die het willen doen voorkomen, alsof dit ons Godsdienstig bedrijf naauwelijks dezen naam zou verdienen, en, door vleijers uitgedacht, niet zonder Vorstenvleijerij zou kunnen waargenomen worden. Daarvan wil ik zelfs den schijn vermijden, en daarom alleen dit nog vragen: Of het waar belang van onzen Koning en zijn Volk niet één is? Of de zegeningen, voor welke hij den Algoeden looft, niet, grootendeels, weldaden voor het Vaderland geweest, of, in de gevolgen, voor hetzelve weldadig geworden zijn? Of de verlenging van zijn leven en de vastheid zijner gezondheid ook niet voor ons zeer wenschelijk zijn?
Of de bijstand des Almagtigen, in meer dan één hagchelijk tijdsgewricht door onzen Koning ondervonden, en de zegen des Alzegenaars over zijne moeijelijke regering, dien wij u in vele bijzonderheden zouden kunnen doen opmerken, geen bijstand en zegen waren voor het dierbaar Vader-
{==646==} {>>pagina-aanduiding<<}
land? Waarvoor bestaat toch anders willem de eerste? Is geheel zijn lot op aarde, is dat van geheel zijn Huis niet onafscheidbaar geworden van ons Nederland? Moet het daarmede niet staan of vallen? Waarvoor bidt hij dus, wanneer hij voor zich en de zijnen om geluk en genoegen bidt? Is het niet voor het Land, waarin ook zijne Vaders rusten, waarin ook hij eenmaal in vrede wenscht te sterven, en waarin hij gewisselijk hoopt en smeekt, dat ook de zijnen een gelukkig leven en eenen zaligen dood mogen vinden? Voor wie zou hij bij den Koning der Koningen om voorspoed aanhouden, voor zoo ver een verlicht Christen dien van de Goddelijke wijsheid durft verlangen? Zou het niet ook voor ons wezen, voor ons, aan wier tijdelijke belangen al zijne werkzaamheden, al zijne zorgen, met geheel zijn leven, gewijd zijn? Of kan hij wel ooit regt gelukkig zijn, zoolang zijn Volk rondom hem kwijnt en treurt? Kan hij wel juichen, waar wij schreijen om algemeene ellenden? Wel in eer en luister bloeijen, wanneer de luister des Vaderlands taant, waarvan alleen de zijne kan afstralen? Ja! ik zie het, Landgenooten! uwe overtuiging, die ik bedoelde, is reeds volledig, en ik behoef niets meer aan te voeren, om u op te wekken tot die hartelijkheid van dankzegging en gebed, waartoe wij alhier zijn opgeroepen. Geen oogenblik dan verspild, om ons, voor en met onzen Koning, op dezen dag zijner verjaring, te vereenigen voor den Heer des Hemels en der Aarde.




Waarneming eener voorspoedige en gelukkige genezing van zamengestelde dijdbeenbreuken bij eene zwangere vrouw. Door A. Potgieter, Heel- en Vroedmeester te Leiden.

Het navolgende geval behoort voorzeker tot diegene, welke kunnen getuigen, hoe weldadig het vermogen der Matuur is in het herstellen der zwaarste beleedigingen, ook dan nog, wanneer dezelve onder zoodanigen toestand

{==647==} {>>pagina-aanduiding<<}
plaats vinden, welke, uit deszelfs aard, het levensgevaar doet vermeerderen, en waarbij ons dus schier geene hoop op redding meer overig blijft. De zamenloop van ongunstige omstandigheden, welke hier plaats vonden, en het geval zoo hoogst belangrijk maakten, spoorde mij aan, U te verzoeken, aan deze Waarneming in uw geacht Tijdschrift eene plaats te vergunnen.
Kortheidshalve zal ik den lezer alleen de voornaamste bijzonderheden vermelden, welke mij bij de behandeling der lijderesse zijn voorgekomen.
Gedurende mijne praktijk te Zwolle had Jufvrouw B.D......., echtgenoote van G.T......., oud veertig jaren, van eene niet zeer sterke ligchaamsgesteldheid en kleine gestalte, in de zevende maand harer vierde zwangerschap, op den 12 December 1818, het ongeluk, uit een zoldervenster op straat neder te storten. Ter hulpe geroepen zijnde, was zij bij mijne komst reeds in huis gedragen, en vond ik haar in een' bewusteloozen en stuipachtigen toestand op den grond liggen.
Bij het onderzoek ontdekte ik, dat de beide dijebeenderen gebroken waren; het regter ruim eene handbreedte boven de knie, zoodanig, dat het gebroken ondereinde aan de buitenzijde door de spieren en huid was heengedrongen. De breuk van het linker dijebeen had plaats in het bovenste gedeelte, eene handbreedte beneden den grooten draaijer. Ook hier had het gebroken ondereinde des beens naar de buitenzijde niet alleen de zachte deelen doorboord, maar was zelfs door het hemd en een der rokken van de lijderesse heengedrongen. De wonden waren ongeveer een duim groot, en veroorzaakten eene aanmerkelijke bloeding, inzonderheid die van de linker dij.
Nog bevond ik eene verwonding aan de onderzijde van den regter toon, waardoor het gewrichtseinde van het eerste kootje uitstak, op zulk eene wijze, dat hetzelve van het, daarmede overeenstemmende, tweede kootje was afgeweken, en er eene ontwrichting naar beneden plaats had.
Nadat ik de lijderesse op een, van alle zijden toegankelijk, rustbed geplaatst, de beeneinden door de uit- en

{==648==} {>>pagina-aanduiding<<}
tegenrekking weder in de wonden teruggebragt, en dezelve eene natuurlijke plaatsing had doen hernemen, leide ik de verbanden aan, welke alvorens in orde gebragt en met een gewoon oxycraat bevochtigd waren. Daar ik mij bij andere dijebeenbreuken bij voorkeur van het verband van desault bediende, bood mij echter in dit geval de vergevorderde graad van zwangerschap te veel beletselen aan, om hetzelve volkomen te kunnen aanleggen. Ik behield evenwel de lange spalken en de losse longuetten, om de onzuivere te kunnen wegnemen, zonder genoodzaakt te zijn, het deel te bewegen, of van stand te doen veranderen. Het boveneinde van de spalk, dat anders in de lies zijn steunpunt vindt, om de tegenrekking te bewerkstelligen, kon hier slechts aan de spalk van de binnenzijde bevestigd worden, aangezien de zwangerschap belette, den liesband, en den band, welke ter bevestiging om de heupen gevoerd wordt, aan te leggen, zoodat de uitrekking minder regelmatig en duurzaam konde plaats hebben.
Bij de herstelling van de ontwrichting des toons ondervond ik zeer veel tegenstand door de aanmerkelijke zwelling en spanning der zachte deelen, en niet dan na veel moeite en inspanning gelukte het mij, het uitgeweken kootje weder in deszelfs natuurlijke plaats te brengen. Ik overdekte het wondje met droog pluksel, waarover een compresje, bevochtigd in eene oplossende stoving, en bevestigd door een los aangelegd windseltje.
De lijderesse, steeds in een' bewusteloozen staat verkeerd hebbende, kwam eindelijk hiervan terug, en, naarmate die bewusteloosheid verminderde, vermeerderden de klagten over haren pijnlijken toestand; vooral klaagde zij zeer over hevige pijn aan den toon.
De opvolgende zwelling der lijdende deelen, als het gevolg der ontsteking, noodzaakte mij weldra, de verbanden der beenbreuken eenigzins losser te maken, inzonderheid dat van de linker dij. Toen, na verloop van eenige dagen, het tijdperk der verettering een' aanvang nam, verminderde de zwelling.

{==649==} {>>pagina-aanduiding<<}

De toestand, evenwel, van beide breuken was niet even gunstig, en stond, ten aanzien der gevolgen, op verre na niet in gelijke verhouding. De wond in de regter dij was reeds, na verloop van veertien dagen, gesloten, en het geheele beloop van deze breuk was, in allen opzigte, zeer voordeelig, en verschafte mij in de behandeling weinig moeite. Geheel anders was het met de wond in de linker dij gelegen. Dezelve leverde bij aanhoudendheid eene groote hoeveelheid etter op, en veroorzaakte, zelfs bij het in- en uitwendig gebruik van de kina, een aanmerkelijk verlies van krachten. De zwelling van het gansche deel was nu wat meer, dan wat minder.
In den nacht van den 31 December werd ik bij de lijderesse geroepen, die door ondragelijke pijn gefolterd werd, veroorzaakt door de hevige spanning, als het gevolg eener zuchtige zwelling langs de geheele uitgestrektheid van dij, been en voet; zijnde de huid zeer glinsterende, en als door eene roosachtige ontsteking aangedaan.
Mijne eerste bezigheid bestond in het verband geheel los te maken, en de wonde van de in zich bevatte stof te ontdoen. Ofschoon ik de lijderesse, gedurende den dag, tweemalen verbonden had, ontlastte er zich weder zeer veel etter, en ik begon voor eene verzakking van dezelve te vreezen. Na de wonde gezuiverd te hebben, maakte ik overal scarificatiën in de bekleedselen van het been en den voet, hetwelk eene groote ontlasting van lympha en vermindering van zwelling ten gevolge had. Deze kleine insnijdingen herhaalde ik dikwijls, daar het der lijderesse verligting van pijn aanbragt. Vele van die wondjes gingen tot verettering over, doch herstelden ook weder spoedig.
Mijne verwachting omtrent eene verzakking van etter werd eenige dagen later bewaarheid. Vochtgolving ontdekkende aan het achterste en middelste gedeelte der dij, verschafte ik, door eene insnijding, ontlasting aan de stof; waarna de zwelling en pijn der deelen aanmerkelijk verminderden.
Hoezeer ik reeds dadelijk na den val beducht was, dat

{==650==} {>>pagina-aanduiding<<}
het gebeurde een' nadeeligen invloed op de zwangerschap der lijderesse zoude gehad hebben, ging deze echter ongehinderd voort, tot dat eindelijk het tijdstip der verlossing begon te naderen.
Op den 24 Februarij, des morgens, openbaarde zich de geboorteärbeid, en nadat dezelve zeer langzaam, doch regelmatig, de verschillende tijdperken der verlossing had doorgeloopen, verloste ik de lijderesse, 's avonds circa elf ure, van een' welgevormden en gezonden zoon. De uitdrijving der nageboorte aan de natuur overlatende, volgde dezelve ook, niet lang na de verlossing, zonder eenige moeite. Bloedvloeijing van belang was er niet aanwezig.
De reeds zoo groote moeijelijkheden voor eene vrouw, zelfs aan de natuurlijkste verlossing verbonden, werden hier niet weinig vergroot door de verhinderde vrije beweging, ten gevolge der beenbreuken, en van de verbanden, welke ik, gedurende den arbeid, noodig achtte wat sterker aan te sluiten.
Hoewel ik niet hechtte aan het gevoelen, dat de zwangerschap een beletsel zoude zijn voor het herstel van beenbreuken, zoo ben ik echter door dit geval nog meer in mijne meening daaromtrent versterkt, door de bij de verlossing reeds herstelde breuk van het regter dijebeen. Dat toch het beenëelt reeds eene aanmerkelijke vastheid had verkregen, meende ik te mogen afleiden, niet alleen uit de stevigheid des deels bij het opligten, maar ook uit het vermogen der lijderesse, om het been reeds te kunnen bewegen. Evenwel was ik zeer bezorgd voor de fractuur van het linker been; daar ik, wegens de zoo aanmerkelijke verettering, welke er steeds bij plaats had gehad, en nog voortduurde, vooronderstellen kon, dat er nog geene vasthechting van de beeneinden stand greep, of, zoo dit al, voor een gedeelte, het geval was, door het geweld der weeën, hetwelk er toch altijd min of meer op neder moest komen, weder verbroken zoude worden. De prikkeling der beeneinden, door de poging tot baren in de wonde veroorzaakt, had dan ook het onaangename

{==651==} {>>pagina-aanduiding<<}
gevolg, van de verettering na de kraam tot eene nog aanmerkelijker hoogte te doen stijgen.
De lijderesse, hoezeer reeds verzwakt, drong er echter ook nog op aan, om de, zoo schaars met zog voorziene, borsten den jonggeborenen aan te bieden. Ofschoon ik ongaarne zoodanig genoegen aan eene moeder zoude willen ontzeggen, vond ik zulks echter in dit geval geraden. Het kraambed liep voor het overige vrij geregeld af, behalve dat eene al te ruime kraamzuivering, misschien het gevolg der algemeene verzwakking, bijdroeg tot eene nog grootere uitputting van krachten; zoodat dezelve, toen zich hier nog diarrhé en sluipkoorts bijvoegden, geheel schenen gezonken, en de natuur als afgestreden te zijn. Zij kreeg een hectisch aanzien, en begon mij nu zeer bedenkelijk voor te komen.
Hoe ernstig zich de toestand der lijderesse ook liet aanzien, wanhoopte ik echter niet; en de zaak begon dan ook vervolgens weder eene meer gunstige wending aan te nemen.
Aan de oppervlakte van de wonde, die bij aanhoudendheid nog veel etter opleverde, (ik spreek hier alleen van de wonde in de linker dij, daar de regter reeds genezen was) begon zich een beenstuk aan te bieden, hetwelk, van tijd tot tijd, losser werd, en, bij het onderzoek met het stilet, eene nog al aanmerkelijke grootte scheen te hebben. Toen mij voorkwam, dat hetzelve geene merkelijke vasthechting meer had, moest ik eene ruime insnijding in de wonde, welke, van tijd tot tijd, kleiner in omtrek was geworden, maken, om hetzelve te kunnen ontlasten. Een, boven mijne verwachting groot, beenstuk bragt ik door de gemaakte wonde naar buiten. Hetzelve had overal de natuurlijke kleur en vastheid, zoodat er geen spoor van ontaarding aan te ontdekken was. Deszelfs lengte was ongeveer twee duimen; de gedaante onregelmatig, van boven spits uitloopende, in het midden breed, zoodat het aldaar de helft van den omtrek van het dijebeen bedroeg; het benedeneinde was minder breed dan het midden, en zoo spits niet uitloopende als

{==652==} {>>pagina-aanduiding<<}
het bovenste gedeelte. Het kwam mij voor, dat hetzelve reeds bij den val was afgebroken geworden, en, door middel van vleeschvezelen en periostium, nog in verbinding was gebleven met de omringende deelen. Naderhand geheel asgescheiden, en van alle voeding beroofd, moest het, als corpus heterogeneum, een' aanmerkelijken prikkel aan de zachte deelen toebrengen; waaruit dan nu ook gemakkelijk die sterke en zoo verzwakkende verettering is af te leiden. Deze oorzaak nu opgeheven zijnde, moest ook de uitwerking ophouden te bestaan. De wonde leverde, reeds bij het volgende verband, minder en beteren etter op; welke beterschap zoo voortging, en, van dag tot dag, den toestand der lijderesse een gunstiger aanzien deed verkrijgen. De bezwekene krachten begonnen zich, door een vlijtig gebruik van kina en wijn, meer en meer te herstellen; het been kreeg meerdere stevigheid, en ik had het genoegen, de patiente, twee maanden na hare bevalling, zich te zien oefenen in het gaan, zoodat zij reeds den 18 Julij 1819, met behulp van krukken, voor de eerste maal uitging; en zij heeft vervolgens nog een kind, zijnde haar vijfde, ter wereld gebragt, waarvan zij reeds in Mei 1820 zwanger ging, en hetwelk zij aan hare borst heeft mogen voeden. Het wondje in den toon is, na eene langzame afscheiding van eenige beenschilfers, genezen; eene verkorting en kleinen misstand van denzelven nalatende.
Ofschoon ik, in dit belangrijk geval en deszelfs schrikverwekkende toevallen, meer wijzigende dan werkdadig ben geweest, zoo komt het mij echter, a posteriori beschouwd, voor, dat het beter ware geweest, den toon dadelijk na den val weggenomen te hebben, alzoo de lijderesse daardoor aan veel minder smarten onderhevig zoude geweest zijn, dan zij nu heeft moeten doorstaan, aangezien het behoud van denzelven meer hinder dan nut ten gevolge heeft gehad. Dan, steeds van het beginsel uitgaande, dat het de pligt des Heelmeesters is, niet roekeloos eenig deel weg te nemen, maar te trachten hetzelve zoo veel mogelijk te behouden, en ook omdat ik

{==653==} {>>pagina-aanduiding<<}
zoo vele onaangename gevolgen geenszins kon vooruitzien, zoo ben ik hiervan teruggchouden; ofschoon zij, welke in de gelegenheid geweest zijn, aanmerkelijke beleedigingen dezer deelen te behandelen, genoegzaam overtuigd zullen zijn, dat geen verkeerde ijver mij tot het daarstellen dier operatie bewogen zoude hebben.
Vóór mijn vertrek uit Zwolle, in Julij dezes jaars, mijne gewezene patiente nog eens bezockende, was de wonde in de linker dij nog wel niet geheel gesloten, als ontlastende, van tijd tot tijd, nog eenige beenstukjes; doch zij genoot, (behalve dat slechts eene kleine verkorting van het linker dijebeen, welke haar echter weinig moeite in het gaan verschafte, was overgebleven) als te voren, eene geregelde gezondheid.

1821.

Merkwaardige uitwerking des bliksems.

In den ring van Digne, in het Departement der Beneden-Alpen, ligt een dorp, met name Chateauneuf, niet verre zuidoostelijk van de kleine stad Moustiers, waar eene beroemde fabrijk van aardewerk is. Het dorp zels ligt op den top van eene der eerste Alpen, die zich in een' halven kring boven Moustiers verheffen. Dit dorp bestaat, behalve eene kerk en pastorij, uit veertien huizen, die op eene hoogte gelegen zijn, van de overige bergen, door twee tusschen in springende bergruggen, asgescheiden, waarvan de een ten oosten, de ander ten westen loopt. Het dal, 't welk dit dorp van dezen oostelijken bergrug afscheidt, is zoo naauw en diep, dat het gezigt daarin ijzing verwekt. 105 woningen of hutten staan op dezen oostelijken berg verspreid, en bevatten eene bevolking van 500 zielen.
Het was op Zondag den 11den van Hooimaand 1819, dat de Pastoor van Moustiers, benevens de Bisschoppelijke Commissaris, de Heer salonié, naar Chateauneuf gekomen waren, om aldaar een' nieuwen Rector te

{==654==} {>>pagina-aanduiding<<}
bevestigen. Omstreeks 11 ure trok men in statigen optogt uit het pastorijhuis naar de kerk. De hemel was, over 't algemeen, helder; er dreven echter eenige donkere wolken door het zwerk. De nieuwe Rector, een jongman van 18 jaren, die in gezelschap van den Pastoor van Moustiers was medegekomen, had naauwelijks de Mis begonnen, en zong den Epistel, toen op eenmaal drie donderslagen werden gehoord, die zonder tusschenpoozen elkander opvolgden. Het Misboek werd hem uit de handen en in stukken gescheurd; hij zelf werd door de vlam over het geheele ligchaam aangegrepen, die weldra zijne keel omvatte. Hij schreeuwde aanvankelijk luidkeels; weldra, echter, ontbrak hem daartoe het vermogen; hij werd omvergeworpen, en naar het in de kerk vergaderde volk heengeslingerd; het volk zelf werd mede op den grond, en, met den jongen Priester, gedeeltelijk buiten de kerkdeur geworpen. Zoodra deze weder tot zichzelven kwam, ging hij in de kerk terug, waar hij den Pastoor ademloos en zonder bewustzijn vond. Hij riep terstond alle personen te hulp, die geen of weinig letsel gekregen hadden; men rigtte den Pastoor op, bluschte zijn brandend opperkleed, en, na verloop van twee uren, gelukte het hun, door behulp van wijnäzijn, hem weder tot kennis te brengen. Hij gaf echter eene aanmerkelijke hoeveelheid bloeds op; maar verklaarde, niets van den donder te hebben gehoord, noch ook iets te weten van 't geen er was voorgevallen. Men bragt hem hierop in de pastorij; en het bleek, dat de elektrieke stroom het bovenste gouden boordsel zijner stola had aangegrepen, daarbij was nedergedaald, een' zijner schoenen gevat en naar het einde der kerk geworpen, ook den metalen gesp gebroken had. De stoel, waarop hij gezeten had, was mede verbrijzeld.
Op den tweeden dag na deze ontzettende gebeurtenis werd de Pastoor naar zijne woning in Moustiers teruggebragt, waar zijne wonden eerst na verloop van twee maanden volkomen genezen waren. Hij had eene kwetsuur van eenige vingers breed ontvangen op den regter

{==655==} {>>pagina-aanduiding<<}
schouder; eene andere liep van de achterzijde des bovenarms tot aan de buitenzijde des benedenärms; eene derde op gelijke wijze van het midden der achterzijde des linker bovenärms tot aan het midden van den benedenärm; eene vierde, maar minder uitgebreid en diep, was aan het benedendeel der buitenzijde van den linker schenkel te vinden, en eene vijfde aan de bovenlip bij den neus. Hij werd gedurende deze twee maanden door eene aan houdende slapeloosheid gekweld, was lam aan de armen, en heeft bij verandering van weêr nog altoos pijn.
Een klein kind werd van den arm der moeder afgerukt, en zes schreden ver geworpen; in de buitenlucht bekwam het echter weder. Iedereen was in de beenen verstijfd; maar de verschrikte vrouwen leverden een vreesselijk schouwspel op. De kerk was geheel met een' digten zwarten rook vervuld, door welken men de voorwerpen niet onderscheiden kon, dan alleen door behulp der vlam, welke de bliksem aan de wanden der kerk ontstoken had.
8 personen bleven op de plaats dood; een meisje van 19 jaren werd geheel bewusteloos naar huis gebragt, en stierf aldaar, onder de hevigste pijnen, den volgenden morgen. Bij dit ongeval kwamen dus 9 personen om, terwijl 82 gewond werden. De Priester, die de Mis gelezen had, was niet gewond, hetgeen hij waarschijnlijk had te danken aan het zijden gewaad, waarmede hij destijds bekleed was. Alle honden, echter, die op dat tijdstip zich in de kerk bevonden, waren gedood, en wel in de houding, waarin zij zich op dat oogenblik bevonden.
Eene vrouw, die zich destijds op den berg Barbin, ten westen van Chateauneuf, in eene hut bevond, zag drie vuurklompen kort na elkander met zoodanig geweld nedervallen, alsof zij het geheele dorp in brand zouden steken.
Waarschijnlijk trof de bliksem het eerst het kruis van den kloktoren, daar men hetzelve naderhand in de spleet eener rots op 16 mêtres afstands wedervond. Het elek-
{==656==} {>>pagina-aanduiding<<}
trieke vuur drong vervolgens in het gewelf der kerk, door eene scheur, welke hetzelve, op den afstand van eene halve mêtre van de opening des kloktouws, gemaakt had. De predikstoel was geheel verbrijzeld. In de kerk zelve was eene opening, eene halve mêtre wijd, die doorliep onder de fondamenten van den muur tot aan de geplaveide straat; eene andere opening reikte tot aan een' lager gelegen' stal, in welken vijs schapen en een paard gedood werden.
Dit bovenstaande berigt werd door den Heer trencalye, Vicaris-generaal van Digne, aan de Akademie der Wetenschappen te Parijs medegedeeld, tevens met de opmerking, dat men op het tijdstip, toen de bliksem insloeg, de klokken luidde.




Eenige regels uit den inventaris der nalatenschap van Karel van Egmond, hertog van Gelre, graaf van Zutfen; als bijdrage tot de geschiedenis der weelde van zijnen tijd.

Dat de toeneming der weelde, en, met dezelve, aan de eene zijde, de voortgang van kunsten en kunstvlijt, maar ook, aan den anderen kant, de verbastering der oude zeden, in een groot gedeelte der Nederlanden, dagteekent van den tijd, dat Bourgondische Vorsten over hetzelve heerschten, is algemeen bekend. De weelde en overdaad, heerschende aan het hof van filips den Goeden en karel den Stouten, gaven den toon aan de geslachten hunner talrijke hovelingen, en al de onderdanen volgden, in meerdere of mindere mate, het voorbeeld der grooten. De handel, destijds in Vlaanderen in grooteren bloei, dan immer naderhand, voerde alles, wat de zinnelijkheid kon verlangen, uit overzeesche gewesten aan; handwerken en fabrijken volmaakten zich van dag tot dag, tot streeling van gezigt en smaak; uit handel,

{==657==} {>>pagina-aanduiding<<}
zeevaart, visscherij en fabrijken vloeiden stroomen van goud in Nederland zamen. Wat wonder, dat, in de vijftiende eeuw, ook in Holland en Zeeland, de weelde eensklaps zeer aanmerkelijk toenam, en dat deze eeuw zich, in overvloed van huisraad, in pracht en kostbaarheid van kleeding, in versijning van spijzen en dranken, van de vorige tijden grootelijks onderscheidde?
Maar in Gelderland was het, te dien tijde, nog anders gesteld. Het huis van Bourgondië poogde vergeefs ook dáár zijn gezag te vestigen, en de Gelderschen, onophoudelijk aan krijgen in hun eigen land ter prooije, zagen al hun vermogen te gronde gaan, de kunstvlijt uitgedoofd op hunnen grond, de handel in deszelfs ontstaan gesmoord, en de weelde kon er niet wortelen, naauwelijks ontkiemen. Maar karel van egmond, opgevoed aan het hof van Bourgondië, in het rijke Vlaanderen, en daarna vijf jaren in Frankrijk doorgebragt hebbende, kenmerkte zich, bij zijne terugkomst, niet alleen door dapperheid en eenen listigen aard, maar ook door liefde tot praal en zingenot (*): toen bragt hij herwaarts de weelde over, en veranderde hier alras den toestand der zeden. Schoon met den Gelderschen Hertogshoed zich, in het huis van Oostenrijk en deszelfs talrijke bondgenooten, magtige vijanden verworven hebbende, en daardoor onophoudelijk in verslindende oorlogen gedompeld, gaf hij, in zijne hofhouding, het voorbeeld van kostbaarheid, verkwisting en weelde, en zag zich gaarne door zulken, die hem hierin volgden, omringd, ook zonder zich te bekreunen aan schulden, met welke hij zich belaadde en zoodanig zijne landen en onderzaten

{==658==} {>>pagina-aanduiding<<}
bezwaarde, dat zij het nimmer geheel zijn te boven gekomen. - Als eene kleine bijdrage tot de geschiedenis van den toestand der weelde in zijnen tijd, kan niet onbelangrijk zijn een berigt, omtrent het door dezen karel van egmond, Hertog van Gelre en Graaf van Zutfen, nagelatene in goud, zilver en juweelen, opgemaakt uit de kondschappen, daaromtrent, in het jaar 1545, op bevel van Keizer karel V, ingewonnen, bij deszelfs executeurs-testamentair, bij sommigen van deszelss hovelingen en bedienden.
Karel van egmond, dan, overleed op zijn hof te Arnhem, den 28 Junij des jaars 1538, des avonds ten elf ure, oud zijnde bijna 71 jaren. Behalve eenige edelen, waren zijn rentmeester, twee geneesheeren en zijn biechtvader bij zijn sterven tegenwoordig. Onder zijn hoofdkussen werden de sleutels gevonden van een paar koffers, welke in zijn slaapvertrek stonden, en zijnen voornamen schat aan gemunt geld, welks hoeveelheid zeer verschillend werd opgegeven, bevatteden. - Onder het door hem nagelaten gemaakt zilverwerk onderscheidde men, in de eerste plaats, een fraai zwaar verguld tafelservies, hetwelk hem door den Koning van Frankrijk ten geschenke was gezonden. Deze was altijd zijn bondgenoot geweest, en aan hem had hij voornamelijk de ondersteuning te danken gehad, door welke hij gedurende eene halve eeuw aan het magtige huis van Oostenrijk het hoofd kon bieden; ook had hij, van zijne vroegste jeugd af, voor het Fransche hof eene bijzondere genegenheid gevoed. Dit servies was nog bij den dood des Hertogs nimmer gebruikt geweest; hij schijnt hetzelve dus kort te voren bekomen te hebben. - Verder liet hij aan zilverwerk achter twee flesschen, drie kandelaars, eenige bekers en koppen, en vijf-en-dertig schotels, met twee gouden zoutvaatjes en een groot zilveren scip dair men in affdient, gelijk in het oorspronkelijk handschrift staat. Dit alles vindt men aldus opgegeven, zonder dat daarbij eenige melding van vorken of lepels gemaakt wordt, hetgeen aan zekeren onlangs gevoerden pennestrijd tusschen

{==659==} {>>pagina-aanduiding<<}
twee onzer grootste oudheidkenners herinnert. - Wat aangaat het door den Hertog nagelaten gemaakte goud: hetzelve zou voornamelijk bestaan hebben in hetgene hij door eenen Arnhemschen goudsmid had doen maken, op eenen tijd, toen men vermoedde, dat zijne gemalin, elisabeth, dochter des Hertogs van lunenburg en brunswijk, zich in gezegenden toestand bevond; namelijk: een bekken, met een' waterpot, van sijn goud; twee hooge wijnkannen, zes gouden schalen, een aantal grootere en kleinere gouden schotelen, koppen en borden, benevens twee gouden zoutvaten. Zulk een toestel moet in dien tijd nog eene uitnemende zeldzaamheid geweest zijn; want het was, volgens het uitgedrukte oogmerk des Hertogs, bestemd, om er mede te pralen bij de vorstelijke personen, die uit Frankrijk herwaarts zouden zijn gekomen, om het verwachte kind ten doop te hessen; maar karel van egmond zag zich ook in deze hoop te leur gesteld, en, toen hij zich verzekerd achtte, dezelve nimmer vervuld te zullen zien, deed hij al dat gemaakte goudwerk weder breken en aan twee groote klompen en eenige kleinere stukken gieten, welke zich nog bij zijn overlijden in een' der koffers in zijn slaapvertrek bevonden, wordende alstoen de twee groote klompen te zamen 121 mark zwaar bevonden en geschat op eene waarde van 12000 à 15000 gulden. - Behalve dit goud en zilver, had de Hertog bezeten eenen robijn, ter grootte van een duivenëi, en nog een' anderen kostbaren steen, zoo groot als een musschenëi, hebbende eene witte en roode kleur, met eenen blaauwen weerschijn; hij had dezelve beiden gekocht van zekeren rutger verhaeps, een voornaam koopman te Antwerpen, voor 6000 gulden, en, uit gebrek aan contanten, ten behoeve van denzelven, op de domeinen van Gelderland, eene schuldbekentenis ten bedrage van die som gevestigd. Den
eersten dezer steenen had hij ten geschenke gezonden aan margaretha van oostenrijk, die toen voor haren broeders zoon, karel V, deze landen als Landvoogdesse bestuurde, bij

{==660==} {>>pagina-aanduiding<<}
gelegenheid, dat er over een verdrag met dezen Vorst gehandeld werd; den laatsten, dien hij gewoonlijk droeg aan eenen hoed naar den Franschen smaak, verloor hij eens op de jagt in het hout tusschen Arnhem en Wageningen. Ook nog eenige andere gesteenten werden onder des Hertogs nalatenschap gevonden, doch, benevens de grootste helft van zijn nagelaten zilverwerk, door de uitvoerders van zijnen laatsten wil, aan de Vorstinne-weduwe overgegeven: hieronder wordt genoemd een groote platgeslepen diamant, met eene groote parel daar onder aan, welk stuk meermalen voor 6000 gulden was verpand geweest; een gouden kruisbeeldje, waar aan de voeten en aan elke hand een diamant ingezet was, en daarenboven aan de borst een kostbare robijn; voorts een smaragd, ter grootte van eene halve kroon, verscheidene kleinere gesteenten en eenige juweelen ringen.
Blijkt het alzoo uit de nalatenschap van Hertog karel, dat hij den toon gaf aan meerdere weelde in huisraad en kleeding; de bruiloft, die hij, in den jare 1518, met de reeds genoemde elisabeth van brunswijk, te Zutfen, vierde, getuigde niet minder, dat ook de verfijning der tafelweelde in Gelderland van zijnen tijd dagteekent. Het is waar, naar den gewonen smaak der middeleeuwen, konde, op de in de open lucht aangerigte tafels, schelvisch noch stokvisch, varkensvleesch noch lamsvleesch ontbreken; maar ook herten, hazen, konijnen en patrijzen, ja zelfs paauwen, zwanen en kapoenen, werden daar gegeten; het ontbrak er aan geen snoek en baars, en op het nageregt prijkten oranjeappels en granaten, ja gebakken, toegemaakt met succade; terwijl zeehonden, bruinvisschen, walvisschen, bevers en reigers, in de veertiende en vijftiende eeuwen niet zeldzaam op de tafels der grooten, hier niet meer werden gevonden. Het is waar, op die bruiloft werd nog uit steenen kannen dik en Hamburger bier gedronken, terwijl tinnen schotels de tafel versierden; maar ook eene aanzienlijke hoeveelheid zilveren tafelgereedschap stond afzonderlijk op een kleed van groene stof, en wijn

{==661==} {>>pagina-aanduiding<<}
werd er niet alleen gedronken, maar ook tot kunstige fonteinen gebruikt.
Van den tijd van dezen karel van egmond dagteekent alzoo in Gelderland de weelde, gelijk elders in de Nederlanden van den tijd der Bourgondische Vorsten. Vandaar, dat dit gewest zich, in den tijd van karel V, te dien opzigte, met de overige gewesten op eenen nagenoeg gelijken trap bevond, en de bekende plakkaten, door dezen tegen de al te groote weelde uitgevaardigd, in hetzelve even noodzakelijk werden geächt, als elders, om in dezen voorziening te verschaffen. - Ondertusschen, gelijk koophandel en handwerken de weelde bevorderen, zoo wordt ook, omgekeerd, de weelde geheel te regt geächt, de kunstvlijt en den handel te voeden; ja zelfs, indien de geschiedenis van ons vaderland in het gemeen, en die van Gelderland in het bijzonder, voor deze beide stellingen de betoogen moesten uitleveren, dan zoude het voorzeker der laatste, even min als der eerste, aan de krachtigste bewijsgronden falen.

A.
I.A.






Mijn uitstapje naar Den Helder. (*)

Ja, Lezers! ik ben ook aan den Helder geweest. - Ik weet wel, dit klinkt vrij wat minder grootsch, dan wanneer ik u dit van mijzelven omtrent Londen, of Parijs, of Weenen, of Moscou verzekeren kon; dan, ik begrijp toch ook even groot en goed regt te hebben, om mijn uitstapje naar Hol-
{==662==} {>>pagina-aanduiding<<}
lands noordelijken uithoek te verhalen, als een ander, die u zijne ontmoetingen tot aan de andere zijde der Pyreneën, in eenige boeken en hoofdstukken, mededeelt.
Dan, wat ik hieromtient ook moge aanmerken, hetgeen ik boven nederschreef, zal wel bij vele Lezers een verschilpunt van meer- of minder gewigt blijven uitmaken; en klinkt mij de uitroep van sommigen: ‘hoe! een uitstapje naar den Helder! wat zal dat beteekenen?’ bij voorraad reeds in het oor. Maar, lieve Lezers, en inzonderheid lieve Lezeressen! is dan in dat uitheemsche en vreemde zoo veel meer te zoeken en te vinden, dan in hetgeen digt bij en als voor de hand ligt? met andere woorden: is dan bij vreemden alles - bij ons, arme Hollanders! niets te zien? niets op te merken? niets te genieten? - is dan Frankrijk, zijn dan de omstreken van den Rijn, is dan Italië alléén schoon, en Holland, als bij uitsluiting, eene verworpene plek gronds, op zijn best genomen goed genoeg ten verblijve van veldmuizen en kikvorschen?
Ik voor mij verschil van dit gevoelen, in goeden gemoede, hemelsbreed; en staat de vaderlandsche bodem, ook ten aanzien van deszelfs schilderachtige natuurtooneelen, voor mijn gevoel, op hoogen prijs.
‘Maar... een uitstapje naar den Helder!... Wie kent den Helder niet! en wat valt er van denzelven te zeggen?’ - Ik zal hier kort op antwoorden: dat ik hoofdzakelijk schrijf voor hen, die het genoemde oord nimmer hebben aanschouwd; voor wie het dus even vreemd en onbekend is als de binnenlanden van Ceylon, of het Karpatische gebergte. - ‘Ja,’ zegt men; ‘maar dáár valt gewis meêr te zien.’ - Toegestaan: dan, de Lezers van dit geschrijf hebben, daartegen, het voorregt, van zich zeer gemakkelijk, en redelijk onkostbaar, omtrent de waarheidshefde des Autheurs te kunnen overtuigen; en dat gaat aan de andere zijde van den Evenaar zoo gemakkelijk niet... Wie wil er ook de kosten voor maken?... wie zich de vele moeijelijkheden getroosten? - Dan, al bedenkingen genoeg gehoord en beantwoord! Zij, wien dan het uitstapje, hier te vinden, bijster moge mishagen, gaan slechts verder, zonder op de hier volgende regelen eenige acht te slaan: ik heb de eer hen te groeten!
Zoo even zeide ik, hoosdzakelijk te schrijven voor hen, die het meergenoemde oord nimmer hebben aanschouwd. Waarde Lezers en Lezeressen! onder uw getal behoorde

{==663==} {>>pagina-aanduiding<<}
de ik, met mijn wijfje en een viertal goede vrienden, vóór weinige weken; en ik oordeel voorzeker niet liesdeloos, wanneer ik vooronderstel, dat uwe denkbeelden en voorstellingen zich wel in denzelfden kring zullen bewegen, als zulks met ons het geval was, vóór wij ons konden beroemen: ‘wij zijn ook aan den Helder geweest!’
De Helder, eene plaats, welke zeer algemeen bekend is en bijzonder druk bezocht wordt, is welligt juist hierdoor minder gunstig dan eenig oord beoordeeld geworden. Het getal der genen, die den Helder alleen vermaakshalve bezoeken, staat in geene evenredigheid tot die groote menigte, wien het, ter oorzake van den dienst des Lands, het belang des handels, de meer- of minder drukke scheepvaart, en andere hiermede in verband staande betrekkingen, ten pligt is geworden, aldaar kort of lang te moeten vertoeven. Voor den zoodanigen toch kan de plaats, waar hij enkel beroeps-, ambtsof pligtshalve verblijft, en zoo vaak, ondanks eigene begeerte en wensch, verblijven moet, geene aangenaamheid bezitten, veel minder iets bekoorlijks opleveren: integendeel, voor hem wordt alles, ook het schoonste, wat Natuur kan opleveren, geheel onbelangrijk; de plaats van zijn gedwongen verblijf is hem, alschoon geene boei hem knelle, wezenlijk tot een' kerker geworden. Maar nu is het ook meer duidelijk, waaruit men de vaak ongunstige berigten aangaande den Helder kan en behoort te verklaren.
Wij vertrokken van Amsterdam, over Purmerend, de Beemster, Schermerhorn, Schagen, en het Zand, naar de plaats onzer bestemming. Van daar keerden wij langs de Zijp, en voorts over Alkmaar en door Kennemerland, terug; en nu vergenoege zich de Lezer met deze eenvoudige opgave: een dagverhaal begeere hij niet van mij; dit toch valt even weinig in mijnen smaak, als die gedurig herhaalde stad- en dorpbeschrijvingen, welke elkander, in sommige reisverhalen, zoo regt vervelend afwisselen.
Men wachte derhalve hier juist niet zoo zeer, wat ik op dit reisje gezien heb; neen, lieve Lezers! begeert gij de bijzondere gesteldheid der straksgenoemde en andere plaatsen naauwkeurig te kennen? raadpleegt dan andere, zoo mildelijk voor u geopende, bronnen; of liever: kom en zie! - Hoofdzakelijk wat ik, bij het beschouwen van een zoo belangrijk deel van ons Vaderland, gevoelde, wil ik, zoo veel mogelijk, beschrijven: want hij, die niet meer gevoelt, dan hij in staat

{==664==} {>>pagina-aanduiding<<}
is mede te deelen, is waarlijk niets meer dan een gewoon prozaïst.
Wat is ons Vaderland rijk in lagchende natuurtooneelen! Ik was, als knaapje, eenmaal te Purmerend geweest, en sedert dien tijd dacht ik altoos aan Waterland, wanneer ik Noordholland hoorde noemen. Wat kan toch een aangenomen vooroordeel niet uitwerken? Dit, onder anderen: dat wij ons er over schamen, en, voor 't vervolg, op onze hoede zijn: ik ten minste schaamde mij over de verongelijking, een zoo rijk gezegend Land aangedaan. De Duitscher spreke ons van den Rijn; de Zwitser, van zijne Alpen; de bewoner van Italië, van zijne citroen- en mirteboschjes, - vergeefs zal men in Duitschland, Zwitserland en Italië naar een plekje gronds zoeken, dat met de Beemster, ja zelfs met de Schermer en de Zijp, kan vergeleken worden. En - hier stijgt ons gevoel hooger - de genoemde streken werden, door onze onvergelijkelijke Vaderen, met de eene hand aan de baren ontwoekerd, terwijl zij met de andere het zwaard voerden voor vrijheid en regt, Godsdienst en geweten. Dikwerf, wanneer ik, van de kruinen der vaste en hooge dijken, op het bekoorlijk landschap nederzag, en dan de tijden voor mijne opgewekte verbeelding terugriep, waarin nog dit alles bedolven lag onder het vlak der wateren, - dikwerf dacht ik dan, met zoete verrukking: ‘al dit schoone werd eens door onze groote Vaderen gewrocht!’ terwijl mijne opmerkzame reisgenooten of mijnen onwillekeurigen uitroep voorkwamen, of het zegel drukten op de gevoelens van mijn, zoo rein gemetend, hart.
Is het eene onbetwistbare waarheid, dat onze vaderlandsche grond betrekkelijke schoonheden bezit, waarop geen ander Land kan bogen; hoe worden dan die schoonheden niet nog meer verfraaid en opgeluisterd door de bevallige vereeniging van het aangename en nuttige tevens, vooral met betrekking tot de streken, waarvan wij tot hiertoe gewaagden: immers schenken dezelve voor het oog de lagchendste tafereelen; zij openen, voor de arbeidzame bewoners, de rijkste bronnen van welvaart en volksgeluk.
Schoonheid bekore onze zinnen, en de bevallig opbloeijende maagd boge te regt op onze bewondering, bij het staren op dat alles, waarmede zij de harten weet te winnen: maar, verhoog nu hare waardij; plaats haar in den rang van moeder, te midden harer telgen, vervuld met zorgende liefde

{==665==} {>>pagina-aanduiding<<}
voor gade en kroost, en die allen, op allerlei wijze, gelukkig makende: hoe klimt zij niet in onze schatting! ook zelfs dan nog, wanneer het waas der maagdelijke bevalligheid wijken moest onder het uitoefenen van moederlijke zorgen: want die zorgen maken hare lievelingen gelukkig, en, in die lievelingen, een rijk gezegend nageslacht. Zulk eene zorgende moeder betoont zich de Natuur, door de hand van uitmuntende Vaderen geleid, in Hollands noordelijke streken: de reiziger vindt hier niet slechts een schoon, neen, hij vindt hier ook tevens een rijk en bij uitnemendheid vruchtbaar Land. Waarlijk! het uitlokkende der Natuur, in de bekoorlijke afwisseling van land- en veldtooneelen; het inderdaad schilderachtige, in de ligging van vele dorpen; de ongelijke grond, vooral aan den kant der duinen, met schaduwrijk geboomte bevallig gegroept, - dit alles plaatst de blijkbare welvaart der landbewoners in een aangenaam en voordeelig licht, en verbindt zich eigenaardig aan den staat van geluk, waarin zij, zoo ruimschoots, mogen deelen.
Van de landzijde den Helder naderende, leidt de gewone rijweg door het zoogenaamde Koegras, ter lengte van ongeveer twee uren, van het Zand af gerekend. Hier verdwijnen, als op eenmaal, al de schoone landtooneelen, waarbij men zoo gaarne vertoefde; en eene uitgestrekte heivlakte, tamelijk effen, en slechts hier en daar een weinig heuvelachtig, vertoont zich aan ons oog. Het gras tiert hier, onder de heideplanten, niet zeer voordeelig; echter grazen, heinde en verre, een aantal runderen, te midden eener talrijke kudde schapen, welke hier overvloedig voedsel aantreffen. Talrijker nog laten de konijnen zich hier vinden, somtijds bij troepen van 40 tot 60 tevens; dit, anders onherbergzaam, verblijf met eene menigte strand- en andere vogelen deelende. Eindelijk is men midden op de vlakte; voor en achter zich ziet men schier niets dan zand en heide; voorwaarts ontdekt men den Helder, en de schepen in het nieuwe Diep; regtsaf ligt de Zuiderzee, en links de keten van duinen, welke ons Vaderland, aan deze zijde, voor het inbreken des Oceaans beveiligen. Op zichzelve beschouwd, heeft dit oord weinig van hetgeen men anderzins gewoon is bevallig te noemen: het bezit echter iets, hetwelk in zekere mate behaagt; mag ik het zeggen, iets eigendommelijks, hetwelk den beschouwer interesseert: Dat vreedzaam grazen van schaap en rund; dat heen en weder trekken van geheele vlugten vogels; dat

{==666==} {>>pagina-aanduiding<<}
springen en huppelen van honderden konijnen geeft aan het anders eenzelvig geheel zekere levendigheid, welke de heivelden van het Koegras voordeelig onderscheidt boven die van de Veluwe en het Landschap Drenthe, waar eene doodsche stilte woonplaats houdt.
Nu begint men den Helder te naderen, en doen zich de vestingwerken, welke dien uithoek van Holland verdedigen, voor ons op. - Wij hebben de beide forten en de vestingwerken op Kijkduin bezigtigd, en ons verwonderd over alles, wat hier, in een klein bestek van jaren, is tot stand gebragt: millioenen schats hebben deze werken aan Frankrijk, onder het bestuur van den Overweldiger, gekost, en ons tegenwoordig Gouvernement zal, eenmaal, alles naar een doelmatig plan geheel voltooijen. Ik ben geenszins bevoegd, de voortresselijkheid der aangelegde werken te beoordeelen; dan, mijns inziens, is de vereenigde land- en zeemagt van Europa niet in staat, eene dappere en aan Land en Koning getrouwe bezetting, immers indien dezelve anderzins van het noodige welvoorzien is, tot overgave te dwingen. Hier gevoelt men, wat de mensch vermag!
In een der forten zag ik het voormalig verblijf van den Admiraal verhuell, onder het Fransch bestuur bevelhebber der plaats. Voor de vensters zijner gewezene kamer was een niet onaardig tuintje aangelegd geweest: waarlijk! hier kon hij, en elk nevens hem, gerust nederzitten onder het strengst beleg. Ik zag dit zijn voormalig verblijf met een stil genoegen, gedachtig aan al het goede, door hem, gedurende de blokkade, gesticht, en het kloek beleid, waarmede hij de ontzettendste rampen van dit gedeelte van onzen vaderlandschen grond heeft afgekeerd.
In de nabijheid van dit fort betrad ik den grond, waaronder driehonderd zoogenaamde Etrangers den langen doodslaap sluimeren. Gedurende het beleg was het hun niet vergund, een zeker bepaald punt te overschrijden, op strafse van, zonder form van proces, dadelijk gefusilleerd te worden. Driehonderd overtraden, achtereenvolgende, dit bevel, en... de kogel deed hen vallen. Het vergoten bloed dezer slagtoffers zal, met dat van zoo vele duizenden, in den dag der vergelding, tegen den man des bloeds getuigen! - Ik wijdde die ongelukkigen een' traan. Hoe zonderling is niet de loop der menschelijke lotgevallen! Spanjaards, Pruisen, Italianen, Duitschers en anderen moesten dan, uit alle oorden van

{==667==} {>>pagina-aanduiding<<}
Europa, te zamen komen, om hier, aan dit eind der aarde, op den wenk eens dwingelands, nevens elkander te sterven!
Van deze grafplaats wandelt men, langs den dijk, welke hier de duinen vervangt, naar den Helder. Aan en op dezen dijk bevindt zich eene zware batterij, als bij uitsluiting bestemd om het binnenloopen van vijandelijke oorlog- of transportschepen schier geheel onmogelijk te maken: de gesteldheid der kust is toch hier van dien aard, dat de loop van het schip, de reede van Tessel willende bereiken, zoo digt onder den wal moet plaats hebben, dat men van de helling des dijks het geroep der schepelingen kan verstaan; de nadering langs eenen anderen weg is, voor schepen van eenig belang, door nabij zijnde banken en ondiepten, onmogelijk: langs dit punt, alzoo, verpligt zijnde koers te zetten, staan zij bloot aan het geschut der straksvermelde batterij, en het lot, dat hen wacht, bestaat in niets minder, dan, in een oogenblik, reddeloos geschoten en in den grond geboord te worden.
Nu zijn wij aan den Helder. Links stroomt de Noordzee; regt voorwaarts zien wij het eiland in; eenigzins regts, de reede van Tessel; geheel regts, het nieuwe Diep, en verder den aanvang der Zuiderzee. Zulk een tooneel laat zich niet beschrijven; men moet het aanschouwen, en dan daarbij gevoelen, dat zoo iets alle beschrijving achter zich laat. Ja, ik had de Noordzee meermalen, en van onderscheidene punten, aanschouwd; hier was zij mij als geheel onbekend en nieuw. De eentoonigheid van een gewoon zeegezigt, te Katwijk, te Scheveningen en elders, hindert hier niet, waar het tooneel, mag ik mij zoo eens uitdrukken, anders en geheel eigendommelijk gedecoreerd is: om dit mijnen Lezeren bevattelijk te maken, zou ik moeten gaan beschrijven, en dit ligt geheel buiten mijn plan.
Men moet, aan den Helder, in den vroegen morgen, de zon uit het hart der baren zien verrijzen; men moet haar, des avonds, in het noorder zout zien nederzinken, om de statige pracht en stille majesteit dezer heerlijke natuurtooneelen regt levendig te gevoelen: de landbewoner heeft hierin reeds zoo oneindig veel boven den stedeling vooruit; hier, nogtans, brengt heuveltop noch geboomte, hut noch heiligdom eenigen hinder toe aan een geheel vrij, een volkomen onbelemmerd uitzigt; hier smaakt men den wellustbeker, dien

{==668==} {>>pagina-aanduiding<<}
de schoone Natuur ons op de hand zet, onvermengd en volkomen.
Ware ik bewoner van den Helder, en daarbij een starrekundige, dan zou ik wenschen kunnen, hier een Observatorium gesticht te zien: welligt zoude ik er ook anders over oordeelen, want (ik spreek hier als oningewijde) de Helder zelf was mij een Observatorium. De lucht en weêrsgesteldheid was bijzonder gunstig, en de avondstond bekoorlijk: ik herinner mij niet, den starrenhemel ooit met meer genoegen aanschouwd te hebben; zeker zag ik denzelven bevorens nimmer onbelemmerder en vrijer. - Het gezigt van den starrenhemel is overal schoon, is altoos verheven; hier, echter, ondervond ik aandoeningen, die mij streelden en tevens verrukten. Daar stond ik dan, met een opgeheven oog, aan de zijde van mijne vrienden; ons gesprek bepaalde zich al aanstonds tot den heerlijken avond, en voorts tot de majesteit der schitterende bogen; onze ziel verhief zich tot de heerlijke woningen van licht en vrede; neen - zij steeg nog hooger, en den Aldebaran voorbij. Dan, te midden dier verrukkingen, welke den redelijken mensch zoo uitnemend dierbaar zijn, waanden wij, in een statig ruischen, de harmonie der Spheren te hooren!... Het was eene begoocheling, Lezers! gij beseft dit; maar die begoocheling zelve was mij dierbaar: het harmonisch geluid was niets anders dan het statig ruischen van de stroomen des onafmetelijken Oceaans. - Gelukkig hij, die zulk een' plegtigen avond, aan dit hoekje der wereld, mag genieten! In dat statig stroomgeruisch hoort hij, als ware het, de stem van den eeuwigen Geest, die, in den morgenstond der schepping, over het vlak der wateren zweefde.
Van alphen zegt, in zijn uitmuntend dichtstuk, de zee: ‘waar Zee is, daar is God!’ Ik had dien regel mogelijk honderdmalen uitgesproken: maar nu, in den stillen avond, bij het staren op millioenen van hemellichten, bij het statig ruischen van den vloed, en hier aan deszelfs grenspaal staande; nu gevoelde ik, geheel en volkomen, wat van alphen moet gevoeld hebben, toen hij dit dichtstuk vervaardigde; en, met dat gevoel en in dien geest, mogt ik hem dan nu ook nazingen: ‘waar Zee is, daar is God!’
Wanneer men onder zulke reine genietingen der ziele zijnen dag kan ten einde brengen, dan rust men, is anders het ligchaam gezond, ongestoord, en de nieuwe morgen schenkt

{==669==} {>>pagina-aanduiding<<}
nieuwe krachten. - Neen, het oog is niet verzadigd, de rustelooze zee te aanschouwen. Een aantal bruinvisschen verschijnen, van tijd tot tijd, boven de oppervlakte des waters, met eene snelheid van beweging, die het bezwaarlijk maakt, derzelver juiste gedaante te bepalen: dat onverwacht verschijnen en verdwijnen, op minder of meerder afstand, geeft aan een anders eenzelvig zeegezigt eene levendigheid, welke niet kan nalaten te behagen.
Eene wandeling naar het nieuwe Diep, waar koopvaarders en 's Lands oorlogsvaartuigen aan den wal liggen, gelijk de beurtschepen aan den buitenkant te Amsterdam; de bezigtiging van 's Lands Magazijn en Dok, beiden bij uitnemendheid gunstig gelegen, - dit een en ander moet niet verzuimd worden door hem, die den Helder vermaakshalve gaat bezooken. Dan, wat ik hem ook aanbevele, bovenal verdient het vertrek of de aankomst van koopvaarders, ter reede van Tessel, zijne aandachtige beschouwing.
Dáár nadert, digt langs de kust, een schip: de wapperende vlag verkondigt u den aankomenden Noorman, Amerikaan, of Franschman: het zachtbewogen windje speelt in de breedgespannene zeilen, waarmeê de twee- of driemast prijkt, en statig beweegt het vaartuig zich op den effen' vloed, even gelijk de blanke zwaan op den zilveren plas. Welk een oogenblik!... de stormen brullen niet meer; het gevaar is voorbij, de nood geweken, en... de haven der begeerte biedt rust en verkwikking; het doel der reize is gelukkig bereikt! Met tragen spoed kliest het vaartuig den stroom, die het eiland van den vasten wal scheidt, en eindelijk ligt het op de reede van Tessel voor anker.
Gezeten in eene boot, tegen de afhelling van den belangrijken zeedijk opgehaald, aanschouwde ik, binnen den tijd van een groot uur, de aankomst van drie schepen, en alles had telkens voor mij weder het bekorende der nieuwheid. In gedachten verzonken, zat ik daar, in het ranke vaartuig, neder; en, na het voorbijstevenen der straksgenoemde schepen, kwamen gedachten aan vorige tijden voor mijnen geest: ik bevond mij hier, in zekeren zin, op een' klassieken grond: het tegenwoordige verdween, om voor het lang voorledene plaats te maken: ik zag de eeuwen van grootheid en eer, van strijd en glorie, voor mij, en mijne verbeelding vulde het ruim der wateren met de vloten onzer onvergelijkelijke Vaderen. Van hier zeilden dan van noort, en tasman,

{==670==} {>>pagina-aanduiding<<}
en houtman, en barends naar onbekende streken! Van hier vertrokken de trompen en de ruiters, om te gaan strijden en te zegepralen! Hier werden dan de schatten van de beide Indiën, hier de buit, op Kastilië en Albion behaald, in triomf binnengebragt! Hier vloot dat alles, als in één punt, te zamen; hier opende zich eenmaal de breede baan van Neêrlands grootheid en onwelkbaren roem! - Het verrukkende dezer gedachtenbeelden vervulde mij geheel; gevoel en verbeelding werden gedurig meer levendig en helder; en alles, wat eenmaal hier bestond, stond daar voor mij, in het bevallig licht van het tegenwoordige gehuld. Zoo, of omtrent zoo, moet men aan het strand van den Helder denken en gevoelen: voor hem, die in zoo iets geen vermaak schept, zal dit geschrijf wel de wartaal van een' dweeper zijn; - ik heb den zoodanigen geen woord meer te zeggen! Beschouwt men dezen uitweg, of, zoo men wil, dezen toegang, tot alle de einden der aarde met eenige opmerkzaamheid, vooral met een levendig vaderlandsch gevoel; overweegt men dat alles, hetwelk zich eenmaal van hier, als uit een brand- en middelpunt, over geheel de wereld verspreid heeft, dan verdwijnt het tegenwoordige van voor ons oog, en wij verzinken in den wellust der genietingen van het roemruchtig voorledene. - Een genoegelijke droom maakt den rampspoedigen dikwerf gelukkig, zoo lang de begoocheling duurt. Zalig hij, die, wakende, gelijk ik, zoo droomen kan!
Ik heb mijne gedachten, gevoelens en gewaarwordingen, in weinige ruwe omtrekken, geschetst; maar het genoten genoegen, de gesmaakte wellust is onder geene woorden te brengen; alles moet, bij ervaring, gekend, gesmaakt en gevoeld worden, om overtuigd te zijn, dat ik, zelfs daar, waar eenig dichterlijk vuur scheen te ontbranden, nog verre beneden mijn onderwerp gebleven ben.
Ik wil elk Land, ten aanzien van deszelfs schoone Natuurtooneelen, alle regt laten wedervaren; men ontzegge maar aan Nederland deszelfs billijke aanspraak op eene zedige mededinging niet, tenzij men tevens er toe kome, het oog te sluiten voor het eigenaardig schoone en voortreffelijke, dat de Natuur overal bezit.
Het reizen in een Land, gelijk het onze, is, in waarheid gesproken, niet zoo rijk in avonturen, als het groot getal reizigers door andere Landen ons zulks, omtrent hunne uitgestrekte togten, willen doen gelooven. Gaarne sta ik al die

{==671==} {>>pagina-aanduiding<<}
wonderbare lot- en reisgevallen den vreemdeling af; het onaangename zal toch hierbij wel het aangename kunnen opwegen: dan, wil men zijnen togt, ten aanzien der menschkunde, vruchtbaar maken, dan staat ons Land met elk ander gewest der wereld in gelijken rang. Overal toch ontmoet men menschen, die den stand, waarin zij geplaatst zijn, ontsieren, of tot eer verstrekken. Mijn klein uitstapje heeft mij dit overvloedig doen opmerken. Hier vond ik het onthaal zoo veel mogelijk gelijk aan de genoegens van eigen huis en haard; elders deed wanorde en onzindelijkheid ons eetlust en nachtrust beiden verliezen, en kon onderlinge vriendenkout en scherts ons zulk een verblijf, voor korten tijd, alleen dragelijk maken. Dan, het goede overtrof aanmerkelijk het onaangename, en zelfs dit laatste, door het weldadig gestarnte der Vriendschap beschenen, hield op, bronwel van bestendig verdriet te zijn. Ziet daar een der rijke genoegens, welke de Vriendschap ons, in dit leven, biedt: hare zachte hand lenigt de kleinere of grootere verdrietelijkheden, die ons overkomen, en al het blijde en vrolijke doet zij ons dubbel en verdubbeld genieten. Waarlijk! de Vriendschap behoorde altoos, nevens de Liefde, onze gezellinne op onze reizen en uitstapjes te zijn.
Ik gevoel, dat het tijd wordt, mijn kort verslag te eindigen. Hem, die, dit gelezen hebbende, zich niet opgewekt vinden mogt, een dergelijk uitstapje te doen, heb ik niets meer te zeggen: hij, die besluiten mogt, zichzelven de genoegens te verschaffen, welke ik zoo onvermengd mogt genieten, zal ervaren, dat, voor een tevreden hart en een welgesteld gemoed, ook de uiterste hoek van ons Vaderland genietingen van de edelste soort oplevert; in één woord, na eene vrolijk volbragte reis, zal hij, ik ben des verzekerd, tot de plaats zijner woning met stille tevredenheid teruggekeerd, even gelijk ik thans, op zijne beurt anderen, onder het genot der blijdste herinneringen, toeroepen: ‘Ik ben ook aan den Helder geweest!’

w.h. warnsinck, bz.
Aug. 1821.


{==672==} {>>pagina-aanduiding<<}

Een bezoek aan de graven der Spaansche koningen.

(Medegedeeld door een Fransch Officier.)

Of de Spaansche Prins, don carlos, werkelijk den dood verdiend hebbe, of hij inderdaad daartoe veroordeeld, en of deze uitspraak door den Staatsraad of door de Inquisitie gedaan zij; dit alles moge alsnog twijfelachtig zijn, zooveel schijnt zeker, dat hij op eene gewelddadige wijze van het leven beroofd is, wat dan ook sommige Schrijvers, ten believe van philips II, daartegen mogen ingebragt hebben. Onbevooroordeelden zijn het echter over de wijze zijns stervens niet eens. Een hunner zegt uitdrukkelijk, ‘dat het hoofd van den Prins naast zijn ligchaam in het graf ligt.’ Dit zeggen is sedert zoo dikwerf herhaald, dat het daardoor den schijn van waarheid heeft gekregen; niettemin kan ik op goede gronden het tegendeel verzekeren, en geloof daarom, dat het verhaal van mijn uitstapje naar de graven der Spaansche Koningen, dat ik bepaaldelijk met het oogmerk van onderzoek dezer zaak gedaan heb, niet geheel onwelkom zijn zal.
Toen ik, na den ongelukkigen afloop des gevechts bij Aropiles, bij de escorte van den Commissaris des legers P... kwam, die door den Generaal naar het Eskuriaal gezonden was, om levensmiddelen bijeen te brengen, vergezelde ik hem derwaarts. Zoodra wij de noodige maatregelen voor onze veiligheid in het dorp genomen hadden, sloeg ik mijnen reisgenooten voor, om het klooster te bezoeken. Twee Officieren der Genie vergezelden mij. Wij gingen, met het werk van den Abt pous in de hand, in de grafkapel, waar alle Koningen en Koninginnen van Spanje bijgezet worden, sedert de stichter van dit klooster, aan St. Lorenzo gewijd, daarmede den aanvang maakte. Hierop begaven wij ons in een ruim vertrek, zijnde een langwerpig vierkant, niet hoog, zwart gekleurd, en zonder die rijke lampen, welke in de grafkapel der Koningen en in de kerk daarboven gevonden worden. Rondom, in dit gewelf, waren breede uitstekende randen of lijsten gemaakt, de eene boven de andere, op welke eene menigte gewone doodkisten nevens elkander stonden, met het voeteneinde naar den wand gekeerd. Aan het hoofdeneinde, dat naar ons toe gekeerd stond, was een bord bevestigd, waarop met groote letteren de naam, de ouders, de

{==673==} {>>pagina-aanduiding<<}
geboorte- en sterfdag van dengenen geschreven stond, die in deze kist rustte. Zij waren alle uit hout vervaardigd, doch sommige met sluweel, van onderscheidene donkere kleuren, overtrokken; eenige zelfs met franje, doch spaarzaam, bezet. In dit register des doods zochten wij dan het eerst naar den veroveraar van Lepante, en vonden ook weldra twee johans van oostenrijk, den eenen zoon van karel den V, en niet ver vandaar den tweeden zoon van philips den IV. De kisten dezer beide Vorsten waren reeds door den Engelschen Generaal geopend geweest en niet weder digt gemaakt; het kostte dus geene moeite, dezelve op nieuw te openen. In elke derzelven vonden wij eene mumié in zeer goeden staat, rijk gekleed naar de wijze dier tijden, welke ons door schilders en tooneelisten is medegedeeld, dewijl de Spaansche van den tijd van karel den V en de drie philipsen de kleeding der toenmalige beaumonde was. Zij bestond in eene fluweelen buis met goud geborduurd, terwijl de kleine mantel of purper of hemelsblaauw van kleur was. Het hoofd was gedekt met een kapje, of muts, van gelijke kleur als mantel en buis, en die eenigzins schuins werd opgezet. Om den hals hadden zij een' breeden geplooiden kraag à la Henri IV; terwijl de voeten met fluweelen schoenen, en de uitgedroogde handen met lederen handschoenen, bekleed waren. Wij konden niet nalaten, ons over deze kleedingstukken te verwonderen, die, hoezeer reeds meer dan 200 jaren oud, nogtans in zulk een' goeden staat zich bevonden. Wij veroorloofden ons echter niet, gelijk onze voorgangers, de Engelschen, gedaan hadden, onze ongewijde handen te slaan aan het overschot van eenige Infantes, die wegens hare schoonheid beroemd waren geweest, en welker namen wij aan deze kisten
lazen. Wij zagen slechts naar eene dier Prinsessen, welker naam mij echter ontschoten is, die in het gewaad eener Karmeliter non gekleed was, hoezeer zij nimmer de gelofte had afgelegd. Begeerig zochten wij nu naar don carlos, den zoon van philips den II, en vonden denzelven ook weldra te midden der overigen, maar aan de smalle zijde van het vertrek, tegenover den ingang. De Engelschen schenen deze kist niet te hebben opgemerkt. Toen wij onderling er over spraken, om ook zijne kist te onderzoeken, begon onze leidsman luidkeels te schreeuwen, en verklaarde, dat bij ons alleen laten, het licht medenemen en het gewelf toesluiten, ja zich veeleer van het leven zou la-
{==674==} {>>pagina-aanduiding<<}
ten berooven, dan gedoogen, dat wij onze handen aan den Infant sloegen. Wij doodden hem niet, maar lieten hem praten, namen hem de lantaren en de sleutels as, en beproefden het, de kist van hare stelling af te nemen, maar bevonden, dat deze zoo zwaar was, als alle andere ligt waren; zoodat wij dit voornemen moesten laten varen, dewijl wij de kist voorzeker nimmer weder op hare plaats hadden kunnen brengen. Wij haalden dezelve dan voor een groot deel naar beneden, en bevonden nu, toen onze leidsman de kist van boven hield, dat het deksel reeds eenmaal was afgenomen geweest, en slechts losjes weder toegespijkerd was, zoodat wij haar ligtelijk konden openen. In stede van eene mumie in schoon fluweel gewikkeld te vinden, gelijk de andere, die wij bezien hadden, vonden wij slechts een' dikken klomp kalk van eene oneffene oppervlakte. Deze kalk was op verscheidene plaatsen weggenomen, zoodat het scheen, dat men daaronder naar eenig ligchaam had gezocht, 't welk men daardoor aan het licht wilde brengen; verscheidene deelen waren ook werkelijk ontbloot. Nadat dan ook wij een gedeelte van die korst hadden weggenomen, vonden wij beenderen, en overblijfsels van huid en vleesch, 't welk echter
slechts los zamenhing. En dit is dan alles, wat thans nog van den trotschen en ongelukkigen don carlos over is! Om nu te weten, of het hoofd al dan niet aanwezig ware, groef ik met mijn mes zoo lang op die plaats, waar het liggen moest, tot dat ik het van den kalk ontbloot had. Hetzelve was geheel misvormd. Het bekkeneel en een der wangbeenderen was geheel vergaan; slechts een gedeelte van het haar was nog onveranderd, hoezeer het ook reeds rood en wrijfbaar geworden was.




Ananias en Sapphira.

(handel. V:1-10.)

Nog prijst men de godsvrucht, nog roemt men de deugd 
Van de eeuw, die den Heiland zag leven. 
Ja, schoon blonk die godsvrucht, en heerlijk die deugd: 
De Christen vond toen in het weldoen zijn vreugd, 
En 't hart was zoo zalig bij 't geven. 

{==675==} {>>pagina-aanduiding<<}

Toen had men elkander weêrkeerig zoo lief, 
In eenheid van wil en gevoelen; 
Toen minde men broeder en zuster zoo teêr, 
Gedachtig aan 't woord en de les van den Heer, 
En niets kon die liefde verkoelen. 
 
Geen rijke zag trotsch op den broeder ter neêr, 
Ter hulp in zijne armen gevloden; 
Elk offer der liefde werd willig gebragt, 
Het leed van den naasten met weldoen verzacht, 
En smarten gelenigd en nooden. 
 
Ja, toen, in die dagen, zoo glansrijk in deugd, 
In vroomheid en christlijk erbarmen 
Toen deed men met daden zijn woorden gestand; 
Goedwillig verkocht men bezitting en land, 
En schonk dan den koopprijs aan de armen. 
 
Geen penning bleef achter; in weldoen getrouw, 
Werd alles met blijdschap gegeven; 
Hoe grooter het offer, te grooter de vreugd! 
Zoo rein was de godsvrucht, zoo edei de deugd; 
In de eeuw, die den Heiland zag leven. 
 
Maar eens nam de snoodheid het siersel der deugd; 
Zij had het met voordacht gekozen, 
En trad, in dat hulsel, stoutmoedig voor 't licht, 
Als ware er geen wreker of straffend gerigt, 
Aan 't misdrijf geen jammer beschoren. 
 
Beef, beef, Ananias! wat wilt gij bestaan? 
Sapphira! wat durft ge u vermeten? 
Wee hem, die den dienaar des Heeren bedriegt! 
Wee haar, die het meêstemt, en volhoudt, en liegt, 
In spijt van de deugd en 't geweten! 
 
Men heeft dan, als andren, een' akker verkocht; 
Den koopprijs kan niemand ontdekken: 
‘'t Zal ligt zijn,’ zoo spreekt men, en toont zich bereid, 
‘Een deel van dien koopprijs, met list en bereid, 
Den dienaar des Heeren te onttrekken.’ 

{==676==} {>>pagina-aanduiding<<}

En hoogmoed, en geldzucht, en... erger misschien, 
Kan beiden het harte bekoren; 
En één is het doelwit van man en van vrouw, 
Elkander, standvastig, in 't misdrijf getrouw, 
Als ware 't met eeden gezworen. 
 
Nu neemt Ananias een deel van het geld, 
Ten koopprijs voor 't land hem gewogen; 
Hij neemt het, maar schrikt niet, noch beeft voor de daad; 
Hij neemt het, en treedt nu, volhardende in 't kwaad, 
D'Apostel des Heeren voor de oogen. 
 
‘o Petrus!’ zoo zegt hij, ‘ook ons is de ziel 
Met liefde vervuld en erbarmen; 
Ook wij, wij verkochten, als andren, ons land: 
Ik stel u 't geheel van den koopprijs ter hand, 
En schenk dien, met vreugde, den armen.’ 
 
Ja, zoo spreekt de veinsaard; en houding, gelaat, 
't Schijnt alles opregtheid te toonen. 
Gewis - dus vermoedt hij, ja wacht het met vreugd - 
Gewis zal de Apostel zijn godsvrucht en deugd 
Met geestdrift verheffen en kroonen! 
 
Maar Petrus aanschouwt hem, en smart is in 't oog 
Des vromen Apostels te lezen; 
Maar Petrus spreekt tot hem: ‘Dit geld, in uw hand, 
Dit geld, Ananias! ontvingt gij voor 't land?’ - 
‘Gij zegt het,’ is 't antwoord van dezen. 
 
En nu hervat Petrus, meer ernstig van toon: 
‘Gij poogt dan het misdrijf te dekken? 
Spreek op, Ananias! bij God, die ons hoort: 
Waarom heeft de Satan uw harte gespoord, 
Een deel van den koopprijs te onttrekken? 
 
Uw land was het uwe, en het geld in uw magt; 
Niets kon dat bezit u ontrooven: 
Waarom toch verzoekt gij den Geest van den Heer, 
Ms waar' Hij de kenner der harten niet meer? 
Neen, niets gaat dien gruwel te boven. 

{==677==} {>>pagina-aanduiding<<}

Beef vrij, Ananias! gij hebt, in uw' waan, 
In ons slechts de menschen bedrogen: 
Vergeefs is uw pogen; het kwaad komt aan 't licht; 
't Geweten verklaagt u bij hooger gerigt; 
Wee u! - gij hebt Gode gelogen.’ 
 
En wee hem! - hij hoort het, en siddert en beest; 
En wee hem! - hij hoort het niet weder: 
Daar grijpen verschrikking en angsten hem aan; 
Daar voelt hij voor 't laatst zich het harte nog slaan; 
Daar stort hij - maar zielloos - ter neder. 
 
Sapphira, intusschen, verwacht hem en toeft, 
Maar ziet Ananias niet komen. 
‘Waar toeft hij,’ zoo zegt zij, ‘waar toeft hij zoo lang? 
Het wachten naar hem is mij heden zoo bang; 
Maar, wat doet mij vreezen en schromen?’ 
 
Zij zegt het, en telkens herhaalt zij het weêr: 
Reeds waren drie uren vervlogen. 
En nu, nu verlaat zij haar woning in 't end; 
Ook haar was 't verblijf des Apostels bekend, 
En moedig treedt zij hem voor de oogen. 
 
Maar naauwlijks ziet Petrus de schuldige vrouw, 
Of voelt zich in ijver ontvonken, 
En vraagt haar, de snoode, aan het misdrijf verhnocht: 
‘Gij hebt dan uw' akker voor zoo veel verkocht?’ 
En noemt haar den prijs, hem geschonken. 
 
En ‘Ja’ is het antwoord, ofschoon haar die vraag 
En de aanblik van Petrus doen beven; 
En ‘Ja’ is het antwoord, ‘gij hebt het gezegd; 
Die prijs is door ons aan uw voeten gelegd; 
Wij hebben niets meerder te geven.’ 
 
Maar Petrus hervat weêr: ‘Gij stemt dan in 't kwaad; 
Ook gij hebt dan Gode gelogen; 
Ook gij, gij verzoekt dan den Geest van den Heer, 
Als waar' Hij de kenner der harten niet meer? 
Maar, wee u! gij hebt u bedrogen. 

{==678==} {>>pagina-aanduiding<<}

Ja, weet het, Sapphira! uw man is, als gij, 
Voor Gode strafschuldig bevonden; 
Hier viel hij ter neêr, en men droeg hem naar 't graf; 
Zijn misdaad is de uwe; zijn einde is uw straf: 
Zoo sterft gij te zaam in uw zonden.’ 
 
En wee haar! - zij hoort het, en siddert en beeft; 
En wee haar! - zij hoort het niet weder: 
Daar grijpen verschrikking en angsten haar aan; 
Daar voelt zij voor 't laatst zich den boezem nog slaan; 
Daar stort zij - maar zielloos - ter neder. 
 
En vrees en ontzetting jaagt allen door 't hart, 
Die 't aanzien en siddren en beven; 
En lang nog herdenkt men zoo schriklijk een' dood; 
Maar nimmer herhaalt zich een gruwel zoo snood, 
In de eeuw, die den Heiland zag leven. 
 
w.h. warnsinck, bz. 


Levensthermometer eener oude vrijster.

Ouderdom.

15de jaar.Angstvalligheid bij haar eerste verschijnen in de wereld, en bij de opmerkzaamheid, die de mannen op haar vestigen.

16.Zij begint een denkbeeld te krijgen van teedere gewaarwordingen.

17.Zij spreekt van liefde, die in hutten woont, en van onbaatzuchtige genegenheid.

18.Zij gelooft minnehandel te hebben met een' schoonen jongeling, die haar iet aardigs zeide.

19.Zij trekt zich eenigzins terug, om des te meer opgemerkt te worden.

20.Zij komt in de mode, en gevoelt dit ook zeer wel.

21.Vast geloof aan eigene bekoorlijkheden, en hoop op eene schitterende verbindtenis.

22.Zij slaat een welgemeend aanzoek af, omdat de wakkere vrijer geen man naar de wereld is.

23.Zij fladdert met ieder' jongman, die slechts in hare nabijheid komt.

24.Het bevreemdt haar, dat zij nog niet getrouwd is.

25.Zij wordt bedachtzaam in haar gedrag.

26.Zij begint te gelooven, dat groote rijkdommen juist niet volstrekt noodzakelijk zijn tot het waar geluk.


{==679==} {>>pagina-aanduiding<<}

27.Kiest het gezelschap van verstandige mannen boven dat van jonge modegekken.

28.Wenscht met goed fatsoen eenen man te kunnen huwen, die slechts zijn brood heeft.

29.Begint te twijfelen van immer aan den man te zullen komen.

30.Wordt gedurig meer bevreesd van eens eene oude vrijster te zullen worden.

31.Begint zich ontzaggelijk op te schikken.

32.Zij geeft voor, dat het dansen haar niet meer bevalt; omdat zij.... geenen goeden danser voor zich meer vinden kan.

33.Het verwondert haar, hoe de mannen gevoelvolle vrouwen kunnen laten zitten, om met jonge kleuters te schertsen.

34.Zij neemt het voorkomen aan van goed gehumeurd te zijn, als zij met mannen spreekt.

35.Zij wordt jaloers, als andere vrouwen geprezen worden.

36.Geraakt met hare pas gehuwde vriendin in twist.

37.Bemerkt, dat zij in gezelschappen van jonge lieden verwaarloosd wordt.

38.Zij spreekt gaarne van hare bekenden, die ongelukkig gehuwd zijn, en vindt troost voor zich in derzelver ellende.

39.De kwade luim neemt toe.

40.Zij bemoeit zich met alles, en wil overal raad geven. NB. Haar overvalt eene inclinatie.

41.Zij laat, wanneer zij rijk is, als laatste hulpmiddel, aan een' knappen, maar armen jongman merken, dat zij op hem verliefd is.

42.Als dit niet helpt, vaart zij tegen alle mannen uit.

43.De liefde tot de kaarten en de babbelzucht begint.

44.Strengheid en spijtigheid jegens alle jonge manspersonen.

45.Zij houdt oefening. Hevige genegenheid voor een', dus genaamden, gemoedelijken prediker.

46.Hare woede barst los, als die haar verlaat.

47.Zij begint te wanhopen aan het huwelijk, en geeft zich over aan.... de snuif.

48.Zij verspilt al hare teederheid aan katten en honden.

49.Zij neemt een arm meisje tot zich, om.... deze dieren op te passen.

50.Zij wordt ontevreden met de gansche wereld, en laat al hare grimmigheid aan hare arme bloedverwante gevoelen.


(Keer om het blaadje!)


{==680==} {>>pagina-aanduiding<<}

Levensthermometer eens ouden vrijers.

Ouderdom.

16de jaar.Beginsel van hartklopping bij het gezigt van een schoon meisje.

17.Het blozen en de verlegenheid in het gesprek met haar nemen toe.

18.Het zelfvertrouwen wint veld bij hem.

19.De spijt, van door de meisjes nog niet voor vol aangezien te worden, doet zich gevoelen.

20.Hoog gevoel van eigene bekoorlijkheid en mannelijkheid.

21.Het allernoodigste meubel in zijn vertrek is de spiegel, om zichzelven te bekijken.

22.Wordt een ondragelijke modegek.

23.De waan, dat niet één eenig meisje goed genoeg voor hem zij, komt op.

24.Hij wordt, onvoorziens, in de strikken van Amor gevangen.

25.Hij verbreekt deze verbindtenis uit eigenliefde.

26.Handelt trotschelijk omtrent het lieve meisje.

27.Maakt, om de eerste regt te kwellen en te ergeren, zijn hof bij eene andere schoone.

28.Schijnt wanhopig, als hij van deze afgewezen wordt.

29.Raast en tiert tegen de sekse in 't algemeen.

30.Geraakt uit zijn humeur, als er over het huwelijk gesproken wordt.

31.Beschouwt het huwelijk, meer dan weleer, uit het oogpunt van belang.

32.Houdt de schoonheid niet meer voor zoo volstrekt noodzakelijk in eene vrouw als te voren.

33.Gelooft nog steeds, dat zijn persoontje, bij het aanzoek tot een huwelijk, onwederstandelijk is.

34.Volhardt in zijne overtuiging, dat het beminnelijkste engeltje, zoo hij maar wil, de zijne moet worden.

35.Wordt smoorlijk verliefd op een meisje van zeventien jaren.

36.Hoogste wanhoop bij de tweede blaauwe scheen.

37.Geeft zich aan allerlei soort van verstrooijing over.

38.Schuwt de besten van het vrouwelijk geslacht.

39.Gevoelt spijt en wroegmgen.


{==681==} {>>pagina-aanduiding<<}

40.De gedachten aan het huwelijk ontluiken weder, maar komen niet tot rijpheid.

41.Een aardig jong weeuwtje treft hem.

42.Hij waagt het, aanzoek bij haar te doen; liefde en eigenbaat twisten om de heerschappij van zijn hart.

43.Het eigenbelang behoudt de overhand, en brengt hem tot voorzigtige bedenkingen.

44.Het weeuwtje, even voorzigtig als hij, zendt hem met een' langen neus heen.

45.Hij wordt, met elken dag, meer afkeerig van het vrouwelijk geslacht.

46.Jicht en allerlei andere ongemakken beginnen hem te plagen.

47.De vraag, wat er van hem worden zal, als hij oud en zwak geworden is, begint hem te verontrusten.

48.Het eenzaam leven begint hem geweldig te vervelen.

49.Hij besluit, om eene verstandige, jonge persoon tot huishoudster aan te nemen.

50.Een toeval op de zenuwen; hevige aanvallen van jicht openbaren zich.

51.Zijne huishoudster pleegt en koestert hem wèl, waardoor zij hem zeer dierbaar wordt.

52.Hij begint eenige genegenheid voor haar te bespeuren.

53.Zijne trotschheid kant zich echter geweldig tegen het denkbeeld van haar te trouwen.

54.Hij is in de grootste verlegenheid, wat hij in deze zaak doen zal.

55.Hij komt geheelenal onder de pantoffel, en gevoelt zich regt ongelukkig.

56.De gedachte verontrust hem, dat zij hem zou willen verlaten.

57.Zij verkiest niet langer met hem alleen te leven.

58.Jicht, zenuwtoevallen, gal enz. in overvloed.

59.Hij wordt zwaar ziek; zij komt weder voor zijn bed, en hij is voornemens haar te huwen.

60.De ziekte neemt schielijk toe; hij maakt haar universele erfgename, en trekt af.






{==682==} {>>pagina-aanduiding<<}

De boekerij des levens.


's Menschen oorsprong, wèl bekeken, 
Is een groote Drukkerij; 
En, waar zij de wet niet breken, 
Zijn alom haar persen vrij. 
 
't Boek, de Mensch, ontvangt zijn wezen 
Van de pers, die Liefde heet: 
Wie dit boek slechts weet te lezen, 
Weet ook, hoe zij rustloos zweet. 
 
Is de vorm gezet, al krakend 
Komt het Menschboek aan het licht, 
En, de pers haar' afdruk slakend, 
Is de zwaarste taak verrigt. 
 
Aanstonds ziet men elk zich weren, 
Glurend naar het titelblad, 
Of het een lectuur voor Heeren, 
Dan voor Dames, in zich vat. 
 
Voorts, of 't werkje, nieuw verschenen, 
Ook een lompe drukfout toont, 
Die men, bij 't debiet verleenen, 
Met een schamper lagchen hoont. 
 
Zulk een drukfout, treft zij de oogen 
Soms in een' verheven zin, 
Ach! te vaak slaat zij 't vermogen 
Van het werk den bodem in. 
 
Rijk of pover ingebonden, 
Weinig scheelt het in de keur, 
Mag het slechts den naam verkonden 
En den roem van zijn' Autheur. 
 
Is 't formaat wat klein genomen, 
Duodecimo misschien; 
Slechts den basterdvorm te schromen, 
Is de raad van wijze hén. 

{==683==} {>>pagina-aanduiding<<}

Hier vooral is elk, zoo ergens, 
Op oorspronklijkheid gesteld, 
Daar eene overzetting nergens 
Dan al smalend wordt vermeld. 
 
Maar beschouwen wij den inhoud 
Van de Menschbibliotheek, 
En beproeven wij, of 't zin houdt, 
Als ik van het Menschboek spreek. 
 
Zegt men in 't gemeene leven: 
‘Zie dien gek in folio!’ 
Laat ons naar den eernaam streven: 
‘Wijze in duodecimo.’ 
 
Wijsheid toch in folianten 
Komt, ook in de maatschappij, 
Als een hoop vermufte kranten, 
Op de laagste plankenrij. 
 
De inhoud maakt alleen het wezen: 
Onafhanklijk van den vorm, 
Wordt een waardig boek geprezen, 
Schoon gegeten van den worm. 
 
En zij zijn er, forsch gebonden 
In een' zwaren ribben-band, 
Dien men wegen kan bij ponden, 
Met een almanaksverstand. 
 
Andre, in marokijnen kluister, 
Die van rijk verguldsel blinkt, 
Zijn uitwendig vol van luister, 
En van binnen zwart als inkt. 
 
Maar, die inhoud, zoo verscheiden 
Als de bladers in een' hof.... 
Laten wij den geest slechts weiden, 
Onuitputbaar is de stof. 
 
Deze dragen 't nieuws, dienstvaardig, 
Dat zij hebben opgespoord 
Of verdichten vlug en aardig, 
Edelmoedig gratis voort. 

{==684==} {>>pagina-aanduiding<<}

Gene weder recenseren 
Hunnes naasten naam en faam; 
Geen Utopiaansche heeren 
Zijn in 't lastren zoo bekwaam. 
 
Die, als laffe modebladen, 
Steeds geschoeid op vreemde leest, 
Strooijen mildelijk de zaden 
Vander Fransch en beuzelgeest. 
 
Andre, met een Fransche letter, 
In een modieus gewaad, 
Doen den Nederlandschen zetter 
Walgen van hunn' vreemden praat. 
 
Andre weêr, vóór dertig jaren 
Bij de jonglingschap gezocht, 
Blijven, als verlegen waren, 
Zonder aftrek, onverkocht: 
 
Voor een prijsjen, en omhangen 
Met een fraai-geplooide dragt, 
Wordt er menig door gevangen, 
En zij aan den man gebragt. 
 
Die, van God Apol verstooten, 
Droomen slechts van liefde en wijn; 
Op den Zangberg uitgefloten, 
Willen zij toch Dichters zijn! 
 
Dichters? ... Neen! die geurge bloemen 
Tieren niet in geestrijk vocht; 
En, hetgeen zij liefde noemen, 
Is een dierlijk zingewrocht. 
 
Deze, als arme letterknechten, 
Zweren bij hunn' Siegenbeek; 
Zouden tot den dood toe vechten, 
Waar men één vokaal slechts streek. 
 
Andren zijn ons Almanakken, 
Wijzen dag en datum aan; 
Maar zij kruipen rond als slakken, 
Worden, telen, en vergaan: 

{==685==} {>>pagina-aanduiding<<}

Slapen, rooken, drinken, eten, 
Alles is hier afgepast; 
Tot het werktuig is versleten, 
En de dood hen ééns verrast. 
 
't Is het misdruk van deze aarde, 
Komenijspapier, niets meer! 
De eigen molen, die het baarde, 
Ziet het ééns als lompen weêr. 
 
Zijt ge een minnaar van Comedies, 
't Wemelt van Acteurs op aard'; 
Velen spelen zelfs Tragedies, 
Dat u 't haar te berge vaart! 
 
Die vertoonen weêr Romannen, 
Als de nieuwste smaak gebiedt, 
Die in ouders slechts tirannen 
En in minnaars englen ziet; 
 
Die ons meisjes leert bedotten, 
En, der eenvoud lang ontwend, 
Met het huislijk leven spotten, 
Dat geene avonturen kent; 
 
Die oud-vaderlandsche zeden 
Voor uitheemsche dwaasheên ruilt; 
Of op rozen steeds wil treden, 
Waar geen doren onder schuilt. 
 
Kort: de wandelende boeken 
Zijn aan de andre vrij gelijk; 
Naar de goede moet men zoeken, 
En aan prulwerk zijn wij rijk. 
 
Één cent van elk boek geheven 
Zonder geest of zin en slot, 
En één opcent daarbeneven, 
Hoofd voor hoofd, van elken zot; 
 
't Jaarlijksch budget was gevonden, 
Was gevonden voor altijd; 
En geen financiéle zonden 
Drukten Neêrlands handelvlijt. 

{==686==} {>>pagina-aanduiding<<}

Wekt dit denkbeeld u verbazen? 
Maar een stempel, naar men zegt, 
Siert toch reeds de kruin der dwazen: 
Dwaasheid heeft haar zegelregt. 
 
Dan, om ééns het eind te vinden, 
(Want de tijd wenkt tot besluit) 
Neemt dees wenschen nog, mijn vrinden! 
Die ik voor u allen uit. 
 
In ons leefwerk, wél bekeken, 
Hoe getrouw men corrigeert, 
Blijft zoo ligt een foutje steken, 
Dat den ganschen druk onteert. 
 
Zulk een foutje, ons oog ontvaren, 
Loopt dan heel eene oplaag door: 
Naar de oorspronklijke exemplaren, 
Drukken alle 't zelfde spoor. 
 
'k Wensch dan, 'k wensch u kinderzielen, 
Altijd vrolijk en vol tier, 
Waar geen smetten nog op vielen; 
Schoon en ongedrukt papier. 
 
Kan ik beter' wensch u wijden? 
Ach! hoe menig leeft er niet, 
Die een blaadje weg zou snijden, 
Schoon de bron van rijk debiet? 
 
Eindlijk, als het werk des levens 
Eenmaal uitverkocht geraakt, 
Of, naar vorm en inhoud tevens, 
Opgang noch fortuin meer maakt; 
 
Als de band is afgesleten, 
Die de bladen zamenbond, 
En schier alles doet vergeten, 
Dat men 't ééns zoo heerlijk vond: 
 
o! Dan, met eerbiedig schromen 
Voor den Lezer van omhoog, 
Wien geen fout ooit kan ontkomen, 
Schoon bedekt voor 't sterslijk oog; 

{==687==} {>>pagina-aanduiding<<}

Ja, dan wensch ik, dat wij allen, 
Met een' kinderlijken zin, 
In de Vaderhanden vallen 
Van d' Autheur van ons begin; 
 
Dat ons werk, ontdaan van vlekken, 
En verbeterd en herzien, 
Tot den grondslag mag verstrekken 
Van een' nieuwen druk misschien; 
 
Van een' herdruk, bij wiens letter 
Hier geene andre halen mag, 
In een' band, oneindig netter, 
Dan men immer bindsel zag; 
 
Van een' nieuwen druk, zoo heerlijk, 
Dat er 't oog zich blind op staart; 
Van een' herdruk zoo begeerlijk, 
Die geen weêrga heeft op aard'! 
 
j.w. ijntema. 
1819. 






Kus en wijn.


Hoe heerlijk blinkt de wijn, 
Door 't lieve maagdelijn 
Ons lonkend toegedronken! 
Een tintelender gloed 
Speelt door het druivenbloed, 
Doorstraald van minnevonken. 
 
Hoe gonst het feestgewoel! 
De wijsheid, stug en koel, 
Zij heden uitgesloten; 
De dwaasheid zitt' ten troon, 
Want zalig is haar loon, 
Slechts niet te vaak genoten. 
 
Op, op! om kus en wijn, 
Om flesch en maagdelijn 
Den strijd gestreên der dappren! 
Geen lafaards duldt men hier, 
Waar Bacchus veldbanier 
En Amors wimpels wappren. 

{==688==} {>>pagina-aanduiding<<}

Het sein des veldheers klinkt; 
Valt aan, en kust en drinkt! 
Spaart slesch noch lipjes beiden! 
En 't zij een punt van eer, 
Dat Bacchus en Cytheer 
Steeds d' eigen aanval lijden! 
 
a. boxman. 
29 Aug. 1821. 


Reden tot dankbaarheid.


Hans Jorden klaagde zijnen nood 
Aan zijne schalksche bedgenoot: 
‘Daar heeft de rijke Flink een groote erfenis 
Gekregen; en mij, arme! och, mij loopt alles mis. 
Al moest ik van den Duivel erven, 
'k Geloof voorvast, na zijn versterven, 
Dat een paar horens, bij mijn ziel! 
Mij op zijn best te beurte viel.’ - 
‘Zacht!’ sprak zijn wijfje, ‘zacht! ei, wensch toch niet te veel; 
Wees maar tevreden met uw deel!’ 


Naïve wedervraag.


De grijze Richard, krank en moedloos, riep Nanet, 
Zijn jeugdig vrouwtje, voor zijn bed, 
En sprak: ‘Mijn kind, mijn poezle vrouw, 
Spreek: waart ge in d'echt mij steeds getrouw? 
Ik weet, die jeugdige officier, - 
Gij kent hem, - dikwijls kwam hij hier.... 
Ik zeg niets meer; verheel het niet; 
Ik sterf toch reeds, gelijk gij ziet.’ 
Het vrouwtje zag hem twijflend aan, 
Of zij 't geheim zou doen verstaan; 
Doch zegt in 't eind: ‘Maar, lieve man, 
Zoo ge eens niet sterven mogt, wat dan?’ 



{==689==} {>>pagina-aanduiding<<}

Mengelwerk.

Hoogmoed de grootste hinderpaal van de ware verlichting en verbetering der menschen.

Er bestaat geen grooter vijand van menschelijke verlichting en verbetering, dan menschelijke hoogmoed, dat overdreven zelfgevoel, hetwelk zich boven alles verheft, eigene waarde alleen huldigt, geen gezag boven zich erkent, de natuur in alle hare geheimenissen waant te doorgronden, de verborgenheden in Gods openbaring eigendunkelijk verklaart of wegeijfert, ja in trotschen waan zich Gode gelijk acht. Van den eersten dageraad der wetenschappen, tot op onzen tijd, heeft de trotsche slelselzucht der menschelijke rede de eenvondige leer der natuur verduisterd. Verdichtsel en logen verdrongen de waarheid, en de geschiedenis der menschelijke kennis werd eene geschiedenis van menschelijke vooroordeelen en menschelijke dwalingen. Achttienhonderd jaren zijn verloopen, sinds de Goddelijke Stichter des Christendoms op aarde verscheen, en nog is de eenvoudige leer der hemelsche wijsheid in strijd met de duistere wijsheid der aarde. Duizende jaren vervloden, sinds hoogmoed de eerste menschen een paradijs en eene onsterselijkheid deed verliezen, en nog heeft de menschelijke hoogmoed niet opgehouden het geluk der menschen te verwoesten; nog duurt de strijd van goed en kwaad, en dezelfde bron, waaruit het kwaad bij onze stamouders voortkwam, voedt en onderhoudt hetzelve bij de laatste nakomelingschap. Hoogmoed was de oorzaak van 's menschen val; hoogmoed is de oorzaak van der menschen voortdurende vernedering, en elk onderzoek naar de verborgene oorzaken van het zedelijk kwaad op de wereld geest ons eene tressende verklaring der eerste paradijsgeschiedenis.
Ik wenschte aan eene nadere overweging dezer waarheid eenige oogenblikken toe te wijden, en den hoog-
{==690==} {>>pagina-aanduiding<<}
moed te beschouwen als de grootste hinderpaal van de ware verlichting en verbetering der menschen.
Mijne rede verdeelt zich van zelve in twee deelen: I. De hoogmoed is het voornaamste beletsel onzer vordering in kennis en wijsheid. II. De hoogmoed is de grootste hinderpaal onzer deugd en zedelijke verbetering.
De begeerte naar kennis en wijsheid is een dier schoone familietrekken van ons geslacht, welke ten duidelijkste aanwijzen, dat wij van ééne herkomst zijn en tot één gezin behooren; en naarmate wij met meer ijver naar kennis en wijsheid trachten, zijn wij edeler, voortreffelijker menschen. Maar bij dat streven naar wetenschap is het geenszins onverschillig, hoe ons hart gesteld zij. Woont ware nederigheid in hetzelve, willen wij wijs worden om onzen heerlijken aanleg te ontwikkelen, om ons te vormen voor onze verhevene bestemming, dan zijn wij op den weg der waarheid, dan zijn wij voor dwaling en vooroordeel beveiligd, dan is verdraagzaamheid onze leus. Maar is overdrevene eigenliefde en trotschheid de drijfveer onzer daden, zoeken wij naar kennis en wijsheid om ons boven anderen te verheffen, boven anderen uit te blinken, om wijzer te zijn dan anderen, dan is de ware wijsheid verre van ons, wij dolen af van den weg der waarheid, en onverdraagzaamheid vervult ons met wrevel tegen allen, wier gevoelens van onze gevoelens verschillen. - In het streven naar kennis en wijsheid vergeten wij zoo ligt, dat wij menschen zijn, zwakke zinnelijke wezens, wier eindig verstand de oneindige natuur niet kan bevatten, wier kennis stukwerk is. Dat vergeten onzer zwakheid en geringheid was, en is ook thans nog, zoo vaak de oorzaak eener valsche wijsbegeerte, die stelsels schept, waar zij waarheid moest zoeken, die vermetel over alles haar beslissend vonnis velt, en hare uitspraken als orakelen verkondigt, welke niemand betwijfelen mag; eene wijsbegeerte, uit trotsche zelfverheffing geboren, door hoogmoed gekoesterd; eene wijsbegeerte, van de ware wijsbegeerte zoo verre verwijderd als dwaling van waarheid, als de leer des stel-
{==691==} {>>pagina-aanduiding<<}
sels van de leer der natuur. De naam van wijsbegeerte bleef bestaan; maar de ware wijsbegeerte zelve, de opregte begeerte naar wijsheid, was verre te zoeken. Men vergat, dat de menschelijke rede hier hare eerste
oefenschool heeft, waar zij den grondslag leggen moet harer volgende eindelooze ontwikkeling, en men bouwde stelsels op de puinhoopen der waarheid. Het is deze valsche wijsbegeerte, of liever het is die hoogmoed van den menschelijken geest, achter het masker der wijsbegeerte verholen, die, door alle tijden heen, ware verlichting en wijsheid weêrstreefde. Het is tegen deze, dat mijne rede gerigt is; en waar ik van wijsgeeren spreek, spreek ik van de aanhangers eener valsche leer, van de stichters en verdedigers van trotsche stelsels. Ik meende dit te moeten laten voorafgaan, opdat men mij, terwijl ik eene valsche wijsbegeerte bestrijde, niet van vijandschap der ware wijsbegeerte verdenke, zonder welke aan geene vordering in kennis en wijsheid, zonder welke aan geene ware verlichting te denken is.
I. De hoogmoed is het voornaamste beletsel onzer vordering in kennis en wijsheid, - ziet daar het eerste gedeelte onzer tegenwoordige beschouwing. Leerzaamheid en geduldige opmerkzaamheid zijn de beminnelijke eigenschappen van het kind, en alleen door leerzaamheid en geduldige opmerkzaamheid kan het tot kennis en wijsheid komen. Het gevoelt zijne onkunde; het verlangt naar kennis en wetenschap. Wee het kind, dat zich inbeeldt reeds alles te weten! het is voor de wijsheid verloren. Dat beeld des opmerkzamen en leerzamen kinds is het beeld van den waren wijze; want de mensch is kind op aarde. Zijn aardsch ligchaam is het kleed zijner kindschheid; het kleed, dat hij aflegt in het graf, om als man te verrijzen. De aarde is de school zijner kindschheid, waarop hij als kind zich oefent voor zijne burgerschap in zijn toekomstig vaderland. Aardsche zinnen en een aardsch verstand zijn de eerste leermeesters van zijnen onsterfelijken geest. Hier leert hij het alphabet van de oneindige wetenschap der natuur, en de letters en teekenen, die

{==692==} {>>pagina-aanduiding<<}
hem eens de schoone gedachten des Scheppers zullen verklaren. - ‘De mensch kind op aarde; het menschelijk verstand een kinderlijk verstand; de aarde eene oefenschool; het leven de tijd der kinderlijke oefening voor de wetenschap der eeuwigheid!’ Die leer is te kinderachtig voor den trotschen wijsgeer. Hij aanbidt de menschelijke rede als de Godheid, die hem alle de verborgenheden der natuur openbaart; zijne dorre namen en letters vormt hij tot een stelsel, dat hij wetenschap noemt; hij sluit de oneindige natuur binnen de naauwe grenzen zijner kortzigtigheid, - en dat kinderspel van zijn aardsch verstand is, in zijn oog, hemelsche wijsheid. Elke morgenstond en elke avond predikt den nederigen wijze het bestaan eener Godheid; maar de avond en de morgen zijn sprakeloos voor den trotschen wijsgeer. Afgetrokkene sluitredenen moeten hem het bestaan van een' God leeren uitcijferen, en zijne rede alléén is meer dan het duizendstemmig lied der natuur, dat van God getuigt. Het hart van den nederige aanbidt het bestuur eener vaderlijke Voorzienigheid, die met teedere bezorgdheid het lot van menschen en volken regelt; maar voor den trotschen wijsgeer is de aarde niets meer dan eene woeste kampplaats van menschelijke hartstogten en menschelijke belangen, een akelig graf van tallooze menschengeslachten, die zonder doel worden en zonder doel vergaan; want de God des wijsgeers is te hoog verheven, om zich te bemoeijen met nietige stervelingen en met de beuzelingen des menschelijken levens.
Gevoel en rede, ziet daar de twee bronnen onzer kennis; geloof en aanschouwen, ziet daar de twee wegen ter waarheid. De nederige erkent en volgt ze beiden, en wat het kortzigtig verstand niet kan aanschouwen, dat gelooft hij ootmoedig met een kinderlijk hart. Maar de trotsche wijsgeer verwerpt gevoel en geloof. Hij is te wijs en te groot geworden, om zich over te geven aan een dweepend gevoel des harten; zijne rede is te verlicht, om zich te laten leiden door een duister geloof; hij weet en begrijpt te veel, om zich te laten

{==693==} {>>pagina-aanduiding<<}
blinddoeken, als een kind, door ijdele magtspreuken en bespottelijke vooroordeelen. Wie zijt gij, o sterveling! die waant alles te doorzien en te begrijpen? Wie zijt gij, die de diepten der natuur gepeild hebt en tot God zijt opgeklommen? Is niet de aarde, die gij bewoont, eene stip des heelals, en kent gij wel de buitenste schors dier aarde? Verdwijnt gij niet met uwe woonplaats, als een insekt op eene zandkorrel, onder het talloos heer der levenden, en de millioenen werelden, die het onmetelijk ruim bevolken? Verklaar mij, o wijsgeer! voor wien alles openbaar is, verklaar mij het raadsel van uw wezen, dien tooverband van geest en stof; verklaar mij het wonder uwer wording, het wonder uws levens, het wonder uwer toekomst! Zeg het mij, van waar gij kwaamt en waar gij henen gaat! Noem ze mij, o wijsgeer! de bewoners dier tallooze werelden, die daar wentelen boven uw hoofd! Wijs mij het middelpunt des heelals; ontdek mij de kracht, die het oneindig heer des hemels bestuurt! Of is dat uw begrip te hoog, uw verstand te verheven; zeg het mij, waardoor beweegt zich die worm aan uwen voet, hoe wordt die kiem tot eene plant, die loot tot eenen boom, hoe bereidt die veldbloem haar voedsel, hoe ontsproot dat grasscheutje uit de aarde? Verklaar mij dat alles; of erken, dat gij een kind zijt op aarde, en dat uw aardsch verstand slechts de doode schors der dingen ziet, maar geen menschelijk doorzigt de levende krachten kent, die het verborgen raderspel der natuur bewegen.
Die belijdenis onzer onkunde is het begin onzer kennis; dat gevoel onzer kortzigtigheid is de bron onzer wijsheid; en, terwijl trotsche eigenwaan alle onderwijs versmaadt, alle vordering in kennis belet, omdat zij zich inbeeldt reeds alles te weten, schaamt het nederig zelfgevoel zich niet, zijne onwetendheid te belijden, en is daardoor juist geschikt om onderwijs en kennis te ontvangen.
Nederige Socrates! hoe groot zijt gij in ons oog! Terwijl de trotsche wijzen uwer eeuw roemden op hunne al-
{==694==} {>>pagina-aanduiding<<}
les omvattende wetenschap, erkendet gij, geheel vervuld met liefde voor de waarheid, onvermoeid in haar te zoeken, slechts ééne kennis te bezitten, - die van niets te weten. Edele Socrates! waarom moest ook gij het ondervinden, hoe onverzoenlijk de beleedigde eigenliefde zij van ingebeelde wijzen? Uwe deugd verdiende de burgerkroon, en - werd betaald met een' gifbeker!
Zal ik ze openslaan, de gedenkboeken van menschelijke onverdraagzaamheid; zal ik ze oproepen, die edele weldoeners der menschheid, om, met den wijze van Athene, tot schande der menschheid te getuigen? Daar staan zij voor mij, die grootmoedige martelaars der waarheid! Ten doel aan hoon en verguizing, met kluisters beladen, vielen zij als slagtoffers des vooroordeels en des beleedigden hoogmoeds. - Rampzalige strijd der onverdraagzaamheid en verlichting! Zoo woedt de beleedigde hoogmoed tegen de vrienden der waarheid; zoo veel kost het, weldoener en hervormer der menschen te zijn!
Zij zijn voorbij, die tijden des schrikbewinds van vooroordeel en volksmeening; die schandëeuwen der onverdraagzaamheid zijn voorbij. Wij beleven eenen tijd, waarin het vrijstaat te gevoelen, wat men wil, en te zeggen, wat men gevoelt; en met regt verheugen wij ons, zulk een' tijd te beleven. Maar bedriegen we ons zelven niet door den waan, dat er aan onze verdraagzaamheid niets zou ontbreken. Is niet het rijk der waarheid nog verdeeld door stelsels en sekten; beheerscht vooroordeel en hoogmoed niet nog den menschelijken geest? Kennen wij ons vrij van blinde vooringenomenheid met eigene gevoelens en meeningen, vrij van de zucht om over den geest van anderen te heerschen? Was onze eigene wijze van denken en gevoelen nooit de bekrompen maatstaf onzer beoordeeling van anderen; was de zegepraal der waarheid alleen ons doel, of was het de triumf van eigene partij of sekte? - Wie, die dit alles zichzelven afvraagt en raadpleegt met zijne ondervinding, wie erkent niet, hoeveel er nog aan ontbreekt, om onzen tijd de eeuw der verdraagzaamheid te noemen?

{==695==} {>>pagina-aanduiding<<}

Waar toeft gij, gouden eeuw der verdraagzaamheid? O, mogt spoedig uw zalige morgenstond aanbreken over een nederig kinderlijk geslacht!
II. De hoogmoed is de grootste hinderpaal onzer deugd en zedelijke verbetering; dit is het, wat wij thans, in de tweede plaats, met elkander zouden overwegen.
Het geschiedboek der menschelijke deugd vangt aan met zijne kindschheid. De eerste school zijner opvoeding is het ouderlijk huis. Kinderlijke gehoorzaamheid is het beginfel zijner zedelijkheid, en zonder gehoorzaamheid bestaat geene opvoeding. Het ouderlijk gezin is de kleine wereld, waarin de kinderlijke krachten zich oefenen voor den moeijelijken levensstrijd. De kleine verdrietelijkheden en teleurstellingen der kindschheid zijn het voorspel der toekomstige rampen; kinderlijke tranen zijn de voorboden van volgend lijden, en kinderlijke gehoorzaamheid is de eerste proeve van menschelijke deugd.
De mensch is kind op aarde. Zijn leven is een leven der kindschheid. De wereld is zijne kinderlijke woning. God is zijn Vader; gehoorzaamheid aan God, zijn kinderpligt. Wat het kind voor zijne ouders was, is de mensch voor God; wat ouders voor kinderen zijn, is God voor de menschen. Daarom moet eene langdurige kindschheid ons onze betrekking tot onzen vader en moeder leeren kennen, opdat wij onzen Hemelschen Vader kennen zouden. Eerbied en gehoorzaamheid aan onze ouders moet ons opleiden tot eerbied en gehoorzaamheid aan God; het ouderlijk onderwijs is de voorbereiding van het onderwijs onzes Hemelschen Vaders, en de ouderlijke opvoeding is in het plan der Goddelijke opvoeding ingeweven. Deugd gehoorzaamheid aan God; ziet daar den schoonen band, dien de Goddelijke Opvoeder des menschdoms tusschen Godsdienst en deugd gelegd heeft! Deugd gehoorzaamheid aan God; ziet daar het zedelijk grondbeginsel van den Bijbel, het boek der Goddelijke opvoeding van ons geslacht! Het eerste gebod, dat God onzen stamouderen gaf, was een gebod van kinderlijke gehoorzaamheid; die deugd was de deugd van

{==696==} {>>pagina-aanduiding<<}
Abraham, den vader der geloovigen, de deugd van eenen Jozef, de grondwet van het verbond met Israël, de korte inhoud van Jezus zedeleer.
Wij allen waren eens kinderen; dat vergeten wij zoo ligt, als wij wijze mannen geworden zijn, en toch wij moesten het nimmer vergeten. Wij waren eens kinderen. Toen was vader en moeder ons alles. Zij hadden ons lief, reeds bij onze geboorte, reeds vóór ons bestaan; zij hadden ons lief, vóór wij hen konden liefhebben; en toen wij hen konden liefhebben, ook toen nog beminden zij ons vuriger, hartelijker, dan wij hen ooit konden beminnen. Wij bezaten niets; niets, van al hetgeen wij hadden, konden wij het onze heeten; alles, wat wij hadden, hadden wij van vader en moeder gekregen. Met welke teedere bezorgdheid onthielden zij ons het gevaarlijk speeltuig; met welk een' nadruk waarschuwden zij ons voor het kwaad, dat wij zorgeloos te gemoet liepen! Hoe bedroefd waren zij, als zij ons moesten bestraffen om onzen jeugdigen moedwil en ongehoorzaamheid; hoe verblijd, als zij ons hunne gehoorzame kinderen noemen konden! Misschien rusten zij reeds in het graf, die ouders, die ons zoo hartelijk lief hadden; misschien bedroefden wij hen door onze ongehoorzaamheid; misschien wenschten wij hen aan ons teruggegeven, om hun door verdubbelde liefde vergoeding te schenken voor vroegere ondankbaarheid.
Meer nog dan die vader en moeder bemint ons de Vader in den Hemel; en wij zouden dien Vader niet liefhebben; wij zouden Hem bedroeven door onze ongehoorzaamheid; wij zouden zulk een groot kwaad doen, en zondigen tegen God? Ontzettende gedachte! Ja, dat is het krachtig wapen, dat de Hemel den zwakken zoon des stofs toereikt, om pal te staan in den zwaren strijd met het kwaad. - Daar lokt de wereld met alle hare schatten; maar hij bezwijkt niet, want zijn Vader ziet hem. Daar verheft zich de stem van begeerte en hartstogt; hij luistert niet naar hare woorden, want zijn Vader ziet hem. Zijne tranen besproeijen de aarde, wond

{==697==} {>>pagina-aanduiding<<}
op wond bedekt hem; maar hij laat niet af van den strijd, want zijn Vader ziet hem, en zijne tranen zijn bij dien Vader geteld.
Heerlijke gedachte aan God, magtige Beschermëngel onzer deugd! wien gij bewaakt, is altijd veilig. Gij verzelt hem op de reize des levens; gij wijst hem den weg naar het betere land en naar de vaderlijke woning, en als hij gevaar loopt dien weg te verlaten, dan houdt gij alleen hem staande te midden der verzoeking, en roept hem toe: zoudt gij zulk een groot kwaad doen, en zondigen tegen God? - Kinderlijke gehoorzaamheid en kinderlijke liefde tot God, dat heet menschelijke deugd in den Hemel. Maar die leer des Hemels is in strijd met de wijsheid der wereld; die hemelsche kinderzin is in strijd met den hoogmoed der menschen: want wat in den Hemel deugd heet, voert niet altijd dien naam op aarde.
Er is eene deugd der wijsgeeren, en er is eene deugd der Openbaring. De eerste schittert en straalt met verblindenden luister, de laatste verbergt zich met kinderlijke zedigheid; de eerste is eene telg der mannelijke rede, de laatste is een uitvloeisel van het kinderlijk harte; de eerste rust op wetenschappelijke beginselen, de laatste op een kinderlijk geloof; de deugd des wijsgeers heet achting voor de zedewet, die der Openbaring heet gehoorzaamheid aan God.
‘Eene deugd, de teelt der rede, wetenschappelijk, rustende op eerbied voor die innerlijke wet van zedelijkheid, in onzen boezem geschreven; eene deugd, die den adeldom van den mensch zoo hoog verheft, dat zij hem tot wetgever stelt zijner daden, dat moet wel de ware dengd wezen! Hoe veel verhevener is zij, die redelijke deugd, dan die kinderachtige deugd der gehoorzaamheid! Het is toch edeler, den mensch waardiger, vrij en onafhankelijk zichzelven ten heer en wetgever te wezen, dan altijd onderworpen te zijn aan vaderlijk gezag, altijd onder het vaderlijk opzigt te staan, altijd door vaderlijken raad en vaderlijke wijsheid bestuurd te worden! Het klinkt toch schooner, vol gevoel van eigene

{==698==} {>>pagina-aanduiding<<}
waarde en eigene kracht te handelen naar eigene redelijke beginselen, dan als een kind in blind geloof na te volgen, wat ons door anderen is voorgeschreven!’ - Zoo schijnt het; zoo zegt het onze eigenliefde. Maar begeef u, o wijsgeer! vervuld met dat verheven beeld van menschelijke grootheid, begeef u in het midden der menschen. Ziet hen, als zwakke zonen des stofs, geklonken aan een ligchaam, dat zich verheft tegen de inspraak der rede, met een hart vol dierlijke begeerten en dierlijke lusten, ter prooije aan de duizende verleidingen der wereld; ziet hen met zulke krachten tegen zulke gevaren worstelen, dobberende op de zee des levens; en ik vraag het u, is dat gevoel van eigene waarde de zekere baak van menschelijke deugd? Of twijfelt gij nog, geef aan zinnelijke stervelingen uwe redelijke deugd tot gids, en beproef het, wat zij vermag! Doch wat noem ik haar deugd, die deugd des wijsgeers? Geene deugd is zij, maar verborgen hoogmoed, overdreven gevoel van menschelijke volkomenheid, een bedriegelijk goochelspel van menschelijke eigenliefde. Deugd uit eerbied voor de zedewet, wat is zij anders, dan deugd uit eerbied voor zichzelven? Jammerlijk zelfbedrog des menschelijken hoogmoeds! Gij paait den trotschen sterveling met schoone klanken, en, terwijl hij meent zijne deugd op eene rots gebouwd te hebben, waggelt zij op eenen zandgrond; de regenplassen stroomen neder, de stormen loeijen, en - het hecht gebouw stort in.
Bedriegt u niet door zulk eene streelende zelfverheffing! Onze eigenliefde laat zich zoo ligt bedriegen. Hij is zoet, de slaap des eigenwaans; maar de vijand loert aan de deur, en het ontwaken uit dien slaap is vreesselijk.
Het leven is geen dartel spel; het is een strijd, een zware, bloedige strijd tegen het kwaad, een strijd tot aan den dood.
Daar staat gij alleen, te midden van duizend vijanden. De wereld spreidt alle hare schatten voor u ten toon. Genot, rijkdom, eer, alles, wat uwe zinnen en uwe trotschheid streelen kan, biedt zij u aan, zoo gij u aan

{==699==} {>>pagina-aanduiding<<}
haren dienst wilt toewijden. Uwe ontvlamde verbeelding toovert de verleidelijkste beelden eener schoone toekomst voor uw oog. De begeerlijke koopprijs der wereld bekoort u; reeds was uwe hand gereed, zich naar haar uit te strekken. - Nog weiselt gij. - Daar heft gij uw oog op, en ziet de kinderen Gods weenen in de verdrukking, gekromd onder den last des levens, eene prooi des rampspoeds, van alles verlaten. Lijden is hun deel op aarde. Met wonden bedekt, strijden zij den vreesselijken kamp. Zij besproeijen de aarde met hun bloed en hunne tranen, en het ongeluk vervolgt hen tot aan het graf.
Daar hoort gij het gejuich van de zonen der menschen. Zij leven vrolijk bij zang en snarenspel; lagchende dartelen zij door het leven; hun is de rijkdom en eer en heerschappij bij de menschen; de goederen der wereld zijn hun ersdeel; zij zijn de Goden der aarde.
Neen! God in den Hemel bekommert zich niet om 't geen de menschen op aarde bedrijven! Hij verlaat de zijnen, en bekreunt zich niet aan de boosheid der wereld! Alle menschelijke deugd is dwaasheid!
Vrij moge men, o wijsgeer! de leer der onsterfelijkheid, de leer der toekomst inroepen, om dat raadsel des tegenwoordigen levens op te lossen; zij is u eene menschelijke kunstgreep, om de eer van God te redden. Dáár rust de gelukkige booswicht aan de zijde van den vromen lijder in den schoot der aarde; hetzelfde gewormte knaagt beider gebeente; de wind strooit beider stof ondereen, en speelt en spot met hunne asch. Alles zwijgt om het graf, - alles zwijgt. Waar ligt het, dat duister en wondervol land der onsterfelijkheid? Moet dan een donker geloof het raadsel des levens verklaren? Uit het dal der schaduwen des doods keert niemand weder, om er ons van te verhalen. Alles zwijgt om het graf. - Neen, neen! de menschelijke deugd is dwaasheid; want God verlaat de zijnen!
Zwakke zoon der aarde, wat roemt gij op uwe kracht? Zoo gij waant sterk genoeg te zijn, zoo kent gij uwen

{==700==} {>>pagina-aanduiding<<}
vijand niet. Dat hoogmoedig zelfvertrouwen levert u straks in zijne hand, en als gij denkt van uwe zegepraal zeker te zijn, is reeds uw val besloten.
De hoogmoed der menschen, gelijk hij de grootste hinderpaal is hunner vorming voor het goede, was ook steeds, en is nog, de ergste vijand des Christendoms.
De verachte Nazarener, de zone des timmermans, noemt zich den van God beloofden Messias, en predikt de leer eener algemeene verlossing des menschdoms. Armoede en gebrek verzellen hem; hij heeft niet, waarop hij het hoofd zal nederleggen. Hij leert eene wijsheid, den verstandigen verborgen, den kinderkens geopenbaard. Zijne leerlingen en vrienden kiest hij uit de heffe des volks. Armen en geringen zijn de waardige onderdanen van zijn Koningrijk. Geene diepzinnige wijsheid der rede, maar een kinderlijk geloof vordert hij van de belijders zijner leere. De wijsheid der wereld noemt hij dwaasheid; de eenvoudige kinderkens en armen van geeste spreekt hij zalig. Schimp en verguizing vervolgen hem, waar hij gaat, en een schandelijke slavendood aan het kruis is het einde van zijn ellendig verblijf op aarde. Visschers en tentenmakers zijn de verkondigers eener leere, die de gansche wereld heil en vrede zou aanbrengen. En kan het ons dan nog verwonderen, dat die leer den Joden eene ergernis, den Grieken eene dwaasheid was?
Maar ook thans nog bestaat de strijd tusschen den hoogmoed der wereld en de kinderlijk eenvoudige leer des Hemels; want die leer is eene leer van verborgenheden, eene leer voor alle menschen, eene leer voor zondaren. Vervuld te zijn met het gevoel zijner wijsheid, te gevoelen dat men een redelijk wezen is, en de bekrompenheid zijner rede te moeten belijden, om verborgenheden aan te nemen, welke die rede niet bevatten kan; trotsch te zijn op aardsche wijsheid, en te moeten buigen voor de wijsheid des Hemels; als man te kunnen denken, en als kind te moeten gelooven, - dat is eene zelfverloochening, te zwaar voor de wijzen der aarde! Overtuigd te zijn van zijne meerderheid boven anderen, en armen en

{==701==} {>>pagina-aanduiding<<}
geringen als zijne broeders te moeten beminnen, tollenaren en zondaren te moeten liefhebben als zichzelven; de schande van elke beleediging te gevoelen, en wèl te doen die ons haten, te moeten zegenen die ons vloeken, - dat is een juk, te hard voor de grooten der wereld! Zich te verblijden dat men niet is als zoo vele anderen, en echter den schandnaam van zondaar te moeten dragen; zich te verheffen op zijne deugden, en zich te moeten verootmoedigen voor God; eigene verdiensten te kennen, en daarvoor den duurgekochten prijs als onverdiend genadeloon te moeten ontvangen, - dat is eene vernedering, te groot, te onverdragelijk voor den trotschen eigenwaan van aardsche heiligen! Daarom zijn de nederige kinderen en armen en tollenaren de geloovige belijders van Jezus leer; daarom zijn de trotsche wijzen en rijken en grooten der aarde zoo verre van het Koningrijk der Hemelen.
Ik toonde u in eenige schetsen, hoe de hoogmoed der menschen de grootste hinderpaal is hunner vordering in kennis en wijsheid, en de ergste vijand hunner deugd en zedelijkheid. Ik wil u thans nog kortelijk het middel opgeven, hetwelk mij toeschijnt het meest geschikt te zijn, om de oorzaak van dat kwaad, zoo wel in ons zelven als in anderen, te bestrijden. Dat middel is zelfkennis, kennis onzer zwakheid en kortzigtigheid, kennis onzer sterfelijkheid, kennis onzer bestemming. Wij zijn menschen, zwakke, kortzigtige wezens, wier beperkt verstand de oneindige schakel van oorzaken en gevolgen niet kan overzien, noch het grootsch verband der schepping bevatten; wezens, onderworpen aan de wetten der zinnelijkheid, wier kennis het kenmerk draagt van het stoffelijk ligchaam, dat onze ziel omsluit, wier wijsheid het beginsel is der vorming van onzen onsterfelijken geest, wier deugd de aanvang is onzer zedelijke opvoeding. Wij zijn stervelingen, die deze aarde na een kortstondig verblijf zullen verlaten, wier leven is als eene schaduw, die voorbijgaat, wier ondervinding bij luttel jaren geteld wordt, wier kennis de vrucht is van weinige dagen oe-
{==702==} {>>pagina-aanduiding<<}
fening, wier wijsheid de overpeinzing is van eene nachtwake, wier deugd de beproeving is van eene stonde. Wij zijn kweekelingen voor de eeuwigheid, wier aardsche leven de eerste aanvang is van een onsterfelijk aanzijn, wier dood de onmerkbare ontwikkeling is eener hoogere, eener onverderfelijke natuur, en de overgang naar eene betere wereld, naar het betere land der aanschouwing. Dáár, in dat land der aanschouwing, zullen alle de raadsels worden opgelost, wier oplossing wij hier te vergeefs zochten. Dáár zullen alle de vraagstukken worden verklaard, wier verklaring ons hier onmogelijk was. Dáár zal ons geloof kennis, onze kennis wetenschap, onze wijsbegeerte wijsheid, onze deugd heiligheid zijn.
Zoo zijn leven, dood, onsterfelijkheid schakels van ééne keten. Zoo is de kennis des levens geknoopt aan de wetenschap der eeuwigheid. Zoo is aardsche deugd voorbereiding voor hemelsche gelukzaligheid; zoo is aardsche beproeving opvoeding voor het hemelsch huisgezin. Zoo zijn God en de mensch vermaagschapt; zoo zijn Hemel en aarde verbonden.
Daarom is de mensch kind op aarde, kind in kennis, kind in deugd, omdat hij kweekeling is voor de eeuwigheid. Daarom moet hij als bewoner der aarde gelooven, opdat hij als bewoner des Hemels aanschouwen zoude.
Ziet, ginds ligt het, dat heerlijke land der aanschouwing; daar blaauwt zij reeds, de geliefde kust, de kust der eeuwigheid!
Hemelsche kinderzin, daal neder op aarde; leer ons gelooven, gelooven in ootmoed en nederigheid des harten; leer ons kinderen zijn! Want waarachtig is het woord: zoo gij niet wordt gelijk de kinderen, gij zult in het koningrijk der hemelen geenszins ingaan.






{==703==} {>>pagina-aanduiding<<}


Aan den Redacteur der Vaderlandsche Letteroefeningen.

Mijn Heer!

Eenige dagen geleden vond ik in het Magazin für die gesammte Heilkunde van Dr. rust het hier volgend stukje, overgenomen uit de Petersburger vermischten Abhandlungen aus dem Gebiete der Heilkunde, 1821. Hetzelve bevat voorzeker eene allergewigtigste ontdekking, welke de geheele opmerkzaamheid der Geneeskundigen verdient, en eene belangrijke bijdrage is tot de leer en de behandeling van den Dollehondsbeet. Hoezeer zulks meer onmiddellijk tot het gebied der Geneeskunde behoort, heb ik evenwel geene bedenking gevonden in deszelfs algemeenmaking door middel van uw algemeen geacht Maandwerk. Ik heb de eer, mij met hoogachting te teekenen

UEd. Dienaar

f. van der breggen, cornz.
Med. Doct. en Professor.
Amsterdam,
22 Oct. 1821.

Belangrijke bijdrage tot de leer en de behandeling der hondsdolheid.

Toen de Heer marochetti, Operateur in een Hospitaal te Moskou, zich in den jare 1813 in de Ukraine bevond, verzocht men hem, op zekeren dag, 15 personen, die door eenen dollen hond gebeten waren, geneeskundige hulp te verleenen. Terwijl hij de noodige beschikkingen maakte, verscheen er eene deputatie van verscheidene grijsaards, hem smeekende, dat hij de behandeling dier ongelukkigen aan zekeren boer zoude overlaten, die reeds gedurende vele jaren bekend stond als bijzonder gelukkig in de genezing der watervrees, en van wiens genezingen marochetti reeds vroeger veel ter ooren gekomen was. Men stond hun de bede toe, onder voorwaarde echter, 1o. dat de Heer ma-
{==704==} {>>pagina-aanduiding<<}
rochetti bij alles, wat de boer verrigten mogt, tegenwoordig zijn zoude, en 2o. dat hij, tot volkomene zekerheid, dat de hond waarlijk dol geweest was, éénen uit de 15 kiezen konde, die door de meest aangeprezene middelen behandeld zoude worden, waartoe een zesjarig meisje werd gekozen.
De boer diende nu de 14 hem toevertrouwde voorwerpen een sterk afkooksel toe van de summit. et slores Genistae luteae tinctoriae (*), (1½ pond dagelijks) en bezag hen tweemaal daags onder de tong, waar zich, naar zijne uitspraak, kleine knobbeltjes vormen moesten, die het dollehondsgif bevatteden. Zoodra deze knobbeltjes inderdaad zich vertoond hadden, welke marochetti zelf zag, werden zij geopend, en met eene gloeijende naald gecauteriseerd. De patient moest daarop met dit afkooksel van de Genista den mond spoelen. De uitslag dezer behandeling was, dat de 14 personen, van welke slechts twee, die het laatst gebeten waren, deze knobbeltjes niet bekwamen, na verloop van zes weken, gedurende welke zij den bovengenoemden drank gebruikten, gezond heengezonden werden. Het kleine meisje echter, dat op de gewone wijze behandeld was geworden, werd op den 7den dag door hydrophobische toevallen aangetast, en - overleed reeds acht uren na derzelver uitbarsting.
Vijf jaren na dit voorval (1818) had de Heer marochetti in Podolië eene nieuwe gelegenheid, om deze zoo belangrijke ontdekking bevestigd te zien. Men droeg, namelijk, aldaar aan zijne zorg op, de behandeling van 26 personen, die door een' dollen hond waren gebeten

{==705==} {>>pagina-aanduiding<<}
geworden. Deze bestonden uit 9 mannen, 11 vrouwen en 6 kinderen. Hij liet dadelijk te hunnen gebruike een afkooksel van de Genïsta gereedmaken, en de naauwkeurige beschouwing der tongen leverde het volgende resultaat: 5 mannen, al de vrouwen en 3 kinderen bekwamen deze zoo belangrijke knobbeltjes; zij, die sterk gewond waren, reeds op den derden dag; de overigen den 5den, 7den en 9den dag; en ééne vrouw, welke slechts oppervlakkig aan het been gebeten was, eerst met den 21sten dag. Ook het overige zevental, bij welke zich deze knobbeltjes niet vertoonden, dronken zes weken lang het afkooksel van de Genista, en al de patienten werden hersteld.
Dr. marochetti gelooft, ten gevolge dezer waarneming, dat het gif, na een kort verblijf in de gebetene wonde, onder de tong, bij de openingen der buisjes van de glandul. submaxill., die aan beide zijden van het tongriempje gevonden worden, op zekeren tijd zich vestige, en aldaar deze knobbeltjes vorme, waarin men met eene sonde eene vochtigheid, het hydrophobisch gif, zou kunnen voelen. De gewone tijd van derzelver verschijning moet tusschen den tweeden, derden en negenden dag na den beet plaats hebben; en wanneer men ze niet in de eerste 24 uren na derzelver verschijning opent, dan zal het gif door het ligchaam op nieuws opgenomen worden, en de patient verloren zijn. Daarom wil Dr. marochetti, dat men zoodanige lijders dadelijk na den beet onder de tong bezigtige, en daarmede gedurende 6 weken voortga; terwijl zij dagelijks 1½ pond van het afkooksel der Genista (of 4 maal daags het poeder, tot eene drachma pro dosi) gebruiken. Vertoonen zich gedurende dezen tijd de knobbeltjes niet, dan behoeft men voor geene dolheid te vreezen; maar, zoodra zij zich vertoonen, moet men ze met het lancet openen, vervolgens ze cauteriseren, en den patient met het boven opgegeven afkooksel vlijtig den mond laten spoelen.





{==706==} {>>pagina-aanduiding<<}

Het leven en de wandelingen van meester Maarten Vroeg.

IV.

Aprils-weêr.

Druk bezig met het overschrijven van het meesterstuk van welsprekendheid, waarmede mijn vriend wakker mij verheugd had, en met een zeker welgevallen de nette letters beschouwende, welke ik op het papier had gebragt, stiet ik ongelukkig, met mijn schrijfkistje, de melkkan omver, zoodat de gladgeboende tafel overstroomd werd. Ik beken openhartig, dat ik, dien melkstroom ziende, heviger ontstelde, dan van de hevigste bloedstorting, welke ik ooit bij mijne lijders waarnam: want ik wist, bij ondervinding, wat mijne ooren zouden te lijden hebben! Het duurde ook geen oogenblik, of ik kwam in de gelegenheid, de radheid der tongspieren en de bruisende vaart van den stroom der gedachten in mijne lieve wederhelft te bewonderen. Zoodat ik, na verloop van een half uur, op alle mogelijke wijze overtuigd was, dat ik de grootste lomperd ben, die er staat en gaat, dat ik geene oogen in mijn hoofd en geene handen aan mijn lijf heb, en dat het onbegrijpelijk is, hoe de lompste boer mij zijne kin durfde vertrouwen, veel minder een' tand laten trekken, of eene lating doen.
Ik weet niet, of mijne vrouw, het hoofdstuk mijner chirurgicale onbekwaamheid doorloopen hebbende, ook tot andere kapittels zoude zijn overgegaan; maar er werd geklopt, en er kwam eene boodschap, om terstond op het kasteel te komen, want dat eene der Freules ongesteld was. Ik heb wel eens gehoord, dat men, door eene bijzondere machinatie, te Amsterdam in een' oogwenk het tooneel verandert. Maar ik geloos niet, dat zij het zoo schielijk kunnen, als toen de tronie van mijn wijf, hare houding en stem. Een woeste najaarsstorm

{==707==} {>>pagina-aanduiding<<}
was eensklaps een liefelijke lentemorgen. ‘Op het kasteel, manlief! waar anders altijd Doctor B. moet komen?’ Met deze woorden hielp zij mij den besten rok aantrekken, schuijerde mijn' hoed, reikte mij den stok aan, gaf mij een' hartigen zoen, liet mij uit, en oogde mij nog huizen ver na.
Het had den ganschen dag geregend; maar de lucht was nu opgeklaard, en de zon brak door. Dit trok mijne opmerking; wij waren in April; het weêr is dan wispelturig, en ik kwam er gaandeweg toe, het weêr in de lucht en dat in mijne vrouw te vergelijken. Volkomen heldere dagen, zonder wolken, vond ik niet; slagregens niet zeldzaam; meest echter druilig weêr, waarop men geen staat kan maken. Het is niet anders. De wandelaar moet den natten April voor lief nemen, waarin de landman zich verheugt; en wie weet, waartoe de Aprilheid mijner vrouw mij, mijn huisgezin, mijnen kinderen kan dienstig zijn?
Men verwijt de vrouwen doorgaans, dat zij wat wispelturig vallen. Ik heb wel eens hooren zeggen, dat men dit bij de Dames in de stad caprices noemt, en dat dit een leelijk woord is. Ik kan mij niet begrijpen, hoe de Heeren in de stad zoo ongemakkelijk vallen, of, laat ik liever zeggen, zoo dood onnoozel zijn, en niet begrijpen, dat vrouwen - vrouwen zijn. En, inderdaad, wij moeten haar dan ook kwalijk nemen, dat zij een teêr vel hebben, kleine voetjes, eene sijne leest, levendige oogen, enz. Het een is onafscheidbaar van het ander. Hoe is het mogelijk, dat een paar oogen, hetwelk, eer men omziet, alle streken van het kompas doorloopt, de ziel tijd kunnen geven zich te bezinnen? En kunnen wij ons in zulk een fijn ligchaam anders, dan eenen zeer beweegbaren geest voorstellen? Zoo als nu een gevoelig weêrglas door de minste veranderingen in de lucht wordt aangedaan, moet eene vrouwenziel hevig getroffen worden door het minste, dat haar aandoet. Zij is dan ook, als het vocht in den contrôleur, aan een bestendig rijzen en dalen onderhevig. Hoe het elders is, weet ik niet; maar bij mij in huis blijft de contrôleur zelden lang op mooi

{==708==} {>>pagina-aanduiding<<}
weêr staan, meest op veranderlijk, ook wel eens storm. Maar ik heb in natuurkundige werken gelezen, dat dit in ons luchtgestel zoo wezen moet, en dat de Aprilswispelturigheid eigen is aan onzen dampkring. Hiervan overtuigd, ben ik het met mijzelven eens geworden, mij zoo gelaten nat te laten regenen als een perenboom, al hopende, dat de zon met den tijd door zal breken, en het land des te ruimer vruchten geven. Ontmoet ik dan eene regenbui op mijne wandeling, zoo denk ik maar in 't vooruitzigt op het najaar; en zelden mist het, of het gezigt van mijn' volgeladen boomgaard zet mij zoo in vuur, dat het mij eindelijk onzeker voorkomt, of ik nat ben van den regen, dan van mijn zweet.
Ik heb dagelijks gelegenheid, die filozofie te pas te brengen. Zelden kom ik t' huis, of mijne lieve wederhelft maakt mijn gemoed zoo week, als de zwaarste slagregen mijn' hoed. Zoolang nog onze hangklok niet één uur heeft geslagen, zijn het alleen donkere wolken; en het gelukt mij soms de zon te doen doorbreken, vooral wanneer ik wat geld medebreng, of er om denk, naar de kippen te vragen, en naar het nommer van het laatste ei. Want mijne lieve vrouw berekent het geluk haars levens naar het getal eijeren, hetwelk hare kippen leggen, en die daarom ook zorgvuldig genommerd worden. Wee de kip, die haar aandeel niet aanbrengt! Zelfs als zij de soep op tafel zet, waartoe zij het arme dier veroordeeld heeft, somt zij, met een knorrig gezigt, het verdriet op, dat zij er van gehad heeft. Zwaar komt mij elke lepel te staan, en ik kan naauwelijks nalaten elken ochtend te bidden: Heer! bewaar mij voor hoendersoep! - En hebben ongelukkig de aardappelen goedgevonden gaar te worden eer ik de deur in ben, dan wacht mij nog smakelijker maaltijd; ja ik weet somtijds niet, wat te verkiezen zij, eene wolkbreuk midden op de hei, of de vloed van klagten en minnelijke woordjes, waaronder ik mijn brood slikken moet. Ik doe dan ook, wat ik kan, om ten minste een klein straaltje af te leiden. Gelukkig voor mij, als er in de buurt brand is geweest, of eene boerenmeid

{==709==} {>>pagina-aanduiding<<}
in de kraam is gekomen, opdat ik wat te vertellen hebbe. Mijn hoofd is daardoor altijd opgevuld met dergelijke voorvallen, en met de nommers der eijeren van onze kippen.
Het is mij niet onbewust, dat vele mijner buren mij, om deze en dergelijke redenen, een zeer ongelukkig man rekenen. Gevoelig voor hunne goedheid, doet het mij leed, of liever ben ik zeer blijde, dat zij zich zonder reden over mij bekommeren. De boeren zien het druilig weêr in April gaarne, en laten zich met genoegen druipnat regenen. Zoo gaat het mij ook. In mijn huis is alles helder en op zijne plaats; kelder en keuken zijn welvoorzien; er gaat geen zwavelstok te loor; en mijne zes kinderen zien er den laatsten dag der weke zoo frisch en schoon uit, als in het begin. Dit alles is een gevolg van den rusteloozen bedrijfgeest mijner huisvrouwe. Dit ziende, moet ik tevreden zijn, al veegt dwijl en luiwagen den grond voor mijne voeten weg, zoodat ik als een ekster het huis moet doorhippen, en ofschoon het onophoudelijk malen en drillen mij de weinige oogenblikken, die ik van mijn zwaar beroep uitrust, niet zelden tot eene ware pijnbank maakt. Dan heb ik ten minste dit gewonnen, dat de raagbol of de witkwast mij niet opjaagt, en dat ik mijn boeltje eenige weken op dezelfde plaats mag zien. Want in de twee jaren, die wij in dit huis wonen, is mijne Apotheek reeds vijf malen van plaats veranderd. Ik ben zelfs niet zonder vrees, dat mij eene zesde verhuizing voor de deur staat, en dat Eskulaap en Galenus veroordeeld zullen worden, om in een donker stookhokje, bij de keuken, te trekken.
Hoe het zij, ook dat zal mij wèl zijn. Het zoude toch dwaas en verkeerd wezen, die ongemakken niet te willen lijden, daar zij met zoo veel goeds gepaard gaan. Ik vorder immers ook van mijne patiënten, dat zij de krimpingen zullen dulden, welke mijne purgaties hun veroorzaken. En echter bestaat het nut, dat dezelve aanbrengen, niet zelden grootendeels in mijne verbeelding; terwijl de ongedurigheid mijner lieve wederhelft mij wezenlijke voordeelen verschaft.


{==710==} {>>pagina-aanduiding<<}

Berigt wegens een' te weenen geboren aap.

Door Jozef Held.

(Wiener Zeitschrift, Julij 1821.)

In den nieuwen K.K. Hoftuin nevens den Burg, waar ook eenige buitenlandsche gedierten zich bevinden, heeft, in den loop dezes jaars, een Aap een jong ter wereld gebragt. Den vrienden der Natuurkunde zal gewis de mededeeling van eenige bijzonderheden dezer, in Europa en in den tammen, huisselijken staat zeldzame, gebeurtenis niet onwelkom zijn.
De moeder, een zoogenaamde Patasäap, Simia Rhesus, uit Afrika, eene kortstaartige Apensoort van de familie der Hondskopäpen (Cynocephali), bevond zich reeds meer dan drie jaren in deze Menagerie, en zal ongeveer vijf jaar oud zijn. Gedurende de zomermaanden werd zij, bij dag, met andere Apen, op den afstand van eenige schreden, doch zóó, dat zij elkander konden naderen, in de opene lucht aan een kettingje gehouden. Den voorgaanden zomer had zij enkel vrouwelijke Apen, of mannetjes van zeer verschillende soort, tot geburen. In het begin van Junij des verstreken jaars kreeg zij een eerst sinds kort aangekomen mannetje van de Simia Sabaea, (groene Aap, volgens linnaeus) desgelijks uit Afrika, doch eene langstaartige Apensoort, in eene gansch andere familie, die der Cercopitheci, te huis behoorende, en in zeker opzigt zich zelfs geslachtmatig van gene onderscheidende, tot gezelschap, dewijl het in ouderdom en grootte haar het naast bij kwam. In de eerste weken schenen zij juist niet zeer te harmoniéren, en plukhaarden dikwijls vrij ernstig met elkander. Weldra, echter, werden zij vertrouwelijker; en na verloop van een paar maanden ontdekte men voor het eerst, dat zij paarden. Toen nu, bij het begin van den herfst, de Apen weêr gescheiden en in hunne hokken gebragt werden, bespeurde men bij dit wijsje eene buitengewone lijvigheid en opzet-
{==711==} {>>pagina-aanduiding<<}
ting der borsten. Deze omstandigheid deed vermoeden, dat zij dragtig was; en, toen men vervolgens hieraan niet meer konde twijfelen, werd zij in een warmer vertrek, tot 24 gr. Reaum. gestookt, gebragt. Om dezen tijd begon het mannetje te krukken, werd lam in het kruis, eenige dagen later ook aan de beide achterpooten, en stierf, na verloop van weinige weken, aan de tering. Het wijfje,
daarentegen, bleef zeer gezond; haar eetlust nam gedurende hare dragt bijzonder toe, zoodat zij bijkans het dubbel van haar gewone voedsel bekwam; en bragt zij eindelijk, omtrent zeven maanden na de paring, op den 6 Maart dezes jaars, des nachts, een vrouwelijk jong ter wereld, hetwelk de oppasser den 7den 's morgens aan de borst der moeder zuigend vond. De warmtegraad werd thans nog met 3 gr. Reaum. verhoogd. Het ligchaam van het jong was, terstond na de geboorte, buiten de pooten, tusschen 6 en 7 duim lang; de staart had nagenoeg de lengte van het lijf, was alzoo betrekkelijk veel langer dan die der moeder, en vertoonde dus al aanstonds het kenmerk eens bastaards. Behalve op den schedel en rug, was het jong zoo goed als kaal, en had een oudachtig, rimpelig, geheel naakt aangezigt, blaauwzwarte, groote, ronde, zeer heldere oogen, waarmede het vrolijk rondkeek; het achterhoofd was in evenredigheid zeer groot. Op het einde van Maart, dus in de vierde week na de geboorte, werd het jong met de moeder, in eene der opmerkelijkste en potsierlijkste houdingen, (het jong, namelijk, door de overeindzittende, bezorgde, en den lastigen waarnemer dreigend aanziende moeder, met beide de voorpooten zorgvuldig ondersteund, aan de borst gehouden, en aan de eene mam spelend zuigende) afgeteekend. De uitdrukking van liefde en teederheid der moeder is daarbij even in het oog loopend als kluchtig. Bijkans eene week lang droeg zij het jong in hare armen aan de borst, tot dat de kleine toereikende krachten had gekregen, om de moeder met de vier pooten van voren te omvatten, zonder in geheele weken haar los te laten, en wel zoo vast, dat deze met haren

{==712==} {>>pagina-aanduiding<<}
geliefden last gerustelijk in haar hok, of liever kooi, konde rondspringen. Bij het minste gedruisch, in het vertrek voorvallende, klemde de moeder het jong aan hare borst, en beide gaven dan gedurig een angstig geschreeuw van zich. Na verloop van acht weken begon de kleine van tijd tot tijd te beproeven, zich van de moeder los te maken, en werd zelfs door deze op allerlei wijzen in het loopen en klauteren geoefend: zij plaatste het, namelijk, in den hoek van hare kooi, en reikte het van verre de armen toe, waarnaar de kleine dan trachtte te komen; bij welke poging het dikwijls voorover viel. Veel beter ging het klauteren in zijn werk; hoewel het in den beginne ook door behulp der moeder geschiedde, daar deze van achteren met de eene hand rug en buik van het jong omvatte, en met de andere het achterdeel voorthielp: weldra, echter, na herhaalde proeven, gelukte het zonder haren bijstand. Regt grappig en opmerkelijk tevens was het, te zien, hoe de moeder, wanneer het kind haar ongehoorzaam was, hetzelve, nu door slagen, dan weder door het bij de haren te trekken, bestrafte. - Tusschen de tien en twaalf weken gebeurde het op zekeren namiddag, nadat het jong schier den geheelen voormiddag slapend in den schoot der moeder had gelegen, en deze gerust en onbezorgd eenen appel at, dat de kleine eensklaps met een' heftigen schreeuw opsprong, zich van de moeder losrukte, stuiptrekkingen kreeg, mond en oogen vertrok, met de beide achterpooten gedurende eenige minuten geweldig trappelde, en vervolgens krachteloos en als dood, kop en voorpooten hangen latende, nederzeeg. Deze toevallen waren ongetwijfeld het gevolg van het doorbreken der tanden, dewijl inderdaad, weinige dagen daarna, zich drie tanden in het onderste kakebeen begonnen te vertoonen. Roerend, waarlijk, was het gedrag der moeder, te midden der stuiptrekkingen van haar geliefd kind. Angst en bekommering vertoonden zich bij haar in den hoogstmogelijken graad: al de haren over haar gansche ligchaam rezen
te berge, en zij verhief een ontzettend, woedend en te gelijk klagend, angstge-
{==713==} {>>pagina-aanduiding<<}
schreeuw; den boven vermelden reeds half opgegeten appel nam zij tusschen de grimmig klapperende tanden, pakte het jong haastig op, klemde het met den eenen arm aan hare linker zijde vast, en sprong, alles vergetende, als wanhopig in hare kooi rond, tot dat het jong weder bekwam. Deze toevallen herhaalden zich bij hetzelve van tijd tot tijd, doch bij lange na niet meer zoo heftig; en in dezelfde mate werden ook de angsten der moeder, hoezeer nog altijd bekommerd en verlegen, daarbij meer gematigd. - Tot op dit uur zoogt de moeder nog haar jong (dus tot in de vijfde maand); hetzelve begint echter reeds het gewone voedsel der eerste, dat uit rijst in melk gekookt, geweekt Turksch koren en verschillende vruchten bestaat, te eten. Beide bevinden zich, voor het overige, tot heden, 12 Julij, volkomen welvarende.

De Portugesche vrouwen.

Er rustte eene langdurige duisterheid op Portugal; de verwijdering van het Hof, en deszelfs verblijf in Brazilië, maakte de hoofdstad minder belangrijk; zij werd dus ook minder dan andere steden in het westen van Europa bezocht, en nog zeldzamer werd Portugal het onderwerp van openlijke mededeelingen.
Deze natie schijnt thans uit hare sluimering te ontwaken; de verschijnselen aan haren staatkundigen hemel hebben het oog van Europa op dit volk gerigt, en dus zullen deze weinige regels nu misschien niet geheel onbelangrijk zijn.
Ik heb eens een klein gedeelte van dat land doorgereisd; en eenige mijner oude vrienden, die aldaar langer dan ik vertoefden, hebben mij bovendien zoo veel daarvan medegedeeld, dat mijn geheugen het wagen kan, eene tamelijk getrouwe schets van de Portugesche vrouwen te ontwerpen.
Gij moogt u gelukkig achten, mijne Lezeressen! dat gij niet tot het getal der vrouwen van dat land behoort: de tijdsverveling toch zou u daar alras aangrijpen, en u in diepe zuchten het hevig verlangen naar onze vaderlandsche vrijheid doen uiten.
Nergens, misschien, leven de vrouwen meer beperkt, dan in Portugal. Haar grootste genot is, om op de hooge ijze-
{==714==} {>>pagina-aanduiding<<}
ren altanen (balkons), die voor de hooge vensters op de straat uitsteken, zich slaande te vertoonen, of ook wel, uit achteloosheid of luiheid, op den grond te zitten. De hoogte dezer altanen is echter zoodanig, dat, hoezeer zij somtijds bekoorlijkheden doet vermoeden bij deze schoonen des lands, welke zij niet bezitten, zij evenwel te groot is, om met de voorbijgangers in eenig gesprek te treden; zoodat enkel de neusdoek en de taal der oogen deze tusschenruimte kunnen aanvullen.
Vrouwen op de wandelplaatsen te ontmoeten, is iets zeer zeldzaams; ja zij schijnen het gaan bijna verleerd te hebben; onze kunstregteressen zouden althans haren zwaarmoedigen en deftigen gang niet gunstig beoordeelen, hoezeer ook hare voeten door de ellendige, scherpe en brandend heete straatsteenen mogen gepijnigd worden. Even ontevreden zouden zij met derzelver kleederdragt zijn. Verbeeldt u, mijne Lezeressen! dat gij in de grootste hitte, zelfs in de hondsdagen, in een' grooten lakenschen mantel met een' breeden fluweelen kraag gewikkeld waart, en dat uw hoofd met een' doek bedekt was, waarvan de beide tippen of achter over den rug heen hangen, of onder de kin zijn vastgeknoopt, hoe zoudt gij u toch in dat gewaad wel bevinden? Ik denk, gij zoudt zoodanig kleed naauwelijks voor eene sledevaart in den winter kiezen. - Zoo gij verder onder deze vrouwen zulke denkt te vinden, die door volle roode wangen zich onderscheiden, bedriegt gij u; alleen het helder wit van hare tint, dat echter, bij den hevigen gloed der luchtstreek, zelfs bij al hare ingetogenheid, een zeldzaam verschijnsel is, zou u behagen. Hoe zou ook wel die rozekleur, die door ligchaamsbeweging en vrije lucht alleen op de wangen gemaald wordt, zich op die der arme Portugesche vrouwen hechten, daar de gang naar de kerk de éénige wandeling is, die zij doen? Voor haar bestaat er geen Prater of Diergaarde, gelijk te Weenen, geene Linden, gelijk te Berlijn, geene Boulevards, gelijk te Parijs, en geene Plantaadje, gelijk te Amsterdam. In de kerk zelve zijn zij omgeven door de vochtige kloosterachtige lucht der gewelven, die door de menigte der kerkgangers nog meer bedorven wordt; en deze geeft haar eene bleeke kleur, die haar van de jaren der ontluikende jeugd tot die eener deftige matrone bestendig bijblijft, en
die in dit laatste tijdperk naar het olijfgele trekt.
Doch intusschen denkt gij, dat de Portugesche vrouwen

{==715==} {>>pagina-aanduiding<<}
hare zeldzame wandelingen dan ten minste vrij genieten kunnen. Geenszins! Vrouwelijke bedienden volgen haar steeds onmiddellijk op den voet; en behoort haar man onder de Ultra-jaloersche, (verschoont deze uitdrukking; het woord Ultra is thans ook in de mode) zoo wordt dit gezelschap nog met eene geleideres vermeerderd. Deze soort van menschen kan men aldaar huren, even als in groote steden de loonbedienden. - Die wijze van gemeenschappelijk onderhoud en gesprekken, die bij ons op de thee- en respective koffijkransjes plaats heeft, valt daar geheel weg; zij schijnen of te arm van geest, of door de heete lucht des lands, en door gebrek aan beweging, te traag geworden te zijn, om in zulke kringen in een levendig gesprek behagen te vinden. Maar wanneer gij, lieve Lezeressen! eens een echt Portugeesch huisgezin, dat aan de oude gebruiken vast verkleefd is, aantroft, en een geheel gezelschap van Dames, niet op stoelen, maar op den vloer in de rondte zaagt zitten, gij zoudt voorzeker van verbazing aan de kamerdeur als vastgenageld staan blijven. En zoo gij misschien, op den weg naar de eetkamer, of in het naar huis gaan, den arm van eenen Heer naamt, hoezeer zoudt gij dan tegen de Portugesche etiquette zondigen! Wanneer bij ons, na geëindigden maaltijd, eene algemeene vrolijkheid heerscht, vooral wanneer de Champagne op het dessert de bedwingende kluister der stijve pligtpleging heeft verbroken, dan wordt gij in Portugal, daarentegen, tot eene siesta, of middagslaapje, ik mogt bijkans zeggen gedwongen. Gij hoopt dan ten minste tot een gezelschapsspel (iets ongehoords in Portugal), tot een schertsend gesprek, tot muzijk, of eene algemeene lektuur, uit uw middagslaapje als tot een nieuw leven weder te ontwaken.... Ach neen! Gij moet kaartspelen. En deze kaarten zelve gelijken noch naar de
Fransche, noch naar de Hollandsche; maar vraagt onze oude Dames, die nog wel eens gaarne Solo spelen, daarnaar, zoo zullen zij u zeggen, dat Matador van Portugeschen oorsprong is. En als de partij uit is, gaat men naar huis. Zoudt gij, geachte Lezeressen! in spijt van alle oranje- en citroenboomen, nu wel in Portugal willen zijn?


{==716==} {>>pagina-aanduiding<<}

Nog iets over de Spaansche vrouwen.

De meeste reisbeschrijvers schetsen ons de Spaansche vrouwen als zeer bekoorlijk af. Op de wandelplaatsen, in den schouwburg en op de concerten heb ik tot nog toe niet één eenig schoon meisje aangetroffen; des avonds, echter, op de straten, wanneer zij, onder het geleide eener zorgvuldige moeder of waakzame Duenna, de eene of andere kerk bezoeken, heb ik somtijds zeer aardige ontmoet. Edele en rijzige gestalten, met regelmatige, geestvolle gelaatstrekken en eene zuivere, gezonde tint, zoo als men dezelve in Duitschland en Holland niet zelden aantreft, zijn mij hier nog nergens voorgekomen; en zelfs aardige gestalten en schoone gezigten zijn hier veel zeldzamer dan ergens elders. De vrouwen zijn hier meestal klein en mager, en de oudere veeltijds met een zeer ontsierend embonpoint voorzien; meest alle hebben bleeke, donkerkleurige gezigten, met eenige Joodsche trekken, en de bovenlip met wollig haar bezet; slechts het vurige bruine oog, hetgeen de mannen met een' stouten, uitdagenden blik aanziet, is schoon. Men roemt ook wel de voeten en handen der Spaansche vrouwen; ik moet echter bekennen, dat ik bij de Fransche vrouwen veel meer schoongevormde voeten gezien heb, dan bij haar; in tegendeel is mij hier zeer dikwijls een lange, misvormde voet, bij de korte rokken, de open gewerkte kousen en witte zijden schoenen, met welke de Dames zich hier op de wandelplaatsen vertoonen, op de onaangenaamste wijze in het oog gevallen. Gelijk de Spaansche vrouwen door het landsklimaat vroegtijdig rijp en volwassen zijn, zoo zijn, om dezelfde reden, hare bekoorlijkheden ook vroegtijdig verwelkt; en fischer heeft gelijk met te zeggen, ‘dat eene Spaansche vrouw van veertig jaren wel ééns zoo oud schijnt te zijn, en dat hare geheele houding reeds eene
oververzadiging en eenen snel naderenden ouderdom aanwijst.’

De Indiaansche fakir of heilig, Purrum Scatuntre genaamd.

De hier bedoelde man leefde in 1792 te Benares van een klein jaargeld, 't welk hij van de Regering trok. Om een

{==717==} {>>pagina-aanduiding<<}
Heilig te worden, liet hij voor zich eene soort van bedstede maken, voorzien van lange spijkers, waarvan de punten verre uitstaken, op welke hij zich dan weltevreden nederleide. Zijn eigenlijke naam was perka samud; hij veranderde dien echter in purrum soatuntre, als beteekenende eenen man, die over zichzelven weet te heerschen. De Engelsche Zendeling duncan vond hem op deze legerstede, terwijl hij denzelven zijne geschiedenis verhaalde, waaruit het volgende ontleend is.
Hij werd op reis geboren, toen zijne ouders van hunne bedevaart naar het feest van Juggernaut terugkeerden. Nog geen tien jaren oud, wijdde hij zich reeds aan godsdienstige overdenking en eene heilige zelfkwelling toe, door geheel naakt op dorenstruiken te slapen. Nadat hij zich tien jaren aldus geoefend had, begeerden zijne bloedverwanten, dat hij in het huwelijk zou treden. Hiertoe echter niet genegen, ontweek hij hun verder aanzoek, door zich op reis te begeven. Hij kwam tot diep in Thibet, en verrigtte in elken tempel zijnen godsdienst. Vandaar ging hij te voet tot Cachemire, en vanhier tot aan de Kaspische Zee. ‘Op zekere plaats op deze reize sloot ik mij,’ zegt hij, ‘in een hol op, en deed de gelofte van aldaar twaalf jaren lang boete te doen. Wormen nestelden en teelden in mijn ligchaam voort, waarvan nog de sporen aanwezig zijn. Toen de Raja (de Koning), na verloop van een jaar, mijne kluis opende, werd ik daarover zoo gramstorig, dat ik hem verklaarde, dat hij voor mij een bed met spijkers moest doen vervaardigen, wanneer hij door mij niet wilde gevloekt zijn. De Raja liet dan ook werkelijk voor mij dit Sersedscha gereedmaken, op 't welk ik mij thans bevind.’
De Raja had evenwel medelijden met den ellendigen zelfpijniger, en opende, na verloop van nog een jaar, op nieuw deszelfs kluis, ten einde hem te smeeken, deze onmenschelijke wreedheid tegen zichzelven toch te laten varen. Hij werd echter van den Heilig, met eene dweepzieke woestheid, aldus toegegraauwd: ‘Vermetele stoorder mijner verdienstelijke werken! moet dan op u de geheele zwaarte van mijnen vloek rusten? Onder ééne voorwaarde slechts kunt gij u daaraan onttrekken; dat gij, namelijk, mijn besluit op nog sterkere beproevingen stelt, en mij daardoor gelegenheid geeft van nog grootere verdiensten te verwerven. Maak nog scherpere stekels aan mijn bed, opdat ik u

{==718==} {>>pagina-aanduiding<<}
toone, hoeverre ik boven gewone stervelingen verheven ben!’
Van dat tijdstip af werd dit marteltuig voor dien ellendigen eene zegekar. Hij liet zich op hetzelve overal ronddragen, en deed aldus zelfs groote reizen door het geheele schiereiland van Indië tot aan den tempel van Juggernaut, vandaar naar Ceylon en tot naar Suratte. Nadat hij vandaar ter zee naar Muskat was gereisd, en te Suratte wedergekeerd, bragt hij te dezer plaatse twee jaren, op zijn Sersedscha liggende, door.
‘Het is thans reeds sedert vijfendertig jaren,’ zeide de Fakir, ‘dat ik de Tupisya (de godsdienstige pijniging) op deze legerstede volbreng. Ik heb op dezelve alle heilige plaatsen in Azië bezocht, en zal voortaan te Benares blijven. Drie Yugs (tijdkringen der heilige verdienstelijkheid) zijn reeds voorbij, en wij leven thans in den vierden, in welken de Raja's (de Koningen) zelve ons moeten dienen. Geef dus ook gij mij iets tot mijn onderhoud, opdat ik u zegene!’
De Heer duncan deed daarop den armen Fakir eene vraag, welke deze zekerlijk niet verwacht had. Hij deed denzelven, namelijk, opmerken, dat bij de achttien soorten van zelfpijniging, welke de heilige boeken der Hindous aan de ingewijden voorschrijven, de door hem gekozene geheel niet aan te treffen was; besloot daaruit, dat eene zeer groote misdaad door den Fakir moest begaan zijn, daar hij zelf het noodig oordeelde, zulk eene onmenschelijke pijniging ter voldoening voor zijne zonden te ondergaan; en vroeg derhalve, welke misdaad hij dan toch wel begaan had. Het antwoord hierop was even trotsch als dweepachtig: ‘In den eersten tijdkring volbragt een enkele Heilig deze reiniging. In den tweeden deed rawono dezelve 10,000 jaren lang. In den derden heeft bikma hetzelfde gedaan; en in den vierden volbreng ik haar reeds sedert vijfendertig jaren. Gij wilt, dat ik voor eenig misdrijf boete. Zoo dit waar zij, moge mij wesweischuna op het oogenblik met melaatschheid straffen!’
Dat stekelbed zelf was echter dezen ellendigen beul van zichzelven nog niet genoeg! ‘Op dezen zetel,’ zeide hij, ‘heb ik gedurende den winter vier maanden lang Dschelsedscha gemaakt.’ Hij had, namelijk, om het verdienstelijke van zijne daad nog te verhoogen, een' grooten pot met wa-
{==719==} {>>pagina-aanduiding<<}
ter boven zijn hoofd doen plaatsen, en uit denzelven het ijskoude water nacht en dag op zijne kruin laten nederdruppelen. Ja, hij ging nog verder, en liet in den zomer, bij eene brandende zonnehitte, groote blokken hout rondom zich heen ontsteken en verbranden, terwijl hij op zijn stekelbed uitgestrekt lag.
Edel, heilig Christendom! wat zijn wij niet aan u verschuldigd!

Diploma eener Perzische ridderörde.

Men mag het te regt als iets zeldzaams aanzien, dat een Europeesch Geleerde, de Heer jozef van hammer, met eene Perzische Ridderörde is beschonken; wij deelen, om die reden, het Diploma, dat gemelde Heer daarvan ontvangen heeft, mede, zoo als hetzelve, woordelijk uit het Perzisch vertaald, luidt:

In den naam van God, den Allerhoogsten! (Op het zegel van den Schah stond: Eer zij Gode!) Het zegel des Koningrijks vond, door de Goddelijke almagt, bestendigheid in de hand des tegenwoordigen Schahs, feth ali.
Het Rijk behoort aan God, den Almagtigen, die ontzaggelijk is in zijn gebod!
Hoogachtbare, hoogaanzienlijke, welbespraakte en der welsprekendheid kundige, scherpzinnige en verstandige Tolk der talen van het goede Christenvolk, dat aan Jezus gelooft; Raad van het hooge Keizerlijke Duitsche Hof; Man van goedversnedene pen en sierlijk schrift, van vaardige vingeren en gladde tong; Pilaar onder de voortreffelijksten en geleerdsten; Lelie van tien talen; jozef hammer!
Voor de genadige oogen van het Keizerlijk verstand, hetwelk de zon doordringt, is ontrold geworden de gordijn eener waarachtige bekendmaking, door middel van den uitstekenden lof en de vurige verklaring, die, aangaande den genoemden hoogachtbaren Tolk, tot ons gekomen is, door den geëerden, gelukkigen, dapperen, edelen, uitverkorenen, den grooten Vorst mirza abulhassan chan, den Grootboodschapper van het hooge Keizerlijke Hof. Toen hij voor onze, met sterrenglans schitterende, vergadering zich vertoonde, heeft hij zijn wilverbergend voornemen geopenbaard,

{==720==} {>>pagina-aanduiding<<}
in eene uitspraak, die gelijk de zon blinkt, en ons eenige regels uit de overzetting der Vermaningen van den Romeinschen Keizer marcus antoninus voorgelezen, en ons door deze weinige regels van de overige gedeelten zoodanig denkbeeld gegeven, als de kleinste drup ons geven kan van de geheele zee, en eene enkele parel van het geheele snoer. Onze Keizerlijke geest heeft zich door beschouwingen verdiept in deze zee van deugden en goede eigenschappen, en in dit snoer van leefregelen, gevolgd door die groote zielen, die, door de kracht der Goddelijke hulpe, het tot zulk eenë hoogte hebben gebragt. De tegenwoordige onderneming van dien hoogaanzienlijken man, waardoor hij deze vertaling begonnen en ingerigt heeft, is ons bijzonder aangenaam en welbehagelijk geweest; en het tegenwoordige, geluk en eere aanbrengende, Diploma is, in aller ijl, tot zoolange uitgevaardigd geworden, tot dat de volkomene Keizerlijke gunst volgen zal. Als deze zal aangekomen zijn, dan mag de hoogaanzienlijke en hoogstkundige man alle moeite doen, om eene zuivere vertaling van het voornoemde boek te vervaardigen, en een volledig en naauwkeurig afschrift van hetzelve in onze gelukkige tegenwoordigheid doen komen, waarover zich onze geest zeer zal verheugen.
Voorwaar! de Hoogaanzienlijke heeft zich de schitterende genade van de Orde der Zon waardig gemaakt, en is door de begunstiging van den hoogverlichten Keizerlijken geest onder zijns gelijken op eene roemvolle wijze onderscheiden geworden.
Het tegenwoordige Diploma zal op de gewone wijze geeerbiedigd en als regtskrachtig aangezien worden.
Gegeven in de zetelplaats van het Kalifaat te Tehran, op den eersten van Rebjul-ewwel 1235 (den 7 December 1820.)

Op den rug van dit hoogdravend Diploma staat eene menigte van zegels en onderteekeningen der voornaamste ambtenaren des Rijks.

Verbazende spoed der Engelsche drukpers.

Op den 30 April dezes jaars zag bij de Boekhandelaars longman en comp., te Londen, het reisverhaal van den Scheepschirurgijn fischer naar de Noordpoollanden

{==721==} {>>pagina-aanduiding<<}
het licht. Naauwelijks was zulks geschied, of de Schrijver ontving door den Telegraaf het bevel, om voor de Admiraliteit te verschijnen; dewijl hij, zoo het scheen, de wet overtreden had, die bij alle Expeditiën van Gouvernementswege plaats vindt: dat, namelijk, ieder, die bij dezelve in dienst gesteld is, zijn journaal en waarnemingen op zekeren bepaalden graad van breedte moet asleveren, en van dezelve niet eerder eenig gebruik mag maken, voordat de Regering daaruit genomen heest, wat zij mogt noodig oordeelen bekend te maken. Eerst daarna ontvangt de eigenaar zijne papieren terug, en kan naar willekeur met dezelve handelen. Zoo leverde dan ook fischer, als Ossicier en man van eer, volgens zijnen pligt, het journaal zijner reis, op den 29 October des voorleden jaars, aan Kapitein parry over, en ontving hetzelve op Zaturdag, den 21 April dezes jaars, weder terug. Hij gaf het dien zelfden dag, des middags ten 4 ure, in handen van de Heeren longman en comp.; en niettegenstaande, in de daarop volgende week, de Paaschdagen invielen, op welke men te Londen niet ligt eenigen arbeid gedaan krijgt, had gezegde Boekverkooper zijne maatregelen zoo wèl genomen, dat het werk, bestaande uit een vrij dik deel in octavo, met kaarten en houtsneeplaten, reeds op Maandag den 30 April kon afgeleverd worden! Lieden, die zeer wel weten, welken verbazenden spoed men door verdeeling des werks met de drukpers maken kan, en die men bij de dagbladen dagelijks bespeurt, hielden deze snelheid nogtans voor onmogelijk. Hiervoor hielden het ook de Lords der Admiraliteit, en dus fischer, hoezeer ten onregte, verdacht, dat hij eene kopij van zijn werk had teruggehouden, of op eenige andere wijze tegen zijnen pligt in dezen had gehandeld. De edele Lords werden echter door de antwoorden van fischer volkomen van zijne onschuld overtuigd; bijzonderlijk liet Mr.
croker hem op eene zoo roemrijke wijze regt wedervaren, dat daardoor zijn karakter op het voordeeligst uitkwam.

Duitsche trouw in reisberigten.

(Fragment, ontleend uit de Abendzeitung van 11 Sept. 1821.)

De, uit geheel Duitschland verbannene, gepoederde ronde of krulpruiken vinden nog heden, behalve in Engeland, eene ge-
{==722==} {>>pagina-aanduiding<<}
lukkige schuilplaats te Hamburg en te Amsterdam. In laatstgemelde stad treft men ze nog zeer veelvuldig aan, en elk derzelve heeft zoo veel meer krullen, als - de man, die ze draagt, rijker is.
De rijke koopman te Amsterdam heeft niet zelden in zijn beste vertrek kisten met Japansch porselein, die veelligt reeds van grootvaders tijd aangekocht en nog nooit geopend zijn. Hij vergenoegt zich met te weten, dat het dure, zeldzame dingen zijn.
In Holland vindt men dikwijls de vrouwen en dochters op de kantoren, en zij arbeiden daar, met rekenen en schrijven, even vlijtig als elke kantoorbediende.

Volharding.

Koning robert bruce, de Hersteller der Schotsche Monarchij, sliep eens, bij het recognoscéren van het tegenover hem staande vijandelijke leger, in eene schuur, welke eenen hem toegedanen landman toebehoorde. Toen hij, des morgens vroeg, het hoofd van zijn strooleger ophief, ontdekte hij eene spin, bij een' balk van het dak opklimmende. Het insekt stortte naar beneden; doch nam oogenblikkelijk eene nieuwe proeve, om naar boven te komen. Dit trok de opmerkzaamheid van den Held tot zich, die nu met spijt waarnam, hoe de spin ten tweeden male van dezelfde hoogte nederviel. Ook de derde proef was vruchteloos. En zoo zag de Vorst het insekt twaalf keeren te vergeefs hetzelfde herhalen, tot dat eindelijk de dertiende onvermoeide poging gelukte; de spin bereikte den top des balks, en de Koning, van zijne legerstede opspringende, riep uit: ‘Dit verachtelijk insekt heeft mij volharding geleerd; ik wil zijn voorbeeld volgen! Heeft de overmagt mijner vijanden ook mij niet twaalf malen verslagen? Welligt berust de onafhankelijkheid van mijn Vaderland op nog één enkel gevecht!’ En, weinige dagen daarna, werd dit voorgevoel, door de voor Schotland zoo glorierijke uitkomst van den slag van Bannoekburn, bevestigd.

Anekdoten van kunstenaars.

Rembrand's dienstmaagd babbelde gaarne met andere

{==723==} {>>pagina-aanduiding<<}
dienstmeisjes een' geruimen tijd aan het venster. Hij schilderde haar, en plaatste haar beeld aldaar. De voorbijgaande waterdraagsters spraken haar vriendelijk toe, en werden boos, dat die bekende babbelaarster voor ditmaal tot geen wederwoord te bewegen was.
Rembrand verwijderde zich onverwacht uit Amsterdam, en deed, na eenig tijdsverloop, door zijne huisvrouw het gerucht van zijnen dood verbreiden. Alles stroomde naar de treurende weduwe heen, en de koopers boden tegen elkander op, om nog ééne schilderij, nog ééne teekening, nog ééne schets van rembrand's meesterhand magtig te worden. Zijn voorraad werd onbegrijpelijk duur betaald. Na verloop van eenige maanden verrees hij weder, en zijne kunstgreep wekte een algemeen gelach.
De schilder david beek, van Delft, geboren in 1621, stierf. Zijne leerlingen troostten zich aan zijn sterfbedde met - brandewijn. ‘Onze goede meester beminde ook het edel Bachusnat!’ riep een hunner, half beschonken: ‘hem komt een glas toe op de groote reis.’ Hij ligtte het hoofd des dooden op, en goot hem het vocht in. De reuk en de kracht des dranks riep den schijndooden in het leven terug; hij sloeg de oogen op, rigtte zich overeinde, en begon eindelijk te spreken. Hij herstelde volkomen, en bleef zijn gansche overige leven dezen zeldzamen geneesheer dankbaar.
H.p. slingelandt, van Leiden, geboren in 1640, talmde zoo lang met de voltooijing van het portret eener schoone, rijke weduwe, dat zij hem deswege haar ongenoegen betuigde. ‘Om u te beminnen, had ik zoo veel tijds niet noodig,’ antwoordde de beschaafde kunstenaar; ‘maar ik ontdek zoo vele betooverende bekoorlijkheden, dat ik maar al te gaarne het penseel nederlegge, om mij in de beschouwing derzelve te verlustigen. Ik bemin u hopeloos. Om u langer te zien, maal ik langzaam. Welk een zegen, wanneer het mij mogt gelukken, in uwe hemelsche blikken wederliefde te lezen!’ - ‘Geene vleijerijen!’ hernam de Dame, zag den schoonen schilder vriendelijker aan, en zweeg, tot dat haar portret voltooid was. ‘Ééne vraag, Mijnheer!’ zoo sprak zij thans met eene ontroerde stem: ‘Zoudt gij het oorspronkelijke willen aannemen, als belooning voor de kopij?’... Het antwoord laat zich gereedelijk denken. - Zij huwden weldra, en leesden bestendig in

{==724==} {>>pagina-aanduiding<<}
de zoetste eenstemmigheid. Een benijdbaar, 's mans verdiensten waardig lot!
Arlaud, geboren in 1668, ontving, wegens zijne schilderstukken, grooten lof van lodewijk XIV. Een hoveling zeide hem: ‘Gij moogt u wel verheffen op den lof van zoo doorluchtig een Monarch!’ - ‘De Koning,’ hernam de openhartige kunstenaar, ‘doet mij veel eere; maar hij vergeve het mij, dat ik van meening ben, dat de Akademie der Schilderkunst eene nog bevoegder oordeelaresse is.’
Cocquart schreef onder het afbeeldsel van pythagoras: ‘Daarom slechts zwijgt uw beeld, wijl gij, pythagoras, zweegt.’




De Grieken.


Zoo zien wij, van den krijg verlost, 
Euroop met nieuwen luister pralen, 
De welvaart lagchend nederdalen, 
En de aarde in bloemgewaad gedost: 
Het bloedig zwaard ligt weggesmeten; 
De ploeg drijft rustig door de voor; 
De bange weemoed is vergeten, 
En vreugde galmt door 't vredekoor. 
Maar hoe, van waar die kreet, zoo treurig, 
Van uit het morgenbarend oost? 
De dagbodinne rijst wankleurig; 
De zon omsluijert zich en bloost. 
Van waar dat schreijen, zoo ontzettend, 
Als rees het uit een diepe kolk; 
Zoo zielverscheurend, hartverplettend, 
Als ware 't van geheel een volk? 
Ligt zijn het van die breidelloozen, 
Die, vreemd aan de inspraak van het regt, 
Geweld voor onderwerping kozen, 
Wier lot geregte wraak beslecht. 
Ligt is 't eene onbedwingbre bende, 
Aan zeden en beschaving vremd, 
Zich nederstortende in ellende, 
Daar niets hun woestaardij betemt. 

{==725==} {>>pagina-aanduiding<<}

Ligt zijn het wrevele barbaren, 
Verhit op euvel, moord en roof, 
Die Christus in zijn kruisschild varen, 
En offer vallen aan 't geloof. 
o Neen, verbaas u vrij, Europe! 
Het volk, dat dus om redding schreit, 
En, in zijn' nood schier buiten hope, 
De handen naar den hemel spreidt; 
't Is 't volk, waaraan ge ontelbre gunsten, 
Der wetenschappen vriendlijk licht, 
Den hemelgloed der schoone kunsten, 
Waaraan gij alles zijt verpligt. 
Toen Rome op 's werelds troon kwam treden, 
En alles knielde voor haar magt, 
Toen heeft dat volk, door zijne zeden, 
Der Roomren wolvenäard verzacht; 
Toen heeft dat volk zijn geestbeschaving 
Op Romes ruwen stam geënt, 
En 't pijnlijk dwangjuk van verslaving 
Werd minder zwaar, of afgewend. 
Zoo mogt dat Rome leven kweeken, 
Tot in Europa's diepste noord; 
En, als voorheen in milder streken, 
Werd daar nu Orpheus lier gehoord. 
De nachtelijke wouden doken 
Voor heuvels, rijk in veldgewas. 
Uit distels zag men graan ontloken, 
En steden rezen uit moeras. 
Men koos voor oorlogstuig het kouter, 
En eerbre handelwinst voor buit. 
Geen menschenbloed droop meer van 't outer, 
Maar 't kroonde zich met bloem en kruid. 
Zoo rees Europa uit haar duister, 
Veredeld en verhoogd van zin, 
En prijkt in gadeloozen luister, 
En heerscht als 's werelds koningin. 
Maar, wilt ge, Euroop, uw weelge ranken 
Aan hooger invloed zijn verpligt, 
Uw' wasdom en vereedling danken 
Aan Jezus nieuw ontstoken licht, 
Met welke trekken is beschreven 
Het godlijk vrede- en liefdewoord? 

{==726==} {>>pagina-aanduiding<<}

Hoe kwam tot u dat woord van leven? 
In welk een taal, uit welk een oord? 
't Was van den bodem der Hellenen, 
Dat u ten deel viel zoo veel schat: 
Uwe eerekroon vol kostbre steenen, 
En menig evangelieblad. 
En thans zien wij die zalige oorden, 
Weleer verblijven van geluk, 
Ontheisterd door asschuwbaar moorden, 
Verpletterd door den wreedsten druk! 
't Gezonken kroost der eedle vaders 
Rees, als een seniks uit zijne asch. 
Het Grieksche bloed klom weêr in de aders: 
't Gevoelde, wat het eenmaal was. 
't Hernam, na eeuwen van onteering, 
Op oorsprong en op regten fier, 
De waapnen tegen overheering, 
En Constantinus kruisbanier; 
En 't wederstaat den vloek der aarde, 
Het roofgespuis der woestenij, 
Vervreemd van menschelijke waarde, 
Geboren voor de slavernij; 
En 't worstelt, al te zwak in krachten, 
En zonder uitkomst, tegen hoop, 
Met immer groeijende overmagten, 
In 't aanzien van geheel Euroop. 
En 't Christendom krimpt zijne stralen 
Voor Mekka's droefgekleurde maan, 
En moet het hoofd naar onder halen..... 
Europa schouwt het werkloos aan. 
En hoe de roepstem des gewetens 
Hier hulp en steun en trouw gebiedt, 
En 't breken van de slaafsche ketens; 
Europa, neen, gehoorzaamt niet! 
Doch, zou die roepstem zijn verloren, 
Als zij de ziel diens Keizers treft, 
Die de inspraak van zijn hart durst hooren, 
En zich op kracht en deugd verheft? 
Neen, groot Monarch! 't is u verbleven, 
Het is uw naam, uw glorie waard, 
Door Griekenlands gewenscht herleven, 
Een' glans te spreiden over de aard'. 

{==727==} {>>pagina-aanduiding<<}

Reeds zaagt gij uwe deugd beloonen, 
Bewonderd door geheel Euroop: 
Thans kunt gij luistervol bekroonen 
Uw' glorierijken levensloop. 
Te groot voor kleene staatkunstlisten, 
En voor laaghartig winstbejag, 
Hoort gij den pligt van mensch en Christen, 
Voor staatsbelangen van den dag. 
Gij ducht niet, dat uw zetel wankelt, 
Wen volksvereedling wortlen schiet, 
En vrijheid in den boezem sprankelt: 
Uw zetel staat zoo wankel niet. 
Gij weet, geen rijkstroon wordt bewogen, 
Dien een Aurelius beslaat, 
Al voelt een volk zijn' prijs verhoogen, 
Al klimt het tot een' vrijen staat. 
Gij weet, der volken lotbestemming 
Loopt, als de hemel, in zijn' kring, 
En kent geen stilstand, kent geen stremming; 
't Streeft alles naar veredeling. 
Laat blinde staatzucht dan vrij schettren 
Van 't geen zij roekloos oproer heet, 
Verduistren, huichlen en verkettren, 
En doemen, wat zij kent noch weet: 
Maar gij, ontrol gij uw banieren, 
En plant haar aan den Hellespont. 
Geen schooner krans, dan eerlaurieren, 
Geplukt van Hella's achtbren grond. 
o, Mogt het u zijn redder heeten, 
Zijn redder, eer het is te spa! 
Zoo zal 't, voor u, den held vergeten 
Van Issus en van Arbela. 
En de aarde zal, met welbehagen, 
Door u, een' nieuwen morgengloor 
Van geestvlugt heerlijk op zien dagen, 
Zien lichten alle de eeuwen door. 
 
J.J. 
October, 1821. 







{==728==} {>>pagina-aanduiding<<}

Bij het plegtig herdenken van onzen akademietijd. (*)


Iö vivat! Iö vivat! 
Zoo juicht Minerva's koor! 
En wij - we zingen Iö! na, 
En vivat Academia! 
Iö vivat! Iö vivat! 
We vieren 't seest der jeugd! 
U, heerlijke studententijd, 
U zijn onze offers toegewijd, 
Iö vivat! Iö vivat! 
In 't plegtig uur der vreugd. 
 
Iö vivat! Iö vivat! 
Herdenken wij den tijd, 
Toen, door een heilig snoer geboeid, 
De ziel voor 't schoone werd ontgloeid, 
Iö vivat! Iö vivat! 
Voor de eer, die Pallas biedt; 
Toen 't leven, als een lentedag, 
Ten middag rees, en vóór ons lag, 
Iö vivat! Iö vivat! 
Een onbewolkt verschiet. 
 
Iö vivat! Iö vivat! 
Ja, onvergeetb're tijd! 
We brengen, op dit broedermaal, 
Aan u de schuimende bokaal! 
Iö vivat! Iö vivat! 
Elk vull' den kelk ter deeg! 
En vatt' hem met een vaste hand, 
En drink' hem, op studententrant, 
Iö vivat! Iö vivat! 
Ad fundum usque leêg! 

{==729==} {>>pagina-aanduiding<<}

Iö vivat! Iö vivat! 
Al rijst voor ons niet meer 
De gouden eeuw der schoonste jeugd, 
Nog bloeit en geurt de bloem der vreugd, 
Iö vivat! Iö vivat! 
In najaars zonneschijn: 
En wie ook bevend dronk os zong, 
't Regtschapen hart blijft altijd jong, 
Iö vivat! Iö vivat! 
Bij vriendschap, zang en wijn. 
 
Iö vivat! Iö vivat! 
Hoe snel de jaren vliên, 
Nog zwelt de borst van heil'gen gloed, 
Nog smaakt de kus der liefde ons zoet; 
Iö vivat! Iö vivat! 
Al grijst ons reeds het haar, 
Nog rolt de zang de reijen rond, 
Nog drinken we ons het hart gezond, 
Iö vivat! Iö vivat! 
Gelijk vóór twintig jaar. 
 
Iö vivat! Iö vivat! 
Dees toast zij u gebragt, 
Die van dit seest verwijderd zijt, 
Doch eens met ons waart ingewijd, 
Iö vivat! Iö vivat! 
In Pallas heiligdom! 
Zoo gij dit lied der vriendschap leest, 
o, Brengt dan, op een volgend seest, 
Iö vivat! Iö vivat! 
Aan ons den toast weêrom! 
 
Iö vivat! Iö vivat! 
Neen! thans geen Iö meer! 
U, reeds naar 't schimmenrijk gegaan, 
U, broeders, vloeije een stille traan! 
En zwijgend ga, en zwijgend ga 
De volle beker rond! 
Maar dat voor Hem, die 't al gebiedt, 
Wiens gunst ons hier nog jub'len liet, 
Het Hallel klink'! het Hallel klink'! 
In deez' gewijden stond. 

{==730==} {>>pagina-aanduiding<<}

Ja, Hallel Hem! Ja, Hallel Hem! 
o, Dat het lang nog duur'! 
Zoo lang de borst van liefde gloeit, 
Zoo lang het sap der druiven vloeit, 
En ons de wijn als nektar smaakt, 
Zoo lang ook duurt de vreugd! 
En.... volgen we onze broed'ren na, 
De leus blijve: amicitia! 
En 't heilig doel, en 't heilig doel: 
Regtschapenheid en deugd! 
spandaw. 
October, 1821. 






Kermiswandeling op de botermarkt.


't Is kermis, kermis in de stad! 
Het huisbedrijf ter zijden; 
En laat de kinderzorg, mijn schat! 
Nu voor een poosje glijden: 
De kleintjes eens aan 't volk betrouwd; 
De kinderpret in 't groot beschouwd! 
 
o Ja! der groote kindren pret: 
De mensch moet ook eens spelen; 
En, kinderönschuld onverlet, 
Kan mij die vreugde streelen: 
De wijsheid ééns in 't jaar op stal, 
En 't narrenpaardje over-al! 
 
Gij moet met mij een uur of twee 
Aan 't kermisfeest besteden: 
Want, ging mijn ander Ik niet meê, 
Wie zou haar plaats bekleeden? 
De vrouw er bij, of 't is niet pluis: 
Vóór middernacht zijn wij te huis. 
 
Waarheen dan nu den stap gezet? 
Er is zoo veel te kijken! 
De botermarkt, met al haar pret, 
Gaat met den voorrang strijken. 
Welaan! een tent of wat bezocht, 
Om kunst- of vreemd natuur-gewrocht. 

{==731==} {>>pagina-aanduiding<<}

o Pfeisser! eere zij uw kunst, 
Die ons houdt opgetogen; 
Die elk, tot loon voor zijne gunst, 
Zoo geestig heeft bedrogen; 
Die Amsterdam in Amsterdam 
Als uit een' tooverspiegel nam! 
 
Ach neen! niet gij, madam' Saqui, 
Met al uw acrobaten! 
Gij zult ons, door uw: kom en zie! 
Voor ditmaal niet bepraten. 
Weet! alle sprongen, die gij doet, 
Kan ieder aap nog ruim zoo goed. 
 
Wat zie ik daar? Een zwijn, zoo zwaar, 
Kwam niemand ooit te voren: 
Hoe zou een varkentje, zoo raar, 
Elk' dorppastoor bekoren! 
Één stuiver slechts - 't is schande koop! 
En nog een buffeltje op den hoop. 
 
Treed binnen maar!... Wat zegt ge er van? - 
Moog' vader Gellert leven! 
De sabel van den goeden man 
Heeft ons de les gegeven, 
Hoe al te vaak een kloeke hond 
Een os wordt in des pogehers mond! 
 
En buffels, lieve hemel! ach, 
Wat is daar aan te kijken? 
Wij kunnen ze, op den heldren dag, 
Ons lomp voorbij zien strijken: 
Veel groote heeren aan het hof 
Zijn groote buffels, met verlos! 
 
En wat mij zwijn en buffel is, 
Geldt ook van 't grootst der schapen: 
De onnoozle ziet zijn beeldtenis, 
En staat die aan te gapen. 
En dan het koddig aapgeslacht.... 
Ik zwijg liesst, wat ik daarbij dacht! 

{==732==} {>>pagina-aanduiding<<}

Het kleinste paardje is dubbel waard, 
Dat we ons daarheen begeven. 
Is dat het stoute, fiere paard, 
Door Job zoo fraai beschreven?... 
Het brengt me elks stokpaardje in den geest, 
Nog vaak veel raarder, kleiner beest! 
 
Zoo paard, zoo man. o Simon Paap! 
o Lilliputters ventje! 
'k Weet naauwlijks, of ik waak of slaap: 
Ik zag u op een prentje 
(Het is wel dertig jaar geleên) 
In Gulliver, van top tot teen! 
 
De vroomste van het lappersgild, 
Gemoedelijkst in 't snijên, 
Maakt, zoo ge u abonneren wilt, 
(De raillerie ter zijên) 
Van 't kleinste lapje, dat hem rest, 
U pantalon en rok en vest! 
 
Ei zeg, zon zelfs de groote-heer, 
(Die vader van de Grieken!) 
Op 't stuk van vrouwentrouw zoo teêr, 
Wel onraad bij u rieken? - 
Hm! zegt hij fier, ik trouw terstond, 
Zoo gij mijn evenbeeld mij zondt! 
 
Dus geeft hij elk een' snuggren zet; 
Het dwergje heeft zijn oordeel, 
En hij, die met zijn' duim hem plet, 
Heeft hier op hem geen voordeel: 
Hoe menig lijvig boanerg 
Is naar den geest, helaas, een dwerg! 
 
Ziedaar een wassenbeeldenspel! 
Ik voel mijn kindschheid dagen, 
En hoe ik toen schier uit mijn vel 
Sprong, bij het derwaarts dragen. 
'k Zie zoo veel groote kinders staan; 
Kom, laat ons ook eens binnen gaan! 

{==733==} {>>pagina-aanduiding<<}

Ei zie! wij komen juist van pas; 
Men zal het uit gaan leggen, 
En draaijen ons een' neus van was 
Aan, bij het lesopzeggen: 
Het draaijen van een' wassen neus, 
't Zij Grieksche of andre, is thans de leus! 
 
Wat vunze lucht!... Wel, zegt er een, 
Wie zou geen smetstof vreezen? 
Vier lijken! (zie maar om u heen) 
Het kan niet minder wezen. 
De vleijer leert hier, tegen dank: 
Hoe grooter beest, hoe erger stank! 
 
Daar ziet gij, heet het regt naïf, 
De heidensche schoonhéden, 
Als Napoléon en een' dief, 
En die 't Fualdes deden; 
En dan die groote deugnietin, 
Daar, met die vliegen op haar kin. 
 
Hier ziet gij.... Maar één uit het koor 
Blijft op Napol
{== afbeelding 	==} {>>afbeelding<<}
    
n staren, 
Die, naar men wil, met laars en spoor 
Ten afgrond is gevaren, 
En valt 't orakel van dit oord 
Met deze lompe vraag in 't woord: 
 
Is dat Napoleon? Ik kan 
Van hem geen' trek ontdekken. - 
Juist! toen hij dood was, was de man 
Onkenbaar in zijn trekken; 
Zoo zegt de krant: geen wonder dan, 
Dat niemand hem herkennen kan! 
 
Ja, dood! dus roept eene andre stem; 
'k Geloos 't niet, wie 't mag zeggen. - 
Hoe! spreekt de man met redesklem, 
Gij ziet hem vóór u leggen! 
Kunt gij nog twijslen aan zijn' dood? 
'k Vertoon hem u hier levensgtoot! 

{==734==} {>>pagina-aanduiding<<}

Dus twee Napoleons voor één! 
Uw buurman heeft den ander. - 
Ik laat, vermaakt door deze reên, 
Hen hasplen met elkander: 
Zoo twist ook menig goê gemeent' 
Om d' eigendom van 't echt gebeent'! 
 
Wat vleeschklomp! Gaf ons vaderland 
Dees boerenmeid het leven? 
Het was gewis een misverstand, 
Dat haar 't bestaan kwam geven: 
Toen vrouw natuur haar bragt aan 't licht, 
Woog zij met Nederlandsch gewigt! 
 
En dan die Bokkenezer vrouw, 
Die, zoo de krant ons leerde, 
Professor dings beschrijven zou, 
En sijn examineerde! 
Gelukkig is het schepsel tam, 
Of 't kersversch uit Westsalen kwam! 
 
En dan dat metaphysisch wicht, 
Dat, in magnetisch droomen, 
Veel verder ziet, naar men berigt, 
Dan Salomo kon komen! 
Maar Salomo verlicht den geest, 
En zij... der boeren buidel meest! 
 
Ja, Demmenie! uw kunst is sraai, 
En wekt met regt verbazen. 
De stof zoo broos, 't geduld zoo taai... 
Gij toovert door uw blazen. 
Statuten blaast gij zelfs van glas, 
Gelijk ik in 't affiche las! 
 
Statuten! dacht ik: zou de man 
Ook op ons wetboek smalen?... 
'k Zag verder, en verstomde er van, 
Een oorlogsschip hier pralen. 
Een oorlogsschip? o Ja! - van glas, 
Zoo broos, of 't een van de onze was! 

{==735==} {>>pagina-aanduiding<<}

Ginds wenken ons, op 't bonte doek, 
Van Aken's wilde dieren; 
Wij hooren (lieve, houd u kloek!) 
Hen voor de tent reeds gieren: 
De beesten worden juist gevoêrd; 
Kom, zie, hoe men den muil hun snoert! 
 
Beschouw dien tijger, tuk op moord, 
Hoe fel zijne oogen branden, 
En hoe hij 't aas, dat hem bekoort, 
Verscheurt met klaauw en tanden!... 
Dat is de Turk, zoo als hij woedt 
Op menschenvleesch en menschenbloed! 
 
Is dit de leeuw van Afrika? 
Ja! maar verguisd, vertreden, 
Zoo als de Turken Attika 
En de edle Grieken deden. 
Ach, Alexander, sta hen bij! 
De leeuw is dankbaar; maak hem vrij!.. 
 
Van hier! van hier! Ik wil 't vermaak, 
Mijn lieve, u niet vergallen. 
Verstrooijen we ons bij gindschen snaak, 
Die wondren uit komt stallen; 
En vlugtig nog den blik gewend 
Naar 't bord van deze en gene tent. 
 
Wilt gij een rups zien, stijf van goud? 
Of een mechanisch muisje? 
Een paard, dat open tafel houdt? 
Of Napje's jongste kluisje? 
Of een' trompetter, die, voor 't laatst, 
Ons hier zijn' eigen aftogt blaast? 
 
Och, lieve! 't kruipende gediert', 
De rupsen op twee beenen, 
Het gansche lijf met goud versierd, 
Zijn immers, zou ik meenen, 
Alom, waar koningen gebiên, 
Schier dagelijks voor niet te zien! 

{==736==} {>>pagina-aanduiding<<}

En gastronomen, altijd graag, 
Die logge voedselbuizen, 
Die menschen met een paardenmaag; 
En mechanieke muizen, 
Dat knagend volkje aan eer of goed, 
Wij hebben ze al te vaak ontmoet! 
 
Ook aan trompetters zijn wij rijk, 
Die luid, met bolle monden, 
Ofschoon hun de adem schier bezwijk, 
Des naastens zwak verkonden; 
En rijker nog, die eigen lof 
Steeds kiezen tot hun vieze stos. - 
 
Maar 'k zie 't, ook gij zijt reeds voldaan, 
En moede van het dwalen: 
Welaan! dat wij dan huiswaarts gaan, 
En daar 't genot herhalen, 
Dat, zelfs in dwaasheên bij het pond, 
Een wigtje levenswijsheid vond. 
 
De levenswijsheid, als de deugd, 
Men haalt ze minst uit boeken; 
Zij schuilt soms, als de gulle vreugd, 
Daar men ze niet zou zoeken: 
Waar dwaasheid haren zetel houdt, 
Heeft zij een hutje naast gebouwd. 
 
Die dwaasheid, kenbaar aan 't gesluit 
En 't rateltje en 't geschater, 
Hoe raast en tiert en gilt zij 't uit 
Met zinneloos geklater! 
De Min in 't Laazrushuis, voorwaar, 
Speelt men hier in het openbaar. 
 
Zoo heeft de kermis, lieve schat! 
Mij deze les gegeven: 
Hij houdt des levens heil omvat, 
Die huisselijk mag leven; 
Waar gade en kroost het hart verheugt, 
Daar heerscht de ware kermisvreugd! 
 
j.w. ijntema. 
September, 
1821. 






{==737==} {>>pagina-aanduiding<<}

Mengelwerk.

Proeve eener beschouwing van het menschelijk ligchaam, als geschikt ter inwoning der ziel.

Door Claas Mulder, Med. Dr. te Makkum. (*)

Alle menschelijke kennis, M.H., heeft hare grenzen. Dezelve schijnt het midden te houden tusschen die kennis, welke vele dieren door eene natuurdrift, of het inslinct, van sommige dingen hebben, en die der hoogere wezens of geesten, welke zich ongetwijfeld verre boven de onze uitstrekt. Wij weten wel, dat de vlugt van onzen fieren geest geene grenzen, hier reeds, schijnt te kennen, maar, hij moge zich dan al eens in sijneren aether als baden, hij moge zich dan meer te huis bevindende wanen, als naderende het rijk der onzienlijkheid, immer daalt hij weder, en vindt zich in de ligchamelijke wereld terug. Wij weten ook wel, dat sommige geesten zich tot eene hoogte verheffen, welke wij niet zonder duizeling kunnen aanstaren; maar zelfs deze gevoelen nog duidelijk, dat zij door zintuigen gewaarworden, en door, hoewel hoogst volmaakte, evenwel ligchamelijke, werktuigen de verrigtingen van dien geest moeten uiten. - Deze, waarlijk eenvoudige, waarheid schijnen eenige wijsgeeren niet gevoeld te hebben, dewijl zij zich zóó verre boven ons aardsch standpunt van waarneming (mag ik mij zoo eens uitdrukken) willen plaatsen, dat zij onbekwaam worden om duidelijk of onbevooroordeeld te zien, ja verwarren in een' maalstroom van (althans hier) onbruikbare

{==738==} {>>pagina-aanduiding<<}
gedachten. Deze waarheid, welke onbetwistbaar af te leiden is uit het wederkeerig verband tusschen de beide helften van ons bestaan, schijnt een ander gedeelte der menschheid eveneens verwaarloosd te hebben, welke zich beneden het menschelijk standpunt ophouden, en daardoor als werktuigen afloopen, of liever, als dieren, een eenzelvig leven, ik zoude zeggen, doorstaan.
Het is mij daarom, M.H., tot nog toe onbegrijpelijk, hoe men zich den mensch, door God, even als elk ander schepsel, in zijnen eigen' stand geplaatst, kan voorstellen als louter dier (*); of hoe men, aan den anderen kant, heeft kunnen eischen, dat de mensch, in den waren zin des woords, het vleesch zoude dooden. Neen, M.H., ik voor mij geloof, dat de mensch oorspronkelijk mensch zij geweest, en dat het Gode niet welbehagelijk kan zijn, dit zoo voortreffelijk geschonken ligchaam te verwoesten om des geests wille!
Het doode ligchaam, door duizend oplossingen gewijzigd; de plant, daarenboven geprikkeld, en, door gehoorzaamheid aan veelvuldigen prikkel, bijna geheel verbasterd; het dier, nog bovendien zintuigelijk en hartstogtelijk, als onkenbaar gemaakt: in deze alle zouden wij verscheidenheden van éénen stam, door eigendommelijke, onloochenbare karaktermerken, herkennen, maar in den mensch zouden wij dezelve niet vinden? hij zoude van een diergeslacht afkomstig zijn? wij zouden ons zijn oorspronkelijk beeld niet mogen voorstellen als een zuivere druppel waters, waarin de schepping spiegelt en dus Gods almagt terugkaatst, maar als het drabbig nat, hetwelk, door de zandkorrels druipende, gezuiverd, eindelijk zich voordoet, bekwaam om ten spiegel te strekken en eene parel in de kroon van Gods goedheid te zijn? - Vermetel denkbeeld! - Neen, vereenigen wij liever almagt en goedheid in één oogenblik!
Men heeft dus eensdeels te hoog geloopen met de zorg

{==739==} {>>pagina-aanduiding<<}
voor het welzijn der ziel, anderdeels met die voor het ligchaam. Ook hier hebben de wijzen en gelukkigen den middelweg gekozen.
Bij eene vorige gelegenheid (*) heb ik, zoo veel in mij was, getracht eene schets te geven van de voortreffelijkheid der inrigting des menschelijken ligchaams, om daardoor tevens opmerkzaam te maken op deszelfs doelmatigheid ter bereiking van een hooger einde, dat is, voor die verrigtingen, welke het kind voor de maatschappij bekwamen, en die handelingen, welke den mensch ten hemel opleiden. Het gewigt des onderwerps deed mij besluiten, de aandacht nogmaals te bepalen bij de beschouwing des menschelijken ligchaams, en in eenige bijzonderheden aan te toonen, dat hetzelve een verblijf voor de ziel oplevert, boven alle bedenking geschikt.

Begaafd met alle die deelen des ligchaams en die krachten der ziel, welke door eene regelmatige ontwikkeling ééns den volwassen mensch kunnen daarstellen, treedt het kind de wereld in. Zóó, voor alle gevoel en alle gewaarwording vatbaar, en toch als verward door de menigvuldigheid des gevoels en veelheid der gewaarwording, leeft de zuigeling eene poos daarheen. Gelukkig voorwaar het wicht, van hetwelk niet nu reeds gevergd wordt, dat het blijken van eenige afzonderlijke soort van gevoel geven moet; van hetwelk men nog geen gehoor of gezigt vordert, waartoe zijne werktuigen nog ongeschikt zijn! Ziel en ligchaam rusten of (mag ik zoo eens zeggen) dommelen nog; dit wordt althans nog niet merkbaar aangedaan, dan door den prikkel tot onderhoud, terwijl gene misschien slechts uit hare sluimering gewekt wordt, om een algemeen gevoel van aanzijn te genieten. Wij behoeven niet op te merken, dat reeds hier eene verordening plaats heeft, die onze bewondering waardig is.

{==740==} {>>pagina-aanduiding<<}

Allengs bepaalt zich het gevoel niet meer tot die algemeene gevoeligheid en den smaak, de beweging niet alleen tot die der zuigende lippen, maar de poezele handjes streelen de bronnen van onderhoud, en het oog gluurt de moeder aan. Hare stem is het, die 't eerst het oor met een' onderscheidenen klank aandoet. - Dit alles is een gevolg van die inrigting der natuur, waardoor der vrouwe wordt opgelegd, haar kind te zogen en te koesteren. Ja, het is aan het bevallige gedeelte des menschelijken geslachts toevertrouwd, om de eerste, de allereerste indrukselen op het ontluikend spruitje te maken. Het is aan u, edele vrouwen! opgedragen, den grond voor te bereiden, even als de koesterende zon en zoele regen, opdat de man daarna met noeste vlijt voortärbeide, en met wijs beleid zaaije naar den aard des akkers. - Maar, welke is nu de eerste werking der ziel bij de kleine? Het is natuurlijk eene uitwendige gewaarwording of denkbeeld van eenige tegenwoordige zaak, waarvan de ongeoefende geest niets toestemt of ontkent. Het is eene beeldtenis van eene gedachte der ziel.
Maar, welk beeld moet nu het eerst in des zuigelings ziel noodzakelijk geprent worden? Welke beeldtenis wordt door de ontluikende zintuigen eerder overgebragt, dan die der gulle, blijde moeder? Welk eene aanleiding ziet gij hier niet tot een' heiligen pligt bij alle volken! Of is niet liefde gegrond op kennis van het voorwerp, dat men mint? is zij niet vooral gegrond op de goede hoedanigheden, die men in het beminde voorwerp ontdekt? is zij niet te edeler en verhevener, naarmate zij te meer die goedheid in alles ontwaart? Ik meene, ja. Wanneer nu de eerste beeldtenis, welke ons aandoet, die der moeder is; wanneer onze lange kindschheid de gelegenheid aanbiedt, om haar als koesterende en weldoende, en in alle behoeften immer voorziende, te leeren kennen; dan ook is deze lange jeugd eene bron onzer gehechtheid aan de moeder, eene bron van ouderliefde. Ik stem het toe, men kan deze liefde nog vrij ligchamelijk noemen; maar klimmen wij niet immer op van het zigtbare tot het on-
{==741==} {>>pagina-aanduiding<<}
zienlijke, van de beginselen tot het meer verhevene? De moeder, die in ons aanzijn gebeeld staat als ligchamelijk verzorgende, vertrouwen wij ook, zal ons geheele welzijn behartigen. Zij voedde mij; zij klemde mij aan haren zwoegenden boezem, niet ééns en eene korte poos, maar jaren lang; goed is zij, vertrouwen verdient zij; de kleine kent geene kwade zijde der moeder. De aangename hoedanigheden des gemoeds zetten daarna eene hoogere tint bij aan deze liefde jegens de moeder. Daarenboven vermeerderen dagelijks de indrukselen, door de zintuigen op de kinderlijke ziel gemaakt; het beeld des vaders staat met levendige kleuren nevens dat der eerste liefde. In meer gevorderden, toch nog kinderlijken leeftijd zegt de vertrouwde en liefderijke vriendin tot de, voor edele gevoelens zoo vatbare, ziel: ‘Ik verzorg u, en daarvoor bemint gij mij; maar deze verzorgt mij: bemin ook dezen, die ons bemint!’ - en dan
wordt ook de liefde jegens den vader voortreffelijker. Maar deze jeugd, o vader! is gelukkiglijk nog niet ten einde: zij biedt u nog een' zachten grond aan, waarin het goede zaad tijdig en welig kan opwassen. Geleid uw jongsken rond op de plek gronds, die hij bewoont, en zeg hem: ‘Uwe ouders hebt gij lief; bemin dan ook deze aarde, waaruit ik u thans voedsel bereid! Ja, zij is u zeker reeds liever dan eenige streek; want zij is de eerste, die uwe zintuigen u doet kennen.’ - Allengskens zal de knaap meer opmerken; hij zal niet alleen gewaarworden en denkbeelden vormen, maar hij zal nieuwe zielskrachten voelen ontwikkelen; hij zal vergelijken; hij zal naar de oorzaken vragen. Duizende dingen komen hem op den geboortegrond voor, welke niet door menschenhanden gemaakt zijn: een keisteentje, een grasschentje geeft aanleiding tot de vraag: ‘Wie heeft dit gevormd? van waar dit alles?’ - ‘Één Wezen heeft al, wat wij de natuur noemen, met één woord in 't aanzijn geroepen, opdat wij zouden hebben, waarmede wij in onze behoeften en in de uwe konden voorzien!’ is het antwoord. ‘Uwe moeder hebt gij vertrouwd, toen zij u

{==742==} {>>pagina-aanduiding<<}
aanbeval mij te beminnen, en de uitkomst bevestigt u mijne liefde: geloof nu eveneens mij, als ik zeg, dat gij dat Wezen moet liefhebben boven alles, indien gij zijne liefde verwerven wilt en eenmaal dezelve aanschouwen!’
Zóó is eene behoeftevolle kindschheid eene oorzaak van eene als 't ware zinnelijke liefde jegens de voedster; zóó is eene langgerekte jeugd de bron van liefde, gegrond op redelijker genot, jegens beide de ouders, jegens bloedverwanten, jegens het vaderland; zóó wordt eindelijk de aandacht des onderzoekenden jongelings geleid tot de eeuwige zon van alle liefde; en, niet tevreden dezen naam te kennen, maar de eigenschappen willende navorschen, wie ziet niet, dat dit tot den weg ten hemel leidt? Ja, moeders! onnoemelijk zijn uwe zorgen, oneindig is uwe oplettendheid om het volle vertrouwen te kweeken en de beste stemming te voeden; maar uw loon zal ook boven alle verbeelding zijn, indien gij in die schoone taak getrouwelijk en gemoedelijk volhard hebt!

o Moeder! heerlijk beeld der Godheid op deze aarde! 
Wie voelt al wat gij zijt, wie roemt naar eisch uw waarde? 
Welk kind beloont uw zorg? Als gij ten grave daalt, 
Is slechts het kleenste deel dier heilge schuld betaald: 
Maar als geen dood meer heerscht, in 't onverganklijk Eden, 
Daar zal 't eene eeuwigheid aan warmen dank besteden! (*) 

Is het wel noodig, M.H., u te doen opmerken, dat onze lange jeugd aanleiding geeft tot huwelijkstrouw, tot zamenwoning, tot wezenlijke opvoeding? Wat zoude er toch van die behoeftige jeugd worden, indien niet man en vrouw wedijverden om dezelve op te leiden en te kweeken? Hoe kunnen zij dit, zonder eenparig streven en volharden tot één doel? Hoe bewerkstelligen zij het, zonder onderling vertrouwen en geheele liefde? Geeft niet eene langdurige zamenwoning volkomene kennis en ondervinding, door mededeeling van gedachten; geeft zij geene verbetering en beschaving?

{==743==} {>>pagina-aanduiding<<}

Doch, welke is nu de algemeene trek der zamenstelling van het jeugdig ligchaam? Zij is eene opgewekte gesteldheid, eene prikkelbaarheid, die de sijnste aandoening gevoelt. Welk dier gij uit de millioenen nemen wilt, allen zijn in de jeugd hoogst aandoenlijk; van hier die drist, welke dezelve bezielt. Nergens evenwel vinden wij onder hen den mensch; want deze heeft alle zintuigen even edel ontwikkeld; zijne zenuwen zijn onnoemelijk en vlug werkende. Zie hier eene bron voor eene maatschappelijke opleiding, voor hemelschen rijkdom.
Geen straaltje kan van de schepping terugkaatsen, geen zuchtje kan de lucht bewegen, geen geurtje kan er zweven, geen dropje de lippen roeren, geen donsje streelen, of de zintuigen voeren deze aandoeningen over naar de even gevoelige ziel. De blinkende tor schittert in 't oog: hoe zal de jonge knaap haar bereiken? Weet gij niet, dat zich te willen bewegen en zich te bewegen één oogenblik is in dit zamenstel? Niets schijnt buiten of boven het bereik des gevoelvollen knaaps, hij moge behooren tot welk geslacht hij wille. En wie uwer ziet nu niet in, dat het juist deze volmaaktheid van alle zintuigen is, die tot nasporing, oefening en kennis leidt? - Wij gewaagden reeds met een enkel woord, dat er eerst algemeene denkbeelden in onzen geest ontstonden; maar dit is niet genoeg. Hij moet niet alleen gewaarworden, maar hij is geschapen om de dingen met opmerkzaamheid gade te slaan, om ze te vergelijken, om te kiezen, om op te klimmen tot derzelver oorzaken en het verband der deelen; hij is bestemd om te onderscheiden, waarom eene zaak deze en geene andere is. Plaats nu zoodanige ziel in het ligchaam van eenig dier, en toon mij, hoe zij werken zal! Het is eveneens, alsof gij een kundig stuurman in eene roeiboot naar de afgelegenste kusten wildet zenden, of den besten timmerman een huis wildet laten bouwen, alleen met behulp eens beiteis!
Van rondomme wordt, trouwens, ieder zintuig door de eindelooze verscheidenheid der natuur aangedaan, en de ziel kan nog geene ware, rustige aandacht op een

{==744==} {>>pagina-aanduiding<<}
bepaald voorwerp vestigen; zij kan nog niet doordringen tot het begrip der eigenschappen, maar vormt loutere beelden, en prent die in het geheugen. Vreugde zwelgt de knaap van elk nieuw voorwerp uit den rijkdom der schepping met volle teugen voor zijne kennis in. - Maar, ik stel mij zijne kennis voor, even als van iemand, die, voor de eerste maal in eene groote stad zijnde, bedwelmd door al wat hij ziet, u na de rondwandeling slechts zal weten te verhalen, dat de huizen ontelbaar zijn, de gevels in pracht wedijveren, de beweging en het gewoel doelloos schijnen, en wat dies meer zij; maar het verband dier huizen ter vorming van straten, de bijzondere schoonheden dier gevels, en de doeleinden, waarom deze dus en gene zoo loopt, niet zal kunnen openleggen. Den naam der stad en van sommige plaatsen zal hij u weten te noemen; maar wat meer? Zoo is het ook met het kind. Het zal u zeggen: dit is een boom, en deze is een hond; maar waarin het onderscheid, de kenmerken bestaan, dat weet het niet. En hoe vele menschen zijn er, helaas! die niets meer kennen dan beelden en namen; die zoodanige geneesheeren gelijken, welke driest aan ieder' kranke een' naam voor zijne ziekte zullen noemen, maar bij deskundigen een' glimlach verwekken, omdat deze naam niet zelden reeds toont, dat zij slechts ééne zijde der ziekte beschouwd, misschien overwogen, hebben. Namen te noemen en zaken te weten, zijn dus twee, zoo als men zegt. - De dingen worden dus overal vernomen, en onze uitgestrekte zintuigelijkheid geeft aanleiding ter oefening van het geheugen. - Men zoude mij kunnen tegenwerpen, M.H., dat er voorbeelden zijn van kinderen, die ongeloofbaar vlug waren in het rekenen uit het hoofd (zoo als men zegt), en dus niet alleen denkbeelden hadden en geheugen, maar tevens vergelijkingen tusschen getallen maakten, en over derzelver waardij oordeelden. Doch, vooreerst, zijn deze voorbeelden zeldzaam. Ten andere ontzeggen wij der jeugd geenszins het
oordeel; integendeel is hetzelve soms zeer juist; maar wij beweren, dat hetzelve, even als de overige meer bijzondere ziels- en

{==745==} {>>pagina-aanduiding<<}
ligchaamskrachten, nog niet die vastheid bezit, welke een onderscheidend onderzoek vereischt. En, eindelijk, waren zij misschien minder opgescherpt van zintuigen, kunnende daardoor schielijker oordeelen en in hunne afgetrokkene gedachten verkeeren. - Men besluite hieruit ook niet ten nadeele onzer zintuigelijke volmaaktheid, alsof zij het oordeel in den weg zoude staan. Men stelle zich liever de zaak dus voor: Het geheugen heeft zich van tijd tot tijd met veel en velerlei belast. De zintuigen ontvangen dagelijks dezelfde prikkels, en gewennen reeds in eene zekere mate aan dezelve; sterker of aanhoudender prikkel is dus noodig, om dezelfde werking voort te brengen. Naderbij en langer zien en hooren en rieken wordt hoe langs hoe noodzakelijker omtrent voorwerpen, die ons omringen. Welk ander gevolg heeft dit alles, dan naauwkeuriger beschouwingen? Juister wordt dus de verkregene kennis, en de geest wordt in de gelegenheid gesteld om te oordeelen, en wel op den tijd, waarin deze kracht in hemzelven ontwaakt. En welke wondervolle zamenstemming doet zich thans aan ons op! Hoe zullen wij ons kwijten van onze dankbare hulde jegens den Maker van ziel en ligchaam? Die gevoelvolle zintuigen, waarin de geheele schepping spiegelde, en waarvan elke straal met lagchende beelden vervulde; die zintuigen zijn nu minder uitwendig prikkelbaar (mag ik mij zoo eens uitdrukken), maar worden door een' inwendigen aandrang, in den waren zin des woords, gestemd, juist dan, wanneer de ziel onderzoeken, waarnemen wil. Geen zintuig is van deze inspanning verschoond; geen is niet geschapen om eigenschappen te ontdekken; en hier schijnt God ons reeds toe te roepen: ‘Opdat gij niet ligtvaardig zoudt oordeelen, gaf ik u zoo vele edele aangevers van 't geen u omringt.’ Ja, M.H., wij moesten van alle kanten en in alle omstandigheden kunnen gewaarworden, om te weten en te doorgronden, om het verband der deelen althans eenigzins te kennen. Het zwijn wordt
door den eikel gevoed, maar ziet den boom niet aan, die hem denzelven schenkt, veelmin klimt hij op tot den Schepper

{==746==} {>>pagina-aanduiding<<}
des booms; laten wij ten minste hierin hem overtreffen, zeide ergens de groote linnaeus (*). Maar hoe zouden wij dit kunnen, indien niet onzer ziele zoodanige werktuigen ten dienste stonden? - Wilt gij u, b.v., niet slechts met het uitwendig beeld eener blozende vrucht vergenoegen, maar over dezelve oordeelen, dezelve kennen, dan moet gij hem rieken, proeven, betasten. Gij hoort de zangers des wouds; maar hoe eenzijdig is uwe kennis! wanneer gij hen ziet en streelt, bemint gij ze soms niet meer. - Wie dus aan zijne zintuigen met den tijd de hoogere stemming niet weet te geven, welke tot een naauwkeurig onderzoek leidt, of wie die stemming geheel toewijdt aan enkele voorwerpen, of wie dezelve aan één zintuig bijzet, die verzaakt in zekeren zin zijnen aanleg tot hooger doel. Bij de zoogenoemde wilde volken schijnt deze stemming zich slechts uit te strekken tot die voorwerpen, welke tot levensonderhoud of tooi behooren. Ook bij de zoogenoemde beschaafde natiën zien velen, wat hen omringt, even als de kinderen, dat is, oppervlakkig en ten vermake; zij stemmen hunne zintuigen slechts voor datgene, 't welk een bestaan en, door dit, genoegzaam tooisel geeft. Wenden wij onze oogen van dezen af, M.H.; er zijn anderen, die zich tot het onderzoek van sommige zaken bepalen; en, dewijl voor dezelve nu eens dit, dan weder een ander zintuig meer gestemd moet worden, wie merkt niet op, dat hierdoor onderscheidene wetenschappen en kunsten gekweekt zijn? Maar, dit moeten wij er bijvoegen, geene kunst, geene wetenschap is voltooid, tenzij door behulp van alle zintuigen.
Redenaars en dichters putteden zich uit, om de pracht der tooneelen te schilderen, welke het luchtgewelf oplevert; mijne zwakke pen zal u de zon, de maan, het sterrenheer niet schetsen. Zij, die op deze hun strak gestemd gezigt bij aanhoudendheid vestigden, schiepen door dit zintnig de sterrekunde. Zal ik u den ontzaggelijken

{==747==} {>>pagina-aanduiding<<}
donder of stormen met woorden voorstellen? Zij, die ze hoorden om te onderzoeken, leiden den grond ter onderscheiding van den aard des geluids. Moest niet de reuk de geuren des onderaardschen sulfers leeren? Onderkent niet de smaak en zout en zuur? Verwittigt niet het gevoel u van hard- of zachtheid? In één woord, waar bestond de natuurkunde, indien wij niet alle zintuigen zóó ontwikkeld hadden ontvangen? Hoe veel nutte en noodzakelijke kennis zoude het menschdom, zelfs in den wildsten staat, missen, zonder deze verordening! Vanwaar toch zouden de geleerden alle die denkbeelden van schoonheid en orde en grootheid en magt, vanwaar de stof hunner wetenschappen hebben, indien niet zoo vele aangiften God en de schepping deden ontwaren en kennen? Vanwaar toch zoude de kunstenaar die trekken en die werkingen ontleenen, welke zijne gewrochten ons toonen, indien hij dezelve niet van rondomme kon bespieden?
Wij moesten door alle zintuigen onderzoeken; wij moesten ze dus alle stemmen, om de eigenschappen der dingen te leeren kennen, merkte uwe aandacht op: moet er dan ook niet een band zijn, die alle vereenigt, om eene zekere harmonie daar te stellen tusschen de verkondigingen derzelve over één voorwerp? moet niet een enge kring alle grondwerktuigen omvatten, opdat eene dadelijke opvolging, ja soms eene gelijktijdige stemming konde bewerkstelligd worden? Ja, M.H., gij vergist u niet. Een middelpunt, meer en edeler ontwikkeld dan bij eenig dier, vereenigt de koorden, welke ons aan de buitenwereld hechten en op dezelve terugwerken. Dit middelpunt is het hersengestel, waarover ten opzigte van ons onderwerp zeer veel konde gezegd worden, hetgeen en plaats en tijd ons verbieden voor te dragen. Het zij genoeg, vermeld te hebben, dat hetzelve, door eene naauwe verbindtenis van alle zintuigen, de ziel in staat stelt om juister te oordeelen en vaardiger te handelen, dewijl zij, mag ik mij zoo eens uitdrukken, reeds vele

{==748==} {>>pagina-aanduiding<<}
aandoeningen tot een geheel versmolten of geconcentreerd ontvangt.
Indrukselen te ontvangen en als bij voorraad te verbinden, was evenwel verre van de éénige behoefte te zijn, welke zenuw- en hersengestel moesten vervullen. Wat baat het den werkman, dat hij stoffe heeft in zijne voorraadschuur, maar dezelve vandaar niet kan uitvoeren, om er een gebouw van op te trekken, zoo als het hem een lust en leven zoude zijn? Niets, voorwaar, dan hartzeer zoude het baren. Welnu, wat zoude dan wel uwe ziel met alle die kennis van al wat haar omringt, wat zoude zij, in zichzelve dit alles bepeinzende, zoo zij niets konde uitwerken van al wat zij wilde en uitvond? Een wil zonder uitvoerende magt ware eene eeuwige oorzaak van gemor, en het ligchaam te enge kerker voor den fieren geest. Fijn moesten onze zenuwen zijn, groot het overwigt der hersenen op dezelve, om vliegende boden naar de ligchaamsdeelen daar te stellen, die de uitvoering van den wil gelasten: dit leert ons de beschouwing van al wat leeft; dit verkondigt ook ons zamenstel.
Nu is de ziel niet meer beperkt in den naauwen kring van gewaarworden; maar zij deelt die gewaarwordingen, en de daaruit ontstane besluiten, aan de verste deelen mede. Trouwens, het is de wil van den heer der aarde, den stier te overwinnen, om hem te voeden; hij kiest den olifant, om hem te dragen; hij gebiedt, dat de snelle reeën, dat het vliegend heer der lucht hem zal spijzen: ik vraag het u, hoe zal hij hen magtig worden? welke zijn de wapenen, die 's menschen ligchaam biedt, om hen te overwinnen, te dwingen? Zijn het die rappe beenen, die al eens zoo ver geoefend kunnen worden om hen in te halen; het zijn waarlijk niet die zwakke handen, die hen zullen betoomen. Neen: maar deze handen zijn niet gevormd om het logge lijf te steunen, of om de apen na te klimmen; zij zijn de werktuigen, welke de slof in duizend vormen snijden, kneden, en al wat de natuur oplevert hervormen en herscheppen naar den wil der ziel, naar de behoefte van den stand. Wapenen vormt

{==749==} {>>pagina-aanduiding<<}
de ruwste hand; pijl en boog, steen en slinger, buskruid en schietgeweer, strik en net voeren uit, wat de krachten niet vermogen. Dit is handenwerk, door zielskrachten bevolen!
Wien is het onbekend, dat de mensch meer behoeften voedt, dan spijziging? Hij heeft een' aanleg tot het edele, verhevene en schoone; en, om aan dezen aanleg te voldoen, poogt hij te scheppen, naar de overal verhevene en schoone natuur. Wie gelooft niet, dat hier de beeldende kunsten en verhevene wetenschappen eenen oorsprong vinden? Maar, hoe zal het marmer in eene Venus herschapen worden? hoe zal de klei tot eene beeldtenis gekneed worden? hoe zal de tinne des tempels zich verheffen, om het luchtgewelf te naderen? hoe sticht gij altaren? - hoe zult gij uwen weetlust voldoen, wanneer uw oog slechts flonkerende stippen aan het azuren uitspansel ziet? hoe zult gij de leden der mijt kennen? hoe zult gij duizend mondbehoeften bereiden, en alle stof ten maatschappelijken nutte gebruiken? - Het zal niet behoeven, te gewagen, dat, evenzeer als onze handen verschillen van alle dierlijke ledematen, wij ook daardoor boven allen in kunstgewrochten uitmunten, indien men de uitwerkselen des instincts mede dus noemen wil. Welke maatschappij der menschheid gij u dus voorstelt, zij behoefde alle die ligchamelijke werktuigen, van welke wij tot nu toe gewaagden.
Wat toch, M.H., zoude een leermeester zijn, die, gevoel hebbende van al wat tot de opleiding der jeugd behoort, hetzelve aan zijne leerlingen niet konde mededeelen? Zijn gebrek veroorzaakte noodwendig een dubbel nadeel. Immers miste hij vooreerst het genoegelijke der mededeeling voor zichzelven; ten andere vorderden zijne leerlingen niet, dan door hem werktuigelijk soms te volgen, ja zij zouden zich vast in 't vervolg niet boven hem verheffen. Verbeeldt u nu, wat de mensch nog op dit oogenblik overal zoude zijn, indien hem in 't algemeen het vermogen, om zich door verstaanbare spraak, door taal uit te drukken, ontzegd ware! Hoe kunnen wij ons

{==750==} {>>pagina-aanduiding<<}
de verbreiding van wetenschap, van kunst, van beschaving, van godsdienst voorstellen, zonder taal? De minst beschaafde natie zoude zelfs haren trap van kennis in de omringende voorwerpen en in de vereering van een onzienlijk Wezen niet kunnen verkondigen aan de nazaten. De eene mensch zoude niet wijzer zijn, althans weinig wijzer worden, dan de andere, indien hij niet konde beginnen, waar zijn voorganger eindigde. Hoe zoude dit kunnen, zonder overlevering? De nakomeling zoude niet meer weten en niet verder gaan, dan de voorouders. Wie prijst naar waarde de weldaad, M.H., eene bewerktuiging te bezitten, welke de gedachten luide door het luchtruim terugkaatst? Nogmaals, wie heeft de taal gevonden om de Goddelijke goedheid te vermelden, wanneer die luide klanken niet slechts het oor aandeden, maar de mensch in staat was, om, door zijne vlugge vingeren, dezelve in zigtbare teekenen en trekken aan het gretige oog ter genietinge te schenken? Elke taal is hier te arm!
Wat zal ik hier meer behoeven bij te voegen, M.H., om u te overtuigen, dat uwe ziel zoodanig een ligchaam vereischte, om tot dien trap van veredeling en geluk te reiken, waarvoor zij reeds hier op aarde geschikt is? Eischt gij het nog van mij, dat ik aantoone, tot welke maatschappelijke einden en hemelsche bedoelingen dit schoon geheel leidt? Neen, gij gevoelt het inniger, dan ik het u beschrijven kan, dat ook, zonder overlevering door spraak en geschrift, daargesteld door uw ligchamelijk gestel volgens den wil der ziel, gij geene kennis zoudt hebben van uwe dierbaarste belangen, van uwen christelijken godsdienst, welke u op de moeijelijkste levensbaan bemoedigt, en op hemelsche vreugde met grond doet hopen!
Heb ik misschien reeds te lang uwe aandacht op mijne zwakke taal gevestigd, M.H., vergeef het mij, om des onderwerps wille! Bekwamer redenaar zoude u nog tot bijzonderheden opleiden, welke, trouwens, de tijd ook niet toelaat aan te stippen. Hij zoude u nog opmerkzaam maken, hoe uit ons zamengesteld geheel verschillende tem-
{==751==} {>>pagina-aanduiding<<}
peramenten ontspruiten, en tot welke einden dit zij; hij zoude u leeren, tot welke gemoedsaandoeningen ons gestel aanleiding geeft; hij zoude u de zamenstelling van oog en oor aanwijzen, en betoogen, dat zij dus moesten zijn om de edelste kunsten uit te voeren; hij zoude u kunnen leeren, tot welke spraak en verheven' zang de mensch in staat zij; in één woord, hij zoude u overtuigen, dat gij het beeld Gods op aarde behoort te zijn!
Vergun mij nogtans, gevoeligst gedeelte der schepping, dat ik een' blik op u sla! Één blik is ook genoeg, om het onderscheid tusschen het teeder gemoed der vrouwe en den vasten wil des mans reeds in het ligchamelijk zamenstel te ontwaren. Meer geschapen om te behagen en te volgen, dan om te gebieden en te heerschen; meer gevormd om aan fluweelen banden te leiden, dan met magt te kluisteren; geschikt om oogenblikkelijk door uw vernuft te redden, waar diep verstand te kort schiet; eindelijk, geheel bestemd om het kroost te besturen: wie bewondert niet de Goddelijke wijsheid, die u, bevallige leden, een' aanminnigen lach, eene zoete taal, eene kinderlijke gevoeligheid schonk? Dan, in deze schildering ontbreken mij de kostelijkste kleuren.
Eindelijk, M.H. en H., naderen wij allen den tijd der ontbinding. Wanneer dan allengs uwe verstompte zintuigen, uw verhard brein de buitenwereld niet meer aan u in een' jeugdigen glans aanbieden, erkent dan ook hier de goedheid Gods, die u eene betere wereld, in uw binnenste teruggekeerd, leert beminnen; die uwe wankele treden nog door geloof en hoop in en op zijne almagt steunt; die uwen laatsten ademtogt nog koestert door de liefde van het Licht der hemelen en der aarde!





{==752==} {>>pagina-aanduiding<<}

Het leven en de wandelingen van meester Maarten Vroeg.

V.

Chirurgicale Vrijaadje.

Een van mijne patiënten heeft eene cypersche kat, die zoo schoon is, als ooit eene cypersche kat gezien kan worden, uitgezonderd dat zij geen' staart en slechts één oor heeft en daarenboven van achteren lam is. De oude vrouw is zoo op het dier gesteld, dat er in haar oog geen volmaakter kat wezen kan, en haar leven besteed wordt, om de voortreffelijke hoedanigheden en de geheele geschiedenis van het dier te verhalen, waarbij men dan tevens verneemt, hoe het lam en staarteloos en eenoorig komt. En bij deze verhalen doet het de goede vrouw goed, dat niemand kan tegenspreken, dat hare kat eene cypersche kat is. Het gaat mij omtrent even zoo. Ik durf gerust zeggen, dat mijn wijf een wijf is uit duizend, ofschoon zij zich aan hare porseleinkas meer laat gelegen liggen dan aan mij, geen Fransche gensd'armes het tegen haar' mond uithoudt, en de gansche buurt weet, dat ik in mijn huis al het weêr, dat in een rond jaar aan den hemel komt, in éénen dag beleef. Het is nu ruim tien jaar geleden, toen zij mij het eerst voor een uilskuiken uitmaakte. Ik weet het nog zeer wel; wij kwamen uit de kerk, waar onze echt was ingezegend, en, geheel vervuld met den schat, dien ik naar huis bragt, vergat ik onzen Heer te groeten. Sedert dien tijd heb ik de waarneming van sommige Natuurkundigen, dat de hennen, die eijeren leggen, kakelachtig en onrustig zijn, bevestigd gevonden; want ik kreeg, jaar op jaar, kind op kind.
Intusschen heb ik zoo veel met mijn Toontje op, als een van mijne buren met zijne beste koe. Misschien komt dit daarvan, dat ik haar niet gemakkelijk gekregen heb; want ik ben ook magtig ingenomen met mijne kennis van 's menschen ligchaam, en de Hemel weet, hoe veel hoofdbrekens en nachtbrakens het mij gekost heeft, om het onderscheid te vatten tusschen eene ader en eene slagader, eene pees en eene zenuw, om te onthouden, waar de longen en de lever zitten, en vooral, dat de mensch, behalve zijne ziel en zijn

{==753==} {>>pagina-aanduiding<<}
ligchaam, nog een levensbeginsel heeft, waardoor hij leven kan, zonder eene ziel noodig te hebben. Dit alles heeft mij vele moeite gekost, en ik gevoelde mij dus zeer gelukkig, toen ik dat alles wist. Mijn geluk was echter van korten duur. Twee dagen, nadat mijn Meester mij gezegd had, dat ik volleerd was in alle de deelen van 's menschen ligchaam en in het levensbeginsel, was het over. De dag staat mij nog klaar voor den geest, hoe ik het been van Mijnheer H. verbond, en de kamenier binnenkwam, om Mevrouw te zeggen, dat de Doctor komen zou. Ik was zoo ontsteld, dat ik, in plaats van unguent. simpl., spaanschevlieg-zalf op het wiekje deed, dat ik in mijne hand had, en zoo stijf zwach telde, dat ik geen uur t' huis was, of ik werd geroepen, om het verband los te maken. 's Avonds ging ik er weer heen, kwanswijs om te zien, of het verband nu beter zat, maar inderdaad in de hoop van de mooije kamenier weêr te zien. Dit was mis; maar hoe ontstelde ik, toen ik het been zoo rood als een kreeft vond! Gelukkig vernam ik, dat de patiënt iets van eene ragoût gegeten had; ik beweerde nu, dat ragoût rozig is, en redde mij zoo uit den brand.
Maar, helaas! mijne rust was weg, en ik zon op niets, dan hoe ik aan den kost, en met den kost aan de kamenier zou komen. Het laatste lag mij inzonderheid zwaar op het hart, wanneer ik mijn sluik haar met haren zwierigen opschik vergeleek, en mijne stijve manieren met hare losse en bevallige houding. Ook had ik haar, door Mevrouw, Antoinette hooren noemen; en ik kon mijne ooren maar niet gewennen, om dien naam naast den mijnen te zetten. Maarten en Antoinette; neen, dat ging niet! Evenwel, ik had opgemerkt, dat zij, sedert eenige dagen, altijd bij de hand was, als ik kwam, en dat zij dan het noodige tot het verband aanbragt, ook wel daarbij hielp. Ook scheen het, dat zij mij nazag, en vriendelijker was, als ik het waagde, haar toe te spreken. Dit gaf mij moed; en ik verlangde maar, dat het been niet genezen mogt. En ziedaar, wie zou het gelooven? het been wilde niet genezen. Ik weet niet, hoe het kwam; maar altijd was ik geneigd, er nu eens dit, dan eens dat aan te doen, waardoor het altijd op dezelfde hoogte bleef, en misschien nog zijn zou, zoo niet de goede Heer H. op ééns een eind aan alle mijne onzekerheid, en dus ook aan zijn zeer been, gemaakt had. Hij gaf mij te kennen, dat de Chirurgijn op het dorp, waarvan hij Heer is, wegens zijnen

{==754==} {>>pagina-aanduiding<<}
ouderdom eene hulp zocht, en dat hij het oog op mij had geslagen, omdat hij veel goeds van mij gehoord had. Ik kreeg hierbij de toezegging der Chirurgijnsplaats, als de oude man zijn hoosd eens neêrleide. Na mij dit alles gezegd te hebben, waarbij ik stond, alsof ik een' verkeerden tand had getrokken, voegde hij er bij: ‘Ik heb wel gemerkt, wat er tusschen u en Toontje omgaat; dat kan eens best komen; gij zult er eene knappe vrouw aan hebben.’ Deze weinige woorden deden eene magtige uitwerking. Ik merkte er uit, dat mijne schoone zoo goed een' boerennaam had als ik, en dat ik haar niet ongevallig was. Zoo bloo ik te voren was, zoo vele vrijmoedigheid kreeg ik nu, en het duurde geene acht dagen, of het was tusschen ons geklonken. Sedert dien tijd genas het been van den ouden Heer ziender-oogen, zoodat de goede man zich niet genoeg over mijne kunst kon verwonderen. Sommigen mijner kunstbroeders zullen welligt nieuwsgierig wezen te weten, met welk middel ik zoo ver kwam, om een been, dat ik eerst verknoeid had, in korte dagen te heelen. Ik kon hiervan eene fraaije en belangrijke waarneming schrijven, zoo als ik er menig eene gelezen heb. Evenwel, schoon ik van top tot teen Chirurgijn ben, kan ik niet van mij verkrijgen, mijne geleerdheid zoo ontijdig te pas te brengen. Ik zal daarom liever voor de waarheid uitkomen. Mevrouw was met Toontje naar buiten getrokken, en Mijnheer zou in de stad blijven, tot zijn been genezen was. Daar Toontje nu niet meer bij het verband hielp, bleef ik ook met mijne zalven van het been, en gaf der Natuur tijd, om zich te herhalen. Ik heb wel eens gedacht, of dit niet meer gebeurde. Menigeen reist, aan de hand van zijn' diepzinnigen Doctor, de Apotheek rond, en geneest niet, vóór hij dezelve rond en er wederom uit is. Gelukkig, dat, in onze verlichte dagen, zoo vele potjes ledig zijn! Dit is geen van de geringste voorregten der eeuw, die wij beleven. Doch, wat ik zeggen wilde?
Ik raakte nu op het dorp bij Meester koen, waar ik de kunst leerde, om de ziekten zonder omslag te genezen. Een paar jaar daarna haalde ik mijne vrouw van het Kasteel; en ik kan gerust zeggen, dat dit mij nog nooit een' geheelen dag berouwd heeft.


{==755==} {>>pagina-aanduiding<<}

Eene kleine bijdrage tot de natuurlijke historie der kanarievogels.

Een wijfjes-kanarievogel van den Heer de france zat op drie eijeren; zonder bekende oorzaak, kwamen twee jongen omtrent acht dagen vroeger uit dan het derde; vermoedelijk, echter, was dit ei eens voor eene poos weggenomen en uit het nest gebleven; doch, wat hiervan zijn moge, de beide gekipte vogeltjes werden door de ouden gevoed, terwijl het derde ei, tot dat het desgelijks uitkwam, werd gebroed. Vanhier dan ook, dat de laatst aangekomene langer, dan de beide anderen, moest verzorgd worden. De ouden werden zulks moede, en bij het mannetje verkeerde zelfs de liefde in haat, en poogde hij het jong te pikken en te verdrijven. Om hetzelve daarvoor te beveiligen, plaatste de Heer de france de drie jongen in eene andere kooi: met de twee, die alleen aten, ging het zeer wel; maar de derde leed honger, schreeuwde, en hunkerde, met wijdgeopenden snavel, als een jonge spreeuw, naar voedsel. Zijne beide broeders of zusters sloegen daarop in den aanvang weinig acht; maar wat later scheen derzelver medelijden te ontwaken; zij begonnen den armen verschoveling van het benoodigde voedsel te verzorgen, en vervulden voorts onafgebroken, met veel ijver, den ouderpligt jegens hem, met dat gevolg, dat ook deze weldra in staat geraakte om zichzelven te voeden.

Iets dergelijks tot die van den wolf.

(Volgens cuvier, 1821.)

De Menagerie des Museums bezat eenen wolf, die, als een jonge hond opgevoed, jegens elk, dien hij meermalen zag, vertrouwelijk was geworden. Hij verzelde zijnen meester overal, was treurig, wanneer hij van hem werd gescheiden, gehoorzaamde zijne stemme en zijne bevelen, ja was, in al deze betrekkingen, van den tamsten huishond bijkans in 't geheel niet te onderscheiden. Eene reis van zijnen meester bewoog dezen, het dier aan de Koninklijke Menagerie over te geven, alwaar het, in een hok opgesloten, gedurende verscheidene weken alle opgeruimdheid verloor, en nagenoeg geen voedsel wilde gebruiken. Allengskens, echter, herstelde

{==756==} {>>pagina-aanduiding<<}
hij zich; hij werd vertrouwelijk jegens zijne oppassers, en scheen alle vroegere betrekking geheel vergeten te hebben, toen, na een afzijn van achttien maanden, zijn meester terugkeerde. Bij het eerste woord, dat hij sprak, herkende hem de wolf, hoewel hij hem onder de menigte nog niet konde zien, en verkondigde zijne blijdschap door gehuil en onrustige bewegingen. Vrijgelaten, overlaadde hij zijnen ouden vriend met de teederste liefkozingen, door den getrouwsten hond na eene scheiding van weinige dagen niet te overtreffen. Eene tweede verwijdering werd van dezelfde diepe treurigheid gevolgd, andermaal door den heelenden tijd gelenigd. Drie jaren verliepen, en de wolf leefde vergenoegd en vrolijk met eenen hond, hem als medgezel gegeven. Na zoo lang een tijdsverloop, ongetwijfeld toereikend voor den trouwsten hond om zijnen meester te vergeten, kwam die van onzen wolf terug. Het was avond; alles was gesloten, en het beest kon volstrekt niets onderscheiden. Maar de stem des geliefden meesters was zijner gedachtenisse niet ontweken! Zoodra hij dezelve hoorde, herkende hij haar, en beantwoordde zijnen roep met een het hoogste ongeduld kenmerkend gehuil, hetwelk verdubbelde, zoodra men hem in vrijheid stelde; de wolf vloog toen op hem af, sloeg de beide voorpooten om de schouders van zijnen meester, en belikte zijn gansche aangezigt; terwijl hij dezelfde oppassers, die hij vóór weinige oogenblikken nog zeer vriendelijk had bejegend, welligt uit vrees voor eene nieuwe scheiding, thans dreigend de tanden zien liet, zoo dikwijls een van hen hem naderde. Zulk een wellust, dien men geen' genoegzamen tijd ter verzadiging konde laten, werd weldra op het smartelijkst geboet! Eene nieuwe scheiding werd gevorderd, en van dat oogenblik af lag de arme wolf als in den diepsten weedom onbewegelijk verzonken; alle voedsel weigerende, vermagerde hij zigtbaar; zijn haar stond borstelig overeind, gelijk gewoonlijk bij kranke dieren; in acht dagen tijds werd hij
schier onkenbaar, zoodat men lang aan zijn behoud wanhoopte. Hij bleef echter in het leven, ja zijne gezondheid keerde weder; hij werd nogmaals vet en zijne haren weder glanzig; zijnen oppasseren evenwel alleen vergunt hij den toegang, neemt van niemand anders meer liefkozingen aan, en beantwoordt die van vreemden met bedreigingen.





{==757==} {>>pagina-aanduiding<<}

Nog iets wegens het doorboren van een schip door een' zwaardvisch.

Mijn Heer!

Ik las in uwe Letteroefeningen voor 1821. No. XI. van eene doorboring van een Schip door een' Zwaardvisch, en herinnerde mij dadelijk, dat een dergelijk geval aan een' onzer Oostindievaarders was overgekomen. In de jaren 1760 à 1770 was een der O.I. schepen op deszelfs terugreize in het sterk zeilen merkelijk tegengehouden, toen men een' sterken stoot gevoelde, alsof het schip raakte, en oogenblikkelijk was de zee rondom het schip met veel bloeds geverwd: het schip te huis komende, en op de O.I. werf gebragt om te repareren, vond men in de kiel een' zwaren hoorn zeer diep daarin steken; en, zoo ik meene, wordt dezelve nog te Amsterdam op het O.I. Huis bewaard. De Heer v.d. H..., met dat schip uit Oostindie overgekomen, heeft zulks dikwerf verhaald. Mogelijk vindt UEd. dit geval belangrijk genoeg, om het in een volgend Nommer te plaatsen.
Uw bestendige Lezer
L.
's Hage, 1 October 1821.

De goudmaker.

Eene Geschiedenis uit de XVIIde Eeuw.

Roël picard, die, blijkens zijn huwelijkscontract, voor den Notaris jean de mailly gepasseerd, zich ook Seigneur de la maillerie en dubois noemde, was de zoon van eenen Heelmeester, en uit Colomiens en Brie geboortig.
Nadat hij in zijne jeugd een weinig Latijn geleerd had, wijdde hij zich der heelkunst toe, om met den tijd ook eens, gelijk zijn vader, daarmede zijn brood te verdienen. Doch, zeer veranderlijk van aard zijnde, verveelde hem het aanleeren van die kunst al spoedig; hij trad daarop, onder den naam van dufay, als kamerdienaar en baardscheerder, in den dienst van eenen voornamen Heer. Deze moest eene reis naar de Levant doen; hij volgde denzelven derwaarts, en bleef tusschen de drie en vier jaren op reis.

{==758==} {>>pagina-aanduiding<<}

Er deed zich weldra in den geest van onzen dubois eene hevige begeerte gevoelen naar de geheimen der Chiromantie, Magie, Astrologie en Alchymie. Na den afloop zijner reis ging hij dus naar Parijs, en zocht aldaar kennis te maken met de, zich noemende, hermetische Wijsgeeren en Adepten. Zes jaren bragt hij hier door, in den omgang met deze lieden, en in allerlei buitensporigheden. Hierop begon zijn geweten hem te verontrusten, wel voornamelijk echter door zijne volslagene armoede opgewekt, als hebbende niets, waarvan hij zou kunnen bestaan; in eenen aanval van deze soort van berouw besloot hij monnik te worden, en begaf zich in het klooster der Kapucijnen, destijds te Parijs in de straat St. Honoré gelegen. Na verloop van zes of zeven maanden was hem echter deze leefwijze zoo zeer tot last, dat hij de kap wegwierp, en over de muren der Tuileriën ontvlugtte. Dewijl hij de gelofte nog niet had afgelegd, liet men hem ongemoeid. Drie jaren daarna dreef hem echter zijn onrustige geest in het klooster der Franciskanen; en hier leide hij, na verloop van het proefjaar, plegtiglijk de gelofte af. Hij verkreeg zelfs de priesterlijke wijding, en bij die gelegenheid den kloosternaam van simon. Hier hield hij het volle tien jaren uit. Doch zijne oude gewoonten, in het gezelschap zijner vrolijke medgezellen weleer verworven, waren hem tot eene tweede natuur geworden; zijne neiging voor dezelve ontwaakte dus ook ten laatste weder; hij wierp op nieuws het geestelijk gewaad af, en ontweek naar Duitschland. Hier werd hij echter ontdekt, en, om zijner veiligheidswille, ging hij tot de Protestantsche kerk over; waarop hij zich met den grootsten ijver toewijdde aan de studie van het groote
werk (de Alchymie). Hij leerde ook, wel is waar niet de kunst om goud te maken, maar het geheim om die zwakhoofden te misleiden, die in ernst naar den steen der wijzen zoeken.
Met dit onschatbaar geheim keerde hij naar Parijs terug, in de hoop van aldaar vele ligtgeloovige dwazen te zullen aantreffen, die hij zou kunnen bedriegen. Hij verkeerde in den waan, dat de Franciskanen hem, na eene afwezigheid van zeven of acht jaren, reeds lang vergeten hadden. Hij zwoer derhalve zijne vorige leer weder af, keerde tot de belijdenis zijner vaderen terug, en had de onbeschaamdheid, zich, hoezeer monnik en priester zijnde, met de dochter

{==759==} {>>pagina-aanduiding<<}
des cipiers der Conciergerie, susanna leclerc, in de kerk St. Sulpice, in het huwelijk te laten verbinden.
Dubois, van nature een grootspreker en charlatan, vond weldra bij vele voorname lieden ingang, en won het vertrouwen van vele andere, onder welke ook de Abt blondeau, oom van Madame de chavigny, en van den Abt bouthillier. Deze heer was zwak van verstand en zeer bijgeloovig; hij hield dus dubois voor een' buitengewoon' man en wonderdoener, die de dierbaarste geheimen wist, en de kunst bezat, om, met het grootste gemak, goud te maken. Deze Abt bragt dubois in kennis met den, destijds zeer beroemden, Pater jozef, nadat hij hem echter vooraf plegtig had doen beloven, naar het voormalig levensgedrag van dubois geen verder onderzoek te zullen doen. Deze Kapucijn beloofde alles, wat men begeerde, door de hoop gedreven, om aan den Kardinaal de richelieu, zijnen begunstiger, eenen Adept te bezorgen, die in staat zou zijn, om de grootheid van zijne Eminentie nog meer te doen uitblinken, en tevens Frankrijk te verrijken; want men meende hierin eene rijke hulpbron te hebben ontdekt, om zoo wel het volk vermindering van opbrengsten, als den Koning toereikende inkomsten te verschaffen, ten einde die verderfelijke oorlogen te kunnen voortzetten, welke Frankrijk destijds overal voerde.
De Kardinaal werd dan ook weldra met de gelukkige verschijning van dezen man door Pater jozef bekend gemaakt; en, daar deze zijn volle vertrouwen bezat, voedde hij ook geen' den minsten twijfel aan de waarheid zijner berigten. Men kwam dus weldra overeen, dat de Goudmaker zijne kunst zou doen zien in de tegenwoordigheid des Konings, der Koningin, des Kardinaals, van Pater jozef, den Abt blondeau, en van een aantal andere personen, die er het grootste belang bij hadden, dat de proef gelukkig afliep.
Op den bepaalden dag begaf zich dubois naar de Louvre, voorzien van den geheelen toestel van smelt- en probeerkroezen, legde het vuur aan, en bragt zijne gereedschappen in werking. En, om allen schijn des bedrogs voor te komen, had hij een' der Koninklijke Lijfgarden, met name st. amour, tot zijnen helper verzocht, dien de Koning zelf hem dan ook te dien einde had aangewezen.
Toen alles op deze wijze was gereed gemaakt, verzocht dubois, met eene luide en sterke stem, den Koning, te bevelen, dat een der op de wacht zijnde soldaten hem tien

{==760==} {>>pagina-aanduiding<<}
of twaalf snaphaankogels zou overreiken, die hij dan in goud zou veranderen. Dit geschiedde. Dubois nam deze looden kogels met een' plegtigen ernst aan, en wierp ze in den smeltkroes; hierop zette hij het vuur nog sterker aan, ten einde, naar zijn zeggen, dien graad van hitte daaraan mede te deelen, die ter verandering dezer metalen vereischt werd. Hierop strooide dubois, met geheimzinnigen ernst, omtrent één grein van zeker poeder in den kroes, door hetwelk nu die groote omkeering zou worden bewerkt. Daarna deed hij op het gesmolten lood in den kroes eene menigte asch, welke tot het gelukken van zijne alchymistische proef, naar zijn voorgeven, volstrekt vereischt werd. Inderdaad, echter, moest dit dienen, om zijne goochelarij en kunstgrepen voor het oog der omstanderen te bedekken. Na verloop van een' geruimen tijd, in welken dubois het vuur van tijd tot tijd liet verminderen, vertoonde hij nu het voortbrengsel van zijne geheime kunst, bestaande in eene vrij aanzienlijke hoeveelheid gouds. Onder voorwendsel van den kroes eenen beteren stand met betrekking tot het vuur te geven, had hij dit goud, zonder dat iemand zulks had bemerkt, onder de asch verborgen, en het met dezelve in den kroes gebragt, gelijk hij zulks in de volgende geregtelijke verhooren heeft beleden.
Toen nu dubois zeker was, dat men het goud in den smeltkroes zoude aantreffen, verzocht hij den Koning, dat deze de goedheid wilde hebben, de asch van tijd tot tijd of zelf weg te blazen, of zulks door iemand der aanwezigen, naar zijne verkiezing, te doen verrigten. De Koning wilde aan niemand anders dan zichzelven dit werk toevertrouwen; en, begeerig om toch den eersteling te aanschouwen dier onmetelijke schatten, welke hij van deze proefneming verwachtte, zette hij den blaasbalg zoo hevig aan, dat alle nieuwsgierigen, die, van wege het groot belang, dat zij bij deze zaak hadden, zeer nabij gekomen waren, geheel met asch bedekt werden; zelfs de Koningin bleef hiervan niet verschoond.
Toen dan nu eindelijk de goudklomp te voorschijn kwam, verhieven alle aanwezigen eenen vreugdekreet, en waren allen op de aangenaamste wijze verrast. De Koning en de Kardinaal omarmden dubois; zij verzekerden hem, door deze proef, van het vermogen en de wezenlijkheid zijner geheime kunst volkomen overtuigd te zijn geworden, en dat

{==761==} {>>pagina-aanduiding<<}
hij op hunne aanhoudende bescherming en onveranderlijke erkentelijkheid ten volle konde rekenen.
In deze bedwelming van vreugde verhief de Koning dubois tot den adelstand, en maakte hem Ridder; hij werd dus, naar oude zeden, voor de ronde tafel door allen omhelsd. Men benoemde hem tot Voorzitter van de Koninklijke Schatkamer van Frankrijk, en verleende hem tevens de vrijheid van in alle Koninklijke bosschen vrijelijk te mogen jagen.
De Kardinaal was van oordeel, dat men nu alle belastingen en opbrengsten, die den onderdanen te bezwaarlijk mog ten vallen, afschaffen, en alleen den Koning zijne domeinen en eenige verpachtingen, als teeken van souvereiniteit, laten moest; en men beloofde zich in 't algemeen eene Gouden Eeuw voor Frankrijk, en deszelfs heerschappij over alle andere staten. Aan Pater jozef werd op nieuws de Kardinaalshoed toegezegd; de Abt blondeau werd tot Staatsraad benoemd, en verkreeg zijne aanstelling nog dien zelfden dag, met belofte van het eerst openvallende Bisdom; st. amour bekwam 8000 francs, omdat hij aan deze eerste proef had geholpen; in één woord, allen, die ten hove van het geheim wisten, waren dronken van vreugde.
Dubois deed eene tweede proef, en bediende zich daarbij van dezelfde list en kunstgrepen, om daardoor de geestdrift zijner aanhangelingen levendig te houden en nog te versterken. De Koning zelf nam bij deze proef den smeltkroes eigenhandig met de tang uit het vuur. Het aanschouwen des gouds bragt eene nieuwe verrukking te weeg, hoewel het niet zoo veel was als die staaf, welke men bij de eerste proef verkregen had. De eerste baar, namelijk, had elf oncen gewogen; de tegenwoordige haalde slechts vier oncen. Men haalde nu eenen Essayeur, ten einde het ware gehalte van dit goud te onderzoeken. Nadat deze de beide stukken had onderzocht, verklaarde hij, dat derzelver waarde gelijk stond met die der Fransche Louisd'or, en een goud van 22 karaat was. Dubois vreesde nu teregt, dat deze getuigenis eens ervaren mans, volgens welke zijn goud aan het gemunte in gehalte gelijk was, argwaan verwekken mogt; hij had echter tegenwoordigheid van geest genoeg, om te verklaren, dat hij bij dergelijke proeven in het klein altijd slechts goud van dit gehalte vervaardigde, maar, zoo hij er eens toe kwame, om de zaak in het groot uit te voeren, hij alsdan goud van 24 karaat maken zou. Dit alles betuigde hij, zonder de minste

{==762==} {>>pagina-aanduiding<<}
verlegenheid te doen blijken. Deze verzekering was dan ook voor alle aanwezigen genoegzaam; men gaf zich gaarne voor de toekomst aan een zoo aangenaam zelfbedrog over. De goudkeurder, echter, vatte hieruit niet weinig argwaan op.
De proef was nu genomen, en volkomen geslaagd; er bleef dus, te dezen aanzien, niets meer te wenschen over. Thans riep de Kardinaal dubois alleen, en gaf hem te kennen, hoeveel gelds er voor het vervolg wel vereischt werd, zeggende hem daarbij, dat de Koning wekelijks 600,000 francs benoodigd was; en de windmaker was onbeschaamd genoeg, zulks te beloven, mits men hem tien dagen tijds vergunde, om door zijne scheikundige bewerkingen, zoo als hij zeide, twee oncen van dat poeder te vervaardigen, waardoor de verandering der onedele metalen in goud bewerkt werd, dewijl, door een ongelukkig toeval, zijn vorige toestel omgeslagen, en dit dus verloren gegaan was. Hij voegde er nog bij, dat hij alsdan dit poeder in zulk eene volmaaktheid zou vervaardigen, dat hij daardoor volkomen fijn goud, zonder eenig inmengsel, verkrijgen zou.
De Kardinaal stond hem niet alleen deze tien, maar zelfs twintig dagen toe, wanneer hij niet eerder met zijne benoodigdheden konde gereed zijn.
In stede van den gegeven' tijd met nutteloozen arbeid te verspillen, vermaakte dubois zich in denzelven met de jagt, hield open tafel, verzamelde alle Adepten, met welke hij kennis had gemaakt, bij zich, onthaalde hen met pracht en overdaad, en hield hen bezig met de gelukkige vorderingen te vermelden, die hij in hunne geheime wetenschap had gemaakt. Overal werd hij dus voor een' buitengewoon' man en een bijna bovennatuurlijk wezen gehouden. Intusschen verliep de vastgestelde tijd, en er waren nog geene toebereidselen gemaakt. De Kardinaal zond dus Pater jozef naar den Goudmaker, ten einde hem aan te manen van toch spoed te maken. Hij verzocht nu nog om eenige dagen uitstel, die hem dan ook werden toegestaan, maar die hij even zoo doorbragt als de vorige.
De Koning werd nu al meer en meer begeerig, die gouden staven te zien, welke dubois beloofd had, en die 600,000 livres moesten waardig zijn; en, daar zij niet te voorschijn kwamen, begon men achterdocht te voeden; deze sloeg weldra tot vrees over, dat men toch misschien in 't einde bedrogen zoude uitkomen. Men gaf dus bevel, den kunstenaar

{==763==} {>>pagina-aanduiding<<}
naauwkeurig gade te slaan, en te beletten, dat hij niet ontsnapte, gelijk werkelijk zijn voornemen was. De Kardinaal liet hem eens in zijnen wagen tot zich brengen; te Ruel gekomen zijnde, wilde dezelve hem echter niet zien, maar liet hem opsluiten, opdat hij aan het werk zou gaan. Dubois deed dus voor de leus vele proeven, die echter alle mislukten. Men bragt hem daarop naar het Kasteel van Vincennes, waar men dan, nadat er nog vele vruchtelooze proeven gedaan waren, volkomen overtuigd werd, dat hij niets minder dan een onbeschaamde bedrieger was. De Heer de la fermas ging dus met hem in eenen wagen zitten, en bragt hem naar de Bastille. De Kardinaal de richelieu was ten hoogste verbitterd, dat dubois hem zoo openlijk had voor den gek gehouden. Hij benoemde dus eene Commissie, om het proces van den bedrieger op te maken; en daar de Kardinaal nu gaarne, in het oog der wereld, als het slagtoffer van bovennatuurlijke kunstenarijen daarbij wilde verschijnen, tegen welke van zelf alle menschelijke voorzigtigheid en staatkundige kloekheid niets vermogten, zoo wilde hij de beschuldiging van dubois voornamelijk op tooverij gebouwd hebben.
Vóór de instructie van het proces liet de Heer de la fermas, Voorzitter dezer Commissie, zich door Alchymisten omtrent hunne wetenschap en handelwijze onderrigten, leerde hunne onverstaanbare kunsttaal, en bestudeerde vele hunner schriften over deze dwaze kunst met den grootsten ijver. Aldus toegerust, ondervroeg hij dubois tot naar de kleinste omstandigheden in de taal der hermetische kunst, verder over de Magie, en over de manier en wijze, hoedanig men het goudgeld, zonder dat het gemerkt wordt, kan besnoeijen; in welke ellendige kunst de gevangene niet alleen zeer ervaren was, maar waarin hij tevens het strafbaar middel van zijn bestaan geruimen tijd had gevonden. De beklaagde ontkende, echter, alles standvastig.
Nadat hij verscheidene dagen achtereen bijna onafgebroken verhoord was, werd hij tot de pijnbank veroordeeld, ten einde de waarheid te belijden, en toe te stemmen, dat hij het oogmerk had gehad, den Koning en den Kardinaal te bedriegen.
Dubois had de stoutheid van te beweren, dat hem iets dergelijks nog nimmer in de gedachten gekomen was, en bood aan, te zijner regtvaardiginge, de proeven te herhalen, en

{==764==} {>>pagina-aanduiding<<}
goud te maken. Hij werd dus dadelijk weder van de pijnbank bevrijd, en (zoo ligtelijk houdt men voor waar, wat men vurig wenscht!) hem den volgenden dag alles gebragt, wat hij zeide tot zijne verrigting noodig te hebben. Twee der beroemdste goudsmeden van Parijs kregen intusschen het bevel, om tegenwoordig te zijn bij de scheikundige verrigtingen van den gevangenen, en daarbij vooral op zijne behendige kunstgrepen een waakzaam oog te houden. Dubois leide nu het vuur, gelijk hij altijd deed, zelf aan. Helpers verrigteden alles, wat hij zeide, met de grootste naauwkeurigheid; hij zelf deed echter weinig daarbij. De beide goudsmeden hielden hem evenwel gedurig in het oog. En, daar het hem hier in de gevangenis aan gelegenheid ontbrak om het wonderdadig poeder te verkrijgen, zoo duurde de proef tot aan het vallen van den nacht. Alstoen verklaarde hij, dat hij op een' gelukkigen afloop zijner proeven geene hoop meer voeden kon, dewijl hij niet vrij was, en ook in zijne geheimenis geene lieden kon inwijden, die hij niet kende.
Toen men hierop nieuwe toebereidselen maakte, om hem op de pijnbank te brengen, verklaarde hij, 'al de kunstgrepen onbewimpeld te willen ontdekken, waarmede hij den Koning en den Kardinaal, alsmede de voornaamste hovelingen, had om den tuin geleid.
Na deze zijne belofte ging men dan tot het onderzoek der aanklagte van tooverij over, waaraan men destijds nog vastelijk geloofde. Men zeide ook algemeen, dat hij van deze misdaad overtuigd geworden was, en dezelve ook erkend zou hebben. Die beschuldiging berustte voornamelijk op eene gebeurtenis, welke een der wachten van den Kardinaal zou overgekomen zijn, toen dubois te Ruel bewaakt werd. De schildwacht had zich, namelijk, geweldig beklaagd, dat hij ten twee ure na middernacht deerlijk geslagen was geworden, zonder dat hij dengenen, die hem alzoo teisterde, had kunnen zien of grijpen. Men vertelde dus, dat dit de Duivel geweest was, dien dubois op de schildwacht had aangehitst, om zich hierdoor te wreken wegens eene harde behandeling, van denzelven bij zijne gevangenneming ondergaan. Deze omstandigheid wordt, met meer dergelijke, in de akten van het proces, als bewijzen zijner tooverij, aangevoerd.
De Heer de la fermas ondervroeg hem wegens deze tooverkunsten, waaromtrent hij zich echter slechts ten hal-
{==765==} {>>pagina-aanduiding<<}
ve, en in zeer dubbelzinnige uitdrukkingen, verdedigde. Men vroeg hem alzoo, waarom de Duivel, dien toch hij of zijne vrieuden konden bezweren, hem niet uit de gevangenis hielp, of hem het gewigtig geheim van goud te maken, dat hij toch zoo onbeschaamd beweerd had te kunnen doen, leerde; daar dit toch twee dingen waren, die hem, in zijne tegenwoordige omstandigheden vooral, zeer zouden te stade komen? Hij bewaarde niettemin op deze vragen een diep en aanhoudend stilzwijgen, waarschijnlijk omdat hij daarop geen antwoord wist te geven, dat zoodanigen vragers voldoende ware voorgekomen.
Van deze aanklagt ging men tot eene andere, veel meer gegronde, over; die, namelijk, dat hij een valsche munter en geldbesnoeijer was. Men had, namelijk, bij dubois verscheidene werktuigen gevonden, die hem van deze misdaad moesten overtuigen. Het poeder van het besnoeide goudgeld was de lokspijs, waardoor hij de ligtgeloovigen tot zich trok; want het gouden staafje, dat hij uit de hoeveelheid van acht tot tien Louisd'or maakte, diende hem, om de overtuiging te doen geboren worden, dat zijne kunst geene ijdele windmakerij was, maar dat hem de proeven in het groot zeker gelukken moesten, daar zijne eerste onderneming zoo boven alle verwachting was geslaagd. Op die wijze kreeg hij vele lieden in zijn net. De Abt blondeau, die door de belofte, dat hij hem in zijne kunst wilde inwijden, bedrogen was, had hem reeds 8000 livres voorgeschoten, voordat hij hem nog met Pater jozef had bekend gemaakt.
Dubois had ook een klein geschrift opgesteld, hetwelk, volgens zijn zeggen, het geheim bevatte om goud te maken; hij verkocht de afschriften daarvan voor een' meer of min hoogen prijs, naar dat de koopers meer of min begeerig daarnaar, of ook ligtgeloovig waren. Hij had zelfs aanhangers en leerlingen, die, niets kwaads vermoedende, dit handschrift te zijnen voordeele onder de hand verkochten; tot dezen behoorde zelfs de Heer de la baille, Thesaurier te Nantes, benevens vele andere menschen van een onbesproken gedrag.
Daar nu dubois van vele misdrijven, die de doodstraf verdienden, of overtuigd, of althans verdacht moest gehouden worden, sprak de aangestelde Commissie het vonnis uit, dat hij zou opgehangen worden. Hij bleef echter nog altijd bij de verzekering, dat hij goud maken kon, en het ook werkelijk gemaakt had; maar dat

{==766==} {>>pagina-aanduiding<<}
de vrees alleen voor de smarten van de pijnbank hem de hiermede strijdige bekentenis had afgeperst. Men sloeg echter thans geen acht meer op deze zijne ontkenning van eene vroegere bekentenis, naardien zij door andere omstandigheden als genoegzaam zeker bevestigd werd. Toen hij naar de strafplaats gevoerd werd, bewoog hem zijn biechtvader, een Karmeliter monnik, door zijne vermaningen, om zijne misdaad te bekennen. Men bragt hem te dien einde bij eenen Notaris, voor wien hij bekende, dat, daar hij dan nu toch sterven moest, hij met geene leugen van de wereld wilde scheiden, en daarom vrijwillig beleed, dat hij, na rijp beraad en opzettelijk, den Koning, de Koningin en den Kardinaal de richelieu bedrogen had; dat alles, wat hij hun vertoond had, niets dan goochelspel was geweest; dat hij nog nooit eenig mensch gekend of gezien had, die in staat was geweest, zonder bedrog, goud te maken; dat die misleidingen hem evenwel daartoe hadden gediend om een lui en gemakkelijk leven te leiden, dewijl het hem, bij de verbazende ligtgeloovigheid der menschen, altijd weinig moeite gekost had, om hen te misleiden. Hij onderteekende voorts deze zijne bekentenis, in tegenwoordigheid van den Heer de la fermas, en nam daarbij weder alles terug, wat hij voormaals ten nadeele van st. amour gezegd had.
Hij beklom hierop wederom de kar, en werd aldus naar de geregtsplaats gebragt. Met gelatenheid, en zonder eenig teeken van vrees, onderging hij de hem opgelegde doodstraf. Zijne teregtstelling viel voor op den 28 Junij 1637.

Kleine dingen hebben dikwijls groote gevolgen.

Een weinig bekend bewijs voor deze waarheid is het volgende. - Anna bolein, tweede Gemalin van hendrik VIII, Koning van Engeland, had zeker boek van tindal, een Engelsch Lutheraan, bekend door zijne overzetting van de H.S. in het Engelsch, over de gehoorzaamheid des Christens, aan iemand der haren te lezen gegeven, dewijl zij zelve der hervorminge was toegedaan. De Kardinaal wolsey, die toen in groot aanzien bij den Koning was, had zich van dit boek meester gemaakt, en daardoor de Protestantschgezinde Koningin, die hem reeds haatte, zeer verbitterd. Zij beklaagde zich bij hendrik, die, op haar verzoek, het boek terug

{==767==} {>>pagina-aanduiding<<}
vorderde. Het bekomen hebbende, las hij het zelf, ontdekte, dat de leer der Protestanten den Vorsten veel gunstiger was dan de Pauselijke, en besloot, van dat oogenblik af, de eerste te bevorderen. Ziet daar, wat de hervorming van Engeland besliste! (Ecclesiastical Memorials, relating to Religion and the reformation of it &c., by john strype, Tom. I.p. 112.)

Terwijl wij hier van de hervorming van Engeland spreken, willen wij, uit hetzelfde werk, Tom. II. App. p. 28 &c., ook deze, misschien mede niet zeer bekende, bijzonderheid aanteekenen, dat Prinses maria, Dochter van hendrik VIII, Zuster van eduard VI, dien zij, als Koningin, opvolgde, toen de Uitbreidingen van erasmus over het Nieuwe Testament in het Engelsch vertaald werden, (gelijk zij vervolgens, onder de regering van haren Broeder, twee malen gedrukt zijn) zelve de hand in die vertaling gehad, en die van het Evangelie van Joannes vervaardigd heeft. Ook de Koningin catharina parr, laatste Gemalin van hendrik VIII, had, meent men, deel aan deze vertaling.
Over maria, later aan philips II van Spanje gehuwd, en eene bittere vervolgster der Protestanten, zoo als hij, mag men zich verwonderen, daar men weet, hoe sterk zij de Roomsche gevoelens aankleefde, welke zij echter aldus, ten aanzien van het onthouden der kennis van de Heilige Schrift aan de gemeene leeken, door eigene werkzaamheid verzaakte.

En nu nog iets grappigs uit Tom. I.p. 159, 160. Onder de ijveraars, welke, in deze tijden, in Engeland rondzwierven, alom tegen de hervorming predikende, was zekere hubbardyn. Deze, eens onder roovers gevallen, die hem uitplunderden, werd door hen geperst, om eene lofrede op hun bedrijf van rooven enz. te houden, en deed dit zoo wel, dat zij hem niet alleen teruggaven alwat zij hem ontnomen hadden, maar er ook een geschenk bijvoegden. - Zijne laatste redevoering tegen de hervorming bekwam hem minder wèl. Hij maakte onder dezelve zoo vele beweging met zijn ligchaam, dat hij eindelijk de stellaadje, waarop hij stond, deed instorten, de beenen brak, en aan de gevolgen van den val overleed.


{==768==} {>>pagina-aanduiding<<}

Les voor sommige geneesheeren.

Te *** was het Mode, dat de Geneesheeren bij aanzienlijken en rijken den grappenmaker speelden. Dokter T ..., een even bekwaam Arts als geposeerd man, konde noch wilde zich daartoe leenen, toen hij derwaarts werd geroepen. Hoewel hij daardoor aanvankelijk geene groote praktijk had, dwong echter de vrees voor den dood, bij zware ziekten, ook de voorname en rijke patiënten, hunne toevlugt tot hem te nemen. Hierdoor kreeg hij weldra, in eene zoo groote stad, zoo veel te doen, dat hij een jong Geneesheer als Amanuensis tot zich nam. Deze vormde zich naar de overige Artsen, en deed zijn best, werwaarts hij door Dr. T... gezonden werd, den aardigen grappenmaker te spelen. Eens zond de Gravin van H... om Dr. T... Alvorens zelf te komen, zond hij zijnen handlanger, om naar den toestand der zieke te vernemen. Het rapport, dat hij van hem ontving, was van zoodanigen aard, dat hij het noodig achtte, haar zelf te gaan zien. Naauwelijks was hij in de kamer der Gravin getreden, of zij voegde hem, eenigzins gevoelig, toe: ‘Maar, heer Dokter! waarom hebt ge mij zulk een' Hansworst gestuurd?’ - ‘Ik deed zulks met voordacht, Mevrouw!’ hernam de waardige Geneesheer: ‘ik zond hem u, ten einde zelf niet verpligt te zijn voor Hansworst te spelen!’




Anekdote uit de Kaapstad.

Daar aan de Kaap de Goede Hoop de voornaamste rijkdom in flaven bestaat, zoo verkocht eens zekere aanzienlijke Europesche Dame een zeer aardig koperkleurig meisje voor 5000 dollars, om daarmede eenige kleine speelschulden te voldoen. Eene andere van hare slavinnen, misschien de schoonste uit de geheele stad, verhuurde zij aan hare kennissen, voor twee of drie dagen, tegen eenen ongehoorden prijs!... Is het dan wel te verwonderen, dat deze onkundige lieden; die dagelijks aan de grootste mishandelingen blootgesteld zijn, van den Christelijken Godsdienst zich allerlei zonderlinge denkbeelden vormen? Eene zoodanige nieuwaangekochte sla-
{==769==} {>>pagina-aanduiding<<}
vin wees eens met haren zwarten vinger op een gemunt goudstuk, en vroeg daarbij, in eenvoudigheid des harte, aan haren meester: of dat nu zijn God, zijn Christus ware? - !

Vrijmoedig en snedig antwoord.

Keizerin maria theresia had de gewoonte, veelal den spot te drijven met zekeren Zwitserschen Officier, die somtijds aan haar Hof verscheen. Zij vraagde hem dus ook op zekeren tijd, of het waar zij, dat de Zwitsers van nebukadnezar afstamden, en wel uit dat tijdvak zijns levens, toen hij nog in een dier herschapen was? - ‘Uwe Majesteit,’ antwoordde de krijgsman, ‘zal dit zekerlijk beter weten dan ik, daar het geslacht van Habsburg, uit hetwelk uwe Majesteit afstamt, van veel oudere dagteekening in Zwitserland is, dan het mijne.’

De eerste en de laatste kus.


Pas is het hulploos kind geboren, 
Na hagchlijk wee en bangen nood, 
Pas laat het d' eersten klaagtoon hooren, 
Of moeder eischt het op haar' schoot. 
Geen zucht zal meer haar borst ontglippen; 
En, zou haar de adem ook ontslippen, 
Zij drukt den zuigling aan de lippen, 
En 't eerste kusje, honigzoet, 
Is 't lieve wicht ten levensgroet. 
 
Maar ook, als op de veege sponde 
De dood ons jongste pleit beslecht, 
En, wreed, aan gade en kroost in 't ronde 
Tot zelfs de flaauwste hoop ontzegt; 
Dan, hoe ook 't bleek gelaat moog' beven 
Der dierbren, die ons bed omgeven, 
Hun mond zal nog op d' onzen kleven; 
Die laatste kus, waar 't hart bij bloedt, 
Is dan den mensch ten afscheidsgroet. 

{==770==} {>>pagina-aanduiding<<}

Hetzelfde sein groet ons in 't leven, 
Bij de aankomst aan dit vreemde strand, 
En wuift ons na, wanneer de steven 
Zich omwendt naar het beter land. 
De kus viert feest bij hartverblijden, 
Of spreekt als tolk bij zielelijden; 
Aan vreugde en smart behoort hij beiden; 
Bij 't wiegje, als welkomst, smaakt hij zoet, 
Bij 't sterfbed wrang, als afscheidsgroet. 
 
Zoo uit de ziel in stomme reden 
Met d' eigen toon haar lief en leed. 
Hij poog' het, zulk een spraak te ontleden, 
Die zelfs 't ondenkbre zich vermeet! 
Een hemel lacht in de eigen trekken, 
Of wanhoop zal die lippen dekken; 
De kus moet eens tot foltring strekken, 
Of ademt wellust, hemelzoet, 
Als eerste of laatste zielegroet. 
 
'k Heb ook in d' arm van die mij baarde 
Als hulploos wichtje zacht gerust; 
Ook ik ben, toen haar wee bedaarde, 
Zoo vriendlijk: welkom hier! gekust. 
Nu tel ik bijkans dertig jaren; 
Reeds is die dierbre mij ontvaren; 
Maar hemelwellust is 't ontwaren, 
Dat de eerste kus, als levensgroet, 
Nog zeegnend werkt op mijn gemoed. 
 
Eens leg ik 't hoofd op 't sterfbed neder; 
Eens is ook mijne reis volbragt: 
De laatste kus dan, zacht en teeder.... 
Ja, 'k weet, van wie ik dien verwacht! 
Draag, lieve vrouw! met moed die wonde; 
Och, wijk niet van mijn veege sponde, 
Maar sluit nog eens dan mond aan monde; 
Zoo smelt mijn ziel, en welgemoed, 
In d' adem van uw' afscheidsgroet. 
 
S.r. 
L. 1820. 






{==771==} {>>pagina-aanduiding<<}

De kermis.


	Bij een Vriendenmaal.
Welkom, vrienden! aan den disch, 
Hier, waar 't vrij wat beter is, 
Dan daar buiten, onder 't woelen 
En het oorverdoovend joelen 
Van den dollen kermisdrom; 
Ja, van harten wellekom! 
 
Dwaas, wie, door den schijn verblind, 
In 't geraas behagen vindt, 
Dat, op straten en langs kaaijen, 
't Sterkste hoofd doet duizlen, draaijen, 
Niet door wijn of sterken drank, 
Maar door 't krassend straatgezang. 
 
Ginder doet, op 't weidsch tooneel, 
Schreeuwend met een heesche keel, 
Een hansworst, gedost met veren 
En in kakelbonte kleeren, 
't Volkje schaatren om een klucht, 
Waar de wijze vaak om zucht. 
 
Honderd kramen, zij aan zij 
Net gerangschikt op een rij, 
Bieden, wat het oog kan streelen, 
Goud en paarlen en juweelen; 
Maar die steenen zijn van glas, 
't Goud is valsch, de paarlen was. 
 
Goris, met zijn tent vol koek, 
Staat in d' allerdruksten hoek, 
Roepend, wie een kans wil koopen; 
Slechts drie loten zijn nog open: 
Die het hoogst den teerling smijt, 
Krijgt een vracht van zoetigheid. 

{==772==} {>>pagina-aanduiding<<}

't Nakroost zelfs van Abraham 
Komt hier, heel uit Amsterdam, 
Met katoenen, linten, chitsen, 
Mangelen, banket en spritsen: 
't Kruit zijn waren, gillend, voort, 
Dat de doofste zelfs het hoort. 
 
Hier weêr staat een goochelaar; 
Hij doet kunstjes, o zoo raar! 
Toovert, van zijn grepen zeker, 
Vogels uit een' leêgen beker, 
En, met hokus-pokus pas, 
't Boerengeld in eigen tasch. 
 
Dees, in schelmerij volleerd, 
En reeds, op zijn' rug, vereerd 
Met het grootkruis der bandieten, 
Weet een' Heer op zij te schieten, 
En ontgrist hem, vlug en knap, 
Beurs en uurwerk.... voor de grap? 
 
Ginder zwaait een dronken troep, 
En ploft neêr op bank en stoep, 
Dat hun knok en ribben kraken, 
En een bloedstroom, langs hun kaken, 
Van het druifnat gloeijend rood, 
Afvloeit in de moddergoot. - 
 
Wèl ons, dat wij dit gedraisch 
In een stil en gastvrij huis, 
Vrij en veilig, zijn ontweken!.... 
Maar de wereld, wèl bekeken, 
Biedt ons menig kermisklucht, 
Die men veiligst ook ontvlugt. 
 
Menig schept, op 't hoftooneel, 
Opdat hij een staatsrol speel', 
Zich een' kring bewonderaren, 
Die op goud en kleuren staren; 
En, bij hun verward gewoel, 
Treft hij best zijn heimlijk doel. 

{==773==} {>>pagina-aanduiding<<}

's Werelds koopwaar toont haar' glans 
Nu eens in een' lauwerkrans, 
Dan in goud en andre schatten: 
Maar, onnoozel, die ze vatten, 
En ze, zwichtend voor den lust, 
Koopen voor hun zielerust! 
 
't Wuft Fortuin, gelijk een God, 
Schikt hier grillig over 't lot; 
Wijst aan elk de zware prijzen, 
Die haar rad omhoog doet rijzen: 
Maar, wie zorgloos met haar speel', 
Hem valt wis een niet ten deel. 
 
Menigeen, van trouw ontbloot, 
Minder eerlijk dan de Jood, 
Weet met valschen schijn te gloren; 
Schreeuwt ons luid zijn deugd in de ooren, 
Dat de weêrklank van zijn stem 
Zachtjes sluistert: wantrouwt hem! 
 
Menig, door een looze kunst, 
Wint zich, kruipend, ieders gunst, 
En begoochelt dwazen, wijzen, 
Die om strijd zijn koopvlijt prijzen; 
Maar bederft den braven man, 
Die zoo goed niet cijfren kan. 
 
Dees, door vroeger eerverlies, 
In zijn' handel minder kiesch, 
Steelt en rooft, en geeft op woeker. 
Door het welgelukken kloeker, 
En tevreên, zoo Meester Hans 
Hem niet ernstig noodt ten dans. 
 
Andrén zwaaijen, op de baan, 
Soms ons tegen 't ligchaam aan; 
Tuimlen met de hooge beenen, 
Die de weelde hun mogt leenen, 
Na die duizling, in de lucht, 
Dat men schatert om de klucht. - 

{==774==} {>>pagina-aanduiding<<}

Wie zich nu, die drommen door, 
Kiest het krom en kronklend spoor, 
Om de schouwplaats 't eerst te naken, 
Waar men dartelt in vermaken, 
Zonder hart, en zonder geest; 
Hij bedriegt zichzelven meest. 
 
Wie, door dolle drift gejaagd, 
In dien digten drang zich waagt, 
Scheurt of smet zoo ligt zijn kleeren, 
Moet vaak al zijn geld verteren, 
Of wordt, daar hij lacht en grapt, 
Duchtig op den teen getrapt. 
 
Wèl hem, die, op 't zalig veld, 
Ver van 't woelig marktgeweld, 
Ruim en vrij, zijn graan ziet groeijen, 
Al moet hij 't met zweet besproeijen; 
Die, des avonds, door de rust 
En 't genoegen wordt gekust! 
 
Die, als hij ter kermis moet, 
't Even wijs, als wij nu, doet, 
En, bij al 't luidruchtig razen 
Van de dronkaards en de dwazen, 
In een gastvrij huis, als dit, 
Veilig voor de ramen zit! 
 
A.N.v.P. 
Breda, 7 Nov. 1821. 


Oud en nieuw.


De nieuwen ook verrukken mij, 
En, Panzo! de ouden slechts mint gij. 
't Is regt; want, in den kamp van d' eedlen kunstenrij, 
Gedoogen we over ons veel liever honderd dooden, 
Door hun verdiensten halve Goden, 
Dan één, die leeft, aan onze zij'. 
 
C.L. 
Naar het Hoogduitsch. 








{==775==} {>>pagina-aanduiding<<}

Bede aan het nieuwe jaar MDCCCXXII.


Bode van den Tijd! kan 't wezen, 
Meld mij, wat gij ons bereidt, 
Wat te hopen, wat te vreezen, 
En wat ons is opgeleid. 
'k Wensch u niet te veel te vergen, 
Noch door onbescheid te tergen. 
Laat mij vragen, Nieuwejaar! 
Vragend wordt men veel gewaar. 
 
Brengt gij Liefde? - Wil ze ons schenken! 
Laat zich, zonder haar genot, 
Ooit geluk of zegen denken, 
Of op aarde een draaglijk lot? 
Zult ge, o Jaar! ons heil bedeelen, 
Liefde moet de hoofdrol spelen. 
Zegen dan de kuische min, 
En wij zeegnen uw begin. 
 
Vriendschap? - o! Dat wil ik hopen: 
Immers voor geen' wereldschat 
Kan men ware vriendschap koopen. 
Wee hem, die nooit vriend bezat! 
Wie tot lijden schijnt geschapen, 
Kan, met haar, nog vreugde rapen. 
Wat dan ook uw toekomst baar', 
Laat de vriendschap ons, o Jaar! 
 
Vrede? - Ook dezen moet ge ons laten: 
Boodt ge ons zelfs het schittrendst lot, 
Wat toch zou 't bezit ons baten 
Zonder een gerust genot? 
Ach! wij leerden, door 't ontberen, 
Zijnen zegen hoog waarderen: 
Vrede in huis en kerk en staat 
Werd ons dierbaar boven maat. 
 
Frissche Levenskracht? - Ons menschen 
Is zij veel, ja alles waard: 
't Vreugdebloempje moet verflensen 
In te zware of magere aard'. 
Luchtig bloed schept vergenoegen, 
Zelfs waar andren angstig zwoegen. 
Dat dan een gezond gestel 
Een gezonde ziel verzell'! 

{==776==} {>>pagina-aanduiding<<}

Goê Fortuin? - Wie haar begeeren, 
En het lot den nek laat zien, 
Dezen moogt gij haar vereeren, 
Mits het tot hun welzijn dien'. 
Maar wij schaamden ons den zegen, 
Van het grillig lot verkregen, 
Zoo niet in een' vaster' grond 
Onze hoop haar steunfel vond. 
 
Eere? - o Ja! zoo 't eereteeken, 
Lint of kruis of ster of band, 
Ook van eeredaân mag spreken, 
Aan dat teeken naauw verwant. 
Schenk het nooit aan hen, die 't vragen. 
Hij, die 't eer geeft, moog' het dragen. 
Beter, edel van gemoed, 
Dan een rok vol sterregloed. 
 
Rijkdom? - Wie daar ook naar trachten, 
En 't gemis staag kwelt en smart, 
Laat, o Jaar! hen vruchtloos smachten, 
Bragt hij hun geen weldoend hart; 
Kom slechts hem met rijkdom tegen, 
Wien de rijkdom strekt ten zegen; 
Maar dat wij, door eedle daân, 
Steeds naar hooger schatten staan! 
 
Doch, o Jaar! gij laat mij vragen, 
En uw antwoord blijft vast uit: 
'k Wil mij daar niet van beklagen, 
Schoon het ook den mond mij sluit. 
'k Weet het, ach! ik heb goed dichten; 
Gij zult toch uw taak verrigten. 
'k Vraag niet meer; maar, wat ge ons baar', 
'k Smeek slecht ééne gunst, o Jaar! 
 
Ééne gunst slechts! - 'k Durf vertrouwen, 
Dat wij, met een vroom gemoed, 
De vervulling dan aanschouwen 
Van al 't geen gij wenschen doet. 
'k Smeek des, wat ook mag gebeuren, 
't Zij ge ons juichen doet of treuren, 
Schenk ons, in uw' ganschen loop, 
Steeds Geloof en Liefde en Hoop! 
 
j.w. ijntema. 
Dec. 1821. 

Vrij gevolgd naar het Hoogduitsch.


(*) Voor verlangen.

(*) In de naamspelling is eenig verschil: de titel heeft Nikolaus; in de Redevoering staat Nicolaus. Wordt evenwel de k, volgens sieglnblek, zoo getrouw als op den titel, ook in den naam opgenomen, dan zonden wij, boven het Latijnsche us, ook aan den vaderlandschen uitgang Nikolaas de voorkeur geven. Trouwens het bewaren van het oorspronkelijke in onze namen is, helaas! te weinig onder ons eene nationale deugd. Oudtijds schoeide men dezelve op eene Romeinsche, nu op eene Fransche leest. Ons smaakt het eene noch het andere.

(*) Zie Lett. voor 1813. D. I. bl. 561 env. voor 1817. D. I. bl. 1 env.

(*) Men leze dit alles in het breede, en met overtuigende klaarheid uitgewerkt, bij lardner, Collection of ancient Jewish and Heathen Testimonies, Vol. IV. Chap. 46.

(*) Ten gebruike der Lezers van dit belangrijk werk, vermeenen wij hier te moeten herinneren, dat eene en andere onachtzaamheid des Vertalers ons is voorgekomen, die, vermoedelijk reeds bij de vorige uitgave begaan, in deze alsdan herhaald werd. Dus lezen wij op bl. 88, reg. 1 env. ‘En dus vindt men in dezen ganschen loop der zake een nieuw blijk van de wijsheid, welke de groote personaadje en zijne werkzaamheden zulk eenen voorganger gaf.’ Maar de woorden, bij hess voorkomende, ‘als Joannes was,’ zijn weggelaten uit dezen volzin, die daardoor duister geworden is; ook hadden wij denzelven liever dus vertaald: ‘welke aan den grooten hoofdpersoon en diens verrigtingen (geschäfte) zulk eenen voorganger schonk (zugab), als Joannes was.’ - Wederom staat hier op bl. 532, reg. 10 env. Alleen verklaarde Hij (Jezus) dit voor de taal van eenen, ‘die niet verre van het Koningrijk Gods verwijderd was’ - wanneer de Wetgever het mede toestemde, ‘dat het wezenlijke “van dezelve oneindig meer was” dan alle brandoffers en overige gaven.’ Wie zulks, ook in den zamenhang, verstaan kan, mag zich wel zeer beroemen! Wij zeggen dus ter toelichting: voor Wetgever moest het Hoogduitsche Gesetzlehrer door Wet- of Schriftgeleerde vertaald zijn, en de thans duistere volzin aldus: ‘Wanneer de Schriftgeleerde, eenstemmig met hem, erkende, “dat gezegde (jenes)
wezenlijke” (de hoofdgeboden namelijk der liefde) oneindig meer was,’ enz. Want, ofschoon bij hess geene aanhaling is van Mark. XII:32-34, is het toch middagklaar, dat hij daarop doelde.

(*) Letteroeff. voor 1819, bl. 224.

(*) De Paradijsbewoners.

(*) Een en ander zoude men misschien kunnen aanmerken. De Schrijver zegt b.v. niets over de behandeling van overstroomde landen, van het vee, dat op pas droog gewordene gronden geweid is; bij het hoofdstuk over de bemesting, niets van het plaggenmaaijen, enz. Doch deze en dergelijke uitlatingen, zoo men het dus verkiest te noemen, zijn ontstaan, doordien de Schrijver bij zijne beschouwing zich tot bijzondere landstreken bepaalt, waarop wij onze Lezers reeds opmerkzaam gemaakt hebben.

(*) Bedriegen wij ons niet, dan zijn op deze Lijst geene namen dan die van inwoners van Nederland, uitgezonderd één eenige, die van den Eerw. werninck, Nederduittch Predikant te Londen, wiens arbeid der liefde, om aldaar de harten tot weldadigheid bij dezen nood te helpen stemmen, wij dankbaar hier vermelden, daar Lugeland eene som van f -1000-: heeft overgemaakt.

(†) De teekening zijn wij verschaldigd aan van hardenberg te Utrecht, en het overbrengen in koper is desgelijks het werk van vaderlandsche
kunst.

(*) Beide, een kort verhaal wegens de Overstroomingen in 1740 en 1741, waarbij een sterke wind de schade en ellende aanmerkolijk vergrootte, en het verslag aangaande de uitdeelingen, ten bedrage van f 55041-19-: te Amsterdam, en van elders in Holland, toen verzameld, vindt men, als gesteld door onzen wagenaar, in het Iste Deel van deszelfs Verzameling van Historische en Politieke Tractaten, bl. 35 enz.

(*) Op bl. 221 reg. 3 v.o. staat veroveringen van dijken; wij lezen over- of beringingen van dijken. Ook is de volzin op bl. 190 reg. 7 v.o. ‘Het water - willende afleiden, en alzoo den Waard moetende bevrijden, hadden zij mede (dien arbeid) moeten staken,’ onverstaanbaar, zonder eene of andere aanvulling, als door ons tusschen () is aangedaid.

(*) Zie Letteroeff. voor 1820. No. X.

(*) B.v. Handb. der Naturgesch. §§ 3. 22.

(*) De eo quod vitam constituit in corpore animali, Groning. 1758. 40. Sandifort, Thes. Diss. III.

(*) Men zie, behalve anderen, st. curcellaei Opera Theol. Lib. V. Cap. 23, of B. IV. H. 23 van deszelfs Theologische Werken, alwaar men, op schriftuurlijke gronden, vooral niet minder, dan bij den waardigen hess, eenerlei gevoelen vindt voorgesteld en aangedrongen. Jammer is het, dat de verouderde Nederduitsche vertaling van gedachten arbeid des Remonstrantschen Hoogleeraars niet meer berekend is naar den stijl en smaak van onzen tijd.

(*) Volgens eene overlevering in de familie der evertsen, zou dit opschrift een' korten tijd op de Tombe gestaan hebben; doch de Vlootvoogd, van wien hier gesproken wordt, zou hetzelve, op zekeren nacht, door eenen steenhouwer, in zijne tegenwoordigheid, hebben doen afbeitelen, dewijl hij het graf als zijn eigendom beschouwde. Hij was, om zijne groote stoutheid en sorschheid van karakter, bekend onder den naam van Keesje den Duivel.

(*) Hoogst zonderling is het, dat klijn, in zijne Voorrede, don antonio van toledo voor een' denkbeeldig' persoon van zijne eigene uitvinding verklaard. Er bestaat werkelijk een Spanjaard van dien naam, Staatsraad van filips den II, Grootprior van de Orde van St. Jan van Jeruzalem, en eigen Broeder van alva.

(*) Neem maar alleen de redenering van planck over de wonderen van Jezus, die ons althans ergerde.

(*) Ik bezit van deze geestige vrouw een voortreffelijk gedicht, van rijke verbeeldingskracht, tegen eenen lievelings-dichter der Engelsche natie, op wiens zedelijk karakter vrij wat aan te merken is.

(*) Zoo is het inderdaad. Redacteur.

(**) Hier ligt de schuld bij den Corrector. Redacteur.

(*) Als Nederlander trek ik mij echter de gedurige terugwijzing op onze Duitsche naburen aan, als het non plus ultra in alles, hier b.v. in het maken van Handboeken van 1080 bladzijden en meer. Wie zal zich laten wijsmaken, dat die zware boekdeelen geschikt zijn, om den Student een beknopt overzigt der wetenschap te geven, en den Hoogleeraar tot eenen leiddraad, bij zijne lessen, te dienen? Naauwelijks zal deze zoo veel tijd hebben, om, met andere woorden, nog eens te zeggen, wat reeds in zijn handboek staat.

(*) Ja! zitten; zeker niet op stoelen of banken, maar zoo als er voedsel in het brood, goud in den erts zit. Men zegt wel vlug loogzont, milde kalk; welke laatste uitdrukking althans ruim zoo kwalijk gekozen is, als mijn zitten.

(*) Niet ontbonden; deze uitdrukking kan, in de Scheikunde, alleen van eene scheiding in bestanddeelen gebruikt worden.

(*) Gumilla, Hist. de l'Orénoque, T.I.Ch. 6.

(†) Niet in het zesde Boek, gelijk in de Noten achter deuber staat, maar in het 19de en 20ste Hoofdstuk des vijfden Boeks.

(*) Hij gaf in 1805 uit: Voyage en Morée, à Constantinople, et en Albanie, Par. 1805, 3 Vol. 8vo. Dezelve is in 1806 ook in 't Nederduitsch uitgekomen.

(*) Luzac (Hollands Rijkdom, IV D. bl. 157.) wil, dat het Stadhouderlooze tijdperk aan benadeeling des handels schuldig was. Wij twijfelen.

(*) Hollands Rijkdom, IV D. bl. 137 en verv. Heeren, Handb. der Gesch. des Europ. Staatensystems, S. 203. 208.

(*) Daartoe brengen wij vooral het aangehaalde schrijven van den Kardinaal en Staatsminister aan het Roomsche Hof, gonsalvi: ‘De eeuw is veranderd, en het zou gevaarlijk zijn, wanneer men niet met dezelve tevens veranderde. Het schip van den H. Petrus kan niet te midden der klippen van de goddeloosheid varen, dan met behulp van de verdraagzaamheid en liefdadigheid.’ - O! zeggen wij, had men deze deugden nooit van boord gezonden bij Roomsch en Onroomsch!

(*) Behalve andere scholen voor zendelingen, elders, zoo wij meenen, reeds opgerigt, verdient, onzes inziens, aandacht en aanprijzing, die door de Baptists te Serampore, in Bengalen, gesticht is, de vorming van zendelingen uit de inboorlingen in de Indiën vooral ten doel heeft, maar ook voor allen openstaat, die uit Europa zich derwaarts begeven mogen, tot verdere opleiding in onmisbare kennis van Oostersche taal en zeden.

(*) Wij hadden hier bijkans de woorden tot éénen Doop bijgevoegd; althans de plaats van Paulus, Eses, IV:5, herinnerde ons daaraan.

(*) Men gevoelt ligt, dat hier aan de plaats van Paulus, 1 Tim. III:16, door ons gedacht is, welke niemand echter ons voorwerpe, nadat aldaar wetstein en griesbach (deze zelfs in den tekst) voor Θς (of God) ὃς (die) op goed gezag verbeterd en hersteld hebben.

(*) Belangrijk is gewis de lof, door een' man als van kampen aan scheltema gegeven. Doch, zoo men in aanmerking neemt, wat deze in weinige jaren, zoo voor de geschiedenis onzer letterkunde, als voor die van onzen invloed, in het algemeen, op de bevordering en uitbreiding van beschaafdheid en zeden, en dut voor den schoonsten roem des vaderlands, vooral in zijn klassiek werk over Rusland en de Nederlanden, (waarin de stellings Holland de wieg der grootheid van peter en Rusland, waarlijk voldongen is) al heeft gedaan, dan kan men niet nalaten vurig te wenschen, dat de man toch steeds in die betrekking mogt zijn, en alzoo ondersteund en bemoedigd worden, dat men nog veel dergelijks van hem kon hopen. - De toevallige vertraging der recensie van het genoemde werk noopt ons, als bij voorraad, tot deze uitboezeming.

(*) ‘Suetonius in vita Horatii. Over het karakter en de zeden van Maecenas kan men nazien Stuart, D. XXI, bl. 271 en volg. Crevier, Tom. I, pag. 171 et suiv. en vooral Wieland, Horazeus Briefe, Th. I, S. 1 en volg. en S. 146 en volg. Conf. Seneca, Epist. ad Lucillum, Epist. 101.

(†) Horatius, Lib. II, Od. 17, vs. 5 et seqq.’

(*) Ziehier eenige staaltjes. - Bl. VII, overbragt, voor overgebragt. Bl. 2, en meermalen elders, komt het woord geestig in den zin van geestelijk voor, en geeft dit wel eens aanleiding tot aanstootelijk misverstand; zoo lezen wij onder anderen, bl. 102, geestige Godsvereering, en bl. 104, geestige invloed. Bl. 18, tegenwigt houdt aan, voor tot een tegenwigt dient van. Bl. 26, hoofdaanstalten, voor hoofdbedoelingen. Bl. 27, het boek tot den druk bevorderen, voor den druk van het boek bevorderen. Bl. 57, hierover wegzien, voor dit voorbij kunnen of mogen zien. Bl. 62, Berrhen, voor Beroea, of Beréa. Bl. 72, aansluiten, voor met iets verbinden, en elders. Bl. 74, handbiedingen, voor hulpbetooningen. Bl. 84, onlouter, voor onzuiver. Bl. 89, speelruimte vinden, voor ruim spel vinden. Bl. 114, ‘Dit zoude - de enkele bekendmaking van het middel reeds aan te
zien als de bereiking van het middel - verdienen genoemd te worden.’ Welk een harde volzin! hoe moeijelijk om te verstaan, althans bij eene eerste lezing! Bl. 121, wijze zin, lees zijn eenvoudig, doch verstandig oordeel over. Bl. 133, ergwanen, voor argwaan opvatten.

(*) Wij bedanken den geëerden Zender voor deze oorspronkelijke bijdrage; en het doet ons slechts leed, dat 's mans bescheidenheid ons verpligtte, zijnen naam voor onze Lezers te verzwijgen. Redact.

(*) In zijnen Politicus is eene zeer merkwaardige plaats, die met eene in menoe's wetboek bijna woordelijk overeenkomt. In deze wordt gezegd, dat God, de Wereld geschapen hebbende, weder in zich zelven terugzinkt; dat, terwijl God waakt, de Wereld zich (naar zijnen wil) beweegt, doch wanneer Hij slaapt, alles wankelt, dwaalt en vergaat. (Schlegel, Sprache und Weisheit der Indiër, s. 280.) In den Politicus zegt plato, dat de groote Bestuurder des Heelals eenmaal, als 't ware, het roer der wereld liet slippen, en zich tot beschouwing van zich zelven verledigde, waarop het Noodlot en de begeerte de heerschappij voerden, tot Hij het roer hernam.

(†) De Shastah-Bade, door holwell vertaald, leert zelfs duidelijk den val der Dews (Divs) of Engelen, en hunne trapswijze herstelling en opklimming, door het bewonen van werelden der beproeving.

(*) Schlegel, Sprache und Weisheit der Indiër, s. 125. u.s.w.

(*) Plutarch. de Iside et Osirid.

(*) Mallet, Introduction à l'Histoire du Danemarc, en de Edda.

(*) Garcillassi de la vega, Histoire des Incas.

(*) Hist. Nat. L. II. C. 7.

(†) Verhandeling over het Bijgeloof.

(*) Voor mij heeft geestige en vrolijke scherts zoo veel aangenaams, dat ik er, ook als ik er zelf het voorwerp van ben, door vermaakt worde.

(*) Om edelmoedig de waarheid te zeggen, ik ben uit den aard genegener, om te schertsen, dan misschien betaamt, en losser van mond, dan somtijds wel dient.

(†) Daar niemand van alle fouten vrij is, wil ik sommigen liever te beuzelachtig schijnen, dan een' barschen bullebak of een of anderen menschenhater vertoonen, die overal den treurtoon blaast.

(*) De naam van een Drukker te Delft.

(*) Het is algemeen bekend, dat de Schouwburg van hout werd opgetimmerd, om voor het oogenblik te dienen; terwijl het oogmerk was, denzelven door een hechter gebouw te doen vervangen. Ondertusschen heeft hij reeds meer dan een geslacht verduurd, en het verval der tijden heeft ons ook in dezen de overblijsselen van vorige welvaart leeren schatten.

(*) Wij vernamen, dat hij, twee dagen te voren, zijnen 57sten verjaardag vierde.

(*) Wij kunnen niet nalaten, den Lezer opmerkzaam te maken op de treffende gelijkvormigheid van vele karaktertrekken des beruchten Pacha's met die des Geweldenaars van St. Helena, aan welke, om volkomen te zijn, slechts de naamsverandering ontbreekt. Redact.

(*) Hier heeft het
Latijn alleen, dat hij aan de gemeente, met berigt wegens zijn wangevoelen, werd bekend gemaakt, met bijvoeging, dat, zoo hij van hetzelve geen afstand deed, men tot de afsnijding komen zon.

(*) Geschetst en voorgelezen, op den 30sten November 1820, in het Letterkundig Genootschap te Gorinchem, onder de zinspreuk: bescheidenheid en verlichting.

(*) Ter gelegenheid, dat de Vertaler zeer onlangs, te Amsterdam, het hoogst zeldzaam voorbeeld van een' Nederlandschen Improvisator, wiens naam de bescheidenheid alleen hem verbiedt te noemen, bijwoonde, vond hij zich opgewekt ter mededeeling van een kort verslag van beroemde voorgangers in het vaderland der Improvisatoren.

(*) Te regt zegt derhalve de Hoogleeraar j.p. van cappelle, in zijne sierlijke redevoering, over het oogpunt, waaruit in den tegenwoordigen tijd de beoefening der vaderlandsche geschiedenis moet beschouwd worden: ‘In oorspronkelijke stukken ligt de waarheid verborgen; door beradenheid, wijsheid, en hartelijke vaderlandsliefde, kan men deze aan den dag brengen. Ik zie den ijver hiertoe in de borst van velen ontwaken, kracht met ervaring zich vereenigen, en vrengde blinken op het gelaat der welgezinden, bij de oprigtiug dier grootsche eerzuil voor onze historie.’ Zie bl. 23 enz.

(**) Alierbelangrijkst is te dezen opzigte het voorstel van den Hoogleeraar j.w. de cranr, om, ter volmaking der vaderlandsche geschiedenis, door alle de voormalige provinciën kundige liefhebbers op te wekken en aan te sporen, om, uit oorspronkelijke stukken en echte bescheiden, eene staackundige geschiedenis, van ieder gewest afzonderlijk, te leveren, zoo wel in betrekking tot de algemeene belangen van het geheele gemeenebest, als ook met opzigt tot den inwendigen toestand van ieder gewest afzonderlijk. Zie het eerste stuk der Mnemosyne. Het ware te wenschen, dat door velen het voetspoor van den ijverigen en bekwamen Mr. g. van hasselt gevolgd werd, die, door het vlijtig doorsnuffelen van oude archiven, rekeningen enz., reeds veel wetenswaardigs aan den dag heeft gebragt, en nog gedurig aan den dag breugt.

(*) Ik wil dit echter niet op alle genealegiën toegepast hebben: men vindt er ook eenige, die met juistheid en naar waarheid zijn opgesteld. De zoo naarstige oudheidonderzoekers h. van wijn en j.w. te water hebben, onder
anderen, veel toegebragt, om dit vak op te helderen en te beschaver.

(*) Hoe komt het toch, dat niemand met zijn' staat tevreden is, het zij hij dien zelf, na rijp beraad, gekozen, of de Fortuin hem dien heeft toegeworpen?

(*) Ignavia corpus hebetat, labor firmat. Cels. de medic. I. 1.

(†) Luchtzucht is eene soort van ziekte, waarbij men een bijzonder verlangen heeft om op straat te zijn.

(*) Men vergelijke het Bijvoegsel op het Vaderl. Woordenh., IIIde Deel, bl. 206, en het Woordenboek van hoogstraten op het woord brandt (gerard).

(†) Bij voorbeeld door Mr. j. scheltema, Staatkundig Nederland. Een werk, dat met regt op den lof van naauwkeurigheid kan aanspraak maken, en aan hetgene men van deszelfs kundigen schrijver mag verwachten volkomen beantwoordt.

(§) B.v. christiaan huigens, de tweede zoon van constantijn, was den 14 April 1629 geboren, en dus slechts zeven jaren jonger dan susanna caspersdr. van baerle; waaruit wederom duidelijk blijkt, met hoe weinig oordeel de zoodanigen te werk gaan, die de laatste als de moeder van den eersten opgeven, en hoe omzigtig men dusdanige woordenboeken moet gebruiken.

(*) Deze brief, in de Latijnsche taal geschreven, is, in plaats van een voorberigt, gedrukt voor de verza neling van brieven van j. van wickevoort aan barlaeus; Mr. j. scheltema heeft van deuzelven eene Nederduitsche vertaling geleverd, in het 3de St. van het Iste D. van zijn Gesch. en Letterk. Mengelw. bl. 251 en volg.

(†) Zie de laatste aanteekening.

(*) Beide deze zusters worden vermeld in de genealogie der familie van dorp, te vinden in de werken van van leeuwrn, van hoogstraten, kok en anderen, maar komen daar alleen voor onder den naam van n. van baerle.

(†) Ook haar vindt men vermeld in de genealogiën van de familie van wassenaar, bij kok, hoogstraten, ferwerda en anderen te vinden. Zij was moeder van 8 kinderen.

(§) Welligt hadden echter deze geslachten éénen oorsprong, doch welke eenigzins verwijderd was. De huwelijken van de familie van baerle, waarvan ik de wapenkaart zag, met de geslachten le rideur, de bie, becker en anderen doen eenen Brahandschen oorsprong vermoeden. Daarenboven behelst deze wapenkaart slechts éénen tak dier familie; immers zij heeft aan het hoofd de woorden: ‘vervolg van de genealogie van de familie van bearle,’ en begint met het jaar 1429. Das kan het geslacht van casper barlaeus wel een andere tak van dezelfde familie zijn.

(**) Zij had vier zoons en twee dochters. De dochters waren corneli en anna genaamd; de zonen kasper, gerard, nog een gerard en johannes brandt; zijnde de laatste de grootvader van onze verdienstelijke dichteresse lucretia wilhelmina van merken.

(*) Het wapen van dezen jan van baerle was een goud veld met drie palen van sabel, en een zilver chef, waarop drie eekhorentjes van keel. Welk wapen de samilie van casper barlaeus gevoerd heeft, is mij niet gebleken. Wel vind ik nog twee andere wapens van van baerle; namelijk het eene een veld van keel met eene zilveren lelie, het andere ook een veld van keel met drie zilveren leliën. Alle drie deze wapens kunnen wel behoord hebben aan onderscheidene tekken van éene en dezelfde familie: want het verschil in wapens is meestal een zwak bewijs voor het verschil eener familie.

(†) De meesten noemen slechts drie zonen, en sommigen voegen hier nog eene dochter bij. Cf. Mr. scheltema, kok, hoogstraten en anderen.

(§) Zie hoogstraten, kok en anderen.

(*) Zij stierf in 1785, in 's Gravenhage, kinderloos. Cf. cl.
p.h. peerlkamp, praf. in sermon. de vita propr. c. hugenii, p. XIII. Zij was niet de laatste afstammeling van c. huigens; maar de laatste, welke den naam huigens voerde.

(†) Nadat ik het bovenstaande had opgesteld, schreef ik den Hoogleeraar peerlkamp, om te weten, of hem ook gebleken was, wie de ouders van de vrouw van c. huigens geweest waren? en kreeg van zijn Ed. onder anderen het volgende tot antwoord: ‘Wie hare ouders geweest zijn, weet ik niet. - - - Ik heb ergens gezien, dat de vrouw van huigens gehouden wordt voor de zuster of dochter van caspar barlaeus. Ik geioof, dat de toevallige gelijkheid van namen, en de groote vriendschap, welke tusschen huigens en barlaeus bestond, de menschen tot deze dwaling gebragt heeft. Nu behoeft er slechts één te zijn, die dat hier of daar stelt, en de een schrijft den ander na, gelijk het bijzonder in die woordenboeken gaat. - Huigens is getrouwd 1626. De kinderen van barlaeus waren in 1624 nog zoo jong, dat zij om een boterham vochten. - - - Ook geloof ik niet, dat huigens eene zuster van barlaeus zoude nemen tot vrouw, zoo
barlaeus eene zuster gehad heeft, en deze met de samilie uit Antwerpen hier te lande is uitgeweken: want de samilie van barlaeus was noch aanzienlijk, noch rijk. - - - Maar het volgende doet bij mij alles af. Er is in de Epistolae en Carmina van barlaeus, noch in de Epistol. van cunaeus, een bloedverwant van barlaeus, noch in de Momenta van huigens, eenig het minste spoor van bloedverwantschap. - - - Toen huigens trouwde, schrees barlaeus een Epithal. Lib. III. Heroie. p. 383 sq. Daaruit blijkt, dat susanma of eene Amsterdamsche was, of ten minste aldaar woonde. Om kort te gaan, als men de Epistol. barlaei, p. 160, 167, 701, 221, en hugenii Mom Desult. p. 108 seq. naziet, kan men duidelijk zien, dat tusschen barlaeus en huigens in dit opzigt volstrekt geene bloedverwantschap bestond,’ enz. enz. - Door de hensche toestemming van den Hoogl. peerlkamp, plaats ik dit gedeelte van zijn Eds. brief aan mij.

(*) Sedert den dood van pitt, is, in het Huis der Gemeente, canning de grootste redenaar: als hij spreekt, doet vriend noch vijand zich hooren. Op hem volgt brougham, die ook door beide partijen met geduld en eerbied wordt aargchoord. De derde plaats komt Lord castlbreagh toe, die steeds met zaakkennis en boadig spreekt, en eene verwonderlijke bedaardheid bezit. De volksvrienden, echter, kennen den derden rang aan Sir fr. burdet toe.

(*) Voorgedragen te Amsterdam, in felix meritis, Febr. 1821.

(*) Zinne- en Minneb. p. 60. v.d. druk bij schippers. v. 1655.

(†) Invall. Gedachten, p. 35.

(§) Spiegel, 2de deel, p. 156.

(*) Gevolgd naareenige regels uit feith's Quderdem, 5de zoog.

(*) Buitenleven, p. 44.

(*) Buitenleven, p. 49.

(†) Spiegel, 2de deel, p. 164.

(*) Tooneel der Mannelijke Achtbaarheid, p. 8.

(†) Zinne- en Minneb. p. 72.

(**) Spiegel, 2de deel, p. 164.

(*) Spiegel, 2de deel, p. 147.

(†) Zinne- en Minneb. p. 38.

(**) Zinne- en Minneb. p. 104.

(*) Vrouwe, p. 85.

(*) Vrouwe, p. 94.

(†) Spiegel, 2de deel, p. 131.

(**) Spiegel, 2de deel, p. 241.

(*) Deze beschrijving is ontleend uit eenen brief van Prof. joh. menge, eigenaar des Kantoors van Ruil- en Koophandel in Delfstoffen te Hanau, die in den jare 1819 de reis over Londen naar IJsland ondernam, ten einde delsstossen te verzamelen, en omtrent de bergen dier landen eenige waarnemingen te doen. Zijn voornemen is, Zweden, Noorwegen en een gedeelte van Rusland te bezoeken. Zijne opgaven zijn voornamelijk geschikt, om de beschrijving van den Heer ohlsen (Tasschenbuch für Mineralogie, VII Jahrgang, S. 522.) vollediger te maken.

De mineralogische namen, in deze beschrijving voorkomende, heb ik zoo kort mogelijk omschreven, om den minkundigen lezer daarvan eenig denkbeeld te geven. Voor den delfstofkundigen heb ik die namen zelve bijgevoegd, zoo als zij in het Handboek der Natuurlijke Historie van den Heer blumenbach door Prof. bennett zijn uitgedrukt. Vert.

(*) Een vezelige kalksteen, bij hauy chaux carbonatée concretionée, en door blumenbach, onder den naam van ijzerbloem, tot den vezeligen kalksintel gerekend, p. 819.

(*) Van dit uitmuntend werk, hetwelk eene wederga van barthelemy's Reis van den jongen Anacharsis door Griekenland is, zal, bij inteekening, eene Nederduitsche vertaling vervaardigd en uitgegeven worden door steenbergen van goor, te Leeuvarden, die dit uittreksel, als eene proeve zijner vertaling, aanbiedt.

(*) Dans les états despotiques les femmes sont extremement esclaves. Chacun suit l'esprit du gouvernement, porte chez soi ce qu'il voit établi ailleurs. Comme les loix y sont sévères et exécutées sur le champ, on a peur, que la liberté des femmes y fasse des affaires. Montesquieu, Esprit des Loix, VII. 82. vergel. XVI. 9 en 10. Nog meer, dan deze omstandigheid, droeg misschren de polygamie tot de instandhouding der slavernij in de harems bij. Zie heeren, Ideên, II. S. 34. - Aanmerking van den Hoogleeraar jakobs.

(*) Herodot. Lib. II. Cap. 35 seq.

(*) De lediggang werd te Athene gestraft. Zie diogen. laërt. in vila Solonis, Cap. 55. pollucis Onomast. VIII. 42.

(†) Zeer waarschijnlijk is het, dat de Atheensche vrouw de schouwspelen nooit hebbe bijgewoond. De gronden, voor dit vermoeden door den Hoogleeraar böttiger in den Teutschen Merkur voor 1796 en 1797 aangevoerd, zijn ten minste zeer aannemelijk. - Aanm. van Prof. jakobs.

(*) Geheel anders, doch een weinig overdreven, stelt de pauw (Récherch. sur les Grecs, Vol. I. p. 190 suiv.) den toestand der Atheensche vrouwen voor. Men zie ook eenige aanmerkingen hierover in wieland's Attisch Museum, II. 3. S. 131 volgg.

(*) Athenaeus, XII. pag. 525.

(*) Voorgelezen 8 Dec. 1819 in het Genootschap: Diversa, sed una, te Dordrecht, en vervolgens 3 Febr. 1820 in eene buitengewone Vergadering van het Dordrechtsch Departement Tot Nut van 't Algemeen.

(*) Algem. Konst- en Letterbode, 1819. No. 45. 15 Oct.

(*) Art. XII en CVI. ‘Getrouwde vrouwen, minderjarigen, mitsgaders zoodanige meerderjarigen, welke wegens eenig ziels- of ligchaamsgebrek, of wegens verkwisting, onder curatele gesteld zijn, hebben het vrije beheer over hunnen persoon en goederen niet, en worden onmondigen genaamd. - De vrouw heeft geen' persoon, om in regten te verschijnen.’ - Het zij verre van mij, als man, de doelmatigheid dier bepaling te willen betwisten! Ik stelde mij, in een opgeruimd oogenblik, slechts in de plaats van een dier vrouwtjes, welke, gelijk men spreekt, niet op den mond gevallen, en dus alles behalve onmondig zijn, en verbeeldde mij, haar, bij het vernemen dezer bepaling, op navolgende wijze te hooren uitvaren. Voor het overige zal men mij wel het regt doen van te gelooven, dat ik mij geenerlei oordeel aanmatige over eenige bepaling, in het genoemde Ontwerp voorkomende.

(*) Edit. 1650. L. iv. c. xii. p. 91.

(*) Volgens naerebout, was, met het aanbreken van den dag, op den 6den Januarij, de harde wind van den vorigen nacht reeds overgegaan in storm.

(*) Ik kan zelfs wel gelooven, dat cornelisse, reeds vroeger, heeft kunnen aanraden, om het Schip, op de gezegde wijze, in ruimer water te brengen: want daarmede kan zeer gevoegelijk worden overeengebragt, hetgene voorkomt in het Journaal van naerebout. Volgens hetzelve, had naerebout, al spoedig na zijne komst aan boord, tot den Kapitein van Zuiderburg gezegd: ‘De wind is oostnoord-oost. Wij moeten direkt vertrekken naar Plymouth. Doe maar sein voor het Galjoot, dat hij zoo spoedig mogelijk bij ons komt.’ De Kapitein had daarop te kennen gegeven, dat hij niet inzag, hoe daarmede het Schip zou kunnen bestuurd worden. Naerebout had toen geantwoord, dat dit voor zijne rekening was. De Kapitein had daarop gezegd, dat hij vooraf Scheepsraad zou beleggen. En toen was het antwoord van naerebout: ‘Dat kan UwEd. doen als wij onder zeil zijn; want UwEd. heeft immers beraadslaagd, vóór ik aan boord was, om morgen ochtend het anker te ligten, om het eene mijl of twee op zee te laten drijven, en daar ten anker te komen.’

(*) Den Lezer, den Roomschkatholijken Lezer vooral, zij herinnerd, dat de Redactie van dit Maandwerk, overeenkomstig den geest der Christelijke verdraagzaamheid, het Katholicismus evenzeer vereert, als zij het op het Papismus geladen heeft.

(*) Zie Meng. No. V.

(*) Dit bewijst alzoo niets tegen het welgelukken der Operatie zelve. Red.

(†) Zoo is het inderdaad. Red.

(*) Gehouden in het Departement Deventer der Maatschappij: tot nut van 't algemeen.

(*) Mijn vriend vroeg verloochent met dit bastaardfilozoferen den geest van zijnen tijd niet. Boven heeft hij met zijn' gemijterden priester van esculaap een staaltje van zijne bastaardgeleerdheid gegeven. Hoe hij er aan komt, weet ik niet; ik weet alleen, dat hij, bij den Schout, dagelijks de Staatscourant leest, en dat hij lid is van een Departement tot Nut, in het naburig stadje, waar alle veertien dagen eene verhandeling en twee of drie bijdragen geleverd worden.



(De Uitgever.)

(*) Saussure heeft reeds de waarneming gedaan, dat de muilezels, even gelijk de meeste menschen, door de ijk heid der lucht op hooge bergen aangedaan worden.

(*) Dezelfde Dichter geeft, AEneidos, Lib. III. v. 572-577, eene meer uitvoerige beschrijving van dit verschijnsel, welke wel verdient met het bovenstaande vergeleken te worden; terwijl cornelius severus, ten tijde van augustus, een bijzonder gedicht over deze stof vervaardigde, onder den titel AEtna, waarvan nog een groot gedeelte voorhanden is. Vert.

(*) In eenen natuurkundigen zin is de vlam de gloeijende damp, die uit de ligchamen, door de warmtestof los en vlugtig gemaakt, opstijgt, en die meestal waterstofgaz is. Hier, echter, zijn het stralen, door de opvolging van gloeijende steenen gevormd, die dus niets met de vlam gemeen hebben. De vlam, toch, is inwendig hol, en alleen aan den omtrek, bij hare aanraking met de zuurstof der lucht, gloeijende en digt; terwijl deze vurige zuilen inwendig even digt als buitenwaarts zijn. Ook is de vlam niets dan damp; terwijl deze zuilen uit massive steenen bestaan. Vert.

(*) De steller van dit luimig-ernstig of ernstig - luimig stukje verheugt zich erkentelijk in het thans geopend uitzigt op ontheffing, of althans vermisdering, der bezwaren, die den vrijen handel belemmeren.

(*) Deze Voorlezing werd gehouden in eene Ringsvergadering.

(*) Men zie valmont de bomare, IIde D. pag. 119.

(*) Voorgelezen in het Departement Makkum der Maatschappij Tot Nut van 't Algemeen, op den 5 Jan. 1821. De voorafspraak is, als van eene meer plaatselijke strekking, hier weggelaten.

(*) Onder anderen beweert onze landgenoot, Dr. p. zweerts, dat de mensch uit de natuur geen vleeschetend schepsel is, zoodat het rijk der planten voor ieder mensch volstrekt onontbeerlijk is, en het rijk der dieren zeer wel als voedsel gemist kan worden. De redenen, hiervoor aangevoerd, dat, namelijk, de planten van een' zuren aard, en het vleesch van eene loogzoutige natuur is, en dat dus de eerste het bederf in ons ligchaam te keer gaan, het laatste hetzelve bevorderen zoude, enz. kunnen ligt wederlegd worden. - Zie Verh. bij Felix Meritis, 1790.

(*) Teregt merkt de schrandere j. brez aan: Mais nos préjugés nous ont empêché jusqu'ici de tirer parti de bien d'autres espèces (d'insectes), pour la plupart très communes, que nous trouverions peut-être dèlicieuses, s'il nous était possible de surmonter la repugnance que nous avons pour des expériences de ce genre. - De beroemde sterrekundige de la lande nuttigde, volgens de getuigenis van den Heer d'isjonval, gaarne spinnen en rupsen. Zie brez, la Flore des Insectophiles, &c. p. 128 suiv. & p. 16.

(*) Zie cicero, de Nat. Deor. Lib. 2, en sallustius, in Bello Catilinario, &c.

(*) Wie zich hiervan geheel overtuigen wil, beschouwe de platen van camper, blumenbach, bakker en crull: hij leze de in hunne geschriften voorkomende vergelijkingen en metingen; en ik twijfel niet, of men zal mijn zeggen gegrond vinden. Met eerbied voor den roem mijns betreurden vaders voeg ik hierbij, dat ook deze zich omtrent dit gedeelte der vergelijkende ontleedkunde verdienstelijk maakte. Zie crull, Diss. de cranio ejusque ad faciem ratione: var. locis. (Groning, 1810.)

(*) Zie sömmerring, über die körperl. Verschied. des Negers vom Europäer, S. 22.

(*) Zie Verhand. over de nuttigheid der beoefening van de Nat. Hist. in de Natuurk. Verh. van de Haarl. Maatsch. IIden D. 2de St. bl. 163.

(*) Het laatste gedeelte dezer voorlezing is vooral nog voor eene bijzondere uitbreiding vatbaar; dan, de perken eener mondelinge voordragt lieten zulks niet toe. Eene afzonderlijke verhandeling zal deze uitbreiding, bij nadere gelegenheid, kunnen vervatten.

(*) Zie No. VII. van dit Tijdschrift.

(**) Zie No. XVI voor 1820.

(*) Hoe den Heere van den bosch dit uit het Journaal is bekend geworden, meldt zijn Ed. niet: waarschijnlijk uit mijne Voorlezing; want ik geloof niet, dat hij ooit het Journaal zelf heeft onder 't oog gehad. Hoe dit zij, 't geen hij daaruit bijbrengt, strookt, wel is waar, met het gezegde van naerebout, 't geen men in 't vervolg zal aantreffen, ‘dat cornelisse, gedurende twee dagen en twee nachten, het groote Schip verlaten heeft;’ maar het is niettemin onnaauwkeurig. Noch mijne Voorlezing, noch het Journaal zeggen dit; maar wel, dat cornelisse in den morgen van den 7 Januarij 1789 het groote Schip heeft verlaten, en in den namiddag van den 8 weder bij hetzelve is gekomen, ofschoon men door de hooge zee ziju Galjoot niet vóór den volgenden dag weder aan den Zuiderburg kon vastmaken: hij is dus omtrent 36 uren afwezig geweest; de ééne nacht tusschen den 7 en 8 mede ingesloten.

(**) Hij stierf op den 21 December 1820, in den onderdom van 78 jaren.

(*) Ook ik heb naerebout gekend, en zou durven staande houden, dat deze hier wel iets nadrukkelijker zal gesproken hebben.

(*) ‘Het schip kreeg een Engelsche loods uit Duins aan boord, wij name resolutie met de scheepsvrienden van 't schip om na Portsmouth te zijlen.’ - Het Journaal, 5 Jan. in de Platvoet.

(*) ‘De wind O.N.O. ten 2 uren sien met kennis ons schip kome drijve met de kop om de Noord voor een gebolde bezaan en de Aap.’ - Het Journaal, 8 Jan.
namidd.

(†) Het Journaal, 9 Jan. Dagwacht.

(§) ‘Kregen van 't schip een end van een 8, en een dito van een 12 duimer cabeltouw over, die wij beide vast maakte, en sleepte dus weder agter aan om te sturen: resolveerde met de scheepsvriende om na Plymouth te zijlen.’ - Het Journaal, 9 Jan. voormidd.

(*) Middelburgsche Couranten van den 1, 4 en 8 September 1781; andere heb ik niet kunnen bekomen.

(*) Cornelisse, die op een der schepen van dit konvooi geweest is, wist wel niets bepaalds van het ontmoeten van Engelsche schepen, maar zich nog zeer wel te herinneren, dat men verschrikkelijk onweder op die reis gehad had. Dat dit meer is, dan bloote gezegden, kan blijken uit de Vaderlandsche Letteroefeningen van 1781, Mengelwerk, bl. 539, waar men de luchtsgesteldheid te Amsterdam voor de maand September van dat jaar vindt aangeteekend, en, beneden aan de Tafel, dit leest: ‘Den
1sten, 's avonds ten 11 ure, tot 's nachts 1 ure, zware donder, bliksem en regen. - Den 2den, 's morgens 3½ à 4 ure, donder, extra zware bliksem enzeer groote hagelsteenen en ijsstukken. - Nog 's morgens 3 à o ure donder en regen.’

(*) Amsterd. Letterl. Maandschrift, Dec. 1820.

(*) Bladz. 57 en 58 der Nederduitsche vertaling.

(*) Institut. suae, L. I. C. 6. § 2.

(*) Ejusd. Op. L. IV. C. 10. § 5.

(†) Confessionis Belg. Art. 7.

(*) Gedichten van i. de kruyff, bl. 52, 53.

(*) In het tweede deel zijner reizen.

(*) Eene soortgelijke jaarmarkt, enkel vermaakshalve gegeven op een feest van Keizer jehan-ghir, beschrijst thevenot, Voyages aux Indes, liv. I. ch. 28. De jaarmarkten in het Serail van Keizer akbar zijn beschreven in Ayen Akberry, vol. I. p. 246. Onder dezen Keizer waren het echter eigenlijke markten, waar geene vrouwen van het hof, maar vrouwen van kooplieden de waren verkochten, en de eekste alleen koopen konden.

(*) In het XXIIste deel der Lettres édificantes.

(*) Zie Voyage en Chine, tiré du Journal de Mr. van braam houckoeest. Paris, 1798. tom. I. p. 298.

(*) Nov. 1820 geschreven.

(†) Voorzeker hebben wij geen bepaald denkbeeld van de Goddelijke werkzaamheid. Maar, terwijl eene bloote gedachte, of de wil van onzen geest, onze geheele stoffelijkheid beheerscht, komt dit onze bevatting van de werking des Oneindigen eenigzins te hulp. Hij wil, en het is er. - Door middeloorzaken, of door de krachten, in de dingen gelegd, te werken, moeten wij wel noemen eene nederbuiging tot ons. Hij, die deze krachten deed worden, en van wien wij alleen kunnen stamelen, behoeft dezelve niet tot zijne werkzaamheid. Een zieke onmiddellijk of door de geneeskracht te herstellen, een ligchaam in de lucht te doen oprijzen of door de zwaartewet te doen nederdalen, moet toch voor den wil of het vermogen van den Onuitsprekelijken hetzelfde zijn. De krachten der natuur zijn middelen voor ons, door en volgens welke wij alleen
kunnen werken. Derzelver voortduring, als oorzaken, die bestendig hare eigene uitwerkselen hebben, geeft, zoover wij dezelve leeren kennen, het zekere aan onze bedrijven, en is daarenboven voor ons de heerlijke openbaring van de eeuwigs kracht en Goddelijkheid des Onzienlijken.

(*) Aardbevingen, orkanen, hagelslag en onweders zijn op zichzelve ook niet behagelijk; bij dezelve moet ook gedacht worden aan oogmerken betrekkelijk verstandige, zedelijke wezens; buitendien, dat is, voor een bloot dierlijk leven, 't welk met dit aardsche eindigt, zoude de inrigting der stoffelijke dingen van dit stipje ongetwijfeld behagelijker, in vele opzigten minder verschrikkelijk en bitter hebben kunnen zijn. Maar, aan hoogere bedoelingen opzigtelijk verstandige, voor zedelijke vorming vatbare wezens denkende, lost ook dit zich eerbiedwekkend op. - Ongetwijfeld bestaan er in het heelal de grootste verscheidenheden in de inrigting der stoffelijke stelsels. Zoo zeker wij daar ook redelijke wezens vermoeden, zoo zeker denk ik alomme aan eene stoffelijke orde ten behoeve van die wezens. Hoezeer wij ook aanstonds, wanneer wij
bij deze voorstelling verder willen peinzen, duizelen, of ons zelven als verliezen, zoo berust toch de laatst gezegde zekerheid op den indruk of de bevatting, welke wij van den Onuitsprekelijken en Aanbiddelijken bezitten, die ons voor het licht der waarheid vatbaar maakte, en de wet der Rede in ons binnenste doet gebieden.

(*) Jeruzalem, Verhandelingen over de voornaamste Waarheden van den Godsdienst, 2de Deel.

(*) De Bariton, anders ook genaamd viola di bordone, was het geliefkoosde instrument van den Prins van esterhazy. Het heeft zeer veel overeenkomst met de viola di gamba. Men haalt er, door middel van den strijkstok, op 7 gewone speelsnaren de 7 toonen uit; maar onderaan vindt men 16 metalen snaren, welke met den duim bespeeld worden. De Bariton doet eene overschoone uitwerking; doch de groote moeijelijkheid der behandeling laat niet toe, er anders dan Adagio's of Cantabile's op uit te voeren.

(*) Het blijkt uit de bovenstaande lijst, dat haydn veertienhonderd-endertien stukken heeft voortgebragt, zoo groote als kleine!

(*) ‘Hy was,’ zegt slichtenhorst, in zijne Geld. Gesch. XI, 434, ‘van aangeboren aart zeer onrustigh en doortrapt, tot bedrogh en geweld effen vaardigh, los en ongestadigh in beloften,’ en verder ‘voor het wterlyk weyds en hoovaardigh genoegh in syne kleedingh, draghende zomwylen een hoed met allerley vederen en schier doorgaans met edele steenen bezet.’

(*) De plaatsing van het stukje des Heeren swart, Mijn Uitstapje naar Frederiksoord, in No. XI van dit Mengelwerk, bragt mijn voornemen tot rijpheid, ook dit Uitstapje der geeerde Redactie ter plaatsing aan te bieden. Een goed voorbeeld vermag veel. Mogt het nu en dan, bij bekwamer pennen dan de mijne, navolging vinden! Zoo worde het goede en schoone, dat den vaderlandschen bodem versiert, meer algemeen bekend, en de betrekking op denzelven hierdoor verlevendigd, versterkt en bevestigd, bij velen! - W.

(*) De Brem (Spartium scoparium), een heester, soms zes tot tien voet hoog opschietende, en stengels hebbende, die de een onder den anderen staan, vijf hoeken hebben, glad en heldergroen, en met kleine knobbels of knopjes, waaruit de bloemen en bladen ontspruiten, bezet zijn. De plant heeft het voorkomen van een' kleinen struik. Het kruid, de bloemen en het zaad (herba, flores, semen Genistae) worden gebruikt. De geheele plant geeft, wanneer zij verbrand is, veel vast loogzout. - v.d.b.

(*) Eenige vrienden, die, nu omstreeks vijf-en-twintig jaren geleden, aan de Akademie te Groningen met elkander gestudeerd en gemeenzamen omgang gehad hebben, (waaronder ook de maker van dit lied) herdenken dien gelukkigen tijd der jeugd door een eenvoudig feest, hetwelk jaarlijks, op den dag der verwisseling van het Rektoraat der Akademie, gevierd wordt. Een vrolijk Iö wordt dan aangeheven, en daartoe zijn deze dichtregelen bestemd, welke, op verzoek der aanwezenden, bijzonder voor onze verwijderde en verspreide Akademiekennissen, hier eene plaats vinden.

(*) Voorgelezen in het Departement Makkum der Maatschappij Tot Nut van 't Algemeen, op den 2 Maart 1821.

(*) Nog onlangs poogde ballenstedt dit te beweren, doch op bijster losse gronden.

(*) Zie dit Mengelwerk, No. X.

(*) Van loghem: De Harmonie in het Heelal. 2de Zang.

(*) Amoen. Acad. I. p. 552.

