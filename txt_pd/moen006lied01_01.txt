



    Liederen voor het vaderland
    Petronella Moens en Bernardus Bosch


GEBRUIKT EXEMPLAAR
    exemplaar Meertens Instituut, signatuur: 3978 Gesloten Kast: D 31
    
ALGEMENE OPMERKINGEN
    Dit bestand biedt, behoudens een aantal hierna te noemen ingrepen, een
        diplomatische weergave van Liederen voor het vaderland van Petronella Moens en Bernardus Bosch uit 1792.
    
REDACTIONELE INGREPEN
    Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina's (p. π2 en π4) zijn niet opgenomen in de lopende tekst.

    
    [pagina ongenummerd (p. π1)]
    LIEDEREN
    
    VOOR HET
    
    VADERLAND.
    
    [pagina ongenummerd (p. π3)]
    Liederen voor het Vaderland,
    door
    Petronella Moens en Bernardus Bosch.
    
        
{== afbeelding 
            	==} {>>afbeelding<<}
    

    Te Dordrecht by de Leeuw en Krap.
    Te Bergen op Zoom by van Riemsdyk en van Bronkhorst.
    1792.
    
    [pagina III]
    INHOUD
    
    DER
    
    LIEDEREN.
    
        Loflied op den Patriot. Wijze: Pensez vous jeune Lizette.	Bl. 1
De Vaderlandsche Moeder. Wijze: ô Kersnagt, schooner
                    dan de dagen, enz.	6
't Laatst Vaarwel van den Patriot. Wijze: Amour! Amour!	9
Vaderlandsliefde. Wijze: Mijn Lief, zo schoon als 't Morgenlicht.	10
De vrije Minnaares. Wijze: Wat is het schoon, het menschdom, enz.	15
De Bruid. Wijze: Laatstmaal als ik in 't maisaisoen.	17
Vrijhart aan cloë. Wijze: Als phoebus met gloeiende straalen.	20
Alcest bij 't graf van roosje. Wijze: Hier ligt mijn damon nu in 't graf.	24
Vrijhart en laura. Wijze: Hoe gelukkig leeft het vee!	31
De aanstaande Moeder. Wijze: Volschoone Meisjens! vrije Telgen!	35
De arme maar vernoegde Moeder. Wijze: Vrolijke uurtjens!	41

    
    [pagina IV]
    
        Moederlijke Wiegzang. Wijze: Een tuinman droef te moede.	Bl. 45
De braave Vader aan zijnen Zoon. Wijze: Avec les jeux dans le villages.	48
De geruste Patriot. Wijze: ô Zielverrukkende avondstond!	52
Lentemorgen. Wijze: Bron van 't reinste vergenoegen.	54
De avond aan julia.	59
Avondwandeling met julia.	62
De vergenoegde vaderlandsche Vrouw. Wijze: Kom orpheus enz.	65
Aan mijn vaderlandsche Vrienden. Wijze: Eensaam bosch! enz.	69
Lentelied. Wijze: Filis vol aanminnigheden!	73
Bij de geboorte van een Kind. Wijze: Philis schooa van lijf en leden.	77
De Zomeravond of het Boerenvrouwtjen. Wijze: Zonder liefde, zonder wijn, enz.	81
De jonge Kenkenmeid. Wijze: 't Best op aard is het genoegen.	86
De braave Dienstmaagd. Wijze: Gij, die thands zijt met mij ter jagt.	91
Aan onze zanglievende Vriendinnen. Wijze: Je ne suis qu'une Bergère.	93
De waare Held. Wijze: Men zag dametas langen tijd.	98
De Vrijheid. Wijze: Laat de Sultan welgemoed enz.	101
De eigenbaatige Held. Wijze: Hoe zoet is 't, daar de vriendschap woont!	105
De waare Patriot. Wijze: Gij, die thands zijt met mij ter jagt.	108

    
    [pagina V]
    
        Godvruchtige Zanglust. Wijze: In een' boomgaard colinette.	Bl. 111
De moedige Kristen.	115
De Vrijheidsvriend. Wijze: ô Vuige Nijd!	118
De Lente-Avond. Wijze: Charmante fleur quittez ce prus de flore.	121
De jonge Landman. Wijze: Hier heeft mij roozenmond bescheiden.	126
De vlijtige Timmerman. Wijze: Wat doet mij ontstellen?	130
't Patriotsche Meisjen. Wijze: Helden! laat uw' moed opwekken.	134
Bemoediging. Wijze: Wij dragen met gelijke zinnen.	136
Bij het vestigen der Fransche-Constitutie. Wijze: Schoone Beemden! zalig veld!	140
De weldenkende Minnaar. Wijze: ô Zielverrukkende avondstond!	143
De Hoop. Wijze: Hoe schoon licht ons de Morgenster!	145
De blijmoedige Kristen op den laatsten dag van 't jaar. Wijze: Je le compare avec Louis.	148
Nieuwjaarslied. Wijze: ô Kersnagt schooner dan de dagen!	153
Aan 't Vaderland. Wijze: Hoe zoet is 't, daar de vriendschap woont!	156
Richard op het graf van zijne Vrouw. Wijze: Waar heen? mijn ziel! waar heen?	159
De vaderlandsche Vrouw bij het graf van haaren Held. Wijze: Azor! Azor! enz.	160
Zondagslied. Wijze: Laatstmaal had ik mij begeven tot 't jagen.	162

    
    [pagina VI]
    
        De Patriot op het Land. Wijze: Mij dacht, ik lag en sliep, 't was in zoo'n vremden lande.	Bl. 166
De Kristen-Patriot.	170
De jonge Patriot. Wijze: Vreest men in Leyden 't oproer niet - waarom?	172
De jonge Echtgenooten in een' Lentemorgen. Wijze: La Danse n'est pas ceque j'aime.	174
De Oostindie-Vaarer. Wijze: Een schrander Advocaat -	178
Herfstlied. Wijze: Men hoort steeds flora's gunsten roemen.	182
Bij 't naderen van den Winter. Wijze: Hoe zoet is 't, daar de vriendschap woont!	186
't Zingande Kind. Wijze: Schoon bloemgewas en jeugdig kruid.	192
't Zesjaarig Meisjen. Wijze: Wel, wat of mijn kindjen schort?	195
De vergenoegde Grijsaard. Wijze: Hoor, annaatje! ik zal verhaalen.	197
De vergenoegde Grootmoeder. Wijze: Wat is ons al vreugd gegeven enz.	202

    * * *



2010 dbnl


moen006lied01_01

    
        DSOLmetadata:yes
    

    Petronella Moens en Bernardus Bosch, Liederen voor het vaderland. De Leeuw en Krap, Dordrecht / Van Riemsdyk en Van Bronkhorst, Bergen op Zoom 1792
    



DBNL-TEI 1


    
        2009-12-14
        
            DH
        
        colofon toegevoegd
    



Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Petronella Moens en Bernardus Bosch, Liederen voor het vaderland. De Leeuw en Krap, Dordrecht / Van Riemsdyk en Van Bronkhorst, Bergen op Zoom 1792
 
Zie: https://www.dbnl.org/tekst/moen006lied01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 








{==I==} {>>pagina-aanduiding<<}

Voorbericht.

Dit bondeltjen gezangen, waar van wij 'er eenigen in onze jeugd berijmd hebben, wordt onzen Landgenooten aangeboden, om zich daar mede te stichten en te vermaaken. Zo zij het zelve met genoegen ontvangen, zullen wij hun meer dergelijke

{==II==} {>>pagina-aanduiding<<}
stukjens leveren. - Als wij van onzen letterarbeid, rusten, zijn wij gewoon alle vermoejing en tegenspoed weg te zingen. Strekken daar toe deze vruchten van onze ledige en vrolijke uuren, dan is ons doel getroffen.

* * *


  

{==1==} {>>pagina-aanduiding<<}

Loflied op den patriot.

Wijze: Pensez vous jeune Lizette.

Ja, gij zijt de vloek der Slaaven, 
Altijdgroote Patriot! 
Sprekend Beeld der waare Braaven! 
Beste Vriend van Vrijheids God! 
Vrijheid zal uw hoofd versieren, 
't Vaderland uw' feestdag vieren, 
Vrijheid zal uw hoofd versieren; 
Wij - wij zingen uwen lof - 
Englen zelfs in 't hemelhof! 

{==2==} {>>pagina-aanduiding<<}

Laten laage, snoode zielen 
Stout verbreken 't eedverbond, 
Dat ze om goud voor Heerschzucht knielen, 
Kwispelstaarten als een hond: 
Gij hebt nooit uw' eed verbroken, 
Eerder hadt ge uw hart doorstoken, 
Gij hebt nooit uw' eed verbroken, 
Gij, gij vloekt den dwingeland - 
Staat voor God en 't Vaderland! 
 
Voor de Vrijheid heel te leeven, 
Is uw zaligheid, uw vreugd; 
Voor het heil van 't land te sneeven, 
Is bij u eerst heldendeugd: 
Nooit zult gij den dwang vereeren, 
Laat het alles wentlen, keeren, 
Nooit zult gij den dwang vereeren, 
Stervend doemt gij slavernij: 
Patriotten sterven vrij! 

{==3==} {>>pagina-aanduiding<<}

Laat geweld uw' handen boeien, 
't Boeit geen Vrijheidlievend hart; 
't Zal voor Vrijheid sterker gloeien, 
Als het dwang in ketens tart. 
Of het oorlog bliksemt, dondert, 
(Uw tirannen staan verwonderd) 
Of het oorlog bliksemt, dondert, 
Gij roept in dien heeten nood: 
‘Mannen! vecht u vrij of dood!’ 
 
Al moest ge ook als banling zwerven, 
Nog blijft gij een scipio; - 
Moet gij maagden - vrienden derven, 
Nog denkt gij als cicero: 
Nooit zult gij uw ziel onteedlen, 
Al moest gij om nooddruft beedlen, 
Nooit zult gij uw ziel onteedlen - 
Likken 't stof van staatzuchts schoên: 
Dat dit slaafsche kruipers doen! 

{==4==} {>>pagina-aanduiding<<}

Dat u wreedaards snood belachen, 
Gij belacht hun woest geweld; 
Dat zij op hun zege prachen, 
Nog blijft gij de grootste held: 
Dat zij, als de loome slekken, 
't Stof van dwinglands voeten lekken; 
Dat zij, als de loome slekken, 
Weemlend kruipen in het stof; 
Gij zingt, zwervend, Vrijheids lof. 
 
Dat u laage snoodaards lastren, 
Gij werkt, trotsch den laster, door; 
Niets kan ooit uw ziel verbastren, 
Niets trekt u van 't deugdespoor: 
't Hart zal, in uw jongste snikken, 
Nog voor eedle Vrijheid tikken, 
't Hart zal, in uw jongste snikken, 
Spijt den laffen dwingeland, 
Slaan voor God en 't Vaderland. 

{==5==} {>>pagina-aanduiding<<}

Ja, gij zijt de vloek der Slaaven, 
Altijdgroote Patriot! 
Sprekend Beeld der waare Braaven! 
Beste Vriend van Vrijheids God! 
Vrijheid zal uw hoofd versieren, 
't Vaderland uw' feestdag vieren, 
Vrijheid zal uw hoofd versieren; 
Wij - wij zingen uwen lof - 
Englen zelfs in 't hemelhof! 

* * *

  

{==6==} {>>pagina-aanduiding<<}

De vaderlandsche moeder.

Wijze: ô Kersnagt, schooner dan de dagen, enz.

't Gevoel van reine zaligheden 
Gloeit door mijn aanzijn, sterkt mijn reden, 
En hemelt in dit kloppend hart: 
Mijn boezemmelk voedt eedle telgen, 
Die nimmer 't gif van heerschzucht zwelgen, 
Wier trouw verraad en schijndeugd tart. 

{==7==} {>>pagina-aanduiding<<}

Mijn dierbaar Vaderland! 'k ben moeder! 
Uw recht vindt in mijn Gaê een' hoeder; 
Ons kroost is aan uw heil gewijd: 
Dit zuigend wicht, die lievelingen - 
Die om mijn' schoot al staamrend springen - 
Zijn eenmaal helden in den strijd! 
 
Laat de angst het moederhart ontroeren, 
Het voelt zich door een drift vervoeren, 
Door tederheid en moed ontvonkt: 
Mijn wichtjens! 't bloed van dappre vadren 
Stroomt gloeiend door uw jeugdige adren, 
Daar moed in tintlende oogjens vonkt. 
 
'k Voel nog de sinert van 't aaklig scheiden, 
Toen we in uw vaders armen schreiden, 
Toen hij voor ons ten strijde vloog: 
Uw lief gevlei, mijn duldloos lijden 
Deed hem, vol drift, voor Vrijheid strijden, 
Terwijl natuur zijn ziel bewoog. 

{==8==} {>>pagina-aanduiding<<}

Hij keert, omkransd met lauërbladen, 
De erkentnis roemt zijn gloriedaaden; 
Zijn loon was onze veiligheid: 
Zijn heldenarm omhelsde ons teder, 
Ik vond den roem mijns levens weder - 
Door grootsche zegepraal gevleid. 
 
Mijn kroost, uw onschuld, rust en blijheid 
Zijn schaduwtrekjens van een Vrijheid, 
Die God natuur heeft ingedrukt: 
Och! dat die Vrijheid nooit ontaarde! 
'k Voel al haar zaligheid - haar waarde, 
Zo dikwijls mij uw vreugd verrukt! 

* * *

  

{==9==} {>>pagina-aanduiding<<}

't Laatst vaarwel van den patriot.

Wijze: Amour! Amour!

Vaarwel! vaarwel mijn Vaderland! 
Ik dien', ik dien' geen' Dwingeland! 
Vaart wel mijn Vrienden! omhelst mij teder! 
Ik zie u nimmer weder! 
Hoe klopt dit hart! wat duldelooze smart! 
Mogt ik mijn goed, mijn bloed, mijn leven 
Voor 't Vaderland, voor Vrijheid geven! 
Maar 't is te laat! het is te laat! 
Ik worde uit Vaders erf verdreven! 
Vaar altoos wel, mijn landgenoot! 
Zijt vrije burgers voor uw' dood! 


  

{==10==} {>>pagina-aanduiding<<}

Vaderlandsliefde.

Wijze: Mijn Lief, zo schoon als 't morgenlicht.

Elk dankbaar, elk gevoelig hart 
Klopt voor zijn Vaderland, 
Terwijl het dood en rampen tart, 
Als heldenwraak ontbrandt. 
Het moedig kroost der deugd 
Neemt deel in leed en vreugd, 
Het eert, het mint dien grond, 
Waar 't wanklend wiegje eerst stond. 

{==11==} {>>pagina-aanduiding<<}

Nog zingen wij de trouw - den moed 
Van Bato's heldenkroost; 
Dat Neêrlands glorie schittren doet, 
Terwijl de naneef bloost. 
Wij heffen 't loflied aan; 
De grootsche lauerblaân 
Vereeren nog dien grond, 
Waar de oude krijgsvaan stond. 
 
Al zwijgt der Barden gloriezang, 
Dit groenend lentegras 
Voedt wis den dood voor slaafschen dwang, 
Het kiemt in heldenasch. 
Ja, Helden! door wier vuist 
De ketens zijn vergruist; 
Wij zeegnen nog dien grond, 
Waar Vrijheids zetel stond. 

{==12==} {>>pagina-aanduiding<<}

Als hier de wind met stofjens speelt, 
Dan ruischt een zachte stem; 
Een stem, die Vrijheids boezem streelt, 
Erkentnis geeft haar klem; 
Dit stof - dat God beviel, 
Omkleedt een vrije ziel; 
Een held stierf op deez' grond, 
Dáár - wáár dit bloemtjen stoud. 
 
Zo weeldig als de boterbloem 
Haar malsche blaân ontvouwt; 
Zo bloeide eens der Bataven roem - 
Nooit snood verkocht voor goud; 
Nooit door gevloekt belang 
Gewijd aan vreemden dwang; 
Neen - heilig was die grond, 
Waar 't stulpjen veilig stond. 

{==13==} {>>pagina-aanduiding<<}

ô Vrijheid! vrijheid! - dierbre schat! 
Gij woont in 't eikenwoud, 
Aan geen bemuurde burg of stad - 
Maar aan 's volks arm vertrouwd. 
De stem der maagdenrei 
Verdween in krijgsgeschrei; 
Elk waakte voor dien grond, 
Waar 't zoodenältaar stond. 
 
Natuur ontstak der helden moed, 
Elk streed voor Gade en kroost; 
En stroomde eens 't vrije heldenbloed, 
Onsterflijke eer gaf troost: 
List bood geen zwijmelkelk; 
Gezoogd met vrije melk, 
Zwoer elk, wie 't recht verstond, 
Zijn trouw aan Bato's grond. 

{==14==} {>>pagina-aanduiding<<}

Het wichtjen lachte op moeders schoot 
Den koenen vader aan, 
Terwijl het poeslige armptjens bood, 
En 't heldenhart deed slaan - 
Ja - 't zoog reeds vrijheidmin 
Aan moeders boezem in; - 
ô Moed! bescherm dien grond, 
Wáár eens uw heirvaan stond. 

* * *

  

{==15==} {>>pagina-aanduiding<<}

De vrije minnaares.

Wijze: Wat is het schoon, het menschdom enz.

Nooit zal mijn hart voor slaafsche zielen kloppen; 
Vrijheid! voor u ontluikt mijn jeugd. 
Zacht blinkt de dauw op jonge bloessemknoppen, 
Als ons het daagend licht verheugt: 
Zo pronkt de zucht voor 't Vaderland, 
Als 't jonge hart door liefde brandt. (bis) 
 
Licest zal nooit mijn fiere ziel bekooren. 
Licest ik haat uw' valschen aard: 
Eelhart, als ik, op vrijen grond geboren, 
Eelhart is al mijn agting waard. 
Geen laf gevlei onteert zijn deugd - 
Neen - waare grootheid kroont zijn jeugd. 

{==16==} {>>pagina-aanduiding<<}

Licest! hoe diep uw trotschheid zich vernedert, 
Geen blanke oprechtheid siert uw min, 
Geen grootsche deugd heeft ooit uw ziel vertederd, 
Neen - nooit wordt roosje uw echtvriendin! 
Licest, bezield door zelfbelang, 
Kuscht slegts de boei van slaafschen dwang. 
 
Elk, die om goud zijn Vaderland durft hoonen, 
Kent ook geen waare liefde of trouw; 
Elk, die zijn hulp aan heerschzucht durft betoonen, 
Kiest slegts uit dwinglandij een vrouw. 
Een trotschaard, door belang gevleid, 
Vervolgt - verdrukt onnozelheid. 
 
Eelhart! die drift, die heel uw ziel doet gloeien, 
Als Vrijheid u haar ketens toont; 
ô Zulk een drift doet teedre traanen vloeien! 
Eelhart! eens worde uw trouw bekroond! 
Ja - zulk een drift vergoodt uw min! 
Eelhart! - roosje is uw zielvriendin! 


  

{==17==} {>>pagina-aanduiding<<}

De bruid.

Wijze: Laatstmaal als ik in 't maisaisoen.

Wat is mij al geluk voorspeld! 
Elk spreekt van heil en vreugd; 
Maar ach! toch wordt mijn hart bekneld: 
In 't bloeien van mijn jeugd 
Is reeds mijn lot bepaald; 
Mijn hart heeft niet gedwaald: 
Geen eigenbaat, geen woest geweld 
Heeft hier gezegepraald. 

{==18==} {>>pagina-aanduiding<<}

Neen eelhart - neen! de reinste min 
Ontvlamt mijn vrije ziel; 
En gij, ge omhelst een hartvriendin, 
Die u volmaakt beviel: 
Maar ach! 'k voel al 't gewigt 
Van elk' gevergden pligt, 
Dien ik voor Gade en Huisgezin 
Eerlang met vlijt verrigt. - 
 
Met vlijt gewis! - maar zo mijn moed 
Door al die zorg bezwijkt? - 
Ja, Huwlijkstaat! de hoop is zoet - 
Doch 't waar genoegen wijkt; 
De zorg bewolkt mijn jeugd; 
ô Vrijheid! al mijn vreugd! - 
ô Vrijheid! ja uw invloed blijkt, 
Gij zweeft langs 't pad der deugd. 

{==19==} {>>pagina-aanduiding<<}

Mijn eelhart! 'k heb u vrij bemind, 
Uw liefde is al mijn roem; 
Gods trouw, die onze ziel verbindt, 
Plant de eeuwge lentebloem. 
De angstvalligheid verdwijnt, 
Mijn blijde heilzon schijnt, 
Als ik mijn eelhart echtvriend noem - 
Geen hemelweliust kwijnt! 
 
Ik voel geen kluisters, neen! - ons hart - 
Ons hart smelt vrij in één; 
De zachtste banden baaren smart - 
Onze echt baart zaligheên. 
Voor eeuwig is ons lot 
Vereenigd - liefdrijk God! 
Een min, die dood en wissling tart, 
Schenkt ons het rijkst genot. 


  

{==20==} {>>pagina-aanduiding<<}

Vrijhart aan Cloë.

Wijze: Als phoebus met gloeiende straalen.

't Is lente, mijn cloë! - de bloemen 
Versieren den groenenden grond; 
Zie de ochtend Gods grootheid weêr roemen, 
Met goud in den bloozenden mond. 
Mijn cloë! deez' bloemrijke paden, 
Beschaduwd door jeugdige bladen, 
Waar 't statig geboomt weêr meê pronkt, 
Mijn cloë! deez' bloemrijke paden 
Zijn vrolijk door Englen belonkt. 

{==21==} {>>pagina-aanduiding<<}

Mijn cloë! 't is lente - de morgen 
Veradelt de vreugd der natuur; 
Ons hart kent geen wroeging - geen zorgen; 
Mijn cloë! God wenkt in dit uur - 
God wenkt ons, mijn cloë! - wij knielen - 
Zijn goedheid ontvlamt onze zielen; 
Ons offer is dankende vreugd: 
Mijn cloë! God wenkt ons - wij knielen; 
Zijn goedheid bekroont onze deugd. 
 
Ons hart is door liefde vertederd, 
Ons hart slaat eenstemmig en vrij, 
Geen schraapzucht heeft de onschuld vernederd; 
Natuur! wij zijn dankbaar als gij. 
Natuur! wij zijn zalig - wij minnen, 
Geen trotsheid misleidt onze zinnen, 
Genoegen veradelt ons lot. 
Natuur! wij zijn zalig - wij minnen; 
Ons hart klopt voor Vrijheid en God, 

{==22==} {>>pagina-aanduiding<<}

Mijn cloë! mijn vaderlandsch meisjen! 
De slaaf kruipt voer goud in het stof; 
De stulp is voor ons een paleisjen, 
Veel grootscher dan 't prachtigste hof; - 
Hier vinden wij rust en genoegen; 
Geen angst zal uw hartjen doen zwoegen, 
Daar 't vrij onder 't bloemtuiltjen klopt; 
Hier vinden wij rust en genoegen, 
Daar trotsheid haar wroeging verkropt. 
 
Mijn cloë! geen vleiende slaaven, 
Door gouddorst aan snoodheid geboeid, 
Zijn 't nakroost der dappre Bataven, 
Hun naam wordt door Englen versoeid: 
Laat schandlijke wellust hen streelen - 
Daar eigenbaat woeste tooneelen 
Voor kwelling en wanhoop ontsluit; 
Laat schandlijke wellust hen streelen - 
Geen min deel de vreugd aan hun uit. 

{==23==} {>>pagina-aanduiding<<}

De min heeft ons aanzijn veredeld, 
Ginds wacht ons het altaar der trouw; 
Geen gunst wordt van trotsäards gebedeld, 
Gods min is ons veilig gebouw. 
Mijn cloë! geen dwang doet ons beeven, 
De deugd kan ons hart niet begeven; 
Mijn bloed is aan Vrijheid gewijd. 
Mijn cloë! als dwang ons doet beeven, 
Dan - dan vliegt uw vrijhart ten strijd'! 

* * *

  

{==24==} {>>pagina-aanduiding<<}

Alcest bij 't graf van Roosje.

Wijze: Hier ligt mijn damon nu in 't graf.

Natuur ontwaakt - de lente keert, 
Maar, ach! voor mij niet meer! 
Mijn roosje slaapt in 't stof des doods, 
Mijn meisje ontwaakt niet meer! 
 
Mijn roosje slaapt in 't stof des doods; 
De lente kroont haar graf. 
Mijn roosje! uw lieve - zachte hand 
Droogt nooit mijn traanen af. 

{==25==} {>>pagina-aanduiding<<}

Hoe dikwijls hebt ge in 't lentegroen 
Hier aan mijn borst gerust! 
Hoe dikwijls heb ik hier uw smart 
Al troostend weggekuscht! 
 
Mijn roosje! ik zag uw lieve jeugd 
Door zielerouw verpest; 
Geen voorspoed kroonde uw wisslend lot - 
Mijn Lief! - in 't sterfgewest. 
 
Mijn liefde was uw heil - uw vreugd, 
Gij waart mijn zaligheid; 
Ons hart slaat op den zelfden toon - 
Mijn roosje! - in de eeuwigheid. - 
 
Ons hart slaat op den zelfden toon! - 
Mijn roosje leeft voor mij; 
Gods liefde kroont haar tederheid; 
Mijn meisjen mint mij vrij. 

{==26==} {>>pagina-aanduiding<<}

De dwang, door eigenbaat geteeld, 
Hadt ons geluk verwoest; 
Zijn ketens zijn, door 't koude zweet, 
Op 't sterfbed doorgeroest. 
 
Mijn roosje! 't is aan snooden dwang - 
Aan trotsheid nooit gelukt; 
Dat gij - de wellust van mijn ziel - 
Mijn' boezem werdt ontrukt. 
 
Maar, ach! - uw minnend hart bezweek! 
Gij zaagt mijn' tegenspoed, 
Gij zaagt de list van haat en wraak - 
Maar tevens ook mijn' moed. 
 
Mijn roosje! ik heb mijn Vaders vloek 
Vergeefsch voor u gesmoord; 
Uw vleiend oog las in mijn ziel 
Den nagalm van elk woord. 

{==27==} {>>pagina-aanduiding<<}

Toen hoorde God den duuren eed 
Van mijn onschendbre trouw; 
Toen zwoer ik, dat geen wraak - geen dood 
Ons immer scheiden zou. 
 
Mijn roosje! ik hield u aan mijn borst 
Vol tederheid gekneld; 
Elk tikjen van uw zwoegend hart 
Heeft ook dien eed verzeld. 
 
Toen knielden wij aandoenlijk neêr, 
Uw hand beefde in mijn hand; 
Maar zulk een onschuld - zulk een min 
Verkoos haar Vaderland. 
 
De God der liefde zag ons heil, 
In de eeuwigheid gegrond, 
Mijn Meisje! een zalig voorgevoel 
Sprak door uw' roozenmond: 

{==28==} {>>pagina-aanduiding<<}

‘Mijn lieve alcest! geen aardsch geluk 
Wacht op uw zielvriendin; 
Mijn Vriend! de kroon der eeuwigheid 
Versiert onze englenmin. 
 
Alcest! mijn levenskragt bezwijkt, 
Een doodslaap streelt mijn hart; 
Ik blijf uw roosje; - alcest! geen dwang 
Vernedert meer uw smart.’ 
 
Zo sprak mijn meisje - en streelde een traan 
Van mijn verbleekte wang; 
Een koude huivring sloot mij 't hart, 
Nog vloekte ik haat en dwang - 
 
Nog vloekte ik al den tegenspoed, 
Die roosjes vreugd verslond; 
Terwijl haar taal - de taal der deugd, 
Mij aan mijn' pligt verbondt. 

{==29==} {>>pagina-aanduiding<<}

ô Menschenliefde! ô Kristenleer! 
Gij hebt haar ziel gevleid; 
Mijn roosje wandelt, aan uw hand, 
Vol vreugd naar de eeuwigheid. 
 
Ik volg u - liefling van mijn hart! 
Hier, op uw zwijgend graf - 
Hier rolt het sterflied op mijn vreugd 
Van bleeke lippen af. 
 
Mijn roosje! ik zag uw teder hart 
In 't uur des doods verflaauwd; 
Ja - 'k heb uw reeds verstijfde hand 
Met traan op traan bedaauwd. 
 
'k Heb snikkend op uw' kouden mond 
Den jongsten kus gedrukt; 
Nog ééns ontblootge uw brekend oog, 
Door tederheid verrukt. 

{==30==} {>>pagina-aanduiding<<}

‘Alcest! - mijn vriend!’ - dit staamrend woord 
Smoorde in uw' laatsten snik; 
Mijn hand bleef in uw hand beklemd - 
Mijn God! - wat oogenblik!... 
 
Slaap roosje! schuldlooze Engel Gods! - 
Niets dooft ons liefdevuur; 
't Viooltjen waassemt op uw' graf 
Den lijkdienst der natuur. 

* * *

  

{==31==} {>>pagina-aanduiding<<}

Vrijhart en Laura.

Wijze: Hoe gelukkig leeft het vee!

Vrijhart, die zijn zuivre min 
Nooit door eigenbaat liet boeien, 
Zag vol vreugd de lelien bloeien, 
't Sieraad van zijn hartvriendin. (bis.) 
‘'k Zal (dus sprak hij) eer de morgen 
Nog den dauw van bloemen kuscht, 
Verschöntloken lelien plukken: 
Laura sluimert nog gerust. (bis.) 

{==32==} {>>pagina-aanduiding<<}

'k Zal haar met mijn morgengroet 
Dit bevallig tuiltjen bieden. 
ô! Doe nu haar slaapjen vlieden - 
Schoone - heldre morgengloed!’ 
Vrijhart ziet een minziek duifjen, 
Dat in borst en vlerkjens pikt; 
Vrijhart vangt het zorgloos diertjen, 
Daar 't in 't groen zijn pluimen schikt. 
 
‘Diertjen! (spreekt hij) vrees geen leed; 
Laura zal deez' angst vergoeden, 
Vleiend zal ze uw leven voeden, 
Als gij van haar kruimtjens eet. 
Och! ontwaak, mijn lieve laura! 
Neem uws vriends geschenken aan, 
Loon mij met den kus der onschuld, 
't Beeld der zuivre leliblaàn.’ 

{==33==} {>>pagina-aanduiding<<}

Vrijhart gloeit door teedre vreugd 
Laura, schoon gelijk de morgen, 
Ziet, bevrijd van dwang en zorgen, 
Blij den liefling van haar jeugd. 
Laura treedt hem lachend tegen; 
Vrijhart drukt haar aan zijn borst, 
Biedt zijn duifje en 't lelituiltjen, 
Door geen stofjens nog bemorst. 
 
Laura bloost door vreugd en min; 
Maar in vriendlijk-vleiende oogen 
Spreekt aandoenlijk mededoogen. 
‘Vrijhart! (zegt ze) uw Zielvriendin 
Kent de zaligheid der liefde - 
Liefde, vrij van allen dwang! 
Zou ik de onschuld wreed doen lijden - 
Uit vermaak of zelfbelang? 

{==34==} {>>pagina-aanduiding<<}

Zie dit duifjen, dierbre vriend! 
Zie dit duifjen voor mij schrikken, 
Zie het hijgend hartjen tikken - 
Heeft dit duifje ooit straf verdiend? 
Lieve Vrijhart! hoor den doffer! 
Och! hij schreit ons kirrend aan - 
Geef zijn teedre duif haar vrijheid!’ 
Vrijhart stort een eedle traan. 
 
't Duifjen klapt de wiekjens vrij. 
Vrijhart kuscht zijn laura teder, 
't Schuldloos meisjen kuscht hem weder, 
Dankt hem voor de bloemtuil blij. 
Zuiver, als de blanke lelies, 
Klopt haar hart door liefde en vreugd, 
Ja - de bloemtuil op haar' boezem 
Schetst haar tederheid en deugd. 


  

{==35==} {>>pagina-aanduiding<<}

De aanstaande moeder.

Wijze: Volschoone Meisjens! vrije Telgent

Een stroom van vleiende gedachten 
Vloeit lieflijk-troostend door mijn' geest; 
De blijde hoop kan angst verzachten, 
Gods liefde waakt - waarom gevreesd? 
Gods liefde waakt - ik wacht blijmoedig; 
Een huivring rilt door 't kloppend hart; 
Maar hoop verbant die huivring spoedig, 
Ja, blijdschap loont eens baarenssmart! (bis.) 

{==36==} {>>pagina-aanduiding<<}

ô Blij vooruitzigt! zoet verlangen! 
Mijn Echtgenoot - uw Zielvriendin 
Zal ras haar' liefsten wensch ontvangen, 
Ras kroont een Telg uw trouw - uw min. 
Mijn beste vriend! wat zaligheden 
Bekooren ons in 't ruim verschiet! 
De hoop doet ons op roozen treden, 
Daar 't hart de reinste vreugd geniet. 
 
Nooit doe mijn nadrend lot u schrikken; 
Mijn Liefling! 'k zie een stille traan; - 
Moet in de zaligste oogenblikken 
Uw minnend hart angstvallig slaan? 
Een treurige ernst bewolkt uw trekken, 
Terwijl ik op uw' boezem rust; 
'k Weet alles in uw ziel te ontdekken, 
Terwijl gij mij omhelst en kuscht. 

{==37==} {>>pagina-aanduiding<<}

Vergeefsch verbergt ge uw teedre zorgen; 
Verkoozen vriend! - bezwijkt uw' moed? 
Gij hebt vergeefsch die traan verborgen - 
Vrees niets, mijn Liefling! God is goed. 
Wat heil! na weinig bange stippen 
Voelt gij uw edel hart verrukt; 
Terwijl gij op mijn blijde lippen 
Den dankbren kus der liefde drukt. 
 
De hoogste vreugd bekroont mijn lijden; 
De wreedste smart duurt immers kort? 
Hoe kan het denkbeeld mij verblijden, 
Het denkbeeld - dat ik moeder word! 
Mijn Gaê! wij wachten 't zoetst genoegen, 
Nu wordt ons aanzijn uitgebreid; 
Wat kunt gij bij ons lot nog voegen, 
Als ons een spelend kindjen vleit? 

{==38==} {>>pagina-aanduiding<<}

Mijn Vriend! als eens een bloozend wichtjen 
Hier aan mijn' boezem schuldloos speelt; 
Dan toont mij 't vriendlijk aangezigtjen 
De lieve trekken van uw beeld. 
Mijn Gaê! dan zien we in gulle lachjens 
De zaligheên, die onschuld baart; 
En 't vleiend kind gewent, al zachtjens, 
Aan 't rustloos wisslend lot der aard. 
 
Mijn hart zal hemelvreugd versaamlen. 
Mijn Vriend! hoe wordt uw ziel bekoord, 
Wanneer ge, in 't afgebroken staamlen, 
Den lieven naam van Vader hoort! 
ô Ja! wanneer ge uit halve woordjens, 
Dien lieven naam het eerst verstaat; 
Dan boeien nieuwe huwlijkskoordjens, 
Terwijl ons hart door wellust flaat. 

{==39==} {>>pagina-aanduiding<<}

Mijn Echtgenoot! als 't huwlijkspandjen 
Al zuigend in mijn armen rust; 
Dan biedt het u een vleiend handjen, 
Terwijl ge ons beiden streelt en kuscht. 
Verbeelding doet mij wellust smaaken, 
Een wellust - die mijn zorgen bant; 
Gods liefde blijft mijn lot bewaaken, 
Gods liefde vlocht mijn' huwlijksband! 
 
Mijn beste Vriend! geen bange zuchten 
Verpesten onze blijdschap meêr; 
Neen, zouden wij een tijdstip duchten, 
Een tijdstip - tot ons eeuwige eer? 
Een tijdstip - dat de stand - de waarde 
Der menschlijkheid met glorie kroont? 
Wat juichstof! ja het kroost der aarde 
Ziet al zijn' angst met vreugd beloond! 

{==40==} {>>pagina-aanduiding<<}

ô Lief vooruitzigt! reine weelde! 
Ik zie het kraambed lachend aan; 
'k Zag dikwijls, als de hoop mij streelde, 
Vol vreugd hier 't ledig wiegjen staan. 
Elk uurtjen voert mijn blijdschap nader; 
Mijn Gaê! het pand der trouwste min, 
Omhelst ge eerlang verrukt, als Vader, 
In de armen van uw Zielvriendin. 

* * *

  

{==41==} {>>pagina-aanduiding<<}

De arme maar vernoegde moeder.

Wijze: Vrolijke uurtjens!

Ja, 'k ben moederl 
Albehoeder! 
't Wicht, dat aan mijn' boezem speelt, 
Vindt in jesus ook een' broeder; 
Ja, mijn zuigling draagt Gods beeld. 
 
'k Voel mijn waarde; 
Bloeiende aarde! 
Neen, gij zijt geen traanendal. 
't Wichtjen, dat ik kermend baarde, 
Geeft weêr juichstof aan 't heelal. 

{==42==} {>>pagina-aanduiding<<}

Schuldlooze Engel! 
Ja, ik mengel 
Teedre toontjens der natuur; 
Dat een seraf kransjens strengel' 
In den glans van 't godlijk vuur! 
 
't Lieve leven 
U gegeven 
Liefling! is een pronkjuweel, 
Door Gods wijze hand geweeven 
In het schoon - volmaakt geheel. 
 
Gulle lachjens 
Loonen zachtjens 
Moeders bange baarenssmart. 
Slaakt uw mondje onnoosle klagtjens, 
Ach! dan breekt mijn kloppend hart. 
 
Blijde lonkjens 
Spreiden vonkjens 
Van de reinste hemelvreugd; 
Lesch uw dorst met gulle dronkjens; 
Boezemmelk is dauw der jeugd. 

{==43==} {>>pagina-aanduiding<<}

Liefde-pandjen! 
't Poeslig handjen 
Streelt den hoezem, dien gij zuigt; 
God! bewaak 't ontluikend plantjen, 
Dat reeds van uw gunst getuigt. 
 
Schuldloos vleien - 
Hulploos schreien - 
Alles wekt mijn tederheid; 
Daar dit, zelfs bij de englenreien, 
Spraakloos om bescherming pleit. 
 
Zorgloos-speelend, 
Vrolijk-streelend 
Kent mijn wicht geen angst, geen smart; 
Zorgloos in mijn armoê deelend 
Schuilt het zacht aan 't moederhart. 
 
Lieve roozen 
Zie ik bloozen 
Op uw kaakjens - vleiend kind! 
God! ik voel mijn zorg verpoozen, 
Daar gij vreugd en onschuld mint. 

{==44==} {>>pagina-aanduiding<<}

Kunnen zuchten 
't Hart ontvlugten?... 
Bloozend Engeltje! - uw gelaad 
Spelt mijn hoop de rijkste vruchten, 
Daar mijn hart door wellust slaat. 
 
Reine blijheid, 
Rust en vrijheid 
Zie mijn kind alom verspreid! 
Ja, uw hartjen klopp' voor vrijheid - 
Lieveling der eeuwigheid! 

* * *

  

{==45==} {>>pagina-aanduiding<<}

Moederlijke wiegzang.

Wijze: Een tuinman droef te moede.

Ja, vleiend Hartediefjen! 
Gij reikt me uw armpjens toe; 
'k Versta de onnoosle klagtjens, 
En liefbetraande lachjens; 
Gij zijt uw wiegjen moê. (bis.) 
 
Maar, vriendlijk-bloozende Engel! 
Uw moeder hijgt naar rust; 
En vader, die u streelde, 
Toen ge aan mijn' boezem speelde, 
Hadt u in slaap gekuscht. 

{==46==} {>>pagina-aanduiding<<}

Wat stoort uw zorgloos slaapjen? 
Mijn speelziek kindjen vleit, 
Om op mijn' schoot te dartlen, 
Zich lachend moê te spartlen; - 
Dit is 't, waarom gij schreit. 
 
Gij staart met pinkende oogjens 
Het kwijnend nagtlicht aan; 
Och! slaap, mijn bloozend wichtjen: 
Dat oogbekoorend lichtjen 
Moet achter 't schermtjen staan. 
 
'k Geef, knielend bij uw wiegjen, 
U nog een' lekkren zoen; 
Kom, 't slaapjen doet u groeien, 
't Zal, in zijn zachte boeien, 
Uw kragt ontwikklen doen. 
 
Uw blank - uw poeslig handjen 
Streelt mij de vreugd in 't hart; 
ô Lieve God! uw goedheid 
Schenkt mij de reinste zoetheid, 
Na bange boezemsmart. 

{==47==} {>>pagina-aanduiding<<}

Gij blijft mijn kind bewaaken; 
Mijn God! het draagt uw beeld, 
Uw beeld - dat in zijn lonkjens, 
Met zuivre liefdevonkjens, 
Zo zielverteedrend speelt. 
 
Dit lachend bloessemknopjen 
Ontluikt, zo vrij als blij, 
Het waassem', tot belooning, 
Nog eens den besten honig 
Voor Neêrlands maatschappij. 
 
Mijn bloeiend Lenteroosjen! 
Ontluikt in vrijheids beemd; 
't Spreide onvervalschte kleuren 
En offer liefdegeuren, 
Van wraak en list vervreemd. 
 
De hoop ontvlamt mijn zangdrift; 
Maar zacht ... mijn wichtjen rust. 
Ja, Liefling! slaap een beetjen, 
Maar, eer ik 't wiegekleedjen 
Nog sluit, eens zacht gekuscht. 


  

{==48==} {>>pagina-aanduiding<<}

De braave vader aan zijn' zoon.

Wijze: Avec les jeux dans le villages.

Mijn Zoon! gij treedt de roozenpaden 
Der kommerlooze kindshoid af; 
De glorie wenkt u - volg, mijn Jongling! 
Of kruip veragt naar 't zwijgend graf. 
ô God! dit denkbeeld doet mij bloozen; 
Gij kruipend - gij ontaard - veragt?... 
Mijn Zoon! waart ge in uw wieg dan schuldloos, 
Beroofd van moedermelk, versmacht. (bis.) 

{==49==} {>>pagina-aanduiding<<}

Een traan zwelt in uw tintlende oogen, 
Uw grootheid gloeit in 't jeugdig blos; 
Mijn Zoon! 'k versta die eedle trekken, 
Eens rukt gij slaassche kluisters los. 
Mijn bloed, het bloed der dappre Vadren 
Spreid' op uw wang dien gloed der wraak; 
Ja, 't doe uw hart, als 't mijne, kloppen; 
Mijn Zoon! welaan! 't geldt vrijheids zaak! 
 
Mijn Zoon! 't gevoel boeit tong en lippen, 
Uw hart, dat op mijn' boezem slaat, 
Doet mij uw' eed aan Vrijheid voelen, 
Uw' eed - dien Neêrlands God verstaat. 
Mijn ziel smaakt reine zaligheden; 
'k Ben Vader van een' eedlen Zoon; 
Zijn grootheid is mijn eeuwge glorie - 
Zijn vrijheidmin mijn zegekroon. 

{==50==} {>>pagina-aanduiding<<}

De grijsheid doe mijn kragt verwelken! 
Geen nood! in u herleeft mijn moed. 
Ja! 'k heb een echte telg van bato, 
Geteeld - beschermd en opgevoed. 
Geen laffe praal, geen dartle zeden 
Ontadelden uw afkomst ooit; 
Geen wellust mengt verzengde bloemen 
Met leliblaân, die de onschuld strooit. 
 
ô Roem! ô blijdschap van mijn leven! 
Geen wraak, maar trouw aan 't Vaderland 
Geef, als de wijsheid 't recht verdedigt, 
Het staal voor Vrijheid in de hand. - 
Voel, wat natuur en pligt dan vergen; 
Dit oord zij dierbaar in uw oog; 
Dit oord - waar de eerste vonk des levens 
Uw hart in moeders schoot bewoog. 

{==51==} {>>pagina-aanduiding<<}

Kom, volg mij, zweer op 't graf der helden, 
Voor 't oog der Englen, die hun asch 
Bewaaken, zweer: dat recht en vrijheid 
Het doel van al uw pooging was. 
Kniel op uw moeders grafzerk, jongling! 
Haar vrije geest ontvlamm' uw' moed. 
God lof! uw boezemmelk, mijn Weêrhelft'! 
Heeft onzen roem - 's lands eer gevoed! 

* * *

  

{==52==} {>>pagina-aanduiding<<}

De geruste patriot.

Wijze: ô Zielverrukkende avondstond!

Dit hart klopt voor mijn Vaderland; 
Ai voel dien blijden tik: 
Ik leefde steeds voor 't Vaderland; 
Hoe vrolijk adem ik! 
 
De Deugd is mijne Gidze alom, 
De Vrijheid mint mij teêr. 
Ik ben bij braaven wellekom, 
Ik heb van braaven eer. 

{==53==} {>>pagina-aanduiding<<}

Hoe juichend trede ik voor mijn' God! 
Mijn aanzigt gloeit van vreugd; 
Ik loof hem, ook in 't aakligst lot - 
Ik volg het pad der deugd. 
 
Mijn hart is zich geen kwaad bewust; 
Ai voel het luchtig slaan! 
Ik denk, ik werk, ik sterf gerust - 
Gods engel lacht mij aan. 
 
Een laaghart eer' de dwinglandij, 
Hij voelt zijn waarde niet; 
Mijn hart tikt altijd vrij en blij, 
Zijn hart trilt als een riet. 
 
Ik leef, ik sterf voor 't Vaderland - 
Ik leef - ik sterve vrij; 
Bewerk ik 't heil van 't Vaderland - 
Wat zaligheid voor mij! 


  

{==54==} {>>pagina-aanduiding<<}

Lentemorgen.

Wijze: Bron van 't reinste vergenoegen.

Welkom; lieve Lentemorgen! 
Die langs purpren wolkjens stijgt; 
Daar uw glans, in damp verborgen, 
Paarlen aan de bloessems rijgt. 
Zacht omsluierd rijst uw luister, 
Kwijnend vlugt het sluimrig duister, 
Daar uw hand, die silver strooit, 
Zelfs zijn bruine vleuglen tooit. 

{==55==} {>>pagina-aanduiding<<}

Welkom, lieve Lentemorgen! 
Door natuur vol vreugd begroet; 
Dampen, die uw' glans verborgen, 
Smelten voor uw' roozengloed; 
Klim langs zacht bewolkte boogen, 
Nevlen, die deez' aard omtoogen, 
Als een vaale nagtgordijn, 
Vlugten nu voor zonneschijn. 
 
Heldre hemel, warme straalen - 
Alles, alles maakt mooi weêr! 
Vruchtbre heuvels, blijde dalen 
Juichen tot hun Scheppers eer; 
't Gloeiend licht zuigt blanke dropjens 
Van de purpren roozenknopjens, 
't Koeltjen wiegt bedauwde blaân, 
't Zangkoor heft zijn feestlied aan. 

{==56==} {>>pagina-aanduiding<<}

't Smeltend lied der filomeelen 
Rolt door 't digtbewasschen woud, 
Waar de vreugd, die 't hart kan streelen, 
Met bekoorlijke onschuld trouwt. 
't Duifjen klapwiekt, onbedwongen, 
't Bouwt een nest voor teedre jongen, 
Daar de tortel kirrend vleit, 
En zijn zachte wiekjens spreidt. 
 
Alles ademt reine weelde; 
't Beekjen golft door bloemrijk groen; 
Jeugd, die Edens burgren streelde, 
Huwt aan 't bloeiend jaarsaisoen. 
't Beekjen ruischt met 't veldgeschater, 
Struikjens spieglen zich in 't water, 
't Ruischend beekjen kuscht hun beeld, 
Daar 't met bloem en heester speelt. 

{==57==} {>>pagina-aanduiding<<}

Gouden zonnestraalen danssen 
Langs het luchtig kabblend nat, 
Dat, bemaald met rijke glanssen, 
Om de blanke zwaanen spat - 
Zwaanen - die de beek doen schuimen, 
Dropjens, op haar witte pluimen, 
Spreiden al 't aanminnig schoon 
Van Gods regenboog ten toon'. 
 
Welkom, blijde Lentemorgen! 
Die natuur met roozen tooit, 
Die, in silvren gaas verborgen, 
Paarlen om haar rustbed strooit. 
'k Zie natuur alom ontwaaken, 
Wellust doet haar' boezem blaaken; 
Nijvre vlijt, tot vreugd gereed, 
Plooit haar nevlig morgenkleed. 

{==58==} {>>pagina-aanduiding<<}

Welkom, schoone Lentemorgen! 
Landmans dankbre boezem gloeit; 
Blijde hoop versinoort zijn zorgen, 
Nu weêr veld en boomgaard bloeit; 
't Grazend rundvee biedt hem zegen, 
't Hupplend schaapjen blaet hem tegen; 
't Bloemrijk gras, het lachend veld 
Alles, alles heil voorspelt. 

* * *

  

{==59==} {>>pagina-aanduiding<<}

De avond, aan Julia.


't Is weêr avond, julia! 
Wederom een dag voorbij. 
Wederom een stapjen nader 
Aan het huis van onzen Vader; 
Ieder dagjen nadren wij. 
Ieder dagjen, - ja ô ja! 
't Is weêr avond, julia! 

{==60==} {>>pagina-aanduiding<<}

Weêr een dag, mijn julia! 
Slaat uw hart nog zó verheugd? ... 
Ik mogt mijn bestemming voelen, 
Julia Gods eer bedoelen. 
Julia! ik schnei van vreugd! ... 
Dag, ik denk u juichend na; 
Weêr een dag, mijn julia! 
 
Weêr een dag, mijn julia! 
Wat gevoel van de eeuwigheid? ... 
Vliegt in 't niet, gij dagen - jaaren! 
'k Zie twee oogjens vonklend staaren 
Op de plaats, die ons verbeidt; 
En ik zie haar - ja ô ja! 
Weêr een dag, mijn julia! 

{==61==} {>>pagina-aanduiding<<}

't Is weêr avond, julia! 
Alles duikt in 't treurig zwart. 
Wij zien 't eeuwig zonlicht blinken; 
Laat de zon aan 't westen zinken, 
't Eeuwig licht wijkt nooit van 't hart - 
Nooit wijkt onze min, mijn Gaê! 
Welk een avond, julia! 
 
't Is weêr avond, julia! 
't Zachte rustbed wacht ons af. 
Gezellin van 't lieve leven! 
Na dat wij den doodsnik geven, 
Slapen wij gerust in 't graf; 
Na 't ontwaaken, ja ô ja! 
Komt geen avond, julia! 


  

{==62==} {>>pagina-aanduiding<<}

Avondwandeling met Julia.


Welk een avond, julia! 
Geen blaadjen maakt gewemel, 
Geen wolkjen kleurt den hemel - 
Hoe helder schijnt de maan! 
Zie 't heir van sterren aan; 
't Is rondom hemel, waar wij gaan; 
Waar wij gaan, mijn lieve Gaê! 
Welk een avond, julia! 

{==63==} {>>pagina-aanduiding<<}

God is bij ons, julia! 
Geen kwaad kan ons genaaken, 
De Godheid wil steeds waaken; 
Beschouw de lucht - het veld. 
Die sterren - druppels - telt, 
Bewaakt zijn kindren, als een held - 
Als een held slaat hij ons gaê. 
Welk een avond, julia! 
 
Zie Gods grootheid, julia! 
De sterren, die dáár flikkren, 
De druppels, die hier blikkren, 
De maan, zo vol van pracht, 
Die lichtster van den nagt, 
Vertellen t'saam Gods liefde en magt: 
Magt en liefde - ja ô ja! 
Welk een avond, julia! 

{==64==} {>>pagina-aanduiding<<}

Sombre stilte, julia! 
Wanneer wij, vrij van zorgen, 
Vast slapen, tot den morgen, 
In 't stille doodendal; 
Wanneer het eeuwig Al 
Ons wekken - ons volmaaken zal - 
Ons volmaaken, - ja ô ja! 
Dan is 't dag, mijn julia! 
 
Voel Gods grootheid, julia! 
Dáár, boven sterrenkringen, 
Wáár blijde serafs zingen, 
Toont God in zijnen Zoon, 
Op een verheven troon, 
De volheid van het zigtbre schoon, 
Schoonheid zonder wedergaê - 
't Wordt hier dag, mijn julia! 


  

{==65==} {>>pagina-aanduiding<<}

De vergenoegde vaderlandsche vrouw.

Wijze: Kom orpheus enz.

Ik noem deze aard geen traanendal, 
Geen donkre wildernis, 
Daar God, de Schepper van 't heelal, 
Mijn vriend - mijn vader is. 
ô Zegenvolle deugd! 
Een stroom van reine vreugd 
Ruischt langs uw zachte lelipaân; 
Ik voel mijn' dankbren boezem slaan, 
God! neem mijn offers aan. 

{==66==} {>>pagina-aanduiding<<}

De welvaard streelt mijn blij gezin; 
Mijn schuldloos, vrolijk kroost, 
Dat, als de roozengaard der min, 
Met lentelachjens bloost; 
Mijn kroost, waar in het beeld 
Des vaders vleiend speelt, 
Dit kroost heeft ons geluk voltooid, 
Schoon de overvloed geen schatten strooit, 
Ons heil toch wankelt nooit. 
 
Mijn huwlijksvriend! uw vrije ziel 
Smelt met mijn ziel in één; 
Uw grootheid, die mijn hart beviel, 
Schept nieuwe zaligheên. 
Geen kruipend zelfbelang 
Vernedert ons voor dwang. 
Mijn huwlijksvriend! van staatszucht vrij, 
Werk trouw tot nut der maatschappij, 
En spot met dwinglandij. 

{==67==} {>>pagina-aanduiding<<}

Ons vrij, ons huizelijk geluk 
Ontduikt het oog der nijd: 
Dat schittrend stof den slaaf verruk', 
Ons heil verduurt den tijd. 
Mijn huwlijksvriend! ons hart 
Klopt zalig, voelt geen smart. 
Zie 't kind, dat aan mijn' boezem hecht - 
Gevoel, hoe 't banden voor onze echt 
Met vleiende armpjens vlecht. 
 
Mijn huwlijksvriend! vernoegde rust 
Lacht op uw gul gelaad, 
Daar 't hart, geen zelfsverwijt bewust, 
Door reinen wellust slaat; 
Gij smaakt den loon der deugd. 
De vrijontloken jeugd, 
Der panden onzer teedre min, 
Zoog van uw trouwe zielvriendin 
De melk der vrijheid in. 

{==68==} {>>pagina-aanduiding<<}

De vadernaam, die vleiend streelt, 
Wekt al uw tederheid, 
Als 't schuldloos kindjen lacht en speelt, 
Of om uw' bijstand vleit; 
Dan zie ik, dierbre Vriend, 
Die al mijn min verdient! 
Dan zie ik, wat uw ziel gevoelt. 
Welaan, hoe 't wisslend lot ook woelt, 
God heeft ons heil bedoeld. 

* * *

  

{==69==} {>>pagina-aanduiding<<}

Aan mijn vaderlandsche vrienden.

Wijze: Eensaam bosch! enz.

Laat de laster schimpend woeden; 
Waare grootheid wankelt nooit; 
Door de hand der tegenspoeden 
Wordt haar glorieloof gestrooid. 
Wanhoop moog' den trotschäard knaagen, 
Blanke deugd blijft palmen dragen, 
Met den dauw der hoop getooid. 

{==70==} {>>pagina-aanduiding<<}

Vrijheidsvrienden! kroost der belgen! 
Dat geen slaafsche ketens torscht; 
Waare Vaderlandsche telgen, 
Nooit door eigenbaat bemorscht! 
Grootheid heeft uw' naam veredeld, 
't Hart, dat niets van trotschäards bedelt, 
Klopt nog in mijn dankbre borst. 
 
Vrijheidsmin, gehoond - gelasterd, 
Vaderlandsche trouw, getergd, 
Vrijheidsmin is nooit verbasterd, 
Schoon die vlam haar' glans verbergt; 
Vaderlandsche trouw blijft waaken, 
Om der slaaven boei te slaaken, 
Als Gods wenk haar ijver vergt. 

{==71==} {>>pagina-aanduiding<<}

Dierbre vrienden! moê van zwerven, 
Hoort de zucht van 't vaderland; 
Schoon gij have en grond moet derven, 
Vriendschap reikt u gul de hand; 
Uit de vaderlandsche beemden 
Vloeit een heilstaat voor de vreemden, 
In wier oord ge uw tenten spant. 
 
Vaderlandsche maagden zingen 
Van uw vrijheidsliefde en moed, 
Moed - die Neêrlands wiegelingen, 
Aan een vrije borst gevoed, 
Met de taal der onschuld roemen, 
Daar ze uw' naam nog staamrend noemen, 
Staamren moeders liefdegroet. 

{==72==} {>>pagina-aanduiding<<}

Dierbre vrienden! kroost der belgen! 
Dat geen ketens immer torscht; 
Vrije vaderlandsche telgen! 
Nooit door slaafsch belang bemorscht; 
Vrijheid zal uw grootheid kroonen, 
Dankbre liefde uw trouw beloonen; 
Zingend gloeit voor u deez' borst. 

* * *

  

{==73==} {>>pagina-aanduiding<<}

Lentelied.

Wijze: Filis vol aanminnigheden!

Lieve Lente! uw gulle lachjens 
Bannen vleiend loome rust; 
Daar gij heel natuur weêr zachtjens 
Uit haar doodslaap wakker kuscht. 
 
Nijvre vlijt droogt bange traanen. 
Zuchtende armoê schreit niet meer. 
Blijdschap daalt in bosch en laanen 
Vrij op duivenwiekjens neêr. 

{==74==} {>>pagina-aanduiding<<}

Blijde Lente! uw lieve lonkjens 
Vleien elk gevoelig hart. 
Vriendschap spreidt haar offervonkjens. 
Vreugd verdrijft de wreedste smart. 
 
Grievend leed en noorsche zorgen 
Zijn in 't mollig groen versinoord; 
Wanhoop wijkt, daar elke morgen 
Troostend op den grafzerk gloort. 
 
Milon zag zijn Zielbeminde 
Hier aan 't zwijgend graf vertrouwd, 
Weenend zucht hij: ‘slaap selinde! 
Slaap in 't eensaam dennenwoud! 
 
Hier is 't heiligdom der Hefde - 
Der gevoelige natuur; 
Min! die hier mijn' boezem griefde, 
Min! hoe blaakt uw godlijk vuur! 

{==75==} {>>pagina-aanduiding<<}

Dik werf hebben wij de blijheid 
Der oprechtste deugd gesmaakt; 
Slaap selinde! de eeuwge Vrijheid 
Wenkt, als ge aan mijn zijde ontwaakt. 
 
Als de onsterflijkheid deze aarde 
Met onwelkbre bloemen strooit, 
Dan verrijzen wij, mijn Waarde! 
Met den krans der min getooid.’ 
 
Zachtgebogen morgenstraalen 
Schildren hier den levensblos - 
Doen het gras met paerels praalen, 
En verspreiden troost door 't bosch. 
 
Cloë zag 't aanminnigst wichtjen 
Sterven aan haar moederhart; 
't Pas ontvlammend levenslichtjen 
Zwichtte voor de wreedste smart. 

{==76==} {>>pagina-aanduiding<<}

Cloë zet zich weenend neder, 
Mengt haar traanen met den daauw; 
Cloë roept haar' zuigling weder, 
Maar omhelst een ijdle schaâuw. 
 
't Schemervallig licht kweekt schimmen. 
Cloë voelt haar ziel gestreeld, 
Waanend, dat, wáár straalen glimmen, 
't Wichtjen nog met Englen speelt. 
 
Cloë! ja, de vriendlijke Englen 
Waaken voor uw schuldloos wicht; 
't Leert reeds paradijsloof strenglen, 
't Klapwiekt reeds in 't eeuwig licht. 
 
Lieve Lente! uw gulle lachjens, 
Streelen wanhoop zelfs in rust; 
Daar gij droefheids traanen zachtjens 
Troostend van haar wangen kuscht. 


  

{==77==} {>>pagina-aanduiding<<}

Bij de geboorte van een kind.

Wijze: Philis schoon van lijf en leden.

Blijdschap zweeft op duivenschachtjens, 
Liefde spreekt door teedre lachjens, 
Rein genoegen, dankbre vreugd 
Zingen 't feestgezang der deugd; 
Huwlijksmin ziet morgenroozen 
Aan de kim des levens bloozen. 
Liefdrijk God! een teder wicht 
Opent de oogjens eerst in 't licht. 

{==78==} {>>pagina-aanduiding<<}

Dankende Oudren! welk genoegen! 
Niets is bij uw lot te voegen; 
Spraakloos vloeit een teedre traan. 
Eelhart ziet zijn cloë aan; 
In haar zachtbeźielde trekken 
Kan zijn hart de vreugd ontdekken, 
Die aan 't hijgend moederhart 
Wellust schenkt, na baarenssmart. 
 
Eelhart laat een zucht ontglippen - 
Kuscht de nog bestorven lippen 
Van zijn dankbre zielvriendin; 
't Hulploos pand der huwlijksmin, 
't Kind, dat zaligheên verspreidde, 
Toen 't zijn eerste traantjens schreidde, 
't Spraakloos kind spelt liefde en deugd - 
't Vol genot van hemelvreugd. 

{==79==} {>>pagina-aanduiding<<}

Eelhart staart op 't huwlijkskroontjen - 
Drukt een' kus op 't mollig koontjen, 
Daar het wicht, nog niets bewust, 
Zachtjens in zijn armen rust. 
‘Cloë! (zegt de blijde Vader). 
ô! Dees liefling boeit ons nader; 
'k Voel uw vreugd, mijn Hartvriendin! 
Zie, dees Engel kroont uw min.’ 
 
Ja, verheugde trouwgenooten! 
't Bloessemtje, uit uw echt gesproten, 
Bloeit, met onverwelkbaar schoon, 
Aan volmaaktheids gloriekroon. 
Blijde moeder! 't grievend lijden 
Wordt verwisseld in verblijden; 
't Leven kuscht den doodsangst af; 
't Wiegjen staat op 't sluitend graf. 

{==80==} {>>pagina-aanduiding<<}

Juichende Oudren! welk genoegen! 
Weet ge iets bij uw lot te voegen? 
't Leven huppelt, wel te vreên, 
Om het lachend kraambed heên. 
Blijde hoop strooit lentebloemen; 
Zoudt ge uw lot niet zalig noemen? 
Ziet, - een zorgende Englenwacht 
Dekt het wanklend wiegjen zacht. 

* * *

  

{==81==} {>>pagina-aanduiding<<}

De zomeravond of het boerenvrouwtjen.

Wijze: Zonder liefde, zonder wijn, enz.

Welk een lieflijke avondstond! 
'k Zet mijn lachend kindjen 
Op den zachtbegraasden grond; 
Zie, hij voelt het windjen; 
Zie, hij lacht de blaadjens toe, 
Die al ruischend wieglen. 
Jongen! 'k blijf mij, nimmer moê, 
In uw oogjens spieglen. 

{==82==} {>>pagina-aanduiding<<}

Lieve trekjens! ô zo zacht! 
Welk een leevend blosjen! 
Wilt gij zuigen? - Kom - ik wacht, 
Hier in 't elsenboschjen, 
'k Wacht uw' Vader hier uit stad; 
Kom, in moeders armen! 
Kom, mijn jongen! 't gras wordt nat, 
't Spelen zal verwarmen. 
 
'k Heb van daag met lust gewerkt, 
'k Bond deez' morgen schooven; 
'k Werd door 't middagmaal gesterkt, 
Om op nieuw te slooven; 
Roomsche boonen met wat ham, - 
't Was een voedend kosjen; 
Stil eens - 'k dacht, dat kees daar kwam, 
Doch hij rijdt met vosjen. 

{==83==} {>>pagina-aanduiding<<}

ô Dat paardje is mak en goed! 
Maar wiens is dat bruintjen? 
Ja, 't is buurman jan - hoe zoet 
Bouwt die man zijn tuintjen! 
Lieve kleenen! valt ge in slaap? 
Hoor eens - straks komt vader. - 
Waar is 't paard? ... hoe doet het schaap? ... 
Zie eens - 't paard komt nader. 
 
Straks gaat kobus naar zijn wieg; 
Slaap hier niet - mijn boutjen! 
Och! daar lacht hij om een vlieg;... 
Daar - speel met dat touwtjen. 
Hoe betovrend is zijn lach! 
Liefling van ons leven! 
Zeg - zou 'k u niet, elken dag, 
Duizend kusjens geven? ... 

{==84==} {>>pagina-aanduiding<<}

'k Zie vergeefsch mijn oogen uit. 
Kees! gij moet haast komen. 
'k Denk wel, dat de poort al sluit. 
Zacht - ginds bij die boomen - 
'k Zie daar iets - of is 't de maan 
Op die wilgentronken? 
Neen - daar komt zo waar wat aan! 
Kom - nu is 't geklonken! 
 
Nu is weêr de pacht betaald - 
En voor zeven jaaren 
Weêr op nieuw 't verdrag bepaald; 
God zal ons bewaaren! 
Dit was de oorzaak, die mijn kees 
Naar de stad kon drijven; 
't Zal naar wensch zijn, 'k heb geen vrees, 
Elk wilde ons doen blijven. 

{==85==} {>>pagina-aanduiding<<}

Welkom, welkom - lieve Man! 
Kobus kraait u tegen; 
Och! hij doet al wat hij kan - 
Hebt ge uw' wensch verkregen? 
Zie een valhoed met een pluim 
Voor den lieven jongen! 
ô Dat 's goed! - Ons hart klopt ruim, 
Door geen zorg gedwongen. 

* * *

  

{==86==} {>>pagina-aanduiding<<}

De jonge keukenmeid.

Wijze: 't Best op aard is het genoegen.

'k Slijt gerust mijn blijde dagen; 
Andren zuchten om hun lot, 
Zelden vind ik stof tot klagen, 
Daar ik noorsche zorg bespot. 
'k Dien om kost en loon te winnen, 
'k Zie mij agten en beminnen. 
Wie verlangt een beter lot? 

{==87==} {>>pagina-aanduiding<<}

Wie kan dienstbaarheid veragten? 
'k Ben ook vrij - maar geen slaavin, 
Moet niet elk zijn' pligt betrachten? 
Hoe ik immers 't broodjen win, 
'k Moet mijn vlijt - mijn ijver toonen; 
Andren moeten 't werk beloonen; 
Zo bestaat elk huisgezin. 
 
'k Zocht een' dienst bij braave menschen; 
'k Heb me op kooken toegelegd; 
'k Moet om geen verandring wenschen; 
Dit heeft moeder mij gezegd. 
Och! ik zal 't ook wel gewennen, 
'k Leer mijn kameraad reeds kennen, 
Ze is niet vriendlijk, maar oprecht. 

{==88==} {>>pagina-aanduiding<<}

'k Ben volmaakt met 't volk te vreden. 
‘Hoor eens antjen! (zegt Mevrouw) 
'k Let nauwkeurig op uw zeden, 
Zijt bedachtzaam - zijt getrouw. 
Meiden, die hunn' pligt betrachten, 
Kan ik, als mijn kindren, agten.’ 
Ô! Die taal vereert Mevrouw. 
 
'k Dien haar ook met vlijt en liefde, 
't Kooken was al vroeg mijn lust; 
Toen 't gebrek mijn oudren griefde, 
Stelde mij de hoop gerust, 
Dat het toch niet lang zou duuren, 
Of ik kon mij ook verhuuren; 
Moeder was mijn vlijt bewust. 

{==89==} {>>pagina-aanduiding<<}

Ja! zij liet mijn dienst hier bieden; 
Dit gelukte - welk een lot! 
'k Woon bij rijke - braave lieden. 
‘'k Eisch een Vaderlandschen pot,’ 
(Zegt mijn Heer) ‘geen vreemde dingen, 
Die gezonden eetlust dwingen.’ 
'k Volg met blijdschap dit gebod. 
 
Minzaam roemt Mevrouw mijn daaden, 
Alles komt ze eens overzien. 
'k Moet deez' schoone kalfschijf braaden, 
'k Hoop weêr, dat ik roem verdien. 
Erwtjens en gestoofde groente - 
ô Daar is niet veel gedoente! 
'k Schil straks nog een peer of tien. 

{==90==} {>>pagina-aanduiding<<}

'k Leef zo vrolijk, wel te vreden. 
Jans, de werkmeid, ziet wat zuur; 
Maat dit zuurzien is geen rede 
Om te zuchten in mijn huur. 
Neen zij zal wel vriendlijk worden, 
Ze is voor zindlijkheid en orde; 
Dat is nut. - hoe brandt mijn vuur! 

* * *

  

{==91==} {>>pagina-aanduiding<<}

De braave dienstmaagd.

Wijze: Gij die thands zijt met mij ter jagt.

Ik dien mijn' Heer en Vrouw met vreugd. 
Getrouwheid is een eedle deugd. 
Ik werk den heelen dag met vlijt - 
Waardeer als goud mijn meesters tijd. 
 
Ik schrob, ik schuur, ik kook, ik wasch - 
Ben met mijn tanden, handen ras, 
't Moet overal zijn als een glas; 
Dan komt mijn Vrouw altijd van pas. 

{==92==} {>>pagina-aanduiding<<}

Ik strijl ook voor mijn volk altijd, 
Hun welvaard heel mijn ziel verblijd. 
Ik dien met liefde Vrouw en Heer; 
En ik heb van mijn dienen - eer. 
 
Ik ben te vreeden met mijn lot, 
En dien in 't dienen mijnen God - 
Hem dien ik meer dan Vrouw of Heer; 
Dat dienen geeft mij eeuwige eer! 

* * *

  

{==93==} {>>pagina-aanduiding<<}

Aan onze zanglievende vriendinnen.

Wijze: Je ne suis qu'une Bergère.

Vriendschap, Vaderland en Vrijheid, 
Waare Liefde en blanke Deugd 
Spreiden 't vuur der reinste blijheid 
In het kloppend hart der jeugd. 
Laage zielen! die door listen 
Zuivre zeden snood verpest, 
Voelt uw waarde, als mensch, als kristen, 
Die zijn' roem in grootheid vest. 

{==94==} {>>pagina-aanduiding<<}

Smoort den galm van dartle zangen; 
Godsdienst bloost - ja de onschuld schreit; 
Daar uw offers 't lied vervangen - 
't Feestlied der rampzaligheid. 
Laage zielen! voelt uw snoodheid; 
Uw verstand, verzengd door drift, 
Mist het godlijk merk der grootheid, 
Eens in uw bestaan gegrift. 
 
Vaderlandsche Meisjens zingen 
Nooit meer dartle galmen na; 
Meisjens! Vrijheids lievelingen! 
Dat uw hart voor Vrijheid sla! 
Laat uw ziel door Godsmin gloeien. 
Wie van kristendeugd ontaard, 
Is veragting, ijzren boeien, 
En de vloek van 't nakroost waard. 

{==95==} {>>pagina-aanduiding<<}

Blijdschap wenkt met gulle lachjens; 
't Fiere meisjen volgt en juicht; 
Reine Godsdienst waassemt zachtjens 
't Vleiend zoet, dat onschuld zuigt. 
Komt, mijn jeugdige Vriendinnen! 
Op het lelipad der deugd 
Ziet ge uw waare grootheid minnen, 
Daar, daar bloeit onwelkbre vreugd. 
 
Zanglust verg' uw vrije toonen! 
Schaamte blijv' uw schutgodin! 
De Onschuld biede uw glorikroonen 
In het heiligdom der min! 
Nimmer vloei' van maagdelippen 
't Lied, dat zedige ooren kwetst! 
Meisjens! denkt, dat ge op die stippen 
De ondeugd van uw harten schetst. 

{==96==} {>>pagina-aanduiding<<}

Doet geenl dartle zang u bloozen? 
Lacht ge, als woeste wellust wenkt - 
Wellust - die, omkransd met roozen 
U den kelk der ondeugd schenkt? 
Beeft dan - ziet den afgrond gaapend; 
Vlugt - gij dartelt aan zijn' rand; 
Slangen, in uw' bloemkrans slapend, 
Steken listig 't hart in brand. 
 
Neen Vriendinnen! kent uw waarde, 
Zijt op reine zeden grootsch, 
Blijft de vreugd - de roem der aarde, 
Zingt voor God in 't stof des doods, 
Zingt het morgenlied des levens 
Met de juichende natuur; 
De Almagt is uw Vader tevens; 
Gloeit door dankbaar liefdevuur. 

{==97==} {>>pagina-aanduiding<<}

Eedle fierheid kroon' uw zeden; 
Laage vleitaal, valsche schijn 
Kan op 't veilig pad der reden 
Nooit voor u een dwaallicht zijn. 
Neêrlands Vrijheid blijv' u heilig, 
Schuwt den booswicht, die haar hoont; 
Ziet u aan haar' boezem veilig 
Eens door Liefde en Deugd gekroond 

* * *

  

{==98==} {>>pagina-aanduiding<<}

De waare held.

Wijze: Men zag dametas langen tijd.

Mijn boezem blaakt door heldenmoed 
Ik zwicht niet, neen - mijn jeugdig leven, 
Met vrije boezemmelk gevoed, 
Zal nog bataafsche vruchten geven. 
Mijn jeugd ontlook voor 't Vaderland, 
Mijn trouw blijft aan dit oord verpand. 

{==99==} {>>pagina-aanduiding<<}

Geen zucht naar krijgsroem doet mij ooit, 
Als huurling, vreemde wapens voeren, 
Met lauren, rood van bloed getooid, 
Doet de overwinnaar 't hart ontroeren; 
Neen - maar als de onschuld hooploos schreit, 
Dan wenkt ons waare dapperheid. 
 
Geen laage wraak onteert mijn' moed; 
Elk weerloos mensch noemt mij een' broeder; 
Ik vest geen' roem in menschenbloed, 
Maar 'k strek mijn Vaderland ten hoeder; 
Wie 't recht beledigt, vindt in mij 
Den wreeker van zijn dwinglandij. 
 
Nooit barst gevloekte moordzucht los, 
Nooit doet mijn drift natuur bezwijken, 
Geen zooglam moet mijn trapplend ros, 
Als ik naar 't slagveld vlieg, ontwijken: 
Mijn moedig maar gevoelig hart 
Weert zelfs der kleinste schepslen sinart. 

{==100==} {>>pagina-aanduiding<<}

De waare heldenmoed blijft groot, 
Geen wreedheid zal hem ooit vernedren, 
Hij spot met keetnen - met den dood; 
Maar deernis kan zijn ziel verteedren, 
Ja deernis met ons Vaderland 
Dringt helden wapens in de hand. 
 
Geen held schaamt zich een teedre traan, 
Een traan, die 't stoutst bedrijf veredelt, 
Ontferming doet mijn' boezem slaan, 
Als woeste wraak om glorie bedelt; 
Mijn eertrofeen, mijn ordenband 
Is eendragtskoord in vrijheids hand. 
 
ô Volken! kon een fiere vuist 
Uw laatsten keten stervend breken! 
Werdt heerschzuchts ijzren juk vergruisd. 
Dan was uw heil mijn glorieteken; 
Dan zwoer elk op mijn heldengraf 
Den slaafschen dwang voor eeuwig af! 


  

{==101==} {>>pagina-aanduiding<<}

De vrijheid.

Wijze: Laat de Sultan welgemoed enz.

Goede God! de mensch is vrij! 
Nooit kan trotsche dwinglandij, 
Die ons wettig recht durft schenden, 
Tegen u de wapens wenden. 
Goede God! sta onschuld bij! 
Uw beeld, uw beeld - 
Dat in Vrijheids trekken speelt. 
Leert ons op uw hulp vertrouwen; 
Doe heil aanschouwen! (bis.) 

{==102==} {>>pagina-aanduiding<<}

Bloemtjens spreiden lachend schoon 
Vrij op jonge blaân ten toon'; 
Vlinders klappen bonte vleuglen; 
't Gonsend vliegjen kent geen teuglen; 
't Wormtjen volgt geen rijksgeboôn: 
De vreugd, de vreugd - 
Vrij van dwang, omhelst de jeugd; 
Zouden wij in rijper dagen 
Dan ketens dragen? 
 
Vrijheid! neen - gij zegepraalt. 
't Licht der waare wijsheid daalt, 
Nu gevoelt de mensch zijn waarde, 
Als de majesteit der aarde; 
Vrij, door godlijk licht bestraald, 
Trapt hij, trapt hij 
Grootsch op 't juk der slavernij. 
't Recht der volken zal herleeven. 
Laat heerschzucht beeven. 

{==103==} {>>pagina-aanduiding<<}

De eer der wereld wordt hersteld. 
Domheid zwicht, en woest geweld 
Ziet haar vuist den staf ontwringen. 
Juicht, mijn medestervelingen! 
Juicht, uw ijzren keten smelt; 
De gloed, de gloed - 
Die 't gevoel ontbranden doet, 
't Vuur der drift voor waare Vrijheid 
Wekt moed en blijheid. 
 
Noord-America! de zon, 
Die uw ziel ontvonken kon, 
Was de Vrijheid, die uw rechten 
Vestigt, onder 't moedig vechten 
Van uw' eedlen washington; 
Zijn trouw, zijn trouw 
Grondt en steunt uw staatsgebouw: 
Frankrijk zag uw' Vrijheidsluister, 
En breekt zijn kluister. 

{==104==} {>>pagina-aanduiding<<}

Vrijheid zag in Nederland 
Eeuwen lang haar' tuin geplant - 
Zouden dan de woeste zwijnen 
Nu nog zijnen bloei doen kwijnen? ... 
Wie boeit met een' gouden band 
Den leeuw, den leeuw - 
Elk ten hoon, in de achttiende eeuw? 
Neen! wie hem den muil durft binden, 

Zal hij verslinden. 
* * *

  

{==105==} {>>pagina-aanduiding<<}

De eigenbaatige held.

Wijze: Hoe zoet is 't, daar de vriendschap woont!

Hij, die om kruipend zelfbelang 
De heldentekens draagt, 
Tart vrijheid, eert gevloekten dwang, 
Als hoop op voordeel daagt; 
Hij heeft noch Vaderland, noch vrind; 
God zelf wordt, als zijn schraapzucht wint, 
Gevloekt, gevloekt, gevloekt. 

{==106==} {>>pagina-aanduiding<<}

Hij zweert zijn trouw aan 't Vaderland; 
Maar spot met eed en recht, 
Zo dra der braaven lot en stand 
Hem 't laag gewin ontzegt; 
Dan kuscht hij, neêrgeknield, de vuist, 
Die Vrijheids gloriezuil vergruist, 
En juicht, en juicht, en juicht. 
 
Dan trapt hij in 't onschuldig bloed, 
Door woede en haat geplengd, 
Daar gouddorst, door een' woesten gloed, 
Het flaauwst gevoel verzengt. 
De deugd, wier recht hij heeft beschreid. 
Wordt, nu zij om bescherming pleit, 
Vervolgd, vervolgd, vervolgd. 

{==107==} {>>pagina-aanduiding<<}

Geen vonk van Vriendschaps godlijk vuur 
Vlamt in 't versteende hart; 
Hij smoort de smeekstem der natuur, 
En spot met angst en smart. 
Maar, laage landverraders! beeft! 
De God der Patriotten leeft - 
En waakt, en waakt voor 't recht! 

***

  

{==108==} {>>pagina-aanduiding<<}

De waare patriot.

Wijze: Gij, die met mij thands zijt ter jagt.

'k Verbond mij voor het oog van God 
Aan 't land; 
Mijn eed, in spijt van 't wisslend lot, 
Houdt stand. 
Natuur, die in mijn' boezem spreekt, 
Heeft zelv' dien moed - die trouw gekweekt, 
Zij wenkt. 
 
Natuur geeft 't wraakzwaard in de hand, 
Als list - 
Als dwang het recht van 't Vaderland 
Betwist. 
Welaan, doemwaardige Eigenbaat! 
Baar in den nood geen helsch verraad; 
Zij vlugt. 

{==109==} {>>pagina-aanduiding<<}

De waare grootheid zegepraalt, 
Zij buigt 
Nooit voor een' troon, met goud bemaald, 
Maar juicht, 
Als de eer der menschheid wordt bewaakt, 
Als 't hart door Vrijheidliefde blaakt, 
In angst. 
 
Geen Patriot beeft voor gevaar, 
Hij lacht, 
Daar hij der moordren trotsche schaar 
Veragt; 
En plengt 't geweld zijn laatste bloed, 
Zijn kragt bezwijkt, maar nooit zijn moed 
Of deugd. 
 
Geen ijdle glorie is zijn doel; 
Zijn werk 
Draagt van een goddelijk gevoel 
Het merk; 
Al woedt de dwang, hij vreest geen dood - 
De held blijft, schoon geketend, groot - 
En vrij. 

{==110==} {>>pagina-aanduiding<<}

Geen Dwingland boeit zijn eedle ziel, 
Hij zucht; 
Dat laage vleizucht beedlend kniel', 
Geen vlugt - 
Geen schijn bevlekt zijn siere deugd, 
Hij blijft Gods vriend, der englen vreugd, 
's Lands roem. 
 
Zijn hart heeft aan zich zelf genoeg; 
En boeit 
't Geweld zijn' arm, die wapens droeg, 
Hij gloeit 
Door heldenwraak, die 't recht beschut 
Nog pleit hij voor 's lands eer en nut - 
Vol drift. 

* * *

  

{==111==} {>>pagina-aanduiding<<}

Godvruchtige zanglust.

Wijze: In een' boomgaard colinette.

Goede God! de donkre zorgen 
Vlugten voor uw troostend licht, 
Als de scheemring van den morgen; 
Ja, in 't volgen van mijn' pligt 
Is mijn waar geluk verborgen: 
Godsdienst heeft mijn pad gerigt. 

{==112==} {>>pagina-aanduiding<<}

Blijdschap doet mijn' boezem gloeien: 
Lieve God! een dankbre traan 
Mag uit vonklende oogen vloeien, 
Daar verrukking 't hart doet slaan; 
Godvrucht doet de roozen bloeien 
Langs mijn treurge levenspaân. 
 
Nimmer zal mijn heilzon duiken, 
Haar omwolkte glans bekoort; 
'k Zie aan woeste doornenstruiken, 
Bij het licht, dat scheemrend gloort, 
Edens jong gebloemt ontluiken, 
Met het waas der deugd omboord. 
 
Lieve jesus! Heil der aarde! 
Door uw reine zedenleer 
Vindt de mensch zijn' stand en waarde; 
De englen zien al juichend neêr: 
't Speeltuig, dat verrukking snaarde, 
Galmt in 't stof Gods eeuwige eer. 

{==113==} {>>pagina-aanduiding<<}

Juichende englen! ja-wij volgen! ... 
't Kwijnend lied der sterflijkheid 
Zij door grootscher toon verzwolgen: 
Nimmer was Gods majesteit 
Op een wormpjens vreugd verbolgen - 
Vreugd - die Scheppers roem verbreidt. 
 
Kristnen! Juicht - God mint uw zangen, 
Jesus eischt uw dankbre vreugd; 
Volgt uw gloeiend zielverlangen, 
Zijt in God, uw' vriend, verheugd; 
Laat zijn min de vrucht ontvangen 
Van uw zaligheid - uw deugd. 
 
't Vol genot van zaligheden 
Is het doel van Gods bestuur; 
Voor den Kristen bloeit een Eden 
Aan den boezem der natuur: 
't Schuldloos hart slaat wel te vreden, 
Zacht ontvlamd door hemelvuur. 

{==114==} {>>pagina-aanduiding<<}

Godsdienst! - Godsdienst! donkre zorgen 
Vlugten voor uw troostend licht; 
Kwijnend daagt de schoonste morgen; - 
Jesus! 'k voel der kristnen pligt: 
Blijft de glans der vreugd verborgen - 
Godsdienst heeft toch 't pad gerigt. 

* * *

  

{==115==} {>>pagina-aanduiding<<}

De moedige kristen.


Zou ik in de tegenspoeden, 
Die op 't menschlijk leven woeden, 
Altijd treuren, zonder hoop? 
Zonder hoop treurt nooit de Kristen. 
Och! of het mijn vrienden wisten! 
God bestuurt mijn' levensloop. 
 
Hij, die boven zonnekringen 
Wordt gediend van hemellingen, 
Ziet ook op mij aardworm neêr; 
Nimmer wil hij mij vergeten, 
En al werd mijn vleesch gereten, 
Hij blijft toch mijn God - mijn Heer! 

{==116==} {>>pagina-aanduiding<<}

Als ik hier op doornen trede, 
Dan ook gaat mijn Vader mede; 
Ja - door droefheid overmand, 
Roep ik in het bitterst lijden: 
Vader wil zijn kind kastijden! 
Ik - ik kusch mijn Vaders hand. 
 
Dat de boozen mij omgeven, 
Loeren op mijn dierbaar leven; 
Ik - ik ben in God een held! 
Vader hoorde steeds mij klagen; 
'k Heb den vijand vaak verslagen; 
Door mijn' God behield ik 't veld. 
 
Moet ik als een vreemdling zwerven, 
Goedren, vrienden, maagen derven; 
Vader ziet zijn hulploos kind; 
Nooit zal hij mij heel verlaten; 
Of kan God zijn kindren haaten? 
'k Weet - dat hij mij eeuwig mint. 

{==117==} {>>pagina-aanduiding<<}

Waar voor zou mijn ziel dan schrikken? 
Ik zal, bij mijn jongste snikken, 
Juichen over dood en graf; 
Ik zal overwinnaar wezen; 
Wil dan op mijn grafzerk lezen: 
Hij tradt de aarde juichend af. 

* * *

  

{==118==} {>>pagina-aanduiding<<}

De vrijheidsvriend.

Wijze: ô Vuige Nijd!

Mijn hart klopt vrij; 
Geen slavernij 
Heeft ooit dit hart vernederd. 
Nooit kwijnt mijn vreugd, 
Daar liefde en deugd 
Mijn grootsch gevoel vertederd. 
 
Aan 't Vaderland 
Is hart en hand 
Op 't plegtigst toegeheiligd; 
Nooit zwicht mijn moed, 
Schoon 't onrecht woedt, 
Eens ziet zich 't recht beveiligd. 

{==119==} {>>pagina-aanduiding<<}

Wordt ooit dees grond, 
Waar de ochtendstond 
Des levens mij belonkte; 
Wordt ooit dees grond, 
Waar eens 't verbond 
Van trouw en vrijheid pronkte; 
 
Wordt dit gewest, 
Door bloed gevest, 
Eens snood onteerd door slaaven; 
Dit vrij gewest, 
Door dwang verpest, 
Zal 't oud verbond zien staaven. 
 
Geen schuldloos kroost 
Zal ongetroost 
Om vaders noodlot schreien; 
Het recht ontwaakt, 
Onze ijver blaakt, 
Door 't lied van Neêrlands reien. 

{==120==} {>>pagina-aanduiding<<}

Houdt moed! - ons lot. 
Bewaakt door God, 
Ons lot zal roemrijk daagen; 
De deugd houdt stand. 
Mijn Vaderland 
Kan nimmer ketens dragen. 

* * *

  

{==121==} {>>pagina-aanduiding<<}

De lente-avond.

Wijze: Charmante fleur quittez ce prus de flore.

Zou gulle vreugd mijn zangdrift niet doen gloeien, 
Nu mij natuur met lieve lachjens wenkt? 
'k Zie weêr de beek langs bloemrijke oevers vloeien, 
Daar 't golvend gras de schoonste beelden schenkt. 
 
Blij spiegelt zich de zon in 't vloeiend water; 
Elk straaltjen wordt bevallig weêrgekaatst; 
Lucht danst de wind, bij 't murmelend geklater, 
Door struikjens, langs den groenen boord geplaatst. 

{==122==} {>>pagina-aanduiding<<}

Kom, cloë! kom, natuur boeit onze zinnen; 
De bloessemtooi der jonge lente vleit: 
Wie moet deze aard niet, als Gods lusthof, minnen? 
Elk kruidjen bloeit en waassemt zaligheid. 
 
Kom, Zielvriendin! ontwijken wij de muuren, 
Hier golft de lucht door 't vrije feestgezang; 
Hier groet natuur de zorgloosnadrende uuren, 
Hier kent het hart geen laffen zedendwang. 
 
    ô Zoet genot van vrije landvermaaken? 
'k Vind weêr mij zelv'; - mijn cloë! - ô, hoevrij 
Mag weêr mijn ziel het heil der vriendschap smaaken! 
Nooit kwijnde ons hart in laage slavernij. 
 
Geen weelde of pracht benevelt onze reden, 
Geen valsche schijn ontluistert onze vreugd; 
Neen, liefde en trouw bewaaken onze zeden; 
Grootsch klopt ons hart voor blanke christendeugd. 

{==123==} {>>pagina-aanduiding<<}

Ja, Hartvriendin! wij zingen onbekommerd; 
Zacht stemt ons lied met 't feestlied der natuur; 
Dees zoodenbank, door wilgenblaân belommerd, 
Gunt ons de vreugd van 't vreedsaam avonduur. 
 
Grootsch lacht de zon uit 't vreedsaam, bloozend Westen, 
Zie, hoe haar gloed met luchte wolkjens speelt; 
Ginds schijnt ze in 't Oost een purpren zuil te vesten, 
Waar langs de maan met silvren scheemring speelt. 
 
Zacht sinelt de gloed der weêrgekaatste straalen. 
Zie, nog den top van 't hoog geboomt verguld; 
Zie, welk een damp versilvert ginds de dalen; 
Hoor 't ruischend woud, met blij gejuich vervuld. 
 
Zacht kwijnt het lied der vrije Filomeelen, 
Schel rijst hun toon, door tederheid verrukt; 
Vrij rolt hun galm, die 't koudste hart kan streelen, 
Blij wordt hun min door toontjens uitgedrukt. 

{==124==} {>>pagina-aanduiding<<}

Zie, mijn Vriendin! hoe daalt het sluimrig duister; 
Grootsch zinkt de dag - terwijl de bruine nagt, 
Zo schoon getooid met tintelenden luister, 
Vermoeide vlijt al troostend tegenlacht. 
 
Kom, Zielvriendin! geniet de zaligheden, 
Deel in 't geluk, door God voor ons bereid; 
Ban noorsche zorg - heel de aard wordt ons een Eden: 
Nooit zucht' ons hart door laage ondankbaarheid. 
 
Geen woelend lot vergt nuttelooze klagten. 
Cloë! hoe schoon daalt de avondstond der deugd! 
Vrij blijft ons hart dien avondstond verwachten, 
Geen wroegende angst benevelt waare vreugd. 
 
Schoon drijft de maan langs ligtbewolkte boogen; 
Cloë! zo schoon lacht de eeuwigheid ons aan; 
Nog zweeft de tijd voor vrolijk-wachtende oogen, 
Nog blijft ons hart voor aardsche vriendschap slaan. 

{==125==} {>>pagina-aanduiding<<}

Maar 'k voel ons hart voor de eeuwigheid gestrengeld, 
Ja, cloë! 'k juich - 'k blijf eeuwig uw vriendin; 
Ja, door den dood wordt vriendschap slegts verengeld, 
De Vriendschap is het beeld van hemel-min. 
 
Zacht wiegt de wind de waassemende bloemen, 
Zacht zuigt het groen den koelen avonddaauw; 
Zo doet ge, ô dood! de stervende onschuld roemen, 
Zo rust de deugd bekoorlijk in uw schaâuw. 

* * *

  

{==126==} {>>pagina-aanduiding<<}

De jonge landman.

Wijze: Hier heeft mij roozenmond bescheiden.

De rijke steedling strijdt met zorgen. 
Ik ken op 't land verdriet noch dwang, 
Nooit wensch ik slaaploos naar den morgen, 
Nooit valt den lieven dag mij lang. 
De rijkaard, voor zijn' schat bekommerd, 
Gunt nooit zich zelv' een zoete rust; 
Ik slaap, door lindeblaân belommerd, 
Van dief noch moorder iet bewust. 

{==127==} {>>pagina-aanduiding<<}

Mijn erf, door graft noch wal besloten, 
Mijn erf blijft in den schoonsten stand; 
Een haag van taaie beukenlooten, 
Om weide en boomgaard heengeplant, 
Een haag van taaie beukenlooten, 
Zo digt, zo vast in één gegroeid, 
Houdt slegts mijn vrolijk vee besloten, 
Terwijl mijn graan op de akkers bloeit. 
 
'k Zeg dikwijls tot mijn vrouw: ‘och lijsje! 
Ons leven is zo lief als nut.’ 
Dan zingen wij een vrolijk wijsje; 
Hoe galmt dan onze ruime hut! 
Straks dans ik met den kleinen jongen, 
Terwijl zijn moeder 't vuurtjen stookt, 
En, door zijn lief gevlei gedwongen, 
Vol haast den dikken brijpot kookt. 

{==128==} {>>pagina-aanduiding<<}

Ja, arbeid wekt den lust tot eeten; 
De brij is gaar, de disch gereed. 
Ik zie mijn bloozend lijsjen zweeten, 
‘Kom, (zegt ze) geef mij 't klein - en eet.’ 
De jonge kruit en lacht en spartelt, 
Ik leg hem zacht op moeders schoot, 
Waar hij, zo dikwijls moêgedarteld, 
Zijn vriendlijk-tintlende oogjens sloot. 
 
Dan zit ik naast mijn zorgend Vrouwtjen, 
Wij eeten nog bij 't schemerlicht; 
Ik sluit - steek op de klink een houtjen; 
'k Ben aan mijn' schat geen slot verpligt; 
Mijn schat? ... ô ja! 'k heb waarlijk schatten, 
Maar 't is geen goud, dat dieven lokt; 
Wie kan mijn rust - mijn heil bevatten? 
Mijn hoop wordt door geen' angst geschokt. 

{==129==} {>>pagina-aanduiding<<}

Mijn lijsje lag ons kind in 't wiegjen, 
't Viel zuigend aan haar borst in slaap, 
Kom, 't wiegkleed weert elk stekend vliegjen, 
Maar eerst een' nagtzoen - lieve knaap! 
Wij danken God voor liefde en zegen, 
En vragen weêr om zoete rust; 
't Wordt donker - 't slaapjen zweeft ons tegen, 
Daar God zich in ons heil verlust. 
 
Wij rusten, tot het vrolijk bloozen 
Des daagraads in ons stulpjen blinkt. 
De luiaard spreidt een bed van roozen. 
Waar op hij magtloos nederzinkt; 
Nooit kan de zoete rust hem streelen, 
Een rust door noeste vlijt gebaard. - 
ô Zalig lot! ô Landtooneelen! 
Gij blijft mijn vreugd - mijn dankstof waard. 


  

{==130==} {>>pagina-aanduiding<<}

De vlijtige timmerman.

Wijze: Wat doet mij ontstellen?

Wie dagloon durft stelen, 
Is lui en veragt. 
Zou 't werk mij verveelen? 
'k Ben jong en heb kragt. 
 
Ik sliep zonder zorgen, 
'k Ontwaakte gezond; 
Een zomersche morgen 
Heeft brood in den mond. 

{==131==} {>>pagina-aanduiding<<}

Ik schoof mijn gordijnen 
Eens open - en 't licht 
Reeds vrolijk aan 't schijnen, 
Ontvouwde mijn' pligt: 
 
Die pligt is mij heilig; 
Nu dankte ik mijn' God, 
Door hem rust ik veilig - 
Hij zegent mijn lot. 
 
Hoe koel waait nu 't windjen. 
Ik werk weêr met lust; 
'k Heb zwijgend mijn kindjen - 
En 't wijf eens gekuscht. 
 
Half-slapende lachjens 
Begroetten me alleen, 
'k Ontgrendelde zachtjens 
De deur, en 'k ging heên. 

{==132==} {>>pagina-aanduiding<<}

Gij kraaide mij wakker, 
ô Waaksame haan! 
Hoe blij komt mijn makker, 
Al sluitend, ginds aan! 
 
‘Zo klaas! - goeden morgen! 
Wel, jonge! - dat 's vroeg! 
Voor 't broodjen te zorgen 
Is blijdschap genoeg. 
 
Kom, werken wij samen, 
De dag is niet heet; 
Gewis zijn die raamen 
Voor schooftijd gereed. 
 
Aanvaardt gij de randen 
En 't lijstwerk? - dat 's braaf! 
Want jonge! uw handen 
Staan juist naar de schaaf. 

{==133==} {>>pagina-aanduiding<<}

Ik hou meer van zaagen, 
'k Heb alles gepast; 
Dat hout kan mij plaagen, 
't Is magtig gekwast.’ 
 
Laat luiaards vrij slapen, 
Zij missen een vreugd, 
Die vlijt weet te raapen 
Op 't voetspoor der deugd. 
 
Ik win met mijn handen, 
Wat heil is zo groot! 
Voor dierbare panden 
Het dagelijksch brood. 

* * *

  

{==134==} {>>pagina-aanduiding<<}

't Patriotsche meisjen.

Wijze: Helden! laat uw' moed opwekken.

Heerschzucht kan mijn hart niet boeien, 
Neen! dit klopt zo grootsch en vrij. 
Zanglust doet mijn' boezem gloeien, 
Maar ten spijt der dwinglandij. 
'k Zing voor Vaderland en Vrijheid 
Vleiers kruipen voor 't belang, 
't Fiere Meisjen vloekt den dwang. 

{==135==} {>>pagina-aanduiding<<}

Vrijheid kan ons hart ontvonken. 
Zie, eer dwang mij zwichten doet, 
Bloemen, die mijn borst bepronken, 
Baaden in mijn maagdlijk bloed! 
Dat uw zegepraal, ô Vrijheid! 
't Lijkseest zij van 't zelfbelang; 
Juich! - uw kroost vloekt list en dwang. 


  

{==136==} {>>pagina-aanduiding<<}

Bemoediging.

Wijze: Wij dragen met gelijke zinnen.

Een zwarte nagt bewolkt mijn leven. 
Gods wijsheid deedt den tegenspoed 
Reeds om mijn wanklend wiegjen zweeven; 
'k Trad zorgloos 't lijden in 't gemoet. 
Nooit zag mijn jeugd de lenteroozen 
Van aardschen voorspoed lachend bloozen; 
En, ach! een zwart verschiet 
Spelt eindeloos verdriet; 
Mijn moed ontvliedt. 

{==137==} {>>pagina-aanduiding<<}

Maar hoe, mijn ziel! vergeet ge uw waarde? 
Is niet uw Schepper wijs en goed? 
Gij zelf misvormt deez' heilvolle aarde, 
Waar deugd den wrangsten kelk verzoet. 
Kan 't wisslend lot mijn' moed doen zinken, 
Daar de eeuwigheid haar' glans doet blinken, 
Als 't licht der blanke maan 
Op schaduwrijke paân? 
Droog weg die traan! 
 
Doof, Godsdienst! doof de gloênde vonken, 
Door wanhoop in mijn ziel verspreid; 
Geen schepzel is 't bestaan geschonken, 
Mijn Schepper! tot rampzaligheid. 
Volmaaktheid kan geen' glans doen schittren, 
Waar smarten 't grootsch gevoel verbittren; 
Volmaaktheid breidt zich uit, 
Als 't aanzijn blij ontspruit, 
En vreugd ontsluit. 

{==138==} {>>pagina-aanduiding<<}

Wat kan op aard ons heil verpesten? 
Een vlugtig-wijkend schaduwbeeld, 
Dat nooit zijn dwinglandij kan vesten, 
Maar slegts met woeste struiken speelt? 
Ja, rampspoed! die mijn zang durft stooren, 
Ras zal uw dreigend schijnsel smooren 
In 't loof der lijkcipres; 
De ontboeide Zangeres 
Volgt jesus les. 
 
ô Reine leer! ô zachte zeden! 
ô Vrijheid! die mijn hart verrukt; 
ô Kristendeugd! ô zaligheden! 
Al schreiend zij de snaar gedrukt; 
Dat traauen vrij op 't speeltuig vloeien; 
Verrukking doet mijn' boezem gloeien; 
De loon der deugd is groot: 
Gij spreidt, ô koude dood! 
Het morgenrood. 

{==139==} {>>pagina-aanduiding<<}

Mijn hoop herleeft - de zorgen wijken; 
Schoon de aardbol schokt, nooit beeft de deugd. 
Het sterflot doe mijn kragt bezwijken; 
Maar, vatbaar voor volmaakter Deugd, 
Zal ik, ô God! met juichende oogen 
Te rug zien op de regenboogen - 
Op traanen, hier geschreid, 
Waar op de onsterflijkheid 
Dan 't heillicht spreidt. 

* * *

  




{==140==} {>>pagina-aanduiding<<}

Bij het vestigen der Fransche constitutie.

Wijze: Schoone Beemden! zalig veld!

Eelhart, die om vrijheid zucht, 
Doet de vaderlandsche lucht 
Nu weêrgalmen door gezangen. 
Frankrijk ziet zijn staatsbelangen 
Door natuur en recht bewaakt. 
Welk een glorie! 
Daar de Godheid wellust smaakt, 
Nu de mensch haar plan volmaakt. 

{==141==} {>>pagina-aanduiding<<}

Eelhart! Vrijheid keert naar de aard, 
Eenmaal vloodt zij hemelwaard, 
Toen de Deugd voor heerschzucht beefde, 
Toen de vleier banden weefde, 
Die aan 't oog der dwinglandij 
Wellust schonken, 
En 't geluk der maatschappij 
Smoorden in haar slavernij. 
 
Eelhart! ja, mijn boezem juicht! 
Ja, als Neêrland honig zuigt 
Uit der Franschen lelikroonen, 
God! dan klinken vrije toonen; 
Daar de dwingland beeft en bloost. 
Schoon vooruitzigt! 
Eelhart! welk een bron van troost! 
Vrijheid daagt voor Neêrlands kroost! 

{==142==} {>>pagina-aanduiding<<}

Neêrland! voel uw' ouden moed. 
Heerschzucht ziet het schuldloos bloed 
Wreed geplengd bij vreemde vaanen, 
't Bloed gemengd met heete traanen; 
Heerschzucht beeft, daar wroeging knaagt, 
Daar dat bloed nog, 
Nu een straal der Vrijheid daagt, 
Daar dat bloed nog rechten vraagt. 

* * *

  

{==143==} {>>pagina-aanduiding<<}

De weldenkende minnaar.

Wijze: ô Zielverrukkende avondstond!

Geen weidsche pracht verrukt mijn ziel, 
Geen rijkdom vleit mijn oog; 
Mijn roosjen! die door deugd beviel - 
Ons hart stemt even hoog. 
 
De rijke milkas boodt zijn' schat, 
Al vleiend voor uw hand; 
Maar 't hart, dat ik voorlang bezat, 
Bleef aan mijn min verpand. 
 
Neen, roosjen! neen, geen blinkend stof 
Teelt waare zaligheid; 
't Geluk woont aan geen vorstlijk hof, 
Waar schijn de zinnen vleit. 

{==144==} {>>pagina-aanduiding<<}

De Deugd, die ons genoegen voedt, 
Mijn roosjen! kroont ons lot; 
Al streelt geen mollige overvloed, 
Wij smaaken 't reinst genot. 
 
Geen kroonjuweel geeft majesteit, 
Als 't vuige snoodheid siert; 
Neen, de onschuld geeft bevalligheid: 
Mijn meisjen zegeviert. - 
 
Zij zegeviert op dartlend schoon. 
Mijn roosjen! een teedre lonk, 
Een lonkjen spreidt uw ziel ten toon - 
Uw ziel, die hemelvonk. 
 
Uw vriendlijke aard, zo zacht als groot, 
Verrukt mijn gloeiend hart; 
Mijn hart - dat moedig ramp en dood 
Voor roosje en Vrijheid tart. 


  

{==145==} {>>pagina-aanduiding<<}

De hoop.

Wijze: Hoe schoon licht ons de Morgenster!

ô Lieve Hoop! ô Levensvreugd! 
Vriendin van moêgetreurde deugd! 
Kind van Gods mededoogen! 
ô Lieve Hoop! ô zaligheid! 
Gij kunt, waar onschuld hulploos schreit, 
Haar heete traanen droogen: 
Gij wenkt en schenkt 
Kragt in strijden, rust in lijden; 
Leen mijn zuchten 
Vleuglen, om naar God te vlugten. 

{==146==} {>>pagina-aanduiding<<}

Geen wanhoop schroeit, door woedend vuur, 
De teedre banden der natuur, 
Zo lang de Hoop blijft vleien; 
Zo lang de hoop haar' lieven lach, 
Schoon rampspoed stormt, nog spieglen mag 
In traanen, die wij schreien; 
Zo lang kan dwang 
't Hart niet boeien - vreugd kanbloeien, 
Zelfs in 't duister, 
Zacht beglansd door morgenluister. 
 
ô Blijde Hoop! de jammerkelk, - 
Door u gemengd met blanke melk 
Uit waarheids troostbren boezem; - 
De jammerkelk baart angst noch schrik; 
Neen, in 't rampzaligst oogenblik 
Ontluikt de lentebloessem; 
Uw gloed wekt moed, 
Roozenknopjens, met de dropjens 
Van uw' morgen 
Zacht bepaereld, bannen zorgen. 

{==147==} {>>pagina-aanduiding<<}

ô Zaalge Hoop! de onsterflijkheid 
Treedt aan uw hand, vol majesteit; 
Mijn God! zij breekt den keten, - 
Mijn wisslend lot versmoort in 't graf, - 
Ja wissling! 'k werp dien keten af, 
En 't lijden is vergeten. 
Dit hart, door smart 
Opgeluisterd, wordt ontkluisterd; 
Wat gedachten! 
Glorie kroont het moedig wachten. 

* * *

  

{==148==} {>>pagina-aanduiding<<}

De blijmoedige Kristen op den laatsten dag van 't jaar.

Wijze: Je le compare avec Louis.

Ik vier uw' sterfdag, vlugtig jaar! 
Ik vier uw' sterfdag met gezangen, 
Geen droefheid kan mijn' boezem prangen; 
Dat tijd - dat wissling henenvaar'; 
Ik zie vol blijdschap naar 't toekomend. 
De Jaaren, naar hun' oorsprong stroomend', 
Doen het beeld, dat ons streelt, 
Vliên, wij zien 't, schoon droomend. 

{==149==} {>>pagina-aanduiding<<}

Welaan, natuurgenoot! ontwaak, 
Ontwaak - en zie de schaduw vlugten. 
Blijft 't edel hart naar wellust zuchten, 
Welaan, dat zich uw heil volmaak'. 
De deugd maakt al haar kroost blijmoedig, 
Zij strooit haar paarlen overvloedig, 
Waar geluk wisselt druk 
Toch met vreugd al spoedig. 
 
ô Tijd! gij moogt de vleuglen slaan, 
Wanneer een jaar in 't niet moet zinken; 
Ik hoor gemengde galmen klinken; 
De lach smelt in een teedre traan; 
't Gevoel spreidt heilige offervonken; 
Ik zie den gloed der liefde pronken; 
Tederheid dankt of schreit: 
Mij werdt vreugd geschonken. 

{==150==} {>>pagina-aanduiding<<}

ô God! gij gaaft mij dankensstof, 
Uw liefde kroont mijn oogenblikken, 
Eens smelten 's levens jongste snikken 
In 't eeuwig feestlied tot uw' lof. 
De blonde voorspoed lacht mij tegen, 
Mijn leven schijnt een' stroom van zegen, 
Lijdt dit hart immer smart; 
Troost bloeit langs mijn wegen. 
 
De kristen-godsdienst spreidt zijn' glans. 
Ik mag op 't veilig spoor der Reden, 
Van deugd tot deugd, naar 't godsrijk treden; 
Volmaaking vlecht mijn' gloriekrans. 
Mijn jesus! 'k mag u broeder noemen, 
'k Mag in uw liefde uw grootheid roemen; 
Ja uw leer strooit, o Heer! 
't Levenspad met bloemen. 

{==151==} {>>pagina-aanduiding<<}

Mijn Landgenoot! welaan dan - zing! 
Droog weg die traanen - zing Gods liefde, 
Schoon 't wreedst gevoel uw' boezem griefde; 
Dat waare deugd uw wanhoop dwing'. 
Zag u dit jaar bij 't sterfbed schreien - 
En moest ge een' liefling grafwaard leien? 
Ach - geen nood! zie den dood 
't Vreedsaam rustbed spreien. 
 
Ja, weenende Ouders! 'k zie uw smart; 
't Ontluikend lenteroosjen sneefde, 
Eer 't nog voor woeste stormen beefde, 
't Wordt zalig, eer het rampen tart. 
Ik voel uw rouw, verlaten Wezen! 
Maar kunt ge in Gods bescherming vreezen? 
Wie ooit schreit, wordt gevleid; 
God zal trooster wezen. 

{==152==} {>>pagina-aanduiding<<}

ô Tijd! rol vrij de jaaren voord; 
De Kristen kent geen wisselingen, 
Geen sterflot kan zijn' danktoon dwingen, 
Daar de eeuwigheid door 't rouwfloers gloort: 
Maar 'k bloos om slegt-volbragte pligten, 
Ik kon meer helpen, troosten, stichten; 
Lieve God! 'k wil het lot 
Van elk mensch verlichten. 

* * *

  

{==153==} {>>pagina-aanduiding<<}

Nieuw jaarslied.

Wijze: ô Kersnagt schooner dan de dagen!

Ik hoor van zegenende lippen 
De zucht der menschenliefde glippen, 
Daar vreugd in tintlende oogjens speelt; 
Dees dag is blijdschap toegeheiligd, 
Wij bleven 't voorig jaar beveiligd, 
En zien ons nog door hoop gestreeld. 
 
Gods liefde kan geen danklied wraaken, 
Hij doet zijn kindren wellust smaaken; 
Hij voelt een goddelijke vreugd, 
Door liefde en goedheid uit te breiden. 
Wij zien het licht des heils verspreiden, 
En juichen in den schoot der deugd. 

{==154==} {>>pagina-aanduiding<<}

Uw liefde, ô God! zij lof gezongen, 
Uw liefde wordt door duizend tongen 
Het zielenosser toegebragt; 
Uw liefde doet verrukking gloeien, 
Uw liefde, ô God! verbreekt de boeien 
Der diepgetroffen denkingskragt. 
 
Wie kan 't verstorven jaar herdenken, 
En God' geen dankende offers schenken? - 
Geen offers van ontwaakt gevoel? 
Wie zag, schoon smart op smart hem griefde, 
Geen blijken van Gods vaderliefde? 
Och! dat geen dankbre vreugd verkoel'! 
 
Natuurgenoot! zo voorspoedsroozen 
Bevaliig langs uw paden bloozen, 
Lees dan Gods trouw - Gods liefde alom; 
Nooit moet uw ziel aan trotsheid wennen, - 
Blijf God in 't spelend windje erkennen; 
Natuur strek' u ten heiligdom. 

{==155==} {>>pagina-aanduiding<<}

Bedroefden! die met foltrend lijden, 
Met armoê en verdriet moet strijden; 
God vindt geen wellust in uw smart; 
Den bittren kelk der tegenspoeden 
Ziet ge eens door 't zoetst genot vergoeden; 
Dan dankt en juicht 't gelouterd hart. 
 
Volmaakte Menschenvriend! mijn zangen, 
Die de algemeene vreugd vervangen, 
Versmelten in het choorgejuich - 
't Gejuich der vrije hemellingen, 
Die van uw liefde en glorie zingen; 
Dat zich de mensch aanbiddend buig'! 
 
Bekroon dit jaar met rijken zegen! 
't Geluk zweev' elk met de uuren tegen! 
Zie Grijsheid - zie de onnosle jeugd, 
Elks lippen zijn door liefde ontsloten; 
Elk zegent zijn natuurgenooten; - 
Kroon, blanke oprechtheid! kroon die vreugd! 


  

{==156==} {>>pagina-aanduiding<<}

Aan 't vaderland.

Wijze: Hoe zoet is 't, daar de vriendschap woont!

Voor u, mijn dierbaar Vaderland! 
Voor u klopt nog dit hart; 
Wat immer wijk', mijn trouw houdt stand; 
Mijn trouw, die trotsaards tart. 
Nooit smoorde 't kruipend zelfbelang 
Mijn' schuldeloozen vrijheidzang; 
Welaan, welaan, welaan! 
 
De vleier, die geen vrijheid kent, 
Hij, die van trouw ontaard, 
Zijn slaafschen hals aan 't juk gewend, 
Zij geen gedachtnis waard! 
Hij zing', gemaskerd met verraad, 
Het vloekgezang der eigenbaat, 
Maar beev', maar beev' in 't eind. 

{==157==} {>>pagina-aanduiding<<}

Zijn kluisters, met gebloemt versierd, 
Verwoesten al zijn' roem, 
Hem treft, als 't recht eens zegeviert, 
Een slang uit elke bloem. - 
Gedrochten, aan zijn borst gevoed, 
Verzwelgen eens 't lafhartig bloed; - 
't Verraad, verraad ten loon. 
 
De vrijheidsvriend blijft altijd groot, 
Ja, erf en goed ontzegd, 
Geeft vlijt zijn Gade en kindren brood, 
Gods liefde doet hem recht. - 
Hij blijft nog groot in 't aakligst lot, 
Een barneveld op 't moordschavot - 
En wacht, en wacht vol moed. 
 
ô Vrijheid! zo de dwinglandij 
Uw vruchtbren tuin verwoest; 
Houd moed - eens juiche 't recht weêr vrij; 
De slaafsche keten roest. 
De sluimerende trouw en moed 
Ontwaaken bij den morgengloed 
Der hoop, der hoop, der hoop. 

{==158==} {>>pagina-aanduiding<<}

De waare grootheid hoor' dit lied 
Van Neêrlands maagdenrei; 
Neen, heerschzucht smelt dien weêrgalm niet 
In 't lispend hofgevlei. 
Dat vrij dit hart gevoelig sla, 
Mijn zang volgt blij elk tikjen na, 
In spijt, in spijt der wraak. 

* * *

  

{==159==} {>>pagina-aanduiding<<}

Richard op het graf van zijne vrouw.

Wijze: Waar heen? mijn ziel! waar heen?

Ik ween - mijn Lief! ik ween! 
Een zwaare zerk dekt u, ô wellust van mijn leven! 
Slaapt gij? mijn julia! - kunt gij geen andwoord geven? - 
Geen zuchtjen door deez' steen? ... 
Ach, Engel! hoor mijn beê! 
ô God! wat hartewee! 
Die Engel kan niet spreken - 
Die korts nog zong voor mij!... 
Mijn Lief! nog weinig weeken!... 
Dan rust ik aan uw zij'! 


  

{==160==} {>>pagina-aanduiding<<}

De vaderlandsche vrouw bij het graf van haaren held.

Wijze: Azor! Azor! enz.

Mijn held! mijn vriend! de wereld is mij eensaam; 
Niet is op aard 
Mij langer 't leven waard; 
Ik ben met dood en graf gemeensaam. 
Uw graf, ô lieve Liesling van mijn jeugd! 
Uw graf, uw graf - bedauwd met heete traanen, 
Geeft sombre vreugd. 
'k Eer hier uw liefde en deugd. 
Uw ziel blijst mij beminnen; 
Gij stierft voor 't vaderland; 
Uw moed bleef overwinnen. 
Uw fiere hand 
Eerbiedigden heldinnen. 

{==161==} {>>pagina-aanduiding<<}

'k Heb 't vrije bloed zelfs uit uw borst zien vloeien; 
Uw jongste snik, 
Rampzalig oogenblik! 
Deed heel mijn ziel door liefde gloeien; 
Ik hielde u aan dit bloedend hart gekneld: 
Daar ik, daar ik uw doode lippen kuschte! 
ô God! mijn held, 
Moest voor het doodsgeweld, 
Hier in mijn' arm bezwijken. 
ô Neen! der braaven dood 
Doet al hun glorie blijken: 
Voor 't stof te groot, 
Doet de eeuwigheid hen prijken. 
 
Gij zult niet meer met mij den rampspoed deelen. 
Nooit klopt uw hart 
Meer aan mijn borst door smart: 
'k Zal van uw wang geen traan meer streelen; 
Voor de eeuwigheid mijn hart, mijn liefde waard, 
Zal mij de dood weêr in uw armen voeren. 
Al wie ontaard 
Geen Deugd met glorie paart, 
Moog hier geen eerloof strenglen. 
Mijn vriend slaapt in den grond, 
Daar vreugde en smart zich menglen; 
Waar 't wiegje eens stond, 
Wordt 't graf bewaakt door Englen!! - 


  

{==162==} {>>pagina-aanduiding<<}

Zondagslied.

Wijze: Laastmaal had ik mij begeven tot 't jagen.

Zoude ik mijn' God geen' blijden lofzang zingen, 
Daar heel natuur zijn trouw - zijn goedheid roemt? 
Ja, 'k volg het lied der vrije hemellingen; 
Juich kristenrei! die de Almagt Vader noemt, 
Vier dezen dag, aan godsdienst toegewijd, 
Juich! voel uw heil - 't is rustdag voor de vlijt. 
 
Grootsch klopt dit hart door onuitdrukbre weelde; 
Grootsch beeft mijn ziel door eerbied en ontzag; 
God, die 't heelal met reinen wellust streelde, 
God wordt gedankt; - God zegent dezen dag. 
Ja, Kristenrei! de zevendaagsche kring 
Wijdt aan uw nut - uw heil weer d'eersteling. 

{==163==} {>>pagina-aanduiding<<}

God kent ons hart, - ô vleiende gedachten! 
God kent ons hart - geen snoode huichlarij 
Geen valsche schijn heeft zaligheid te wachten, 
Ja, trotsche list verdoem' de oprechtheid vrij! 
God is getrouw - en jesus broedermin 
Leidt waare deugd zijn Vaders wooning in. 
 
Juich dan, mijn ziel! doe de aardsche zorgen vlieden! 
Juich dan, mijn ziel! geloof aan 't godlijk woord; 
God kent uw' nood - hij zal zijn hulp u bieden, 
God ziet uw' strijd in dit beneveld oord. 
Ja, blijde hoop! gij lacht mij troostend aan; 
God is getrouw - zijn waarheid zal bestaan. 
 
Dit is de dag, dien al de kristnen vieren. 
Zesmaal verrijst de zon voor noeste vlijt; 
Dan zien wij 't Oost met morgenroozen sieren, 
Dan wordt de dag aan Godsdienst vrij gewijd; 
Dan huwt het lied der vrije Kristenschaar 
Grootsch aan den klank der gouden citersnaar. 

{==164==} {>>pagina-aanduiding<<}

Ja, juichend choor der vrije hemellingen! 
Grootsch volgt mijn geest uw galmen tot Gods lof; 
Niets kan dees dag den vrijen kristen dwingen, 
Nu boeit geen zorg ons hart aan 't nietig stof; 
Nu knielen wij al biddend voor Gods troon, 
Ja, jesus pleit - de Vader hoort zijn' Zoon. 
 
Hoor, jesus! hoor uw waare vrienden zuchten: 
Ja, gij verreest op d'eersten dag der week! 
Dit denkbeeld kan den zwartsten nagt doen vlugten, 
Gij leeft - gij helpt, als ik om bijstand smeek. 
Hoe plegtig zweeft der Kristnen rust alom! 
Vrij treedt de deugd naar 't staatig heiligdom. 
 
Daar zien wij 't pad gebaand naar 't eeuwig leven; 
Daar wordt ons oog door hemelglans bestraald; 
Uit jesus Kerk is list en dwang verdreven. 
Geen Kristen vloekt zijn' broeder, schoon hij dwaalt; 
Neen, liefde geeft aan waarheid zwier en kragt. 
Nooit heeft Gods min een dwaalend kind veragt. 

{==165==} {>>pagina-aanduiding<<}

Kom, danken wij der Kristnen God en Vader! 
Lof zij uw' naam, ô Koning van 't heelal! 
Elk treedt vol vreugd met waaren ecribed nader, 
Elk voelt, hoe eens zijn glorie rijzen zal, 
Als wij, omkleed met grootsche onsterslijkheid, 
Den weêrglans zien van uwe majesteit. 

* * *

  

{==166==} {>>pagina-aanduiding<<}

De patriot op het land.

Wijze: Mij dacht, ik lag en sliep, 't was in zoo'n vremden lande.

Nooit zal gevloekte dwang 
Mijn vrije ziel doen buigen; (bis.) 
Geen schaatrend hofgewoel 
Verdooft hier 't waar gevoel. (bis.) 
 
't Onschuldig landvermaak 
Bevredigt al mijn wenschen; 
Ik smeek, op Vrijheids graf, 
Geen gouden ketens af. 

{==167==} {>>pagina-aanduiding<<}

Neen, slaaven! kuscht de hand 
Van hun, die 't recht vermoorde; 
Ik, die voor Vrijheid blaak, 
Strijd voor der braaven zaak. 
 
Ik vloek geweld en list; 
'k Leef eensaam, vrij en veilig; 
Daar kruipende Eigenbaat 
Mijn welvaard nooit verraadt. 
 
Mijn bloeiend huisgezin 
Veradelt mijn genoegen; 
Daar laffe dartelheid 
Mijn deugd geen strikken spreidt. 
 
Mijn jeugdige Echtvriendin, 
Omringd door blijde kindren, 
Bestrooit mijn levenspaân 
Met Edens roozenblaân. 

{==168==} {>>pagina-aanduiding<<}

Mijn lieve julia! 
Hoe zalig is ons leven! 
Wat schenkt het spelend kroost 
Een' schat van hoop en troost! 
 
Als op uw' zachten schoot 
Een schuldlooze Engel stamelt, 
Dan heeft uw moederhart 
Geen denkbeeld meer van smart. 
 
Dan zwelt door 't reinst gevoel 
Een traan in glinstrende oogen; 
Dan denk ik: liefdrijk God! 
Hoe zalig is ons lot! 
 
'k Ben Vader - 'k hoor dien naam 
Van roozenlipjens vloeien; 
En 't kind reikt, blij te moê, 
Mij mollige armpjens toe. 

{==169==} {>>pagina-aanduiding<<}

Het vleit om liefde en zorg. 
ô Gulle - onnosle lachjens! 
De reinste zaligheid 
Is onschuld toebereid. 
 
Mijn Echtvriendin! mijn Kroost! 
Uw welvaard loont mijn zorgen; 
Ik volg de Godheid na, 
'k Sla uw belangen ga. 
 
Dat vrij mijn Vaderland 
Lafhartig zich verneder'; - 
Ik voel mijn waarde, als mensch; - 
'k Blijf groot - en volg mijn' wensch. 

* * *

  

{==170==} {>>pagina-aanduiding<<}

De Kristen-patriot.


De waare Kristen voelt zijn ziel 
Door pligt aan 't vaderland verbonden; 
Dat Eigenbaat voor heerschzucht kniel', 
De trouw der deugd wordt nooit geschonden. 
Gij boodt, ô jesus! eerst de hand 
Tot weldoen aan uw vaderland. 
 
Dat oord, waar in uw vroegste jeugd, 
Bewaakt door teedre zorgen, bloeide, - 
Dat oord, waar in de zoetste vreugd 
Langs 't roozenpad der kindsheid vloeide, 
Dat ademde eerst de geuren in 
Van algemeene menschenmin. 

{==171==} {>>pagina-aanduiding<<}

Een traan, uw schuldloos oog ontrold, 
Toen Kanans lot uw' boesem griefde, 
Is tot een kroonjuweel gestold 
Voor Vaderlandsche trouw en liefde. 
ô Jesus! Gods volmaaktste Zoon! 
Ons hart slaat ook dien teedren toon. 
 
De waare Kristen voelt zijn ziel 
Door trouw en Vrijheidsliefde gloeien; 
Dat Eigenbaat voor Heerschzucht kniel'; 
Geen waare deugd kuscht slaafsche boeien: 
Als 't Vaderland om bijstand schreit, 
Slijpt Godsdienst 't zwaard der dapperheid. 

* * *

  

{==172==} {>>pagina-aanduiding<<}

De jonge patriot.

Wijze: Vreest men in Leyden 't oproer niet - waarom?

Ik wij den vaderlandschen grond - mijn bloed; 
Mijn wieg, die hier zo veilig stond - wekt moed; 
Mijn jeugd ontlook hier vrij en blij, 
Beschaâuwd door Neêrlands Maatschappij, 
Tot nu, tot nu, tot nu. 
 
Mijn kindsheid speelde wel te vreên - ik zag - 
De vreugd met mij op roozen treên - een lach - 
Een lach, als hulplooze onschuld vleit, 
Vergt 't koudste hart tot tederheid - 
En zorg, en zorg, en zorg. 

{==173==} {>>pagina-aanduiding<<}

Maar thands ontsluit zich 't gloriepad - weleer - 
Met jeugdig heldenbloed bespat - ik leer - 
Als jongling 't doel van mijn bestaan, 
Ik voel mijn hart voor grootheid slaan, 
'k Ben mensch, 'k ben mensch, 'k ben mensch. 
 
Een zucht voor Vaderland en Deugd - ontwaakt - 
Voor Vrijheid bloeit mijn kragt mijn jeugd - zij blaakt - 
Zij blaakt in dit gevoelig hart, 
Dat Eigenbaat en valschheid tart, 
'k Ben vrij, 'k ben vrij, 'k ben vrij. 
 
Hier - wáár mijn boezem adem haalt - waar 't licht - 
Voor't eerst mijn oogen heeft bestraald - eischtpligt - 
Eischt dankbaarheid mijn zorg - mijn bloed; 
Welaan, ik gloei door trouw en moed, 
Als held, als held, als held. 

* * *

  

{==174==} {>>pagina-aanduiding<<}

De jonge echtgenooten in een' lentemorgen.

Wijze: La Danse n'est pas ceque j'aime.

vrijhart. 
Dees pas ontloken roozenknopjens, 
Zo bloeiend als mijn cloë's jeugd, 
Zo schuldloos als haar zuivre vreugd, 
Dees zachtbeglansde morgendropjens 
Zijn beelden van haar zachte zeden. 
Cloë! hoe dierbaar zijt ge aan mij! 
Hoe blij, hoe blij, hoe blij, hoe blij 
Pluk ik dees roos, pluk ik dees roos, 
Nu slaat dit hart weêr vrij - nu slaat dit hart weêr vrij. 

{==175==} {>>pagina-aanduiding<<}

cloë. 
Mijn beste vriend! dit vreedsaam lommer, 
Dat ruischend met het koeltjen speelt, 
Dit lommer tekent mij uw beeld. 
Uw cloë kent geen smart - geen kommer; 
Uw liefde doet mijn blijdschap bloeien; 
Onze echt is rijk met heil gekroond - 
Gekroond, gekroond, gekroond, gekroond; 
Uw trouw, uw deugd, - uw trouw, uw deugd, 
Beschaâuwt mijn rust, mijn vreugd - beschaâuwt mijn rust, mijn vreugd. 
vrijhart. 
Zo vriendlijk als de blonde morgen, 
Die nijvre vlijt weêr wakker kuscht; 
Zo vriendlijk is mijn levenslust - 
Mijn cloë - die de donkre zorgen 
Voor godlijk liefdevuur doet vlugten; - 
Wat hemelschoon versiert haar ziel! 
Haar ziel, haar ziel, haar ziel, haar ziel! 
Ik roem het uur, ik roem het uur, 
Toen mij haar deugd beviel, toen mij haar deugd beviel. 

{==176==} {>>pagina-aanduiding<<}

cloë. 
Mijn vrijhart! is dees. bloeiende aarde 
Voor ons geen oord van zaligheid? 
Zie, hoe de schoonste hoop ons vleit; 
Dees liefling, dien u cloë baarde, 
Dit pand heeft onze min veradeld. 
Mijn vriend! wij zijn zalig op aard - 
Op aard, op aard, op aard, op aard; 
Mijn zuigling lacht, mijn zuigling lacht; 
Hij is uw liefde waard, hij is uw liefde waard. 
vrijhart. 
Uw zuigling, die ons heil bezegelt, 
Mijn cloë! vleit om liefde en zorg; 
Mijn vlijft blijft voor zijn welzijn borg. 
ô Pligten! door natuur geregeld, 
Ik volg u - ja, ik voel 't - 'k ben vader! 
Slaap Liefling! slaap op moeders schoot; 
Hoe groot, hoe groot, hoe groot, hoe groot - 
Is ons geluk, is ons geluk, 
Mijn dierbaarste Echtgenoot! mijn dierbaarste Echtgenoot! 

{==177==} {>>pagina-aanduiding<<}

samen. 
Wij volgen vrij de lofgezangen 
Der vrolijk-dankende natuur; 
Het zacht-verguldend morgenuur 
Doet paerels aan de blaadjens hangen. 
Wij offren dankbre vreugdetraanen. 
Ons hart klopt zalig, goede God! 
Ons lot, ons lot, ons lot, ons lot 
Eischt lofgejuich, eischt lofgejuich 
Voor zo veel heilgenot, voor zo veel heilgenot. 

* * *

  

{==178==} {>>pagina-aanduiding<<}

    De Oostindië-vaarer.

Wijze: Een schrander Advocaat -

Vaarwel, mijn Vaderland! 
De wind blaast frisch uit 't Oosten; 
Ei zie - hoe wijkt daar 't strand! 
Wie zal mijn vrouw nu troosten? (bis.) 
Hoe droevig was haar 't scheiën! 
Dit brak mijn zeemanshart; 
Haar smart, haar smart, 
Haar sma - - - rt 
Die deedt mij met haar schreien;}(bis.) 
Ik voel, ik voel haar smart.}(bis.) 

{==179==} {>>pagina-aanduiding<<}

Maar, lieve mie! hou moed! 
Mijn reis zal niet lang duuren; 
Ik vaar om kostlijk goed. 
't Gaat schoon - 'k zie ginds de vuuren 
Op 't eiland Wicht reeds glimmen. 
De noordstar staat ten toon'; 
Hoe schoon, hoe schoon, 
Hoe scho - - - on 
Zonk 't daglicht in de kimmen! 
De zee, de zee staat schoon. 
 
't Begin voorspelt ons heil. 
Geen vaderlandsche luchtjens, 
In 't rondgespannen zeil. 
Vervangen mietjens zuchtjens; 
Neen, 'k hoor de golven klotsen; 
Zo koud, zo stuursch als 't hart - 
Als 't hart, als 't hart, 
Als 't ha - - - rt 
Des Brits - hoor, van zijn rotsen 
Weêrgalmt, weêrgalmt de smart. 

{==180==} {>>pagina-aanduiding<<}

Een naare jammerkreet 
Van ongewroken schimmen, 
Dien Neêrland nooit vergeet, 
Schijnt d'afgrond uit te klimmen. 
Uw plunderzucht - ô Britten! 
Heeft ons geluk verwoest; 
Uw list, uw list, 
Uw li - - - st 
Kan d'ouden moed verhitten; 
Uw boei, uw boei verroest. 
 
Mij dunkt, de wind steekt op - 
Dat zal ons schip doen vliegen; 
Dat vrij dit hart nog klop' - 
Daar mij de baaren wiegen; 
Dat vrij dit hart blijv' voelen, 
Hoe veel mijn mietjen lijdt; 
Geen tijd, geen tijd, 
Geen tij - - - d 
Zal 't vuur der min verkoelen, 
De tijd voedt min, de tijd. 

{==181==} {>>pagina-aanduiding<<}

In Cina, op de reê, 
Mijn mietjen! zal ik schrijven; 
Neef hein neemt 't briefjen meê; 
Hij hoeft daar niet te blijven; 
Och neen! neef hein vaart spoedig 
Met 't eerste schip weêr t'huis; 
Ik keer, ik keer, 
Ik kee - - - r, 
Mijn stuurman is zo goedig, 
Met hem, met hem eerst weêr. 

* * *

  

{==182==} {>>pagina-aanduiding<<}

Herfstlied.

Wijze: Men hoort steeds flora's gunsten roemen.

Natuur! ik zie uw pracht verwelken, 
Geen bloemtjens tooien 't groen gewaad; 
Geen waassem, uit de ontloken kelken, 
Begroet den blonden dageraad. 
Geen koeltjen wiegt de roozenknopjens, 
Of kuscht de jonge leliblaân; 
Geen lichtstraal lacht de morgendropjens 
Met rijkgekleurden luister aan. 

{==183==} {>>pagina-aanduiding<<}

Natuur! geen rijpe zomervruchten, 
Gekoesterd in uw' vruchtbren schoot, 
Doen meer de ondankbre zorgen vlugten, 
Of wekken 't leven uit den dood; 
Geen kers bedauwt gezondheids roozen, 
Geen jeugdig sap schenkt levenskragt; 
Geen persik vleit door mollig bloozen; 
Natuur! waar is uw schat - uw pracht? 
 
De Herfst verscheurt de feestgewaaden; 
Zijn hand, die straks den storm geleid, 
Zijn hand heeft van verdroogde bladen 
Voor u een ruischend bed gespreid. 
Natuur! voor lieve lentelachjens 
Dekt vaale doodverw 't gul gelaad; 
Terwijl uw kwijnend hart nog zachtjens 
Door teedre zorg, als moeder, slaat. 

{==184==} {>>pagina-aanduiding<<}

ô Telg van 't scheppend Alvermogen! 
Natuur! Gods lieve voedsterling! 
Rust zacht - het eeuwig Mededoogen 
Beschaduwt d'afgeperkten kring; 
Rust zacht - dit slaapjen sterkt uw kragten; 
Uw levensvuur krijgt nieuwen gloed; 
Gedekt met silvren wintervachten, 
Wordt welvaard aan uw borst gevoed. 
 
Ja, slaap, Natuur! - de winter nadert, 
Omhels vermoeide vruchtbaarheid; 
Terwijl zij nieuwe kragt vergadert, 
Wordt weêr ons hart door hoop gevleid. 
Natuur! mijn lentelachjens kwijnen; 
De tijd voert ook mijn grafrust aan; 
Ik zie, als gij, mijn jeugd verdwijnen, 
God zal mijn rust ook gadeslaan. 

{==185==} {>>pagina-aanduiding<<}

Mijn slapend stof, bewaakt door Englen, 
Mijn slapend stof wacht de eeuwigheid; 
't Zal juichend lentekranssen strenglen, 
Door jesus broedermin gevleid: 
Dan zal de vreugd dit hart doen blaaken, 
Dit hart, dat leed en smaad verkropt, 
Dit hart juicht eeuwig, na 't ontwaaken, 
Daar 't vrij voor God en vriendschap klopt. 

* * *

  

{==186==} {>>pagina-aanduiding<<}

Bij 't naderen van den winter.

Wijze: Hoe zoetis 't, daar de vriendschap woont!

De Lente pronkt met bloessemtooi; 
De Zomer schenkt ons vrucht; 
Dat vrij de Herfst het boschloof strooi', 
Terwijl de schoonheid vlugt; 
De Winter, die in 't staatslekleed 
Van noordsche rotsen herwaards treedt, 
Schenkt heil, schenkt heil, schenkt heil. 
 
Zijt welkom, Winter! - die natuur 
Door doodsche sluimring streelt; 
Ik zing, daar 't kwijnend middagvuur 
Met de avondscheemring speelt; 
Terwijl uw adem stormend raast, 
Het waassem glazenkegels blaast; 
Hoe koud, hoe koud, hoe koud! 

{==187==} {>>pagina-aanduiding<<}

Geen winteravond geeft verdriet 
Aan 't weltevreden hart; 
Waar vreugd, waar oefning wellust biedt, 
Daar woont geen zorg - geen smart. 
De ziel, die al haar waarde voelt, 
Juicht schuldloos, hoe ook 't noodlot woelt, 
Of dreigt, of dreigt, of dreigt. 
 
Ja, Winter-vorst! die golfjens boeit, 
Gij boeit geen dankbre traan; 
Neen, 't hart, dat door verrukking gloeit, 
Blijft vrij en vrolijk slaan; 
Uw woest gebrul, ô stug saisoen! 
Moog' woudkoraalen zwijgen doen; 
Ik zing, ik zing, ik zing. 
 
Hoe vreedsaam rolt een avond voord, 
Bij wijsheids achtbre lamp! 
Hier leert zij, door geen drift gestoord, 
Het nut van vreugd en ramp - 
Hier ziet het opgeklaard verstand, 
In 't wisslend lot, het schoonst verband, 
En dankt, en dankt, en dankt. 

{==188==} {>>pagina-aanduiding<<}

Natuur verrukt het staarend oog, 
Door sluimerende pracht; 
Daar 't starrenheir aan 's hemels boog, 
Al tintlend, wenkt en lacht; 
Of zelfs, als 't glazen venster praalt, 
Met silvren beelden lucht bemaalt, 
Uit damp, uit damp, uit damp. 
 
De Dichter denkt, en schrijft een lied; 
Zijn meisjen zingt het blij, 
Terwijl ze een vleiend lonkjen biedt; 
Hij roemt haar melodij. 
Straks huwt haar zang aan 't schoon clavier, 
En liefde geeft de toontjens zwier, 
Zo zacht, zo zacht, zo zacht. 
 
In 't braaf gezin woont vreugd en rust; 
ô Lieflijke avondstond! 
Die vriendschap - die genoegen kuscht, 
Met lachjens om den mond; 
Wordt niet het vleiendst zoet vergaard 
Bij 't kaarslicht aan den warmen haard? 
Zo vrij, zo vrij, zo vrij. 

{==189==} {>>pagina-aanduiding<<}

ô Heilgenietend huisgezin! 
Wie voelt uw zaligheid? 
Gij ziet, door onschuld, vreugd en min, 
Het wenschlijkst lot bereid. 
De winteravond streelt het kroost, 
Dat spelend, om het vuurtjen bloost, 
En lacht, en danst, en lacht. 
 
De Vader ziet zijn vlijt beperkt; 
Maar smaakt de nutste vreugd, 
Nu hij de kragt der ziel versterkt, 
In 't opgaan van haar jeugd. 
't Bevallig knaapjen vraagt en leert, 
Daar moederlief zijn' weetlust eert, 
En wekt, en wekt, en wekt. 
 
Nu spelt hij hupplend zusjens naam, 
Straks vraagt hij: wat is wind? 
Of maakt met zusje een kermiskraam, 
En veilt zijn hoed en lint. 
Het speelziek kind paart vreugd met nut; 
Daar moeder 't donsig wiegjen schudt, 
Voor 't Kleen, voor 't Kleen, voor 't Kleen. 

{==190==} {>>pagina-aanduiding<<}

‘Kom, Wijfje Lief! uw jantjen schreit,’ 
Roept man, - die 't wichtjen houdt, 
Terwijl zijn vrouw het wiegbed spreidt; 
De lieve kleene Bout 
Wordt zacht op Vaders knie omarmd, 
Terwijl 't zijn bolle vuistjens warmt, 
En schreit, en schreit door vaak. 
 
Wie maalt de winteravond-vreugd 
Op 't stil - eenvoudig land? 
Waar ouderdom - waar blonde jeugd 
De zelfsverveeling bant. 
De vrije boer, bij 't knappend vuur, 
Kout met zijn' vriend, of trouwen buur, 
Van kerk, van staat en land. 
 
De vrije, vaderlandsche boer 
Gevoelt ook zijn waardij; 
Hij bleef, wat ook den staat weêrvoer, 
Den steun der maatschappij. 
De braave boer vloekt list en dwang, 
De staatszucht noemt hij zelfbelang, 
Zijn hart, zijn hart slaat grootsch. 

{==191==} {>>pagina-aanduiding<<}

Zo juich ik, als de winter koomt, 
Als bosch- en veld-vreugd zwijgt, 
Als vorst, aan 't bladerloos geboomt, 
Kristallen paerlen rijgt. 
Gij wenkt, ô zaalge vriendschap! ja 
Gij wenkt, en volgt mijn toontjens na; 
Gij voelt, gij voelt mijn vreugd. 

* * *

  

{==192==} {>>pagina-aanduiding<<}

't Zingende kind.

Wijze: Schoon bloemgewas en jeugdig kruid!

Nu zing ik recht vernoegd en blij, 
Mijn Moeder keurt dit goed, 
Ook zong zij dikwijls zelfs met mij; 
Dit wekt mijn lust en moed. 
Mijn zingen geeft aan Vader vreugd, 
Hij schonk mij zelf dit lied; 
Hij zegt, dat leerzaamheid, dat deugd 
Alleen genoegen biedt. 


{==193==} {>>pagina-aanduiding<<}


	Lied.
Mijn Schepper is mijn trouwste Vriend, 
Mijn blijdschap is zijn lust; 
Hij wordt door mij met vreugd gediend, 
Hij waakt zelfs, als ik rust. 
God waakt, al ziet mijn oog hem niet, 
Hij leidt mij, waar ik ga. 
De wereld is Gods rijksgebied, 
'k Zing 't eeuwig danklied na. 
 
Ja, lieve jesus! godlijk mensch! 
Eens waart ge een kindje, als ik; 
Och! hoor mijn Ouders! zie hun' wensch! 
Hij klimt elk oogenblik - 
Hun liefdewensch klimt op tot God, 
Om mijn geluk - mijn vreugd; 
Mijn Ouders zeggen: 't beste lot 
l'loeit uit den schoot der Deugd. 

{==194==} {>>pagina-aanduiding<<}

ô Lieve jesus! dat uw leer 
Mijn jonge ziel verlicht'! 
Ja, dat mijn dankbre vreugd vermeer' 
Door elken Kristenpligt! 
'k Doe wel aan elk' natuurgenoot, 
'k Heb over 't kwaad berouw; 
Ik deel vol vreugd aan armen brood, 
Mijn Ouders lieve ik trouw. 
 
Ik leer - ik speel - ik dank - ik zing, 
Maar dat geen trotsheid ooit 
Aan mij de kroon der deugd ontwring'! 
Oprechtheid sluimert nooit. 
 
Dit lied heeft Vader zelf gemaakt, 
En mij zo lief geleerd; 
Ja, 'k weet, dat Moeder blijdschap smaakt. 
'k Zing vrij - daar niets mij deert. 


  

{==195==} {>>pagina-aanduiding<<}

't Zesjaarig meisjen.

Wijze: Wel, wat of mijn kindjen schort?

Moeder! ben ik al verjaard? 
Broertjen wenscht mij zegen. 
'k Heb van zusje een kerssetaart 
En een pop gekregen. 
Neen, als 't elf uuren slaat, 
Is het immers net zo laat, 
Als toen 'k ben geboren? 
'k Moet de klok eerst hooren. 

{==196==} {>>pagina-aanduiding<<}

ô! Daar slaat ze! - Moeder! zeg, 
Zou ik nu verjaaren? 
Vliegt mijn vijfde jaar nu weg? 
En waar is 't gevaren? 
'k Voel toch niets - 'k ben zes jaar oud; 
'k Heb een Bijbeltjen met goud 
Van mijn Grootmamaatje - 
En een' hoed van Naatje. 
 
Moeder bakt een' grooten koek. 
'k Speel met Zus en Nichtjens. 
Vader gaf m'een mooien boek 
Met van Alphens dichtjens. 
Wat een blijde dag voor mij! 
Moederlief! nu speelen wij, 
Zonder eens krakeelen; - 
Zult gij 't lekkers deelen? 


  

{==197==} {>>pagina-aanduiding<<}

De vergenoegde grijsaard.

Wijze: Hoor, annaatje! ik zal verhaalen.

Blijde welvaard kroont mijn grijsheid. 
Lieve God! mijn ouderdom 
Schetst uw vaderzorg, uw wijsheid. 
Dankbre blijdschap juicht alom. 
'k Ben, als mensch, op 't leven grootsch, 
'k Wacht vernoegd den dag des doods. 
 
'k Heb mijn jeugd u toegeheiligd, 
Alles wisselt om mij heên, 
Maar door u, mijn God! beveiligd, 
Heb ik moedig doorgestreên; 
Ja, aan 't eindperk van mijn' tijd, 
Wordt mij de eerkroon toegewijd. 

{==198==} {>>pagina-aanduiding<<}

'k Sla op de asgelopen jaaren 
Een' vernoegden blik, ô God! 
Agtbre grijsheid siert mijn hairen, 
Zachte wellust kroont mijn lot; 
Wroeging stoort mijn blijdschap niet; 
Jesus wenkt in 't ruim verschiet, 
 
Jesus is mijn Vriend en Broeder; 
'k Volg zijn godlijk voorbeeld na. 
'k Blijf der zwakken steun en hoeder, 
'k Sla den nood der onschuld gaê; 
Lieve jesus! maar gij weet, 
Wat mij dikwijls struiklen deedt. 
 
Dikwerf zag uw oog mij dwaalen, 
Dikwerf boodt gij mij de hand; 
'k Zag dan 't licht des heils weêr straalen, 
'k Zag dan weêr mijn vaderland; 
Ja, uw liefde - uw broedertrouw 
Zag mijn traanen van berouw. 

{==199==} {>>pagina-aanduiding<<}

Al mijn schulden zijn vergeven; 
'k Wacht de hoogste zaligheid; 
Jesus heeft, in Edens dreeven, 
't Lieslijk roozenbed gespreid. 
'k Stap van deez' bekoorlijke aard, 
Vreedsaam-stervend, hemelwaard. 
 
'k Zie mijn vrolijk nakroost bloeien. 
Goede God! - de reinste vreugd 
Doet mijn' ouden boezem gloeien; 
Grijsheid is de kroon der deugd. 
Dwaasheid schraap', en mor', en zwoeg'; 
't Kind des hemels heeft genoeg. 
 
'k Ben de wellust van mijn kindren, 
Hun geluk bekoort mijn hart. 
Voel ik ooit mijn rust verhindren - 
Kindren! ach! 't is door uw smart; 
Waar gij immer onheil voelt, 
Wordt mijn levensvuur verkoeld. 

{==200==} {>>pagina-aanduiding<<}

'k Zag uw dierbre Moeder sterven, 
Door uw traanen mild besproeid; 
'k Moest haar troostend bijzijn derven, 
Doch, 'k bleef aan uw lot geboeid. 
Dierbaar kroost! mijn Levenslust! 
'k Vind bij u mijn vreugd - mijn rust. 
 
'k Hielp de huwlijkskroonen strenglen; 
In uw kroost herleeft mijn jeugd. 
Kleine, lieflijkbloozende Englen 
Schenken mij een hemelvreugd. 
De onschuld lacht mij vleiend aan; 
God! ontvang deez' dankbre traan; 
 
Kommerlooze Hartediefjens 
Speelen hupplend om mij heên; 
'k Deel in uw geluk, mijn Liefjens! 
'k Zie u blij op roozen treên; 
Hoe verrukt me uw tederheid, 
Daar gij om mijn kusjens vleit! 

{==201==} {>>pagina-aanduiding<<}

Ja, ik kusch uw roozenwangen; 
'k Zie u, staamrend, om mijn' hals 
Blij met mollige armpjens hangen; 
Halve woordjens, lief en malsch, 
Teeknen mij 't onschuldig hart, 
Niets bewust van zorg of smart. 
 
't Speelend wicht verjongt mijn jaaren; 
Lachjens vleien om geduld; 
Daar het kind mijn grijze hairen 
Om zijn blanke handjens krult; 
En met vleiende oogjens vraagt: 
Of zijn spel mij niet mishaagt? 
 
Goede God! zo wel te vreden 
Daalt mijn levensavondstond. 
De ouderdom spreidt zaligheden, 
'k Zie mijn heil op deugd gegrond; 
Rijp voor een volmaakter kring, 
Word ik straks een hemelling. 


  

{==202==} {>>pagina-aanduiding<<}

De vergenoegde grootmoeder.

Wijze: Wat is ons al vreugd gegeven enz.

Lieve blijdschap kroont mijn jaaren. 
Grijsheid kan geen zorgen baaren; 
Grijsheid zelfs vernieuwt mijn vreugd, 
Door de beelden van mijn jeugd. 
 
'k Zie mijn Dochters lieve kindren, 
Zouden zij mijn rust verhindren? 
Neen, hoe wordt mijn ziel gevleid 
Door hun gulle vrolijkheid! 

{==203==} {>>pagina-aanduiding<<}

'k Leef vernoegd - ik ken geen zorgen; 
Lachend word ik, elken morgen, 
Weêr omhelsd door 't vleiend kroost; 
Dat door vreugd en liefde bloost. 
 
'k Zag mijn Echtvriends sterfuur nadren; 
't Bloed bevroos in kronklende adren; 
Liefling van mijn teder hart! 
Stervend voelde gij mijn smart. 
 
Liefde wenkte in brekende oogen; 
'k Zag u met mijn leed bewogen; 
Ja, mijn Vriend! de jongste zucht 
Is voor mij uw borst ontvlugt. 
 
God verhoorde uw hijgend smeeken; 
Maar kon 't mij aan heil ontbreken, 
Daar uw Liefling voor mij pleit 
In 't gewest der eeuwigheid? 

{==204==} {>>pagina-aanduiding<<}

Neen, mijn Vriend! 'k word niet vergeten, 
Nooit, nooit breckt de zaalge keten, 
Die ons lot voor eeuwig boeit; 
Alles zwicht - maar liefde bloeit. 
 
'k Zag mijn dochter zuiver minnen, 
Drift misleidde jeugd noch zinnen; 
't Eenig pand van onze trouw 
Huwde, en vreest geen naberouw. 
 
'k Zie haar echt met telgjens kroonen; 
'k Zie haar huis door deugd bewoonen; 
'k Adem, bij dit lief gezin, 
Ouderlijken wellust in. 
 
Drie onnoosle Lievelingen 
Kunnen ons tot blijdschap dwingen; 
Welvaard geeft aan 't zacht gelaad 
't Blosjen van den dageraad. 

{==205==} {>>pagina-aanduiding<<}

Jan, die vlugge - lieve jongen, 
Komt weêr lachend aangesprongen; 
Zeker hoor ik een verzoek; 
Ja, ik zie al 't groote boek. 
 
Vader Cats wordt aangedragen, 
Nu, die kan elk kind behaagen; 
'k Lees hem zelf nog met vermaak. 
Kom, mijn jan! voldoe uw' smaak. 
 
Zoek de prentjens - 'k zal dan lezen, 
Wat die dingen mogen wezen; 
Geef mijn bril eens uit de laâ! 
'k Krijg een zoen - niet waar? - och ja! 
 
Dan eens vleit mijn bloozend mietjen 
Om een vrolijk kinderliedjen; 
'k Zing iets, dat haar hartjen streelt; 
'k Zie, hoe vreugd in de oogjens speelt. 

{==206==} {>>pagina-aanduiding<<}

'k Zie den kleensten, onder 't zingen, 
Tripplend aan den leiband springen. 
Goede God! door vreugd bekoord, 
Rolt mijn vreedsaam leven voord. 

* * *


