
    
        
            
                Vervolg der leerzaame zinnebeelden
                
                Adriaan Spinniker
                
            
            
                
                    Dit bestand biedt, behoudens een aantal hierna te noemen ingrepen, een diplomatische weergave van Vervolg der leerzaame zinnebeelden van Adriaan Spinniker uit 1758.
                
                
                    
                        Deel 1
                        p. 26: gerechtigtigheid → gerechtigheid: ‘vlied deeze dingen: en jaag naar gerechtigheid’.
                        p. 28: overloed → overvloed: ‘In ruimen overvloed bereid’.
                        p. 35: treeken → trecken: ‘zich menigmaal van trecken, vuil en snood’.
                        p. 75: sloopt?, → sloopt,: ‘steengevaart, dat buik en denning sloopt,’.
                        
                        Deel 2
                        p. 1: in het origineel ontbreekt dit paginanummer, dat is hier ongewijzigd overgenomen.
                        p. 52-53: in het origineel zijn deze paginanummers overgeslagen, dat is hier ongewijzigd overgenomen.
                        p. 62: geeeven → geeven: ‘der dood al lang ten prooi te geeven’.
                    
                
            
            
            
                spin001verv01_01
                DBNL-TEI 1
                
                    2017 dbnl
                
            
            
                scans
            
            
                
                    
                    exemplaar Universiteitsbibliotheek Utrecht, signatuur: LBKUN:RAR LMY SPINNIKER 2
                
                Adriaan Spinniker, Vervolg der leerzaame zinnebeelden. Jan Bosch, Haarlem 1758
                
            
        
        
            
                Wijze van coderen: standaard
                
            
        
        
            
                Nederlands
            
        
        
            
                Vervolg der leerzaame zinnebeelden
                
                Adriaan Spinniker
                
                
                
                
                    
                    
                    
                
            
            
            
                
                
            
            
            
            
        
        
            
                Vervolg der leerzaame zinnebeelden
                
                Adriaan Spinniker
                
                
                
                
                    
                    
                    
                
            
            
            
                
                
            
            
            
            
        
        
            
                2017-07-12
                
                    RK
                
                colofon toegevoegd
            
        
    

Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Adriaan Spinniker, Vervolg der leerzaame zinnebeelden. Jan Bosch, Haarlem 1758
 
Zie: https://www.dbnl.org/tekst/spin001verv01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 



    
        
{==π1==} {>>pagina-aanduiding<<}

        
{== afbeelding 	==} {>>afbeelding<<}
    

       
            
{==π2==} {>>pagina-aanduiding<<}

            Vervolg der leerzaame zinnebeelden,
            SPIEGEL der BOETVAARDIGHEID en GENADE en eenige STICHTELYKE GEZANGEN,
            door ADRIAAN SPINNIKER
            
{== afbeelding 	==} {>>afbeelding<<}
    

            TE HAARLEM
            By JAN BOSCH, 1758.
        
    
        
{==†1r==} {>>pagina-aanduiding<<}

        Opdragt aan myn heeren, en mejuffrouwen, den heere Isaac Verhamme, deszelfs egtgenoote, mejuffrouwe Anna Johanna Barnaart, den heere Nicolaas Willemkops en deszelfs egtgenoote, mejuffrouwe Elisabeth Barnaart, Abrahs.

        
        Myn' Heeren, 
Mejuffrouwen!
        
        't Is al sedert veele Jaaren dat de Overleden A. SPINNIKER ondernam, om by zyn eerste deel der Leerzaame Zinnebeelden, een tweede te voegen, waar toe dezelve konstige
{==†1v==} {>>pagina-aanduiding<<}
hand, die de Plaaten tot het eerste geëtst had, reeds zeven en twintig, op nieuw, had vervaardigd.
        My zyn de Dichtkundige Schriften van dien deugdlievenden Dichter door zekere schikking en vriendelyke afspraak, en de Konstplaaten door aankoop, ten eigendom geworden. Ik heb derhalven daar uit kunnen byeenbrengen twee en twintig zyner berymde Zinnebeelden, door eene andere my waardige hand vermeerderd tot dertig; waar by gevoegd zynde des Dichters Spiegel der Boetvaardigheid en genade, en eenige zyner Stigtelyke Gezangen, maakt dus het een en ander een bekwaam Boekdeel, geschikt, gelyk het voorige stuk, om de aandagt en Leeslust van Jonge luiden optewekken, en meer gevorderden zelf, een aangenaam onderhoud, en aanleiding te geeven om met verstand en toepassinge tot de voorvallen deezes leevens, het zelve te doorzien, en stichting, dat 's verbetering van 't gemoed, daar in te vinden. Dit is het dan dat ik de eere heb  UE E. Optedraagen.
        Ik weet UE. E. is bekend dat het eerste stuk der Zinnebeelden in zo verre tot dit oogmerk geschikt wierd geoordeeld, dat daar van de eerste Druk zeer spoedig is uitverkogt, en dat eene nieuwe, in den voorleden Jaare naauwlyks was
{==†2r==} {>>pagina-aanduiding<<}
uitgekomen, of men verkoos, behalven in veele fraaije Huisgezinnen, in beide onze Doopsgezinde Gemeenten, hier te Haerlem, dezelve, der Leerzaame Jeugd ter verder aanspooringe uittedeelen. Ik ken blyken genoeg van uwe betrekkinge, genegenheid, en den invloed byzonderlyk op veelen dier Eensgezinde Broederschappen, en anderen buiten dezelve; ik heb des geen twyfel of uwe naamen, vooraan geplaatst, zullen het by veelen een gunstige vooringenomenheid doen verwerven, en dus alle aanmoediging geeven, om 'er nuttig gebruik van te maaken.
        Dit 's eene beweegreden die my met alle graagte besluiten deed UE. E. dit werk toe te wyden. Maar laat ik het openhartig zeggen wat my nog sterker bewoog. Ik heb te veel vrindelykheids, ik heb te veel blyken van uwe onverdiende agtinge sedert veele jaaren genooten, dat ik niet met blydschap, openlyk voor UE. E. en anderen, toonen zou, dat ik 'er waarlyk erkentelyk voor was. Neemt het, bid ik UE. E, in dit gevoelen aan, en dan weet ik is ook het neemen myner vryheid in deezen verdedigd.
        De Aanbiddelyke, de oneindige goede GOD, zegene, uwe waarde Persoonen met dat gelukkig genot der ryk bedeelde goederen, dat gy 'er de liefde,
{==†2v==} {>>pagina-aanduiding<<}
dat 's de goedkeuring uwer goede medemenschen in vinden moogt, en allermeerst de goedkeuring van Hem, aan wiens goedkeuring alles gelegen is.
        In dit werk vind men verscheide Gedichten, die hier na te tragten zeer redelyk, zeer aangenaam maaken, die 't menschelyk gemoed in eene tedere gesteldheid brengen, geschikt om met aandagt, en met blydschap de goedheid en liefde van haaren Heer te overdenken: dat het dan UE E. en elk die het door uwe gunstige aanpryzinge leezen zullen, waarlyk tot dit uitmuntend heil gedye, dat geev' de bron van alle heil! Die onuitputbaare goedheid, verheffe UE E. tot bevorderaars van zyne eer, die ontsteeke langs hoe meer het edel, het waarachtig genoegen van uwen evenmensch tot nutte overdenking, tot aanmoediging in waare Godsvrugt, te hebben aangespoord, en maake UE E. alzoo gelukkig hier en eeuwig.
        
        Dit wenscht met al zyn hert,
        Myn' Heeren, 
	Mejuffrouwen!
        		UE E zeer gedienstige en Ootmoedige Dienaar J. BOSCH.
    
    
        
            
        
        
{==I==} {>>pagina-aanduiding<<}

        't Leeven van wylen Adriaan Spinniker.

        Den minnaar onzer taal- en dicht-kunde kan 't niet onaangenaam zyn, bericht t' ontvangen van den Dichter, van wien hy thans wederom eenige versen ziet in 't licht komen; en hy zal my gaarne zoo veel aandacht toestaan, dat ik kan volbrengen dien plicht van vriendschap welke bestaat in zorg te draagen voor den naam en gedachtenis van eenen overleeden vriend. Want, hoewel deeze 't grootste deel van zyn leeven in stilte, en buiten den glans der groote waereld, heeft door gebragt, verdient hy echter, byzonderlyk om zyne bedreevenheid in de Vaderlandse Taal en Poëzy, dat men zyne geheugenis bewaare.
        Adriaan Spinniker wierd geboren te Groningen, den 18. Maart des jaars 1676, uit Margaretha Hillebrands, en Melis Spinniker, in dien tyd een voornaam Boek drukker, en Leeraar onder de Doopsgezinden te Groningen. Zyn' Ouders gaven hem, volgens de Groninger uitspraak, den naam van Ate Melis, dat is Adriaan AEmilius, welke, wanneer zy met der woon in Holland overkwamen, in Adriaan veranderd wierd, zoo als hy denzelven sedert alleen gevoerd heeft.
        Want, kort na de geboorte van deezen zoon, wierd zyn Vader in de Gemeente der Doops-gezinden te Schiedam tot Leeraar beroepen: en dit was de gelegenheid, welke onze Adriaan in zyn' eerste kindsheid een inwooner van Holland maakte.
        Hy had 't ongeluk van zynen Vader zeer vroeg te verliezen, die hem, noch niet bereikende den ouderdom van vyf en een half jaaren, door den dood ontrukt wierd op den 3. September des jaars 1681.
        Na dit overleyden droegen zyne moeder en verdere vrienden voor zyn opvoeding zorg, en bestelden hem, zoo ras zyne jaaren zulks toelieten, in de Latynse Schoolen te Schiedam, alwaar hy in de geleerde taalen onder
{==II==} {>>pagina-aanduiding<<}
weezen wierd, en deezen grondslag van wetenschap gelukkig gelegd hebbende, na Amsteldam vertrok, om aldaar de lessen der Geleerde Mannen, zo in als buiten 't Athenaeum van die Stad, te hooren.
        Hier heeft hy tot Leer-meesters gehad Petrus Francius, den welspreekendsten man van zyn' tyd: Philips van Limborch, zeer vermaard Professor onder de Remonstranten, en Dr. Galenus Abrahams, mede een beroemd Leeraar onder de Doops-gezinden.
        By 't genot van zoo goed een onderwys voede hy geene mindere naarstigheid, en de vorderingen, die hy in de God-geleerdheid en andere wetenschappen maakte, wierden zoo bekend, dat men hem, noch zeer jong, en, zoo ik wel onthouden hebbe, weinig over de twintig jaaren zynde, tot Predikant in de grootste Kerk van zyne gezindheid t' Amsteldam beriep.
        Hoe yverig hy zich ook in deezen post kweet, kon hy echter niet nalaaten zyne uitspanningen in de Vaderlandse Poëzy te neemen, waar in hy van kinds-been af, groot vermaak geschept had, en gaf een vers uit over den Lof der Vriendschap, zich voornaamendlyk toeleggende op zuivere taal, en eenen geregelden spel-trant, in welk laatste wy Nederlanders geweldig veel van elkanderen verschillen: doch hy volgde den trant, dien hy voor de beste gekeurd had, en was zich zelven daar in altoos gelyk.
        Dus zynen geest oefenende in de lof der vriendschap, besloot hy zelve de naauwste vriendschap, die 'er onder ons menschen plaats heeft, dat is 't huuwlyk, aantegaan, en verbond zich in den echt, op den 12. April des jaars 1699, met Sara Verduin, zuster van Abraham Verduin, zynen mede-leerling, die, onder dezelve meesters, dezelve weetenschappen beoefend had, welke sederd veele jaaren 't Leeraar-ampt onder de Doops-gezinden op de Koog en Zaandyk waargenomen heeft.
        Ik kan niet net bepaalen, hoe lang onze Spinniker den Predik-dienst t' Amsteldam hebbe waargenomen, en wanneer hy dien heeft neder gelegd. Men weet, dat hy 't ongeluk gehad heeft, van in drift der jeugd tot eene zonde vervoerd te worden, die hem belette dat ampt verder, zonder opspraak, te bekleeden. Indien hy, volgens een gemeen gebruik, van daaden, die niet kunnen beweezen worden, t' ontkennen, zyn misdryf had willen bedekken, of lochenen, had hy niet kunnen genoodzaakt worden, zyne standplaats te verlaaten: maar hy verkoor liever als een eerlyk man te handelen, dan met meeder bezwaar van zyn geweeten, en aanstoot van anderen, in zynen post te blyven; en hy is sedert van
{==III==} {>>pagina-aanduiding<<}
die nedrigheid geweest, dat, wanneer hy daarna door die van zyne gezindheid te Middelburg wederom tot den Heiligen Dienst beroepen wierd, hy weigerde op nieuws een ampt t' aanvaarden, waar toe een volstrekt onbesproken leeven vereischt word. Indien 't nu waar is, 't geen de Latynse Treur-spel-Dichter elders iemand doet zeggen, gelyk 't waarachtig is: dat Hy byna onschuldig word, die toont berouw te hebben
             *; zoo moet dit gedrag, en zyn volgende gansche levens-loop onzen man niet alleen verschoonen, maar de verkreegen vlek geheel uitwisschen, en hem tot zoo veel eer strekken, als hy door zynen val schande behaald hadde. Elk, die hier op een onchristelyk oog zouwde willen werpen, gelieve te beseffen, hoe ligt wy door onze driften vervoerd worden, en dat niemand, zoo lang hy leeft, verzekerd is, van nooit te zullen vallen in grove zonden. Overfraai is 't zeggen van den Kerk-vader Tertullianus: Zullen wy ons verwonderen, als wy nu of dan eens een vroom mensch in buitenspoorigheden zien vervallen? Saul, een goed man boven anderen, word door nydigheid ten val gebragt. David, eenen man naar Gods herte, zien wy schuldig worden aan overspel en moord. Salomo, van den Heere met allerlei genade en wysheid begiftigd, laat zich van zyne vrouwen vervoeren tot afgodery. Want 't wierd alleen voor den Zoon van God bewaard, geheel onschuldig aan misdaad te blyven **
        Van Amsteldam vertrok hy na Haarlem, in welke stad hy 't overige van zyn leeven heeft doorgebragt; en, om zich en de zynen door een behoorlyk bestaan t' onderhouden, begaf hy zich tot 't boek-houden op een voornaam Comptoir, en wierd in die konst in korten tyd zoo ervaaren, dat hy, schoon tot heel iets anders aangelegd, voor eenen der kundigsten in dit soort gehouden wierd, en eerlang veele leerlingen tot zich trok, om van hem daar in onderweezen te worden.
        
{==IV==} {>>pagina-aanduiding<<}

        Schoon dit alles zynen ganschen tyd byna wegnam, liet hy echter zyne letter-oefeningen niet geheel vaaren, maar besteedde aan dezelven alle d' uuren, die hy van zyn moeielyk beroep konde afsnipperen. Hy zette in 't Nederlandsch over 't fraaije werk van den Heer de Groot tegen Faustus Socinus, over de Genoegdoening van Christus, welke vertaaling, zonder zyn' naam, uitkwam tot Amsteldam in 't jaar 1707.
        In 1713 kwam te Haarlem voor d'eerste maal in 't licht eene verzameling van Psalmen, uit verscheide dichteren, die de Psalmen berymd hadde, by één gebragt, met invoeging van eenige, veranderingen, en verbeteringen, op plaatsen, die zulks scheenen te vereischen. Dit werk is ten dienste en tot Kerk-gebruik van ééne der Doops-gezinde Gemeentens in deeze Stad door zommige kenners der Dicht-kunde met veel oordeel te zaamen gesteld, onder welken onze Spinniker niet 't kleinste gedeelte van den arbeid getorst heeft; zoo als hy ook aan de verbeteringen van deeze verzameling, by de laatste uitgaave van dezelve, die na zynen dood volbragt is, en welken niet weinig in getal, noch van gering belang zyn, de laatste dagen van zyn leeven heeft besteed  *.
        In 1714 gaf hy uit vyftig gedichten, van verscheide maat, opgeçierd met een gelyk getal zinne-printen, getekend en gesneden door Vincent van der Vinne, onder den titel van Leerzaame Zinnebeelden, berymd door Adriaan Spinniker, te Haarlem, by Izaäk van der Vinne, 1714. Om een genoegzaam bericht van dit Dicht-stuk te geeven, heb ik niet meer noodig dan eenige regelen van de voor-rede hier uit te schryven. Dus begint onze Dichter:
Gy, die uw' leeslust niet aan kluchten, 
Maar steeds aan nutte stoffen wyd, 
Wy offeren aan u de vruchten, 
Geteeld in onzen tussentyd; 
Een reeks van vyfmaal tien gedichten 
Op veelerlei maat en trant, 
Met tafereelen, om te stichten 
Verrykt door vander Vinnes hand, 
    
{==V==} {>>pagina-aanduiding<<}

Geschikt naar inhoud van de zaaken, 
In ider maatgezang vermeld, 
Om des te beter 't wit te raaken, 
Dat zich de geest had voorgesteld. 

Den inhoud en 't oogmerk verklaart hy ons in de volgende versen.
Indien gy verder wenst te weeten, 
Met welk een inzicht ons gemoed 
In deezen arbeid was bezeten, 
Het kent geen ander wit, dan goed. 
By 't zoet der dichtkunst, niet te ontvouwen, 
Is zyn beooging anders geen, 
Dan eerst zich zelven op te bouwen 
In weetenschap en goede zeên; 
Daarna ook anderen te strekken, 
Tot nut en voordeel om het hert 
Van al 't vergangbaar af te trekken, 
En 't Zonden kwaad, de bron van smert; 
Op dat het, van dien last ontheven, 
Gestaâg verkeeren mogt by God, 
En vlytig langs de paden streeven, 
Die leiden naar het hoogste lot. 

Deeze Zinnebeelden heeft hy sederd vervolgd, en zyn daarvan twee en twintig na zyn' dood gevonden onder zyne papieren, welken 't grootste gedeelte uitmaaken van 't boek-deel, dat thans den leezer word aangebooden.
Maar, terwyl ik dit schryve, word my ter hand gesteld eene lyst, van alles wat voor en na de gemelde tyd, door onze dichter is uitgegeeven tot den jaare 1743, eigenhandig door den overleeden zelven geschreeven, welke ik daarom, in de plaats van myne woorden, hier zal invoegen. Ziet hier deeze lijst:

Lykzangen op het Afsterven van Hendrik ten Kate, Oud Leeraar der Doopsgezinden te Amsteldam: by D. Boeteman 1697 in 4.
Verscheide Gedichten in de uiterste Wille van eene Moeder aan haar toekomende Kind: te Amsteldam by J. van Nieuweveen 1698 in 8.
        
{==VI==} {>>pagina-aanduiding<<}

Op de Predikaatsiën van Hermanus Hillers: te Amsteldam by J. Nieuweveen 1698 in 4.
Lof der Vriendschap: te Amsteldam by J. van Nieuweveen 1699 in 4. Op nieuws overgezien, en gedrukt te Rotterdam by P. vander Veer 1711 in 8.
De Christelyke Vrede. Vreugdezang op de Vereeniginge der Vlaamse en Waterlandse Doopsgezinde Gemeenten te Rotterdam: by W. de Wilde 1700 in 4.
Op de Stichtelyke Rymen van J. Huigen: te Amsteldam by J. van Hardenberg 1700 in 8.
Op het uitgeeven der Gedichten van K. Brand: te Amsteldam by J. van Nieuweveen 1701 in 8.
Op de Vertaaling der Christelyke Godgeleerdheid van F. van Limborg: te Amsteldam by Barend Visser 1701 en 4.
Opdragt van de Zaamenspraaken der Wandelende Ziele met Adam, Noach, en Simon Kleofas, aan de Jeugd: te Amsteldam by J. Riewertsz. en B. Visser 1706 in 8.
De werken en vergelding der Barmhertigheid en onbarmhertigheid, uit Matth. XXV berymd: te Amsteldam by de Wed. P. Arentz en K. vander Sys 1711 in 8.
Verscheide Byschriften op de Afbeelding van J. Luiken, te vinden in deszelfs 's Menschen Begin, Midden, en Einde: te Amsteldam by de Wed. P. Arentz en K. vander Sys 1712 in 8.
Lykzang over J. Vergoes, Leeraar der Doopsgezinden te Haarlem: by Izaäk vander Vinne 1712 in 4.
Op te Titelplaat voor de Psalmen, te Haarlem gedrukt by Izaäk Enschedé 1713 in 12.
Op de Titelplaat voor de Psalmen, te Haarlem gedrukt by Izaäk vander Vinne 1713 in groot 12.
Zeege der Vrede, behaald in Utrecht den 11den van Grasmaand in 't 1713de Jaar: te Haarlem by Izaäk Enschedé in 4.
Leerzaame Zinnebeelden: te Haarlem by Izaäk vander Vinne 1714 in 4.
Op de Geestelyke Brieven van J. Luiken: te Amsteldam by de Wed. P. Arents en K. vander Sys 1814 in 8.
Lykzang over K. van Diepenbroek, Leeraar der Doopsgezinden te Haarlem: by Izaäk vander Vinne 1714 in 4.
Op de Titelplaat voor 't onderzoek over het Weezendlyke Oogmerk van den Godsdienst, door S. Nieuweveen: te Amsteldam by C. van Hoogenhuizen 1715 in 8.
Gods Gerichten op aarde, vertoond in den schrikkelyken Storm en hoogen Watervloed, op den 25 en 26sten van Wintermaand in 't 1717de Jaar voorgevallen: te Haarlem by Izaäk Enschede in 4.
Israëls Gebed, door Mozes uitgestort Ps. XC.15, 16, zangswyze nagevolgd: te Amsteldam by J. Krellius 1718 in 4.
        Jo. Frid. Hochstetter, Wysgeerig-Godgeleerd Ontwerp over het Leerstuk
{==VII==} {>>pagina-aanduiding<<}
van de volstrekte Voorschikking, uit het Latyn vertaald: te Amsteldam by J. Roman 1727 in 8.
Abrahami Verduin Examen Argumentorum Adriani à Cattenburg pro Necessitate Jurisjurandi, & Mennonitarum Defensio contra ejusdem iniquam criminationem; Utraque è Belgico in Latinum Sermonem conversa: Amstelaedami apud Isaäcum Tirion 1729 in 8.
Op de Snykunst van Joanna Koerten, Echtgenoote van Adriaan Blok: te Amsteldam 1735 in 8.
Op de Algemeene Historie, beschreeven door eenige Geleerden in Engeland, en vertaald door K. Westerbaan W.Z. te Utrecht by H. Besseling 1735 in 4.
Op de Redenvoering van den Heer J. Alberti over het naauw Verband der Godgeleerheid en oordeelkunde: te Leiden by J. vander Kluis P.Z. 1740 in 4.
Nagalm van Christus Voorzegging aan Israël Matth.XXIV: 6, 7, 8, den Nederlanderen toegezongen: te Haarlem by J. Bosch 1741 in 4.
Op de Bevestiging van J. vanden Berg, als Leeraar der Doopsgezinden van Koog en Zaandyk: te Haarlem by J. Bosch 1742 in 4.
Op de Geschiedenis der Mennoniten van H. Schyn, met eene verklaaring van de Titelplaat, en een aanhangsel achter het zelve werk: te Amsteldam by K. de Wit 1743 in 8.
Byschriften op 30 Afbeeldingen van Doopsgezinden Leeraaren: te Amsteldam by K. de Wit in 4.

Zeker vonnis by 't volle Collegie van Schepenen der nabuurige Stad Amsteldam, op den 20. September 1743, in reauditie, geweezen, waar by eene voorgaande Sententie van 't minder tal Schepene tegen den uitgeever en drukker van zeker werk van W. Deurhof over JOB wierd te niet gedaan, en de Heer Hoofd-Officier zyn eisch ontzegd, deed twee jaaren daarna een lang en scherp gedicht te voorschyn komen, ten titel voerende: De Vryheid op den troon gezet door de Edele Achtbaare Heeren Schepenen der Stad Amsteldam, den 20. van Herfstmaand 1743, ondertekend Parrhasius, dat is te zeggen, iemand, die met vrymoedigheid en vertrouwen op zyne zaak spreekt: als mede eene niet min scherpe Verdediging van Parrhasius tegen de beschuldigingen enz. welke beide men standvastig, en niet zonder grond van waarheid, aan onzen Dichter heeft toegeschreeven. Evenwel heeft hy dezelven nooit voor de zynen erkend, zelve niet onder zyne vrienden, altoos dubbelzinnige woorden gebruikende, als men daar van sprak. En, hierom, behoef ik van deeze twéé Gedichten niets te zeggen, als van een werk, dat door den vader zelven nooit voor kind is aangenomen.
        In 1748 gaf eerst de honderste verjaaring der Westfaalse Vreede,
{==VIII==} {>>pagina-aanduiding<<}
daarna de Vreede van Aaken, welke in October van dat zelve jaar een einde maakte van den laast-voorgaanden oorlog, onzen Dichter ryke stof, om den geest, die zyne krachten door den ouderdom noch niet verlooren had, te laten weiden. Zyn gedicht op 't eerste geval is gedrukt onder de verzameling van versen, op dit eeuwfeest gemaakt, en dat op d' Aakense Vreede afzonderlyk, onder den titel van Adriaan Spinnikers Feestzang op de Vrede, geslooten te Aken in den nacht tussen 17 en 18 van wynmaand des jaars 1748 te Haarlem by J. Bosch. In dat gedicth heeft hy de lotgevallen van dien rampzaligen tyd in orde geschakeld, en, op dat gy uit één staal de fraaiheid van 't gansche stuk zoude kunnen afneemen, ziet daar, leezer, 't begin van dit schoone vers:
Daar breekt de Vredezon, de wellust van 't gemeen, 
De schets van 't hemels heil, door alle nevels heen, 
En laat den uitvloed van haar' koesterende straalen, 
Vol tintelende glans, op 't flaauwe Europa daalen! 
Daar stuiven, voor de kracht van dat aanminnig licht, 
Uit ons door ramp op ramp dus lang bezwalkt gezicht 
De dicht op een gepakte en donkere oorlog wolken 
Al teffens weg, tot troost der onderdrukte volken. 
ô Wellekome dag! ô aangenaame gloed! 
Hoe streelt gy myne ziel met onuitbeeld'lyk zoet! 
Wat ryst 'er in myn hert op uw gewenscht verschynen, 
Een vreugd, daar druk en zorg en kommer voor verdwynen. 

Van zyne andere Schriften, die hy, vooral in de God-geleerheid, en tot verklaaringe der H. Schrift, heeft uitgewerkt, zal niets worden uitgegeeven.
Hy heeft één dochtertje uit zyn eerste huuwlyk met de voorheen gemelde Sara Verduin zien geboren worden, doch 't zelve is zeer jong gestorven. Dit huuwlyk heeft in groote eensgezindheid en liefde den tyd van vier en dertig jaaren geduurd, wanneer de dood eene scheiding maakte, wegneemende deeze pryswaardige en deugdzaame vrouwe, op 't einde des jaars 1733. Hy herhuuwde den 7. November 1735 met Sara van Leuvenich, welke insgelyks voor hem overleed den 13. September 1747.
        Onze Dichter heeft in zynen ouderdom de volle krachten van zyn verstand behouden, en zoude in de laatste jaaren van zyn leeven veel hebben
{==IX==} {>>pagina-aanduiding<<}
kunnen uitvoeren, indien zyn' oogen even sterk gebleeven waren: want hy was gewoon alle dagen, zoo des winters, als de somers, zeer vroeg, en des winters lang voor de zon, optestaan, en heeft deeze gewoonte van zyn' eerste jeugd af, tot zynen dood toe standvastig onderhouden: maar zyn gezicht was zoo verzwakt, dat hy niet lang achter een kon schryven of leezen, en by 't kaars-licht in 't geheel niet. Hy was in den aard vrolyk, en gaf altoos blyken van een vergenoegd gemoed, dat hem de zwakheden en gebreken des ouderdoms niet alleen draaglyk, maar zelve ligt maakte. Onder andere ongemakken, had hy door al te veel zitten eene verstopping in de borst gekreegen, die hem dikwils zeer benaauwde, en eenen naderende dood voorspelde, gelyk hy ook onverwacht, en noch spreekende met zyne huisgenooten, daar in stikte, op den 28. April 1754, in den ou-derdom van ruim 78 Jaaren. Twéé zyner vrienden hebben de volgende Graf-schriften, d'een in 't Latyn, d'ander in Nederduitsch tot zyne gedachtenis gesteld.
        
{== afbeelding 	==} {>>afbeelding<<}
    

    
    
        
{==X==} {>>pagina-aanduiding<<}

D.M. Adriani. Spinniker. 
G.W. AB. Oosten. de. Bruyn.

Amicus. moestissimus. P.C.

Spinniker hic jaceo. Viridi mors atra senecta 
Me rapuit terris, & caris abduxit amicis. 
Nascentis cunas habuit GRONINGIA TELLUS. 
SCHIEDAMUM erudiit puerum, Musisque dicavit. 
FRANCUIS, eloquii clarissimus arte Latini, 
Ingenium sollers finxit juvenile magister. 
HARLEMI exacta est vitae pars maxima nostrae; 
Aonidum studiis, & sacris dedita curis. 
HARLEMUM cineres servabit & ossa sepultos, 
Corporis exuvias. Nam mens divinior altam 
In patraim rediit, coelesti in sede recepta, 
Ut, bene qui latuit, bene vixit! & idem 
Innocuum duxit reliquis securior aevum. 


    
    
        
            
        
        
{==XI==} {>>pagina-aanduiding<<}

Grafschrift voor den vermaarden dichter Adriaan Spinniker.

Hier rust de Dichter, die, van yvervuur gedreven, 
De Vryheid heeft geroemd, en op haar Troon verheven; 
Den Lof der Vriendschap schreef, en, net van styl en taal, 
Den naam verdiend heeft van den Christen Juvenaal; 
Die, in 't verbeetren van de Nederduitsche Psalmen, 
De Waereld wierd ontrukt. Zyn ziel plukk' vreedepalmen 
In 't eeuwig Paradys. Ween, Neêrlands Dichtkunst! ween! 
De Vryheid van 't gemoed stort traanen op deez' Steen. 

P. LANGENDYK


    
{==XII==} {>>pagina-aanduiding<<}

De boekverkooper aan den leezer.

't Geen ik wegens de uitgave van dit werk te zeggen hebbe is van geen merkelyk belang: wyl ik voornamelyk den Leezer daar in moet wyzen, na 't Slotvers, 't welk de korte inhoud uitmaakt deezer Zinnebeelden, en naa 't geen ik zelf gezegd heb in de Opdragt welke my vergund werd voor dit werk te plaatsen. In 't een en ander word namelyk gemeld hoe verre de Dichter gevorderd was met deeze Zinnebeelden, en hoe eene andere hand dat werk gebragt heeft tot dertig in getal.
Agter deeze Zinnebeelden heb ik maar eenige zyner gezangen uitgekozen, om dat dit stuk weinig meerder beloopen zou als het voorig deel: anders had ik nog wel eene ruime voorraad derzelve, door de naarstigheid van onzen overledenen: of ik 'er in vervolg gebruik van maaken zal heb ik niet vastelyk beslooten.
Ik dank zeer den geleerden Schryver welke dit werk met het Leeven van onzen Dichter, en 't berigt zyner schriften vereerd heeft: kon de man opzien, hy dankte zelf zulk eenen getrouwen vriend met heeler harte, die hem ter eere gedenkt na dat hy gestorven is. Nu danken allen die deel neemen in zyne goede gedagtenis.
De Dichtkunst heeft zo iets dat zy onze aandoeningen teder en scherp maakt, dat zy onze Verbeelding zeer merkelyk verleevendigd. Valt deeze omstandigheid voor in 't gemoed van een deugdlievend mensch, die de goedheid van zyn Schepper kent, en gaarne beschoud, hy kan 'er door geraaken in eene dier gelukkige oogenblikken, waar in de Geest met meerder klaarheid ziet, als zy in 't doorgaande Leeven vatten kan. Mogt tot zulk een gezegend werktuig dit dichtstuk by veelen dienen, en der Jeugd ter Leeringe en verbetering strekken. Ik dankte dubbel de arbeid van mynen overleden Vriend en myne onderneeming.



{==1==} {>>pagina-aanduiding<<}

Vervolg der leerzaame zinnebeelden.

Het eerste zinnebeeld.



{==2==} {>>pagina-aanduiding<<}

Kies 't rechte pad.


{== afbeelding 	==} {>>afbeelding<<}
    

Gaat in door de enge poorte: want wyd is de poort, en breed is de weg, die tot het verderf leid, en veele zyn 'er die door den zelven ingaan. Want de poort is eng, en de weg is naauw, die tot het leven leid, en weinige zyn 'er die den zelven vinden. Matth. vii. 13, 14.




{==3==} {>>pagina-aanduiding<<}

Op het eerste zinnebeeld.

Een mens ontving bericht uit wyzen mond, 
Dat eenen dag van zyn' geboortegrond 
Een schoon paleis en lustwarande stond, 
Vervuld met zaaken, 
Wier zoet genot, van geen verdriet bewust, 
In diepe vrede en ongestoorde rust, 
Het oog en oor voldoen kon in hun lust, 
En 't hert vermaaken. 
Die zelve mond beloofde hem met een, 
Indien hy slechts daar heenen wilde treên, 
Het eigendom van all' die lieflykheên 
Naar zyn behaagen; 
En gaf bewys, tot steunsel voor 't gemoed, 
Dat hem de Heer van dat beminlyk goed 
Belast had, om die tyding, vol van zoet, 
Hem voor te draagen. 
Die zelve mond vertoonde hem de baan, 
Waar langs hy kon naar 't heerlyk lusthof gaan, 
En 't lot, dat zyn' begeerte kon verzaân, 
Met vreugd behaalen; 
En leerde hem, hoe hy zyn' gangen had 
Te stuuren op het aangeweezen pad, 
Van geen gevaar noch laagen aangevat, 
En vry van dwaalen. 
Op zulk vertoog ontvonkte in eenen gloed 
Van heete lust het menselyk gemoed: 
Hem dacht, de weg was kort, en groot het goed, 
Op 't eind te ontvangen. 
Dies nam hy voor met vlyt daar heen te gaan, 
En ving terstond dien waarden wandel aan, 
Met kloeken moed en iver aangedaan, 



    
        
{==t.o. 3==} {>>pagina-aanduiding<<}

        I. Printverbeelding.

        Verbeeldende de jongsten ZOON, na 't ontfangen van zyn Erfdeel.
        
{== afbeelding 	==} {>>afbeelding<<}
    

        Lukas XV..11, 12. En hy zeide, een zeker mens hadde twee zoonen;
        En de jongste van hen zeide tot den vader: Vader! geef my het deel des goeds dat [my] toekomt.
        
        
{==4==} {>>pagina-aanduiding<<}

        
En sterk verlangen. 
De weg was vast, doch in het midden met 
Oneffenheên, en veelerlei belet 
Van doorenhaag, en struik, en steen bezet, 
Nooit heel te myden; 
Ten waar hy zich begaf naar de eene zoom, 
Daar't effen was, doch vol gevaar en schroom, 
Om elken stap in eenen diepen stroom 
Ter neêr te glyden. 
Dit zag het oog. En schoon hem was gedaan 
Een scherp bevel van 't middelpad te gaan, 
Noch dacht hem best dien weg voor de effen' baan 
Te laaten vaaren. 
Te meer, dewyl slechts, hier en ginder, een 
Ging op den weg, zo vol van moeilykheên, 
Daar 't zypad wierd in overvloed betreên, 
Van wandelaaren. 
Dus volgde hy den stoet, van hoop gevleid, 
Dat hy zich zelv' door zyn' voorzichtigheid 
Bewaaren zoude, en letten met beleid, 
Op zyne gangen: 
Van Hoop gevleid, dat, schoon hy op den last, 
Hem opgelegd, zo naauw niet had gepast, 
Die Heer nochtans in gunst, als waarden gast, 
Hem zoude ontvangen. 
Die dit bedryf aandachtig gadeslaat, 
En met verstand en reden zich beraad, 
Zal 't nevens my voor eene dwaaze daad 
Noodwendig achten. 
Doch is dit zo, hoe komt, hoe komt het dan, 
Dat zich in zyn beleid zo menig man 
Niet wyzer draagt, maar volgt het voetspoor van 
Dien onbedachten? 

{==5==} {>>pagina-aanduiding<<}

De hoogste Heer liet ons door zynen Zoon, 
Door mond en pen van zyne mind're boôn 
Tot zyn paleis en hemels lusthof noôn, 
Vol lieflykheden; 
Liet ons op 't klaarst ontdekken 't rechte pad, 
't Geen elk, naar zyn bevel, te volgen had, 
Om uit genade in zyne weeldestad 
Met vreugd te treeden. 
Die nooding trekt, en op dat heerlyk woord 
Van Gods genaê voelt ider zich bekoord, 
Voelt ider zich op 't krachtigst aangespoord 
Daar heen te streeven. 
Maar ô! dat weg behaagt ons dwaazen niet, 
Om dat men hem met ongemakken ziet, 
En pynlykheên, en veelerlei verdriet 
Voor 't vlees omgeeven. 
Het trouwe woord, verzaakt, trekt herten af 
Van al wat ooit de waereld geeft of gaf, 
Klinkt in ons oor te hard, te wrang, te straf: 
En steeds te waaken, 
Met heil'ge vreeze en zorgen aangedaan, 
Om in de deugd naar hooger trap te staan, 
Ziet ons gezicht voor last en arbeid aan, 
En zwaare zaaken. 
Komt hier noch by, dat, om des waarheids leer, 
Naar 't voorbeeld en het woord van onzen Heer, 
Verdrukking, kruis, en lyden, min of meer, 
Ons hier ontmoeten, 
Dat hoon, en smaad, en onrecht, en gevaar, 
Of zielesmert ons treffen droef en naar, 
Dan schynt het pad geheel onwandelbaar 
Voor onze voeten. 
Wat raad? wat raad? des waerelds listigheid 

{==6==} {>>pagina-aanduiding<<}

Heeft langs die baan een wegje geplaveid, 
Wel schoon en glad, 't welk minlyk streelt en vleit, 
Doch waard te ontwyken; 
Naardien gestaâg beneden langs den voet 
Een zorgelyke en grondelooze vloed 
Van wis verderf voor lichaam en gemoed 
Komt heenen stryken. 
Nochtans wat is 't? op 't uiterlyk genot 
Van aards gemak, en weelde, en staat verzot, 
En onbeschroomd voor 't dreigende onheilslot, 
Of, aangedreeven 
Van eigen' krachts en wysheids dwaazen waan, 
Verbeelden we ons zo wel langs deeze baan, 
Als 't ander pad, te kunnen heenen gaan 
Naar 't zalig leven. 
En schoon Gods mond ons klaar heeft aangezeid, 
Dat de ingang tot zyn ryk van heerlykheid 
En eeuwig heil voor niemand staat bereid, 
Voor niemand open, 
Dan die zich hier getroost met kloeke schreên 
Den eigen weg, van zynen Zoon betreên, 
Hoe hard, hoe zwaar, en vol van moeilykheên, 
Getrouw te loopen; 
Noch durven we ons belooven zulken schat 
In 't wandelen op 't zachte waereldpad, 
Terwyl zich 't hert met hoope koestert, dat 
Gods heilige oogen 
Op dit en dat zo naauw niet zullen zien, 
Maar, zo wy hier de rampen slechts ontvliên, 
Ons 't ryk genot van zyne wooning biên, 
Door gunst bewoogen. 
ô Snood bedrog, op loosheid afgericht, 
Dat 's Hemels mond van logentaal beticht, 

{==7==} {>>pagina-aanduiding<<}

En God te stout weêrspreekt in 't aangezicht, 
Als of zyn' wetten 
Iets meldden, 't geen hy niet in 't herte dacht, 
En zyne trouw niet in zyn volle kracht 
Het woord, van hem zo duidlyk voortgebracht, 
Eens zoude zetten; 
Zal onze ziel, ten einde toe verleid 
Op een misschien, dat dwaazen troost en vleit, 
Het groot gewigt van haare zaligheid 
Domzinnig waagen? 
ô Neen, zy wil zich schikken naar den last 
Van Gods bevel, en neemen 't wis en vast, 
Op dat zy hier noch namaals zy verrast 
Van droeve plaagen. 
En gy, die noch, bekoord door schat, en staat, 
En weelde, en pracht, op 's waerelds byweg gaat, 
Word eenmaal wys, en neemt door goed beraad 
Uw' zaaken veilig. 
Word eenmaal wys, en geeft u, sterk genoopt 
Door 't groote heil, daar uwe ziel op hoopt, 
Met kloeken moed op 't pad, dat zeker loopt 
Naar 't zalig heilig. 
Laat moeite en pyn ons niet verschrikkken: neen. 
Gods hand zal ons een stut zyn in het treên, 
En aan 't gemoed door smaak van vrolykheên 
Den last verzoeten. 
Tot dat wy, eens in Gods paleis geleid, 
Ons uit genade een loon zien toebereid, 
Dat al het leed door zyne lieflykheid 
Volmaakt zal boeten. 




{==8==} {>>pagina-aanduiding<<}

Het tweede zinnebeeld.


Gissen doet missen.


{== afbeelding 	==} {>>afbeelding<<}
    

En oordeelt niet naar het aanzien, maar oordeelt een rechtvaerdig oordeel. Joann. vii. 24.




{==9==} {>>pagina-aanduiding<<}

Op het II. zinnebeeld.

Die in zyn' jonge jeugd den kostelyken schat 
Van klaar gezicht bezat, 
Kon tot de kennis van den naam der verwen raaken, 
En keurig onderscheid van de eene en de and're maaken: 
Maar zo hy naderhand 
Dat onwaardeerbaar pand 
Door eenig ongeluk of toeval heeft verlooren, 
Is 't eveneens met hem, als met een' blindgebooren 
Indien zich zulk een mens by eenig kunststuk vond, 
En stoutlyk onderwond 
Te vonnissen, of 't net getroffen zy naar 't leven, 
En all' de verwen wel gelegd zyn, en verdreeven, 
Hy sloeg niet zelden mis; 
En zo hy eens by gis 
De waarheid trof, men zou zyn oordeel gants versmaaden, 
Als zonder kennis, en gebouwd op enkel raaden. 
ô Ziende blinden, die eens anders werken pryst, 
Of onbeschroomd verwyst, 
Eer uw verstand zich heeft benaarstigd, om te dringen 
Tot in de kennis van den rechten aard der dingen, 
Ziet hier de onbillykheid 
Van uw verkeerd beleid, 
Ziet hier op 't klaarst (en doet met dat gezicht uw voordeel) 
De onwettigheid getoond van uw lichtvaardig oordeel. 
Wanneer gy dus van 't geen uw naasten met de hand 
Verricht, of, naar 't verstand, 
Van God hem ingestort, gemaald heeft, of geschreeven, 
Bestaat een vonnis in onweetendheid te geeven, 
Eer gy, gelyk het past, 
Zyn werk hebt ondertast, 
Getoetst, beproefd, wat doet gy anders, als de blinden, 

{==10==} {>>pagina-aanduiding<<}

Die zich het oordeel van de verwen onderwinden? 
Al treft gy nu of dan de waarheid van de zaak, 
Wat is het, als luk raak? 
Wat is 't, als blindeling te raaden en te gissen, 
Waar in gy duizendmaal het rechte wit kunt missen? 
En die zyn oordeel leit 
Op deeze onzekerheid, 
Om 't werk van and'ren te verheffen, of te doemen, 
Pleegt onrechtvaardigheid, hoe zeer men 't wil verbloemen. 
Want daar zich buiten schuld een blinde onmachtig vind, 
Maakt deez' zich zelve blind, 
Steekt zelf zyne oogen uit, of houd ze dicht geslooten 
Door schuldige onkunde, uit vooroordeel voortgesprooten, 
Wyl blinde min, of haat 
Den grond van 't hert beslaat. 
Maar is in eenig stuk het onrecht ooit gebleeken, 
't Is, daar in domme drift een vonnis word gestreeken. 
Vooral, zo dit geschied, daar van verzuim in pligt 
De naasten word beticht, 
En hy, indien 't gemeen aan 't stuk geloof zou geeven, 
Word in gevaar gesteld van middelen, of leven, 
Of goeden naam en eer, 
By 't eêl gemoed veel meer 
Dan alle schat gekeurd, hoe hoog by elk gepreezen, 
Ja boven 't leven zelf in waardigheid gereezen, 
Romeinen, slechts bestraald van de ingeschapen reên, 
Ontzagen dus te treên 
In 't schroomlyk rechterampt, eer onderzoek van zaaken 
Den grondslag had gelegd, om 't vonnis op te maaken; 
Wyl dat natuurlyk licht 
Hen stelde voor 't gezicht, 
Dat, daar onweetendheid den zetel kwam bekleeden, 
Het heilig recht verkracht en schendig wierd vertreeden. 

{==11==} {>>pagina-aanduiding<<}

De Leeraar Nikodeem weêrstond dus met bescheid 
Der Jooden bitterheid, 
Uit kennis, dat de Wet, daar 't hert zyn' roem in stelde, 
De tong op stofte, van geen' mens ooit vonnis velde, 
Ten zy ze alvoorens klaar 
Zyn handel wierd gewaar, 
En door 't gebruik van een naauwkeurig overweegen 
Het recht verstand van zyn' bedryven had gekreegen. 
En zal een Christen hier niet ongelyk veel meer 
Voor schroomen, die de leer 
Van Jezus houd voor 't snoer van zyn beleid en wandel, 
De leer, die billykheid beveelt in allen handel, 
Die 't onrecht streng verklaart 
De zwaarste straffe waard, 
En op het oordeel, uit lichtvaardigheid gebooren, 
De felle slagen dreigt van Gods gerechten tooren? 
Ja, Christen herten, houd door deez' gewyde schroom 
Verstand en tong in toom, 
Opdat ge u nimmer, dan na kennis van de zaaken, 
Vermeet uw's naastens doen te pryzen, of te wraaken. 
En zo u iets ontmoet, 
Waar in, wat vlyt gy doet, 
De waarheid evenwel blyft voor uw oog verschoolen, 
Schorst daar uw oordeel, om onweetend niet te doolen. 
En gy, die, noch gehecht aan dat verfoeilyk kwaad, 
Het spoor der blinden gaat, 
Licht eens van uw gezicht die nevelen der driften, 
En doet uw' naasten recht, door't goed van 't kwaad te schiften. 
Zo hoef gy niet voor spot, 
Of zwaarder onheils lot, 
Dat onrecht oordeel volgt, in uwe ziel te schroomen: 
Zo wint gy gunst en eer by God en alle vroomen. 




{==12==} {>>pagina-aanduiding<<}

Het derde zinnebeeld.


Niet wie, maar wat.


{== afbeelding 	==} {>>afbeelding<<}
    

Filippus vond Nathanaël en zeide tot hem, wy hebben [dien] gevonden, van welken Mozes in de Wet geschreeven heeft, en de Profeeten, [namelyk] Jezus den zoon van Jozeph, van Nazareth. En Nathanaël zeide tot hem, kan uit Nazareth iets goeds zyn? Filippus zeide tot hem, kom en zie. Joan. i.46, 47.




{==13==} {>>pagina-aanduiding<<}

Op het derde zinnebeeld.

De Wisselaar, op winst bedreeven, 
Betoont zich vaardig en gereed, 
Om gangbaar geld voor goud te geeven, 
En acht zyn' munte wel besteed, 
Die zo mag wisselen en wand'len. 
Dus nood hy met ontslooten' deur 
Al wie genegen is te hand'len, 
En heeft in 't allerminst geen' keur, 
Van wien hem goud word aangebooden: 
Hy weet van boer, noch edelman, 
Hy scheid geen' Christenen van Jooden, 
Als 't goud maar proef behouden kan, 
En zyne zwaarte in 't weegen haalen. 
En zeker, zo hy, styf van hoofd, 
Zich wilde in deeze zaak bepaalen, 
Hy vond zich menigmaal beroofd 
Van zyn' beoogde vrugt en voordeel, 
En stelde zich, geacht voor zot, 
By mensen van rechtzinnig oordeel, 
Ten voorwerp van hun schimp en spot. 
De waarheid word met recht in waarde 
Verr' boven 't fynste goud geacht, 
Dat immer uit den schoot der aarde 
Door graavers hand wierd voortgebragt; 
Naardien zy haare lievelingen, 
Door goed bericht, tot kundigheên 
Van nutte zaaken in doet dringen, 
En strekt een' voedster van goê zeên, 
Een' leermeestres in 't deugdepleegen, 
Een' lamp en toortslicht voor den voet, 

{==14==} {>>pagina-aanduiding<<}

Een' stuur- en leidsvrouw op de wegen, 
Die leiden naar het hoogste goed. 
Eene ed'le ziel, die haare zinnen 
Vind uitgestrekt, om 't waare heil, 
Dat haare lust bekoort, te winnen, 
Heeft alles voor de waarheid veil. 
Zy volgt het spoor der wisselaaren, 
En ziet op afkomst, noch geslacht, 
Noch onderscheid van stand, of jaaren, 
Maar op de zaak, haar voorgebragt. 
Kan die, als goud, de proef verdraagen, 
Is die op waarheids grond gelegd, 
Strekt die om godsvrugt te onderschraagen, 
Al even veel, van wien gezegd, 
Als even eens, van wien geschreeven. 
Ja hoe zy min van iemand wacht, 
Te meer genoegen kan 't haar geeven, 
Te hooger is 't by haar geacht. 
Maar ach! hoe wykt van 't rechte baaken 
Een dwaaze hoop, die onbezind 
Het werk om zynen meester wraaken! 
Het zy vooroordeel hen verblind, 
En 't hert, met deezen damp bevangen, 
Blyft aan het uiterlyk gewaad, 
Aan slecht vertoog van wezen hangen, 
Of laagheid van geboorte en staat; 
Recht als de Jooden, sterk bezeten 
Met die verbeelding in 't gemoed, 
Dat Galilea geen' Profeeten 
Kon leveren, noch eenig goed 
Uit Nazareth te voorschyn komen: 
Het zy een opgevatte haat 
Hun zielen gansch heeft ingenomen, 
Die 't al onwaardiglyk versmaad, 

{==15==} {>>pagina-aanduiding<<}

En zonder kennis durft verstooten, 
Hoe braaf gezegd, hoe wel gemaakt, 
Dat van het voorwerp komt gesprooten, 
Daar deeze tocht zyn' gal op braakt. 
Een tocht, die dikmaal word gebooren 
Uit enkel onverstand en waan, 
Of zo in waarheid lang te vooren 
Iets van den naasten was begaan, 
Dat afweek van de deugdeperken, 
Noch stand blyft houden in 't gemoed, 
Schoon een gevolg van beter werken 
Zyn' ouden misslag heeft geboet: 
Een tocht die, in de ziel aan 't woelen, 
Zich niet vernoegt den evenmens 
Zyne enk'le werking te doen voelen, 
Maar voed en stookt een' zucht en wens, 
En tracht, in arbeid onbezweeken, 
Om and're herten met den gloed 
Van de eigen' vlammen aan te steeken, 
Die hier in merg en beenen woed; 
Om dus zyn doelwit te beraaken, 
En voor zich zelven niet alleen 
Des naastens werk onnut te maaken, 
Maar tevens ook voor 't algemeen. 
ô Wrev'le herten! ô verkeerden! 
Hoe schoeit uw handel op den leest 
Der Farizeen en Schriftgeleerden, 
Die voormaals in gelyken geest 
En zelv' de leer der waarheid wraakten, 
En, zo veel in hen was, door raad, 
En achtbaarheid, en voorgang maakten, 
Dat ze ook van and'ren wierd versmaad! 

{==16==} {>>pagina-aanduiding<<}

Of nemen 't uw' vergalde driften 
Op 's naastens feilen van weleer, 
Gaat heenen, doemt dan ook de schriften 
Van Petrus, die voorheen zyn' Heer 
Verzaakte, en Paulus, die, verbolgen, 
Zich tegen God vergreep zo grof, 
Dat hy de kruiskerk dorst vervolgen, 
Eer Jezus hem in 't herte trof. 
Of schynt dit ongerymd te weezen, 
Naardien des Heilands eigen mond 
Genade en gunst betoonde aan deezen, 
't Is echter bondig en gegrond. 
Die zelve mond komt elk te stade, 
Verklaart elkeen van schuld bevryd, 
En deelgenoot van Gods genade, 
Die 't voorig kwaad verfoeit en myd, 
En schikt ter deugd zyn gantse leven. 
Die zelve mond heeft ons een' wet 
Van ted're liefde voorgeschreeven, 
Die tot een' pligt voor ider zet, 
Geen mens om 't oud gebrek te smaaden; 
Maar, als de zalige Eng'len stoet, 
Om 't wel bezinnen van zyn' paden 
Met vreugd getroffen in 't gemoed, 
Zo waard te schatten, als te vooren. 
En ach! waar zouden we alle heen, 
Was 't eens vooral met ons verlooren, 
Als we eens Gods wetten overtreên? 
Waar zoud gy, viezaards, zelve blyven, 
Die and'ren valt zo hart en straf? 
Want zo men eens op uw' bedryven 
Ging vitten van uw' jongheid af, 



    

{==t.o. 16==} {>>pagina-aanduiding<<}

   II. Printverbeelding 
Vertoonende den vader, op 't afscheid van den zoon.

        
{== afbeelding 	==} {>>afbeelding<<}
    

    Lukas XV. 12-16. En hy deelde hun het goed. 

        En niet veele dagen daarna, de jongste Zoon, alles by een vergaderd hebbende, is weggereist in een verr' [gelegen] land, en heeft aldaar zyn goed doorgebragt, leevende overdadiglyk.
        En als hy het alles verteert hadde, wierd 'er een groote hongers-nood in dat zelve land, en hy begon gebrek te lyden.
        En hy ging heenen en voegde zich by een van de burgers deszelven lands; en die zond hem op zyn land, om de zwynen te weiden.
    En hy begeerde zynen buik te vullen met den draf, die de zwynen aten: en niemand gafze hem.
    
{==17==} {>>pagina-aanduiding<<}

    
Licht zou men 't een of 't ander vinden, 
Dat u verbood u immermeer 
Een werk van stichting te onderwinden 
By mond of pen: of om zo veer 
In 't onderzoeken niet te loopen, 
Die haat, die onverzoenb're haat, 
Die uwe zielen heeft bekroopen, 
Stelde u met recht in zulken staat, 
Dat ge als onwaardig wierd gerekend; 
Wyl in Gods woord die wrokkende aard 
Niet min afschouwlyk staat getekend, 
Niet min verdoemlyk word verklaard, 
Als eene zonde, hoe mispreezen, 
Ja onbewimpeld, onverbloemd 
De haat, den broederen beweezen, 
Een broedermoorden word genoemd. 
Zo by geval dit dicht uwe oogen 
Te vooren komt, ei laat u raân, 
Om, door 't gewigt der reên bewoogen, 
Van blind vooroordeel u te ontslaan, 
En 't vuur van haat in 't hert te dooven, 
Twee snoode tochten, die 't gemoed 
Niet zelden van het nut berooven, 
Daar 't wyze hart zyn' vrucht meê doet. 
Laat waarheid, en dat waarheid styven, 
Dat dwaaze dooling kan verhoên, 
Dat dient om zonden uit te dryven, 
En deugdlust in de ziel te voên, 
Laat al, wat strekt om heil te baaren, 
U weezen als een waarde schat, 
En doet, gelyk de wisselaaren, 
Ziet niet angstvallig, Wie, maar Wat. 




{==18==} {>>pagina-aanduiding<<}

Het vierde zinnebeel.d


Te veel gewaagd.


{== afbeelding 	==} {>>afbeelding<<}
    

Doch die ryk willen worden, vallen in verzoeking en [in] den strik, en [in] veele dwaaze en schadelyke begeerlykheden, welke de mensen doen verzinken in verderf en ondergang. Want de geldgierigheid is een wortel van alle kwaad, tot welke sommige lust hebbende, zyn afgedwaald van 't geloof, en hebben zich zelven met veele smerten doorsteeken. I.Timoth. vi. 9, 10.




{==19==} {>>pagina-aanduiding<<}

Op het vierde zinnebeeld.

Beminnaars van des waerelds schatten, 
Die gaarn in uwen arm zoud vatten, 
Al wat het ryk Guinea heeft, 
Al wat Peru in zyne holen 
En donk're mynen houd verschoolen, 
En Ganges uit zyn' vloeden geeft: 
Laat hier uw oog een weinig marren, 
Om op het kinds bedryf te starren, 
Waar van u hier een' schets ontmoet, 
Of 't aan uw' zielen nut kon geeven, 
Van al te sterke zucht gedreeven 
Naar groot bezit van geld en goed. 
De knaapen, onbekwaam te weegen, 
Waar heil of schaade in is gelegen, 
Begeeven zich met vlyt naar 't land, 
Op hoop of ergens biezen groeiden, 
En bloemen schoon voor de oogen bloeiden 
In beek of slooten langs den kant. 
Zo haast zy zien hun wens gelukken, 
Straks vallen ze iverig aan 't plukken. 
Al heeft het moeilyk reiden aan, 
Al is 'er steeds gevaar te schroomen 
Om af te schieten in de stroomen, 
Dat kan hun drift niet wederstaan. 
Ja schoonze een oogenblik te vooren 
Een' van hun makkers zagen smooren 
In diep moeras of watervliet, 
Straks gaan zy weêr aan de oude zaaken, 
En aan 't vermaanen van dat baaken 
Kreunt zich hun hert in 't minste niet. 

{==20==} {>>pagina-aanduiding<<}

ô Domme en onbedachte zinnen, 
Die, om een nietig goed te winnen, 
Die, om een ding, dat haast vergaat, 
Hun leden zo veel moeite vergen, 
En 't doodsgevaar lichtvaardig tergen, 
Waar voor het lyf ten doele staat! 
Zo denkt u hert, en 't word bevonden 
Te steunen op onwank'le gronden. 
Maar kan uw' ziele niet bevroên, 
Niet voelen, dat uwe eigen' reden 
Voor roekelooze uitzinnigheden 
Met een verwyst uw eigen doen? 
Gy troost u mede een stadig draaven, 
Een pynlyk slooven, lastig slaaven, 
Door uw' begeerte sterk gespoord; 
Een' arbeid, die met angstig zorgen 
Den avond schakelt aan den morgen, 
Ja dikmaal 's nachts uw' rust verstoort: 
Een' arbeid, daar des lichaams leden 
Vaak hun gezondheid aan besteeden; 
Een' arbeid, die de ziele krenkt, 
En zo volkomen houd verbonden, 
Dat naauw een uur werde uitgevonden, 
Waar in ze om and're zaaken denkt. 
En wat is 't doelwit, welks behaagen 
U zo doet loopen, werken, jaagen? 
Eene overmaat van waerelds goed: 
Van goed, dat waarlyk tot het leven 
Geen meerder nut of dienst kan geeven 
Dan bies of bloem den kinders doet: 
Van goed, dat dikmaal heen gaat rennen, 
Gelyk op zyn' gezwinde pennen, 
Een arend naar den hemel snort; 

{==21==} {>>pagina-aanduiding<<}

Of immers, dat men eens op 't leste 
Aan and'ren geeven moet ten beste, 
Als 's levens draad gebroken word. 
En was het noch hier meê ten ende! 
Maar ach! een afgrond van elende 
Gaapt yslyk onder uwen voet, 
Om u, na alle uw' vlyt en waaken, 
Te zwelgen in zyn' holle kaaken 
Met uw' vergaarden overvloed. 
Dit rust op geen' bedenklykheden, 
Of enkel overleg van reden, 
Maar op het duidlyk woord van God, 
't Welk allen, die zich slechts bekloeken, 
Om schatten hier op aard te zoeken, 
Verwyst tot dit rampzalig lot. 
Weet dan uw oordeel dwaas te keuren, 
Dat kinderen, om slechte leuren, 
Gevaar en arbeid ondergaan, 
En zult gy zelve, nu gekomen 
Tot meerder weetenschap, niet schroomen 
Noch erger paden in te slaan? 
Zult gy, van 't onheil, eens te vreezen, 
Door Gods gezanten onderweezen, 
Vermaand, gewaarschouwd menigwerf, 
Met zo veel ongemaks en hinders, 
Noch slechter, als de onwyze kinders, 
U storten in uw wis verderf? 
Dat was voorzeker te beklaagen. 
Neen; laat u hier de rust behaagen, 
't Gezelschap van vernoegzaamheid: 
Op dat ge u eens in 't zalig heilig 
Een' rykdom, voor gevaaren veilig, 
En vol van ruste, ziet bereid. 




{==22==} {>>pagina-aanduiding<<}

Het vyfde zinnebeeld,


Men kom'er zo niet.


{== afbeelding 	==} {>>afbeelding<<}
    

Om den winter zal de luyaard niet ploegen: daarom zal hy bedelen in den oogst; maar daar zal niet zyn. Spreuk. xx.4.
En die de vyf talenten ontfangen had, kwam en bragt tot hem andere vyf talenten, zeggende: Heere, vyf talenten hebt gy my gegeeven, ziet, andere vyf talenten heb ik boven dezelve gewonnen. En zyn heere zeide tot hem, wel gy goede en getrouwe dienst-knecht, over weinig zyt gy getrouw geweest, over veele zal ik u zetten: Gaat in in de vreugde uwes heeren. Matth. xxv.20, 21.




{==23==} {>>pagina-aanduiding<<}

Op het vyfde zinnebeeld.

Al vind een Schipper zich bewust, 
Dat aan een' verr' gelegen' kust 
Een' menigte van dierb're waaren, 
Van eêl gesteente, en blinkend goud, 
En wat men meer voor waardig houd, 
Naar 's herten lust is t' zaam te gaâren: 
Al voelt hy telkens in 't gemoed 
Een' lichte vlam, een' heeten gloed 
Van neiging en verlangen blaaken, 
Om eens te zien dat schoone land, 
En naar genoegen aan het pand 
Van dien geachten schat te raaken: 
Al zyn de streeken van 't kompas, 
De gronden van de waterplas, 
De loop van 's hemels lichte vuuren 
Hem op het naauwst bekend, en wat 
Noch dient, om 't Schip door 't ruime nat. 
Ter wenselyke reê te stuuren: 
Al heeft hy alles binnen boord, 
Dat noodig tot dien tocht behoort: 
Al waait de wind naar zyn behaagen, 
Om 't schip te voeren door den vloed, 
Tot daar de zucht van zyn gemoed 
't Beoogde voordeel kan bejaagen: 
Dat alles baat in 't minste niet, 
Zo lang hy stil en ledig ziet 
De Kiel aan 't ankertouw gebonden, 
Zo lang hy in gerusten staat 
Het groote en kleene zeildoek laat 
Aan spriet en stengen opgewonden. 

{==24==} {>>pagina-aanduiding<<}

Neen; zal zyn' weetenschap en zucht 
Gevolg zyn van de rechte vrucht, 
Het gunstig blaazen van de winden, 
En wat hem meer met hoope vliet, 
Moet zich met kloeke werkzaamheid 
En goed gebruik vereenigd vinden. 
Hier moet de steven van den tand 
Des ankers los, en van het land, 
Naar stuurmans handen 't roer doen draaijen; 
Hier moet het laken, losgedaan, 
Voor koele winden open staan, 
Naar dat zy zacht of harder waaijen. 
Hier moet elk een zyn' naarstigheid 
Doen zien in 't werk, hem opgeleid, 
En zynen hoefslag trouw bewaaren; 
Hier beurt om beurt by dag en nacht 
Zorgvuldig uitstaan op de wacht 
Voor allerhande Zee-gevaaren. 
Let op dit stuk, heilgierig mens. 
De Hoogste heeft uw' hertewens 
Tot een uitmuntend lot verheven, 
En duidlyk u geopenbaard 
Een heerlyk goed, by hem bewaard 
In 't zalig land van eeuwig leven. 
Zyn goedheid heeft u klaar ontdekt 
Den wissen streek, die derwaarts strekt, 
En bygezet, en aangebooden 
Al 't geen in 't zeilen door de zee 
Der waereld naar die schoone reê 
Van zaligheid u is van nooden. 
Maar waant gy, dat dit heilkleinnood 
U eens zal vallen in den schoot, 
Terwyl ge aan ankers en aan dreggen 
Van kwaâ gewoonte en eigen' wil 

{==25==} {>>pagina-aanduiding<<}

Gerust, en zorgeloos, en stil 
Blyft voor het land der waereld leggen? 
ô Neen, ô neen, zo gaat het niet. 
De middelen, die God u bied 
In zyne goedheid en genade, 
Vereisen ook uw goed beleid, 
En trouw gebruik, en naarstigheid, 
Op dat hun kracht u kom' te stade, 
Dit leert u het gezegend woord, 
Wel eer uit Jezus mond gehoord, 
Dat inhield van vertrouwde gaaven, 
Hier, tot geluk, op winst besteed, 
Daar, tot verdriet en eeuwig leed, 
Verwaarloosd, en in de aard begraaven. 
Wel aan, wel aan dan, mensen kind, 
Terwyl u Gods genade-wind 
Noch noopt en noodigt, om te reizen 
Naar 't ryk gewest, daar hooge geluk, 
Bevryd van ongeval en druk, 
U wacht in eeuwige paleizen; 
Verzuim geen' tyd, maar steek met lust, 
Steek af van deeze barre kust, 
Steeds vlytig in de bezigheden, 
Die 't vord'ren eist van deezen tocht, 
Der deugden oefening, verknocht 
Met ernstig waaken, en gebeden. 
Hou stadig aan uw oog gezet 
Op 't wis kompas van 's Hemels wet, 
Om allerlei gevaar te myden. 
Zo erft gy 't wenselyk gewin, 
En streeft in 't end de haven in 
Van eeuwig heil en hoog verblyden. 




{==26==} {>>pagina-aanduiding<<}

Het zesde zinnebeeld.


De onnutte voorraad.


{== afbeelding 	==} {>>afbeelding<<}
    

Daar is een, en geen tweede, hy heeft ook geen kind, noch broeder: nochtans is alles zynes arbeids geen einde, ook word zyn oog niet verzadigd van den rykdom, en [zeit niet] Voor wien arbeide ik toch! en doe myne ziel gebrek hebben van het goede! dit is ook idelheid, en het is een moeijelyke bezigheid. Predi. iv.8.
Maar gy, ô mense Gods, vlied deeze dingen: en jaag naar gerechtigheid, Godzaligheid, geloof, liefde, lydzaamheid, zachtmoedigheid. I.Timoth. vi.11.




{==27==} {>>pagina-aanduiding<<}

Op het zesde zinnebeeld.

Een man bevond zyn huis te kleen, 
Om aan zyn' zinlykheid te geeven 
Een vergenoegd en rustig leven: 
Ook stond het wankel op zyn' leên, 
Zo dat het oogenschynlyk neigde, 
En, als een stormwind, opgestaan, 
Sloeg tegen dak en wanden aan, 
Met zwaaren val hem telkens dreigde. 
Des nam hy voor, een nieuw gebouw 
Op vasten grondslag op te haalen, 
Dat door gerief van ruimer zaalen 
Hem meer voldoening geeven zou, 
En liet een' overvloed van waaren, 
Van yzer, lood, en kalk, en zand, 
En hout, en steen, van allen kant 
Met wakk're vlyt by een vergaêren. 
Maar schoon hy verre boven nood 
Dien hoop van voorraad aan deed winnen, 
Men zag hem nooit den bouw beginnen; 
Tot dat op 't lest de bleeke dood 
Den draad zyns levens af kwam korten, 
En al zyn overleg, en raad, 
En hoop, en wensen, zonder baat, 
Met eenen slag in 't stof deed storten. 
Geldgierigen, ziet hier den aard 
Van uw bedryf gemaald naar 't leven; 
Ziet hier uw oog een' schets gegeeven 
Van 't lot, hierna voor u bewaard. 
Gy zyt de man, voor wiens begeeren 
En eindelooze zinlykheên 

{==28==} {>>pagina-aanduiding<<}

Het huis te naauw valt en te kleen, 
Waar in gy hier u moet geneeren. 
Gy zyt de man, wiens slechte hut, 
Van hevige onweêrvlaag getroffen 
Elk oogenblik dreigt neêr te ploffen, 
Van zwakken grondvest onderstut. 
Gy zyt de man, die vast de zaaken 
In ruimen overvloed bereid. 
Om een gebouw van duurzaamheid 
En wyden omtrek op te maaken. 
Maar ach! gy zyt met een de man, 
Die, dwaas en onbedacht van zinnen, 
Den opbouw rustig te beginnen 
Nooit van zich zelv' verkrygen kan. 
Licht vat gy, wat die taal wil zeggen. 
Of eist uw' ziel noch meer bescheid, 
Wy zyn genegen en bereid, 
U 't stuk wat klaarder uit te leggen. 
't Bekrompen huis, zo los gebouwd, 
Zo licht van onweêr omgeslaagen, 
Is 't lyf, waar in met klein behaagen 
Uw ed'le geest zich hier onthoud. 
De middelen, om u, na 't sloopen 
Van deeze tent, te zien verrykt 
Met een gebouw, dat nooit bezwykt, 
Zyne uwe goud- en zilver-hoopen. 
ô! Kond gy die, naar uwen pligt, 
En Jezus eis, aan Jezus leden 
Uit eene oprechte zucht besteeden, 
Gy zaagt u eens een huis besticht 
Op onbeweegelyke gronden, 
Van donderbui, noch onweêrvlaag, 
Van oudheids tand, noch oorlogsplaag, 

{==29==} {>>pagina-aanduiding<<}

Noch felle vlammen ooit geschonden: 
Een huis van ruimte zonder end, 
Daar zuivere geneugte en weelde 
Eeuw in, eeuw uit de ziele streelde, 
En nimmer onheil was bekend. 
Maar neen, gy weet slechts van vergaêren, 
En wilt, wel verre van besteên, 
Veel liever voor de mot uw' kleên, 
En voor den roest uw' schat bewaaren. 
Noch hoopt ge in 't einde ook in te gaan 
In 't zalig huis, zo groot en heerlyk: 
Maar ach! hoe droevig, en hoe deerlyk 
Zult ge in uw' hoop bedroogen staan, 
Als gy de deur ziet toegeslooten, 
En u, als vreemd en onbekend, 
Tot eeuwig jammer en elend 
In 't yslyk hellenhuis verstooten! 
ô Onbeschryflyk onderscheid! 
Ach! laat, ô mens, uw' ziel ter deegen 
Deez' strydige uitkomst overweegen, 
Op dat gy 't niet te laat beschreit. 
Stel nu, nu is het tyd van bouwen, 
Gods arbeidsliên, uw' overvloed 
Ter handen, met een bly' gemoed, 
Dat zal u eeuwig niet berouwen. 
Van aan, eer u de dood belet, 
Die alle werk zyn' paalen zet. 


    
        
{==t.o. 29==} {>>pagina-aanduiding<<}

        III. printverbeelding. 
De verlooren zoon, tot zich zelven keerende.

        
{== afbeelding 	==} {>>afbeelding<<}
    

            Lukas XV.17-20. En tot zich zelven gekomen zynde, zeide hy: hoe veele huurelingen myns vaders hebben brood, en ik vergaa van honger?
        Ik zal opstaan en tot mynen vader gaan, en ik zal tot hem zeggen: Vader! ik hebbe gezondigd, tegen den Hemel, en voor u.
        En ik ben niet meer waardig uw' zoone genaamt te worden: maak my als eene van uwe huurlingen. 
En opstaande ging hy na zyn Vader.
        


{==30==} {>>pagina-aanduiding<<}

Het zevende zinnebeeld.


Tot zuivering.


{== afbeelding 	==} {>>afbeelding<<}
    

En alle kastyding, als die tegenwoordig is, schynt geen [zaak] van vreugde, maar van droefheid te zyn: doch daar na geeft zy van zich, eene vreedzaame vrucht der gerechtigheid den geenen die door dezelve geoefend zyn. Hebr. xii.11.
En wy weeten dat den geenen die God liefhebben, alle dingen medewerken ten goede. Rom. viii.28.




{==31==} {>>pagina-aanduiding<<}

Op het zevende zinnebeeld.

Wanneer de vlytige akkerman 
Het kooren omschud in den wan, 
Terwyl de wind alom doet voelen zyn vermogen, 
Dan blykt, met wisse zekerheid, 
Op zulk een' proef, het onderscheid 
Van 't nuttelooze kaf en goede graan voor de oogen. 
Het kaf, zo haast het door de kracht 
Van 't schudden word om hoog gebragt, 
Vliegt, door het blaazen van den wind daar heen gedreeven, 
In de open' lucht met snellen vaart, 
Wyl 't idel is, en licht van aard, 
En dus onmachtig dat geweld te wederstreeven. 
Maar 't goede kooren, dik en bol, 
Van edel pit en voedsel vol, 
Kan voor den wind bestaan, en valt geduurige weder 
Door zyne zwaarte in 's bouwmans wan, 
En stort op 't lest, gereinigd van 
Al 't kaf, op eenen hoop voor zyne voeten neder. 
Daar ligt het stil, met wat geweld 
De wind komt veegen over 't veld, 
En weet in 't minst van geen beweegen of beroeren, 
Tot dat de landman met dien last 
Zyn' kooren zakken zwaar vermast, 
Om hen vernoegd en blyde in zyne schuur te voeren. 
Gelyk het hier, zo gaat het meê, 
Als God ons aards geluk en vreê 
Met eenen sterken wind van rampen komt bestryden, 
En schud, en werpt ons op en neêr, 
En schokt ons krachtig heen en weêr 

{==32==} {>>pagina-aanduiding<<}

In eenen harden wan van tegenspoed en lyden. 
Zo lang naar wens de zaaken gaan, 
Vermengt het kaf zich onder 't graan. 
Maar als de Hoogste met zyn' wan begint te werken 
En met zyn' wind daar onder blaast, 
Dan scheid zich 't een van 't ander haast, 
Dan laat zich 't groot verschil by wisse proeve merken. 
De boozen, 't zy ze goed in schyn, 
Of openbaar godloozen zyn, 
En leêg van waare deugd, met recht by kaf geleeken, 
Bezwyken straks, in 't hert ontsteld, 
En vliên daar heen, wanneer 't geweld 
Van kruis hun aards belang komt stooren en verbreeken. 
Maar 't vroom geslacht, als 't goede graan, 
Met reine godsvrucht zwaar gelaân, 
Hoe heen en weêr geschud, hoe op en neêr gedreeven, 
Blyft onderling in zoeten stand 
Van eenigheid en vast verband, 
En onafscheidlyk aan zyn' God en Heiland kleeven. 
Dus valt het staâg zyn' Heer te voet, 
Gelaaten, stil en zacht van moed, 
In ned'righeid vereend met 's meesters welbehaagen. 
Dus wacht het in langmoedigheid 
Den blyden dag, ter oogst bereid, 
Waar in 't door 's Landsheers last werde in zyn' schuur gedraagen. 
Zo is dezelve tegenspoed 
Den boozen kwaad, den vroomen goed. 
Zo word de deugd, als 't goud, beproef door hevig lyden. 
Zo strekt de prang van 't aardse kruis 
Tot zuivering van 's Heeren huis; 
En, wel gebruikt, in 't eind ten welbron van verblyden. 
Wie wraakt 'er, wie mispryst 'er dan, 
Dat God zomtyds dien nutten wan 

{==33==} {>>pagina-aanduiding<<}

Gebruike, en ons bestook' met zyne vruchtb're winden? 
Of schrikken wy voor tegenspoed 
Uit overtuiging in 't gemoed, 
Dat ons die proef, als kaf, zal licht en ledig vinden? 
Verkeerde schroom bevangt ons hert. 
Want schoon men hier ontging de smert, 
En mogt in stille rust zyn deugdloos leven leiden, 
Wat voordeel wierd ons toegebragt, 
Daar ons noch strenger wantyd wacht, 
Die 't all' ontdekken zal, en 't kaf van 't kooren scheiden? 
ô Laat ons dan van nu voortaan 
Van die verkeerdheid ons ontslaan, 
En als ons zorgen, al ons waaken, al ons poogen 
Besteeden, om niet leêg en licht, 
Maar wel voorzien van deugdenwigt, 
En waardig graan te zyn in 's Heeren heilige oogen. 
Of schoon ons dan een kruis-wan schud, 
Dat geeft de ziel geen schaâ, maar nut, 
En dient om meer en meer haar in Gods gunst te vesten. 
Zo krygt het woord zyn' volle kracht, 
Van Jezus dienaar voortgebragt, 
Den God-beminnaars strekt en werkt het al ten besten. 
En als het kaf der boosheid zwicht 
Voor 't wannen van het hoog gericht, 
Zal God ons, in zyn oog geacht voor waardig kooren, 
In 's hemels ruime schuur geleid, 
Doen deelen in de zaligheid, 
Voor zyne vrienden tot in eeuwigheid beschooren. 




{==34==} {>>pagina-aanduiding<<}

Het agtste zinnebeeld.


Schyn bedriegt.


{== afbeelding 	==} {>>afbeelding<<}
    

Het is kwaad, het is kwaad, zal de kooper zeggen: maar als hy weggegaan is, dan zal hy zich beroemen. Het brood des leugens is den mense zoet: maar daar na zal zyn mond vol van zand-steenkens worden. Spreukenxx.14 en 17.
Wy weeten dat een iegelyk die uit God gebooren is, niet zondigt, maar die uit God gebooren is, bewaart zich zelven, en de booze vat hem niet. I.Joann. v.18.




{==35==} {>>pagina-aanduiding<<}

Op het agtste zinnebeeld.

Een koopman, die met al zyn hert en zinnen 
Is uitgestrekt, om op zyn' waaren veel te winnen, 
Bedient zich menigmaal van trecken, vuil en snood, 
Ontziet zich niet voordachtelyke te liegen, 
En met arglistigheid en kooper te bedriegen, 
Als maar zyn voordeel door dien handel word vergroot. 
Dan laat hy loos het meerderdeel van 't laken 
Van grove draaden, en geringe stoffe maaken, 
Terwyl zich 't eind vertoont bekoorlyk, zacht, en fyn, 
Dat, buiten om met schalk beleid geslaagen, 
Het kwaad verbergt, en trekt des koopers welbehaagen 
Door 't uiterlyk vertoog van zynen schoonen schyn. 
Dan weet hy met inneemelyke reden, 
Die zyne gladde tong geleerd heeft mild te smeeden, 
Zyne opgesmukte waar door onverdienden lof 
't Onkundig oog des koopers aan te pryzen, 
Als of in 't gantse land geen laken was te wyzen, 
Dat daar by haalen mogt in waardigheid van stof. 
Een, die zich vind onweetend van die greepen, 
En door ervaarnis in dien handel niet gesleepen, 
Gaat licht op 't vleijend woord des loozen koopmans aan, 
Doch zal daarna zich reis op reis beklaagen, 
Wanneer 't gemaakte kleed hem telkens onder 't draagen 
Zyn' dwaazen koop verwyt, zo blindeling gedaan. 
Maar die of door bericht van and'ren leerde, 
Of zelf by dit bedryf zomwylen meer verkeerde, 
(Indien hy niet voorheen bevonde des koopmans trouw) 
Gelooft geen woord of schyn, maar eigen' zinnen, 
Gevoel en scherp gezicht, en onderzoekt van binnen 
Het laken door en door tot in zyn diepste vouw. 

{==36==} {>>pagina-aanduiding<<}

ô Mensen, die in zulken aard van zaaken 
Met schrander toezicht voor uw' schaade weet te waaken, 
Een' schaâ van klein belang, die met het kleed verslyt, 
Waarom niet meê gelyke zorg gedraagen 
In eene koopmanschap, waar in veel snooder laagen 
U dreigen met een schaâ, die eeuwig smert en spyt? 
De waereld speelt des koopmans rol naar 't leven. 
Want, recht als hy, volleerd in loosheid, en bedreeven 
In snoô bedriegery, verlokt zy ons gemoed 
Met overvloed van waaren, die behendig 
Door haare schalke list omhangen zyn uitwendig 
Met aangenaamen glimp van wenslyk heil en goed. 
By 't schoon vertoog komt een bekoorlyk streelen, 
Waar door zy stadig tracht des herten zucht te steelen, 
Beloovende aan de ziel al wat haar' neiging lust, 
Al wat men hier zich goed en zoet verbeelde, 
Hoogachting, staat, en eer, en ryken schat, en weelde, 
Verzeld van stille vrede en ongestoorde rust. 
En ach! wat zyn, wat zyn 'er veel' te vinden, 
Die, op haar vleijend woord vertrouwende, als de blinden, 
Niet eens de buiten vouw van 't laken openslaan, 
Maar onbedacht, gezondheid, lyf enleden, 
Verstand, en geest, en als wat dierbaar is, besteeden, 
Om met die toverres den handel aan te gaan! 
Doch 't scherp gezicht der Godgezinde wyzen, 
Bedacht op loos bedrog, vergaapt zich aan geen pryzen, 
Noch blyft in 't praalgetooi van 's waerleds schoon verwerd, 
Maar volgt den raad, van boven afgevlooten, 
En ziet naauwkeurig, eer de handel word geslooten, 
Des waerelds waaren door tot binnen in het hert. 
Dan ziet het klaar, dat al haar vriendlyk spreeken, 
Haar streelen en gevlei niet anders zyn, dan treken, 

{==37==} {>>pagina-aanduiding<<}

Om de onbedachte ziel te lokken in het net; 
Dan ziet het klaar, dat all' haar' groote dingen 
Niet anders zyn, dan wind en id'le beuzelingen, 
Met valschen glimp van heil en voordeel geblanket: 
Dan ziet het klaar, dat haar gebieden slommer, 
Haar staat vernedering, haar schat behoefte en kommer, 
Haare eere schand, haar' vreugd verdriet is en elend; 
Dan ziet het klaar, dat al haar mild belooven 
Van vreê het middel is, om waare vreê te rooven, 
En 't hert te dompelen in onrust zonder end. 
Dus blyft het oor geslooten voor haar vleijen, 
Dus blyft de wyze ziel beveiligd voor verlei'en, 
En tevens eeuwig vry van knaagend herteleed: 
Van herteleed, het lot der dwaaze zielen, 
Die door een' loozen schyn tot zulk een' laagte vielen, 
Dat voor des waerels min het hert zich opendeed: 
Van herteleed, dat in hun ingewanden 
Zal woeden, als het vuur de waereld doet verbranden, 
En dus haar vals bedrog op 't klaarst voor de oogen daagt: 
Van herteleed, dat droevig op zal breeken, 
Als zy rechtvaardiglyk zich zien van 't goed versteeken, 
Hen aangeboôn, maar nooit bemind of nagejaagd. 
Laat af, laat af, ô dwaaze waereldknaapen, 
Aan 't laken, schoon voor 't oog, u langer te vergaapen, 
En leert met klaar gezicht het binnenst te bezien. 
Laat af 't gevlei van 's waerelds taal te hooren, 
En leent aan 's Hemels stem voortaan uw hert en ooren, 
Opdat gy wyselyk uw onheil moogt ontvliên. 




{==38==} {>>pagina-aanduiding<<}

Het negende zinnebeeld.


Door vluchten veilig.


{== afbeelding 	==} {>>afbeelding<<}
    

Want onder myn volk worden godloozen gevonden: een ider van hen loert, gelyk zich de vogel-vangers schikken; zy zetten een' verderflyken strik, zy vangen de mensen. Gelyk een kouw die vol is van gevogelte, alzo zyn hunne huizen vol bedrogs: daarom zyn ze groot en ryk geworden. Jerem. v. 26, 27.
Zalig is de man die verzoeking verdraagt: want als hy beproefd zal geweest zyn, zo zal hy de kroon des levens ontfangen, welke de Heere beloofd heeft den geenen die hem liefhebben. Jacobusi.12.




{==39==} {>>pagina-aanduiding<<}

Op het negende zinnebeeld.

Ja, Vogelaar, al weet uw list 
Haar' menigmaal beproefde netten 
En strikken naar den eis te zetten, 
Het is haar echter nu gemist. 
Daar gaat het pluimgedierte stryken 
Op zyne vlerken naar om hoog, 
En laat u met een spytig oog 
Op zyn gezwinde vlucht staan kyken. 
Al strooit gy rykelyk uw zaad, 
Al laat ge uw vleijend fluitje hooren, 
Om dus 't gevogelt te bekooren, 
Al neemt gy noch een' hoop te baat 
Van zangers, in de kouw geslooten, 
Al wat gy doet, het is om niet, 
En 't wit, daar uw' begeerte op ziet, 
Uw' lust naar haakt, blyft onbeschooten. 
De vrye benden volgt haar' vlugt, 
En roeit op onvermoeide pennen, 
Om net en strik geheel te ontrennen, 
Al opwaarts aan door de open' lucht. 
Dus mag 't u heden niet gebeuren 
Een' ryke vangst van wild te braân, 
En, met een stoet van gasten aan 
Uw' dis gezeten zonder treuren, 
Te smaaken't welbereid banket, 
Dat tong en maag daar wel van vaaren; 
ô Neen, pak op 't gebreide garen, 
En wend naar huis uw' vluggen tred. 
Maar is uw vlyt naar 't lyf verlooren, 
Wy spellen voordeel voor 't gemoed 

{==40==} {>>pagina-aanduiding<<}

Uit die geringe tegenspoed, 
Indien 't u lust naar ons te hooren. 
Gelyk gy op 't gevogelt loert, 
Zo legt de waereld alle dagen, 
Alle oogenblikken haare laagen, 
Van loos bedrog aan een gesnoerd; 
Zo vleit en streelt zy met gezangen 
Van een betoverend geluid; 
Zo strooit zy mild haar lokäas uit, 
Om in haar strikken u te vangen; 
Zo heeft zy tot haar' dienst bereid 
Een' hoop van zielen, die, voor deezen 
Door haare schalke tong beleezen, 
En aan haar' banden vastgeleid, 
Hun vlyt en poging nimmer staaken, 
Om and'ren met een' zoeten toon, 
In 't pryzen van des waerelds schoon, 
Aan de eigen koorden vast te maaken. 
En ô! wat geeft die zielharpy 
Aan haare wreedgevangen' slaaven, 
Dan hier een' last van pynlyk draaven, 
Gezweept van harde dwing'landy, 
En na deez' tyd een deerlyk zuchten, 
Gekerkerd in de duisternis, 
Daar leed en pyn oneindig is, 
En 't eeuwig jammer nooit te ontvluchten? 
Maar ziet gy, hoe 't gevogelt doet, 
Ei laat uw' ziel dit wel betrachten, 
En steeds op vleugels van gedachten 
Opstygen naar het eeuwig goed, 
Door 't oog van haar' bespiegelingen, 
Wyd afgescheiden van beneên, 

{==41==} {>>pagina-aanduiding<<}

Verr' boven lucht en wolken heen 
In't heiligdom des hemels dringen, 
Beschouwen met verrukten geest 
De heerlykheid dier ruime hoven, 
Daar Serafyns de Godheid looven 
Op 't eeuwigduurend vreugdefeest, 
En dus in diepen ernst bedenken 
Het onwaardeerbaar zalig lot 
Der zielen, wien de milde God 
Den ingang in die plaats zal schenken. 
Kon uw' mislukte vogeljacht 
Dit krachtig in uw herte drukken, 
Gelukkig was u dat mislukken, 
Om 't groote nut, u toegebragt. 
Dan mogt de waereld u beloeren, 
U lokken door haar' schoone praal, 
U nooden door haar' zachte taal, 
Om u met list in 't net te voeren: 
Dan mogt zy haaren dienstb'ren stoet, 
Uw' vrienden, maagen, en bekenden, 
Al hun vermogen aan doen wenden, 
Om vat te krygen op 't gemoed: 
Maar gy, van haare min ontslaagen, 
By God verkeerende in 't geloof, 
Bleeft eeuwig voor haar vleijen doof, 
En eeuwig vry van haare laagen; 
Tot dat gy eens die plaats en staat, 
Waar heen gy hier met vuurig zuchten 
En sterk verlangen pleegt te vluchten, 
Beërfde in weezendlyke daad, 
Ten hoogen trap van heil gereezen, 
Dat nooit gevaaren heeft te vreezen. 


    
        
{==t.o. 41==} {>>pagina-aanduiding<<}

        IV. Printverbeelding. 
Behelzende des vaders redenvoering en besluit, als hy zynen zoon van verre ziet aankomen.

        
{== afbeelding 	==} {>>afbeelding<<}
    

        Lukas XV.20. En als hy nog verre [van hem] was, zag hem zyn Vader, en wierd met innerlyke ontferminge beweegt: en [toe-]loopende viel hem om zynen hals, en kuste hem.
    


{==42==} {>>pagina-aanduiding<<}

Het tiende zinnebeeld.


Niet langer als de oorzaak.


{== afbeelding 	==} {>>afbeelding<<}
    

De arme word zelfs van zynen vriend gehaat: maar de liefhebbers des ryken zyn veele. Spreuk. xiv.20.
Verwisselt uwen vriend niet om eenig middel-matig dings wille, het zy ook wat het wil: nog eenen oprechten broeder om goud uit Ophir. Jesus Sirach. vii.18.




{==43==} {>>pagina-aanduiding<<}

Op het tiende zinnebeeld.

Zo lang de gulde zon haare aangenaame straalen 
Laat zonder hindernis op aarde nederdaalen, 
Ziet ider, die zich bloot voor haaren luister stelt, 
Zich onafscheidelyk van een schaduwbeeld verzeld. 
Maar als een bruin verdek van donk're wolk gordynen 
Den zonnegloed belet ons lichaam te beschynen, 
Dan vlucht de schaduw, die ons eerst zo eigen scheen, 
Gelyk een id'le rook, of losse wind, daar heen. 
Zie hier, myn' ziel, den stand der ondermaanse dingen, 
Zie hier den aard vertoond der meeste stervelingen, 
Zie hier een tafereel van 's waerelds eer en prys, 
En vriendschap, schoon van schyn, en liefde, en gunstbewys. 
Wanneer een' blyde zon van aardse zaligheden 
En voorspoed, van geen' ramp of ongeval bestreeden, 
Op eenig mens het licht van haare straalen schiet, 
En stelt hem in een' staat van rykdom, of gebied, 
Dan keurt hem ider voor den besten aller mensen, 
Dan ziet men elk om stryd naar zyne vriendschap wensen, 
Dan buigt zich ider op 't demoedigst voor hem neêr, 
Dan offert elk hem op zyne achting, liefde, en eer, 
Dan ziet hem ider naar het wenken van zyne oogen, 
Gewillig en bereid, om lyfs en ziels vermogen, 
In alle zaaken, daar hem dienst in kan geschiên, 
Met uitgestrekte vlyt hem stadig aan te biên. 
Doch laat eens 't los geval met dichtgepakte dampen 
En zwarte nevelen van onverwachte rampen 
Het aangenaame licht dier heilzon schuil doen gaan, 
En hem, die flus in weelde en overvloed kon baân, 
Die flus in hoogen staat en luister was gezeten, 
Doen zuchten, in het stof van laagheid neêrgesmeeten, 

{==44==} {>>pagina-aanduiding<<}

Straks vluchtenze alle, die, als schaduwen, voorheen 
Hem volgden op zyn' tred, en laaten hem alleen. 
Zo word by 't wufte volk geene eer of gunst beweezen 
Aan 't geen verdient te zyn begunstigd, en gepreezen; 
Zo word de vriendschap niet op vasten grond geleid 
Van ongeveinsde liefde en hertsgenegendheid; 
Maar 't wispeltuurig lot bestuurt de wank'le zinnen 
Tot eerbewys of smaad, tot haaten of beminnen, 
Tot vriend- of vyandschap, naar dat het eenig mens 
Uitwendig min of meer gelukt naar zynen wens, 
En 't eigenbaatig hert zich min of meer met reden 
De vordering belooft van eigen' nuttigheden, 
Wyl die in al hun doen het hoogste wit verstrekt, 
Dat hunne ziel, gelyk de zeilsteen 't yzer, trekt. 
Indien wy in de zee der oudheid wilden vissen, 
Wat openbaarde zich een reeks geschiedenissen, 
Waar in die waarheid zich zo duidlyk voor 't gezicht 
Vertoonde, als op den dag de zon haar helder licht! 
Dat wist ge, ô wyste Vorst, door leevendig bevinden, 
Wanneer uw' veder schreeft; Het goed geeft veele vrinden, 
Elk smeekt het aangezicht des vorsten, vol ontzach, 
Elk mint den ryken, die geschenken geeven mag; 
Maar die in kommer en behoefte zit bedooven, 
Ja van zyn' broeders zelf onwaardiglyk gehaat. 
Dat wierd ge, ô Nazo, by 't verwis'len van uw' staat 
Met zulk een smert gewaar, die 't hert zo vinnig knelde; 
Terwyl ons 't gunstig luk een vrolyk wezen schenkt: 
Maar dondert het, elk vlucht; en dien noch flus een' bende 
Van vrienden volgde, word by elk een onbekende. 

{==45==} {>>pagina-aanduiding<<}

't Is schande, dat men 't zegt, en echter waar; 't gemeen 
Waardeert de vriendschap naar 't genot van nuttigheên. 
Doch wat behoeven we in Hebreeuse of Roomse boeken. 
Of elders van dit stuk bewyzen op te zoeken? 
Die in deeze eeuw het oog opmerkend weiden laat 
Op 't geen 'er in 't gemeen by mensen ommegaat, 
Hy ziet het haast op 't land en in de steden krielen 
Van zo onaardige, zo laffe en laage zielen, 
Wier lof en vriendschap steeds, naar dat het lot zich draait, 
En hoop van voordeel vleit, gelyk een weerhaan zwaait, 
Zo dat 'er naauwlyks een van duizend is te vinden, 
Die deugd en armoê eert, of zich getrouw aan vrinden 
Betoont, al ziet hy 't hen uitwendig tegen gaan. 
En zou men langer noch naar eer van mensen staan, 
Noch langer op 't genot van hunne vriendschap bouwen, 
Die 't hert zo menigmaal bedriegt in zyn vertrouwen? 
ô Neen, men leer' voortaan by God en God alleen, 
Te zoeken eer en lof: men leer' met God gemeen 
In een gewenst verbond van vriendschap te verkeeren: 
By God, die niet, dan 't geen eerwaardig is, kan eeren; 
Met God, wiens vriendschap door geen lot zich buigen laat, 
Maar als het vast gebergt, ja eeuwiglyk bestaat. 
Hier tussen, wyl men ziet, waar anderen in doolen, 
Blyve onze ziel met ernst de zorg altyd bevolen, 
Om met de waereld niet op 't eigen pad te gaan, 
Maar in dit stuk het spoor der Godheid in te slaan. 
En zo ons het geluk, hoe zeldzaam, mag gebeuren, 
Dat we op gewisse proef een' vriend getrouw bespeuren, 
Zelf onder 't nypen van gevaar, en droeven nood, 
Men houde zich aan hem verbonden tot de dood. 




{==46==} {>>pagina-aanduiding<<}

Het elfde zinnebeeld.


't Is beter dan het schynt.


{== afbeelding 	==} {>>afbeelding<<}
    

Neemt myn jok op u, en leert van my, dat ik zachtmoedig ben, en nedrig van herten: en gy zult ruste vinden voor uwe zielen. Want myn jok is zacht, en myn last is ligt. Matth. xi.29, 30.




{==47==} {>>pagina-aanduiding<<}

Op het elfde zinnebeeld.

Al toont het buitendeel van 't kleed 
Zich aan 't gevoelen hard en wreed, 
Dat kan geen' wyzen deeren, 
Als 't binnenst, dat de leden raakt, 
Van zachte stof of bont gemaakt, 
Voldoet aan zyn begeeren. 
Schoon elk, die slechts 't uitwendig ziet, 
Zyn kleed belacht, hy acht het niet, 
Terwyl, tot dienst van 't leven, 
Hy steeds gewaar word, wat geryf, 
Wat warmte en nuttigheid aan 't lyf 
't Inwendige kan geeven. 
Gelyk onze uiterlyke leên, 
Zo heeft de ziel ook haare kleên, 
Een' kleeding, nooit volpreezen; 
't Gewaad van deugd en heiligheid, 
Haar van den Hoogsten zelv' bereid, 
En in zyn woord geweezen: 
Een kleed, waar mede onze aller Heer, 
In 't vlees verkeerende, wel eer 
Gestadig was omhangen: 
Een kleed, dat ider draagen moet, 
Die in zyn ryk, vol goed en zoet, 
Eens wenst te zyn ontvangen. 
Maar ach! wat ziet men dit gewaad 
Veracht by veelen en versmaad, 
By weinigen gedraagen! 
Hoe word het klein getal bespot, 
Aan wien 't, naar Jezus hoog gebod 
En voorbeeld, kan behaagen! 

{==48==} {>>pagina-aanduiding<<}

Wat is de reden? Anders niet, 
Als dat het hard van buiten ziet, 
En moeilyk voor de leden. 
Dies heeft schier niemand lust daar aan, 
Dies acht men hen voor dwaad beraân, 
Die zich daar meê bekleeden. 
Al tuigt des waarheids mond met kracht, 
Myn' kleeding is van binnen zacht; 
Al tuigen 't all' de monden 
Van die, op 's Hemels wyzen raad 
Gestaâg bekleed met dit gewaad, 
De zachtheid ondervonden; 
't Gemoed, dat zien voor zeggen mint, 
En zich aan de onderrichting bind 
Der uiterlyke zinnen, 
Laat zich door geen getuigenis, 
Hoe duidelyk, hoe sterk, en wis, 
Verzetten of verwinnen. 
Maar 't kleed der ongerechtigheid, 
Dat met een schyn van zachtheid vleit, 
Trekt iders welbehaagen. 
En schoon, in 't draagen, van dat pak, 
Niet weinigen van ongemak 
En moeilykheden klaagen, 
Ja schoon hy zelf maar al te veel 
Zich door het harde binnendeel 
Van dat gewaad voelt prangen, 
Noch blyft die overzwaare last 
Door kwaâ gewoonte dicht en vast 
Hem om de leden hangen. 
ô Mens, hoe zo verkeerd en slecht, 
Dat niets op uwe zinnen hecht! 
Zult ge eeuwig u vergaapen 

{==49==} {>>pagina-aanduiding<<}

Aan schynvertoog, daar u Gods hand 
Met ed'le gaaven van verstand 
En kennis heeft geschaapen? 
ô Neen, laat redens evenaar, 
Die schyn van zyn, en vals van waar 
Naauwkeurig weet te scheiden, 
Ten richtsnoer strekken voor 't gemoed, 
Gelyk gy in het aardse doet, 
Om 't oordeel naar te leiden. 
Zo krygt de waarheid eens geloof; 
Zo blyft uw' ziel niet langer doof; 
Zo laat uw hert zich buigen 
Voor 't geen gy van het zondenkleed, 
En deugdsgewaad zo klaar, zo breed, 
Zo dikmaal hoort getuigen. 
Zo word de rok, van 't vlees bevlekt, 
Daar de oude mens meê is gedekt, 
Gehaat, versmaad, verstooten, 
En 't reine kleed van heiligheid 
Den nieuwen mens met wys beleid 
En blydschap aangeschooten. 
Zo voelt ge in weezendlyke daad 
De zachtheid van dit puikgewaad, 
In lieflyk welbehaagen, 
En zielvermaak, en stille rust, 
Bevryd van moeite en tegenlust, 
En hertberoerend knaagen. 
Zo vind gy na deez' tyd een kleed 
Van heerlykheid voor u gereed, 
Om eindeloos te praalen 
In luister, die de zon verdooft, 
En vreugde, nooit te recht geloofd, 
In 's hemels goude zaalen. 




{==50==} {>>pagina-aanduiding<<}

Het twaalfde zinnebeeld.


Het schaadelyk gevecht.


{== afbeelding 	==} {>>afbeelding<<}
    

De Heere proeft den rechtvaardigen; maar den godloozen, en dien die geweld lief heeft, haat zyne ziele. Hy zal op de godloozen regenen strikken, vuur, en zwavel, en een geweldige stormwind zal het deel hunnes bekers zyn. Want de Heere is rechtvaardig, hy heeft gerechtigheden lief; zyn aangezicht aanschout den oprechten. Psalm. xi. 5, 6, 7.




{==51==} {>>pagina-aanduiding<<}

Op het twaalfde zinnebeeld.

Wat moogt gy toch, ô Mens, beginnen, 
Dat ge eenen steen bevecht? 
Wat voordeel meent gy hier te winnen? 
Helaas! dit is te slecht. 
Al vloekt, al knerst gy op uw' tanden, 
Onzinnig en verwoed, 
Al slaat en smyt gy met uw' handen, 
Al stoot gy met den voet, 
Gy kwetst geen' harde marmerpaalen, 
Maar eer uw' voet of hand, 
En kunt by wyzen niet behaalen, 
Dan enkel spot en schand, 
Wyl ider, in uw vinnig raazen, 
Met reden en bescheid 
In 't hert u keurt voor eenen dwaazen, 
Ontbloot van goed beleid. 
Waar wil, waar wil dit eindlyk heenen? 
Volhard ge in uwe daad? 
En weigert ge uw gehoor te leenen 
Aan nuttelyken raad? 
Zo zult gy 't leed ook moeten draagen, 
Dat gy u zelf bereid, 
En vruchteloos te laat beklaagen 
Uw' dolle uitzinnigheid. 
Maar ach! dat uw verbysterd woeden 
Eens naar behooren wracht 
Op alle wrevele gemoeden, 
Die tegen het geslacht 
Der heiligen en Godbeminden, 
Door onrecht, kruis, en leed, 

{==52==} {>>pagina-aanduiding<<}

Zich hier te stryden onderwinden, 
Verbitterd, boos, en wreed! 
Zo mogt uw doen hen voordeel baaren, 
Als die beschouwing 't hert, 
Door zynen drift te doen bedaaren, 
Voor ramp behoedde en smert. 
Ja, dwaazen, hebt gy noch 't vermogen, 
Om eens voor redens licht 
Te ontsluiten uwe zielen-oogen, 
Wend herwaarts uw gezicht. 
Hier kunt gy in zyn eigen wezen 
Het beeld van uwen aard, 
Het beeld van uw' bedryven leezen, 
En 't lot, voor u bewaard. 
Terwyl gy tegen 't zaad der vroomen, 
Dat Godgewyde zaad, 
In uwe ziel zyt ingenomen 
Met wreveligen haat; 
Terwyl gy op hun naam en daaden 
Braakt uwe bitt're gal; 
Terwyl gy hen zoekt te overlaaden 
Met ramp en ongeval; 
Wat doet ge, als u gelyk te stellen 
Met die, te dwaas en stout, 
Daar hy den steenzuil tracht te vellen, 
Zyn eigen onheil brouwt? 
Hoe fel gy woed, van schenzucht dronken, 
De vroomen, als een rots, 
Op rots gebouwd, uit rots geklonken, 
Staan pal uw woên ten trots. 
God zelf verstrekt door zyn vermogen 
Hen meerder, dan een wal, 
Uit marmer hemelhoog getoogen, 

{==53==} {>>pagina-aanduiding<<}

Ten scherm voor ongeval. 
Die tegen deezen muur durft stryden, 
Wat is zyn lot en end? 
Een droevig onheil, niet te myden, 
Eene eindelooze elend. 
Vraagt dat aan alle dwingelanden, 
Wier boosheid, hels verwoed, 
Bestond Gods kinders aan te randen 
In dollen evelmoed. 
Hoe zag men ze allen nederploffen, 
Vergaan in smert en schand, 
Door 't scherp gewette zwaard getroffen 
Van Gods getergde hand! 
Dat heet zich in den stryd te wikk'len 
Met steen, of fellen gloed. 
Dat 's tegen scherpgepunte prikk'len 
Te stooten met den voet. 
Ei prent dit vast in uw' gedachten, 
Op dat gy wyzer werd, 
En leert omzichtig u te wachten 
Voor eigen' schade en smert. 
Of waart gy een verbolgen Saulus 
In meer of minder maat, 
Laat nu voortaan een' zachten Paulus 
Uitblinken in uw' daad. 
Bemint de schaar der Godbeminden, 
Acht hun gezelschap waard, 
En maakt tot uwe beste vrinden, 
Die God daar voor verklaart. 
Zo word gy met de lieflykheden 
In volle maat gedrenkt, 
Die God zyn' vrienden hier beneden, 
En namaals eeuwig schenkt. 




{==54==} {>>pagina-aanduiding<<}

Het dertiende zinnebeeld.


De vruchtelooze arbeid.


{== afbeelding 	==} {>>afbeelding<<}
    

Verblyd u, ô jongeling, in uwe jeugd, en laat uw hert u vermaaken in de dagen uwer jongelingschap, en wandel in de wegen uwes herten, en in de aanschouwinge uwer oogen: maar weet, dat God, om alle deeze dingen u zal doen komen voor 't gerichte. Pred. xi.9.
Wat heeft ons de hovaardigheid gevorderd? en wat heeft ons de rykdom met het pogchen medegebragt? Alle die dingen zyn voorby gegaan gelyk een' schaduwe, en gelyk een' voorby loopende tyding. Boek der Wysh. v. 8, 9.




{==55==} {>>pagina-aanduiding<<}

Op het dertiende zinnebeeld.

Het vliegertje, van dun papier 
Te zaam geplakt, met beelden overtoogen 
Van veelerleije verw en zwier, 
Is voor het kind behaagelyk in de oogen. 
Daar gaat het zomtyds meê te veld, 
Terwyl een troep van zyns gelyke knaapen 
Hem met gelyke zucht verzelt, 
Om vreugde en lust uit 't vliegerspel te raapen. 
En ô wat vreugd geniet het kind? 
Geene andere, als den vlieger, onder 't vieren 
Der koorde, op vleugels van den wind 
Gedraagen, in de hoogte te zien zwieren. 
Dat is wat schoons in zyn gezicht. 
Daar zou hy huis en ouders om vergeeten. 
Dat maakt hem alle moeite licht, 
Terwyl hy draaft, dat all' zyn' leden zweeten. 
En of hy zich by wylen stoot, 
Ja valt daar heen, dat rug en beenen kraaken, 
En 't hoofd hem suizebolt, geen nood, 
Indien hy maar zyn doelwit mag beraaken. 
ô Schraale vrucht, daar 't hert op ziet, 
Eer noch 't verstand tot rypheid is gereezen, 
Wat zyt ge een louter ledig niet, 
Eene idelheid, een' schaduw zonder wezen! 
Hoe licht verstuift gy, als het zand, 
Het zy de koord door 't spannen breeke aan stukken, 
Het zy behendig eene hand 
Haar koom' van een te snyden, of te rukken! 
Daar snort de vlieger voor den wind 
In stroom, of boom, die 't bros papier doet scheuren, 

{==56==} {>>pagina-aanduiding<<}

En all' de blydschap van het kind 
Met eenen slag verkeert in droevig treuren. 
Maar wat verbeeld deeze idelheid? 
Den stand van die naar 's waerelds aanzien haaken, 
Terwyl het dwaaze hert zich vleit 
Met eenen waan van heilsgenot te smaaken. 
Gelyk de vlieger in het oog 
Der domme jeugd beminnelyk komt speelen, 
Zo kan de staat van 's waerelds hoog 
Het zielgezicht van zyn' beminnaars streelen. 
Gelyk het kind niet liever ziet, 
Dan in de lucht den vlieger opgedreeven, 
Zo wenst de staatzucht anders niet, 
Dan meer en meer haar lot te zien verheven. 
Gelyk het kind zyn huis verlaat, 
Om 't edel spel, en doolt op verre weiden, 
Zo troost zich vaak een mens, om staat, 
Van 't eeuwig huis zyn Vaders af te scheiden. 
Gelyk de kindsheid haaren wens 
Niet aantreft, dan met loopen, rennen, draaven, 
Zo raakt ook geen eerzuchtig mens 
Zyn doelwit, dan met moeite en pynlyk slaaven. 
Gelyk het kind door val of stoot 
Zich onverwacht een onheil kan bejaagen, 
Zo stelt zich de eerbeminnaar bloot 
Voor rampen, die gestadig hem belaagen. 
Dus staan zy beide nevens een 
In zin, en wit, in arbeid, en gevaaren, 
Maar teffens in de nuttigheên, 
En vrucht, en eind, die elks bedryf kan baaren. 
Hoe hoog het vliegertje van eer 
Gezach, en staat, gevoerd word door de winden 
Der gunst van volk of grooter heer, 

{==57==} {>>pagina-aanduiding<<}

Wat heil, helaas! wat goed is hier te vinden? 
Geen ander, als het idel beeld, 
Dat voor het oog der kinderen komt zweeven, 
En, als wat groots, hun zinnen streelt, 
Doch in der daad geen waar genot kan geeven. 
En ach! hoe lichtlyk raakt men 't kwyt, 
Daar duizend op den staatbeminnaar loeren, 
Genoopt door haat en bitsen nyd, 
Om van den troon hem in het stof te voeren! 
Of blyft hy vry van zulken leed, 
Een' strenge hand, door list noch kracht te myden, 
De felle doodshand staat gereed, 
Om 's levens draad in 't kort van een te snyden. 
Dan knapt de vliegerkoord met een, 
En die zo hoog in luister stond te praalen, 
Van elk gevierd en aangebeên, 
Moet in het graf en diep vergeeten daalen. 
En lust het ons, om zulken staat, 
Die nooit den wens der ziele kan verzaaden, 
En met het lyf eerlang vergaat, 
Noch moeite en smert op onzen hals te laaden? 
Laat kinders, of die in 't verstand 
Slechts kinders zyn, zo dwaaslyk zich vergissen: 
Wy willen, om een beter pand, 
Dit schyngoed, en met een den arbeid missen. 
Wy willen, naar des hemels wil, 
In 't klein en laag ons hier gewillig geeven, 
En, ongeacht, gerust, en stil, 
Op Jezus spoor, naar ootmoeds wetten leeven. 
Die wys is, treede aan onze zy' 
Zo zien we ons eens ter hoogheid opgesteegen, 
Die, van gevaar en moeite vry, 
Ons kroonen zal met eeuwig heil en zegen. 




{==58==} {>>pagina-aanduiding<<}

Het veertiende zinnebeeld.


De onderscheiden stand.


{== afbeelding 	==} {>>afbeelding<<}
    

Doet aan de geheele wapen-rusting Gods, op dat gy kunt staan tegen de listige omleidingen des Duivels. Want wy hebben den stryd niet tegen vlees en bloed, maar tegen de overheden, tegen de machten, tegen de geweldhebbers der waereld, der duisternisse deezer eeuwe, tegen de geestelyke boosheden in de lucht. Daarom neemt aan de geheele wapenrustinge Gods, op dat gy kunt wederstaan in den boozen dag, en alles verricht hebbende, staande blyven. Esezenvi.11-13.




{==59==} {>>pagina-aanduiding<<}

Op het veertiende zinnebeeld.

Zo lang de krygsman zich voorzien zag met zyn wapen, 
Zo lang hy speer en zwaard 
Voerde in de vuist, daar 't heir der dappere oorlogsknaapen 
Aan benden stond geschaard, 
Om, op het hol geklank van trommels en trompetten, 
Elk even zeer verwoed, 
Op 's vyands legerspits eendrachtig aan te zetten, 
Bevond hy zich vol moed. 
Al stonden hem voor 't oog veel' duizend yz're koppen 
In dicht gepakt verband, 
Al wekte 't oorlogsros, met briesen, slaan, en kloppen, 
Een' weêrgalm over 't land, 
Al zag hy 't hol geschut met opgesperde kaaken 
Staan gaapen en gereed, 
Om yslyk bliksemvuur en donder uit te braaken, 
Al trof de wapenkreet 
Zyne ooren, daar hy zag de benden van weêrzyden 
Aanhorten tegen een, 
Wyl elk zich weerde op 't meest met schieten, kerven, snyden, 
Wat vyand was, of scheen, 
Al zag hy 't slagveld in een' beek van bloed veranderd, 
En lyk op lyk gehoopt, 
Noch bleef hy onvervaard, en volgde zynen standerd, 
Van oorlogs eer genoopt. 
Maar naauwlyks is 't geweer, zyn toeverlaat voorheenen, 
Geklonken uit de hand, 
Of al zyn eerste moed is te eenemaal verdweenen, 
En 't hert van vrees vermand. 
Die doet hem voor verlies van leên of leven duchten, 
En, zonder stil te staan, 

{==60==} {>>pagina-aanduiding<<}

Zo spoedig, als hy kan, vol angst en zorge vluchten, 
Om dus 't gevaar te ontgaan. 
ô Overwonnen held, hoe schildert gy voor de oogen 
Het onderscheiden lot 
Van die zich hier bevind met Gods genade omtoogen, 
Of wyd vervreemd van God! 
Ja, waarde zielen, die bedeeld zyt met dien zegen, 
Dit goed vertrekt u meer, 
En sterker wapentuig, dan ooit soldaat zyn degen, 
En helm, en schild, en speer. 
Op zulken toeverlaat kunt gy, met vast vertrouwen, 
En zoete hertelust, 
In allen draai en zwaai der woeste waereld bouwen, 
Van angst noch vreeze ontrust. 
Al blaakt de lucht van vuur, al kraakt de schorre donder, 
Al bruist de wilde zee, 
Al giert de felle wind afgryselyk hier onder, 
Gy voelt geen hertewee. 
Of bange hongersnood en diere tyden knellen, 
Of 't oorlogsonweêr woed, 
Of de alverstindb're pest veel' duizenden komt vellen, 
Gy houd een' kloeken moed. 
Schoon haat en nyd op u hun bitt're galle braaken, 
En, ongerust van geest, 
Op midd'len tot uw' schaade in boozen iver waaken, 
Noch blyft gy onbevreeds. 
Zo word gy billyk by een' jongen leeuw geleeken, 
Terwyl uw' ziele staat, 
Gelyk een rots in zee, waar op de goven breeken, 
Op God uw' toeverlaat; 
Terwyl ge op vasten grond zyn' hulp u moogt belooven, 
Die of de rampen weert, 
Of weet ze van hun kracht en angel te berooven, 

{==61==} {>>pagina-aanduiding<<}

En 't kwaad in goed verkeert. 
Maar ô rampzaligen, die, hier van uitgeslooten, 
Het wapen van genaê 
Ontbeeren, dat zo zoet Gods lieve gunstgenooten 
In nooden komt te staâ! 
Wat is hun deel? gestaâg in angst en schrik te leeven, 
En op het minste blyk 
Van dreigend ongeval te trillen en te beeven, 
Door vrees byna een lyk. 
Dan slaat een ruisend blad hun licht ontroerde zielen 
Met naare ontsteltenis, 
Als waare elk oogenblik de dood hen op de hielen, 
En hun verderf gewis. 
Zo zag men Kaïn, zo Herodes eng beneepen, 
Zo Judas bang te moê, 
Zo Nero en Tibeer gegeeseld door de zweepen 
Van die benaauwde roê. 
Van waar dit onderscheid? uit de onderscheiden' daaden, 
Daar de eene aan 't goede kleeft, 
En de andere, in 't gemoed verbasterd, op de paden 
Der snoode zonden streeft. 
Gods zegen volgt op 't wel, Gods haat op 't kwaalyk leeven. 
Dit 's eigen aan zyn' aard. 
Daar heeft hy 't aller tyd de blyken van gegeeven, 
Dit in zyn woord verklaard. 
Dat dan ons hert, door geen' gevallen af te trekken, 
Staa in de Godsvrucht vast, 
Op dat Gods liefde en gunst ons tot een wapen strekken 
In allen nood en last; 
Op dat Gods liefde en gunst met kracht de ziele styven, 
Als 't al verdwynen moet, 
En namaals, door zyn' macht het graf ontworsteld, blyven 
Ons eeuwig deel en goed. 




{==62==} {>>pagina-aanduiding<<}

Het vyftiende zinnebeeld.


Gelyk in de ongelykheid.

    
{== afbeelding 	==} {>>afbeelding<<}
    

Als de hovaardigheid komt, zal de schande ook komen: maar met de ootmoedigen is wysheid. Spreukenxi.2.
Indien 'er dan eenige vertroosting is in Christus, indien 'er eenige troost is der liefde, indien 'er eenige gemeenschap is des Geestes, indien 'er eenige innerlyke beweegingen en ontfermingen zyn: Zo vervult myne blydschap, dat gy moogt eensgezind zyn, dezelve liefde hebbende, van één gemoed, [en] van één gevoelen zynde. En [doet] geen ding door twistinge, of idele eere, maar door ootmoedigheid achte de een den anderen uitneemender dan zich zelven. Een iegelyk zie niet op het zyne, maar een iegelyk [zie] ook op het geen dat der anderen is. Filipp. ii.1-4.




{==63==} {>>pagina-aanduiding<<}

Op het vyftiende zinnebeeld.

Hoewel het uurwerk menig rad 
Van ongelyke vorm bevat, 
Naar hunnen standplaats, hoog of laager, 
Naar hunne omtrek, groot of kleen, 
De tanden dicht, of wyd van een, 
In hun beweeging ras, of traager, 
Het uurwerkwigt helpt all' de raên 
Door zyne zwaarte aan 't ommegaan, 
Daar ze all' te zaamen, hoe verscheiden, 
Eendrachtig blyven in hun stand, 
En, als verknocht door zachten band, 
Naar 't zelve wit zich laaten leiden. 
Zo kan de wyzer op de plaat, 
De hamer, die op 't klokje slaat, 
Naauwkeurig uur en stonden spellen, 
Op dat een ider van 't gezin 
Met vlyt, tot onderling gewin, 
't Gespast dagwerk mag bestellen, 
Ach! waare, als met een' staale stift, 
Dit beeld elk Christen ingegrift, 
Hoe zoet, hoe krachtig zou 't hen leeren, 
De vreê, het allerwaardste pand, 
Alom te zetten vast in stand, 
En twist en tweedracht weg te weeren! 
Ja broeders, uit het zelve zaad, 
Gods leevend woord, dat nooit vergaat, 
Van eenen Vader t' zaam gebooren, 
Met eenerleije spys gevoed, 
Tot een genot van waardig goed 
Gelyklyk uit genaê verkooren, 

{==64==} {>>pagina-aanduiding<<}

Laat u dit stuk ter herte gaan. 
Want even als in de uurwerkraên, 
Zo word 'er tussen u gevonden 
Een groot verschil van aard en stand, 
Maar dat door aangenaamen brand 
Van liefde gants moest zyn verslonden, 
Op dat, in al dit onderscheid 
Eene onverdeelbaare eenigheid 
Van wil, en wensen, en beweegen 
Geduuriglyk de maat mogt slaan 
Op al uw' poogingen en daân 
Tot algemeene vrucht en zegen. 
Dat 's overal de zachte leer, 
En eis van Jezus, onzen Heer, 
En zyn Gezanten, hoog te roemen. 
Dat stelt des Heilands klaare stem 
Als 't regte merk van all' die hem 
In waarheid hunnen Meester noemen. 
Ja zonder dat is 't al om niet, 
Wat eenig mens den Hoogsten bied, 
Naardien zyn' ziel alle offerhanden, 
En diensten, en gebeên versmaad, 
Wanneer in 't hert de felle haat, 
En bitse nyd, en twistzucht branden. 
Maar ô! wat middel, om die raên 
Van 't Christen-uurwerk te doen gaan 
Zo vredige en gelyke gangen? 
Geen ander, (dit 's het klaar berigt 
Van 't heilig woord) dan 't zwaar gewigt, 
Dat ootmoed heet, daar aan te hangen. 
Daar deeze 's herten grond beslaat, 
Is 't uit met gretige eigenbaat, 
Die stadig loert op eigen voordeel. 

{==65==} {>>pagina-aanduiding<<}

Daar deeze, als koningin, gebied, 
Gaat id'le waan en roem te niet 
Van eigen weetenschap en oordeel. 
Daar deeze huisvest in 't gemoed, 
Kan 't grootse beeld van eigen goed 
En meerder godsvrucht niet vernachten. 
Daar deeze woont, vertrekt de smaad, 
En blinde drift, die 's naastens staat, 
Als min godsdienstig, durft verachten. 
Daar deeze heerst, heeft goedheid meê, 
En vriendlykheid, en zachtheid steê, 
En vaardigheid in toe te geeven. 
Daar deeze werkt, word onbescheid, 
En gramschap, en wraakgierigheid, 
En wrok, en wrevel weggedreeven. 
Zo volgt de vreê met al haar zoet, 
Ja zelf de bron van alle goed, 
De Hoogste, een God van vreê geheeten, 
En Jezus, vorst van vrede en rust, 
Hier in 't genot van volle lust, 
En zielenvreugd, ten troon gezeten. 
Die lust heeft tot zo waarden schat, 
Hang dit gewigt aan 't uurwerkrad. 
Zo word de vrede kracht gegeeven. 
Zo zien wy met geneugte alom 
In 't wydverdeelde Christendom 
De Paradys-eeuw weêr herleeven. 
Zo zienwe ons eens in 't ryk geleid, 
Daar een' volkomene eenigheid 
En vreê de zielen zal verbinden 
Met eene koord van reine min, 
Die stand behoud eeuw uit, eeuw in: 
Want zalig zyn de vreêgezinden. 




{==66==} {>>pagina-aanduiding<<}

Het zestiende zinnebeeld.


't Is gevaarlyk.


{== afbeelding 	==} {>>afbeelding<<}
    

Bewaar de bestendige wysheid, en bedachtzaamheid. Spreuk. iii.21.
Ontwaakt gy die slaapt, en staat op uit den dooden, en Christus zal over u lichten. Esezenv.14.




{==67==} {>>pagina-aanduiding<<}

Op het zestiende zinnebeeld.

Wie is de reiziger, die, in de dichte lommer 
Van 't bladerryke woud, gerust, en zonder kommer 
Voor ongeval of leed, 
Zich in den slaap vergeet, 
Terwyl een' bitse slang, met boos vergif bezeten, 
Vast om en om hem kruipt, en dreigt haar' felle beeten, 
Die 't leven doen vergaan, 
In vel een vlees te slaan? 
Wie anders, dan de mens, die, jammerlyk gebonden 
Aan dwaaze waereldliefde, en ketens van de zonden, 
Heel zorgloos en gerust 
Voldoet zyns herten lust? 
Gewis, die met de kracht van opgescherpte zinnen 
Zich brengt het rechte beeld van beider stand te binnen, 
Straks ziet hy hen met reên 
Geschat als lotgemeen. 
De waereld is een woud, daar elk, zyn gantse leven, 
Met welbedachte schreên en toezicht door moet streeven 
Langs 't enge pad der deugd 
Naar 't eeuwig ryk van vreugd. 
Hier ziet men 't, tot vermaak, dat herten kan bekooren, 
Al waar men henen treed, van achteren, van vooren, 
Aan de een en and're kant 
Met veel geboomt' beplant. 
Eer, rykdom, weelde, kracht, gezondheid, schoonheid, vrinden, 
Elk strekt hier tot een' boom, daar schaduw is te vinden, 
Die met behaaglykheid 
De dierse zinnen vleit. 
Maar even als hier in die lommerlyke dreeven 
De lust haar voedsel vind, zo is 't 'er ook omgeeven 

{==68==} {>>pagina-aanduiding<<}

Met veel gevaar en schroom, 
Terwyl by elke boom 
Een' looze slang, van 't zaad dier oude slang gesprooten, 
Die 't eerste paar bedroog, en, nevens all' hun loten, 
Stortte in elende en leed, 
Legt tot verderf gereed. 
Die kruipt geduurig om, die waakt met opene oogen, 
Waar eenig reiziger, door 't schaduwzoet bewoogen, 
Gerust ter aarde glyd, 
En zich tot slaapen vlyd. 
En vraagt gy, wien wy hier den naam van slang doen voeren? 
De zonde, die gestaâg legt, als een slang, te loeren, 
Op dat zy 't hert bekruip', 
En listig binnen sluip'. 
Of zou die naam veel eer een ander voorwerp passen, 
Men pass' hem op de dood, die ider kan verrassen, 
Wien 's waerelds sluimering 
Het dof gemoed beving. 
Want aan het aardse goed zich dwaaselyk te vergaapen, 
Zo dat 'er 't hert op steunt, dat heet gerust te slaapen 
In 't schaduwryke woud, 
Daar zich 't verderf onthoud. 
Zo slaapt hy, die op 't goud meer, dan op God, durft hoopen. 
Zo slaapt hy, die naar staat de zinnen steeds laat loopen. 
Zo slaap hy, die 't gemoed 
Met 's waerelds weelde voed. 
Zo slaapt hy, die verwaand op 's lichaams schoon gaat treeden. 
Zo slaapt hy, die den moed verheft op kracht van leden. 
Zo slaapt hy, die te stout. 
Zo slaapen ze alle, die, als dwaaze waereldknechten, 
Aan eenig zichtbaar ding zo vast hun herten hechten, 
Dat God en 't eeuwig goed 

{==69==} {>>pagina-aanduiding<<}

Geen' klem vind op 't gemoed. 
En ach! wat zyn 'er, in dien sluimer van 't geweeten, 
Ontelbaar veele van die felle slang gebeeten, 
En, eer 'er 't hert om dacht, 
Ten ondergang gebragt! 
Zo zag, in Noachs eeuw, de waereld zich verrassen, 
En stooren in haar slaap door de ongemeeten plassen, 
Van God, tot wraak gepord, 
Ten hemel uitgestort. 
Zo vond zich Sodom van zyn onheil overrompeld, 
Terwyl het in den slaap der boosheid lag gedompeld, 
En goddelooze lust, 
Door hemels vuur geblust. 
Zo wierd Jeruzalem van zyn verderf bekroopen, 
Daar 't zorgloos in den slaap der zonde lag verzoopen, 
Stout op 't beloofde lot 
Van 's Hemels gunstgenot. 
En wilden we alle die bezondere op gaan haalen, 
Die, in hun zondenslaap, een slang van droeve kwaalen, 
Een' doodslang heeft verraân, 
Nooit hadden wy gedaan. 
Wat raad dan? Anders geen, dan steeds met vlyt te waaken, 
En in bedachte zorg geduurig spoed te maaken 
Met rustelooze schreên 
Door 't woud der waereld heên. 
Geen and're, dan gestaâg te denken om de reden 
Van Jezus Afgezant, dat, waar wy heenen treeden, 
De zonde ons licht omringt, 
En in het herte dringt. 
Geen and're, dan Gods vrees geduurig om te draagen, 
Op dat zy onze ziel voor 's waerelds waanbehaagen, 
En slaapzucht, vol gevaar, 
Ons leven lang bewaar'. 




{==70==} {>>pagina-aanduiding<<}

Het zeventiende zinnebeeld.


Niet alleen.


{== afbeelding 	==} {>>afbeelding<<}
    

Wel gelukzalig is hy, die den God Jakobs tot zyne hulpe heeft: wiens verwachting op den Heere zynen God is. Psalm. cxlvi.5.
En hy heeft tot my gezegd, myne genade is u genoeg: want myne kracht word in zwakheid volbragt. Zo zal ik dan veel liever roemen in myne zwakheden, op dat de kracht van Christus in my woone. Daarom heb ik een welbehaagen in zwakheden, in smaadheden, in nooden, in vervolgingen, in benaauwdheden om Christus wille. Want als ik zwak ben, dan ben ik magtig. II.Korinth. xii. 9, 10.




{==71==} {>>pagina-aanduiding<<}

Op het zeventiende zinnebeeld.

Indien 't den bouwman kon behaagen 
Maar eenen os in 't jok te slaan, 
Om met den ploeg door 't land te gaan, 
Het viel hem lastig om te draagen. 
Maar als 'er twee, te zaam gevoegd, 
Gelyklyk buigen hunne nekken, 
Dat de een den ander helpt in 't trekken, 
Dan word het land naar wens geploegd. 
En schoon 't gezicht hen wierd bewonde, 
Dat de een den ander niet kon zien, 
De hulp nochtans, die elk kwam biên, 
Wierd door 't gevoel genoeg bevonden. 
ô Mens, ô wederspannig knecht, 
Die weigert 's Heeren jok te draagen, 
Als had gy reden, om te klaagen, 
Dat u een last wierd opgelegd, 
Die uwe schouders in zou weegen, 
En spreekt des Heilands mondbericht, 
Myn jok is zacht, myn last is licht, 
Aldus met woord en werken tegen, 
Zie, hoe de goede landman doet, 
En laat het u ten spiegel strekken, 
Om aan uw' ziel 't beleid te ondekken 
Van God, oneindig meerder goed. 
Het eene dier, in 't jok geslaagen, 
Verbeeld elk mens, van God genood, 
Om, van de jeugd aan tot de dood, 
Het jok van zyn' geboôn te draagen: 
Te draagen met een' kloeken moed; 
Te draagen zonder tegenstreeven, 

{==72==} {>>pagina-aanduiding<<}

Gesterkt door hoop van na dit leven 
Te deelen in een eeuwig goed. 
Maar acht gy God zo ongenadig, 
Dat hy den mens hier laat alleen? 
ô! Verr' van daar, ô neen, ô neen: 
Wat anders leert hy ons gestadig 
In 't woord, waar in hy zich verpand, 
En gunstig toezegt, als een' tweeden, 
Om nevens hem in 't jok te treeden, 
Door algenoegzaame onderstand, 
En hulp, die 't herte steeds van boven 
Stort nieuwen moed en krachten in, 
En 't jok, hoe lastig in 't begin, 
Zyn' last allengskens kan ontrooven. 
Al blykt dit niet voor 't aards gezicht, 
De ziel gevoelt zich echter sterken 
Door 't heilzaam Godlyk medewerken, 
En vind eerlang den arbeid licht. 
Kan dit uw hert noch niet vernoegen, 
En eist gy weezendlyke daad, 
Zo pleeg in ernst met allen raad, 
Die ooit het jok des Heeren droegen: 
Vraag zulken zelf, die 't zwaarste pak 
Van bitter lyden, felle plaagen, 
Op's Heilands kruisspoor, moesten draagen; 
Niet een van allen, of hy sprak 
Met Paulus, in dat werk bedreeven, 
Wat last van leed of ongeval 
My t' huis komt, ik vermag het al, 
Door Christus, die my kracht komt geeven. 
En dunkt u noch dit jok te zwaar, 
Daar, volgens 't woord van Gods belooven, 
Zo sterk eene onderstand van boven 

{==73==} {>>pagina-aanduiding<<}

U vaardig staat, indien gy maar 
Het werk met iver woud beginnen? 
ô Neen, dat is het niet, ô neen, 
Maar dat ge aan 's waerelds idelheên 
Te vast gehecht zyt met de zinnen. 
Die liefde houd het hert bezet; 
Die weet voor uw' betooverde oogen, 
Door haare schalke list bedroogen, 
Het lieflyk jok van 's Heeren wet 
Tot een ondraaglyk pak te maaken, 
Bewust, dat de eerste les beveelt, 
Al, wat op aarde vleit en streelt, 
Om God, gewillig te verzaaken. 
Ban uit die zucht, zo ziet gy klaar; 
En buig, op 's Heeren vriendlyk nooden, 
U onder 't jok van zyn geboden, 
Zo word gy haast zyn' hulp gewaar: 
Zo treed gy met uw' last daar heenen, 
Nu geenen last meer, maar geneugt', 
Eerlang te wis'len met een' vreugd, 
Nooit afgenomen, nooit verdweenen. 
Of word de waereld meer geloofd, 
Dan God, en blyft gy trots versmaaden 
Gods jok op uwen hals te laaden, 
Zo wacht in 't eind 't halstarrig hoofd 
Voor Gods ontzachelyke slagen: 
Want een van beiden moet gy vast, 
Of hier des Heeren zachten last, 
Of namaals zyne straffen draagen. 
Ach! neem by tyds een wys beraad, 
En kies het goede voor het kwaad. 




{==74==} {>>pagina-aanduiding<<}

Het achtiende zinnebeeld.


't Vermomd bedrog.


{== afbeelding 	==} {>>afbeelding<<}
    

Menig is 'er die boosheid doet, gaande gebukt in zwarte klederen, en het binnenste van hem is vol van vierig bedrog. Hy bukt het aangezicht, en maakt den doofaart, indien gy hem niet gewaar word, zal hy u voorkomen om kwaad te doen. En indien hy by gebrek van sterkte verhinderd word te zondigen, zo zal hy toch kwaad doen indien hy gelegen tyd vind. Jezus Sirachxix.24-26
Wacht uw zelven voor den zuurdeesem der Farizeen, welke is geveinstheid. Lukasxii.1.




{==75==} {>>pagina-aanduiding<<}

Op het achtiende zinnebeeld.

Een stuurman, in zyn' zaaken wel ervaaren, 
Houd oog in 't zeil, en, ziet hy eene klip 
Haar' scherpen kruin verheffen uit de baaren, 
Hy weet het roer te wenden, dat het schip 
Voorzichtiglyk dien vyand laat ter zyden. 
Maar menigmaal ontmoet hem in het meer 
Een' harde rots, niet zo gereed te myden, 
Om dat zy 't hoofd duikt in de diepte neêr. 
Hier kan zyn' kunst hem weinig voordeel werken. 
Hier zeilt hy vaak zyn onheil in den mond, 
Eer zyn gezicht het groot gevaar kon merken, 
Dat zich verborg in 's afgronds diepen grond. 
Daar loopt de kiel met yselyke horten 
Op 't steengevaart, dat buik en denning sloopt, 
Dat mast en steng van boven nederstorten, 
En 't menig man met zyne dood bekoopt. 
Zo heeft men hier het meeste kwaad te vreezen, 
Daar 't allerminst oogschynlyk word verwacht, 
Op dat men des te omzichtiger zou weezen, 
En houden steeds op alles naauwer acht. 
Maar even als 't den zeeman op de baaren, 
Zo gaat het ook hen allen, die de zee 
Der waereld in het levenschip bevaaren, 
Op hoop van rust aan 's hemels stille reê. 
Hier zeilt de mens door menigte van klippen, 
De eene openbaar, en de and're diep bedekt, 
Daar 't zieleschip bezwaarlyk door kan slippen, 
Zo niet de zorg, door vrees voor ramp gewekt, 
Hem stadig houd in een omzichtig waaken. 
En welke zyn die rotsen, die de vaart 

{==76==} {>>pagina-aanduiding<<}

Naar 't eeuwig heil zo vol gevaaren maaken? 
De boozen, wyd van God en goed ontaard, 
Verhard, als steen, in zonden en gebreken: 
't Zy ze opentlyk voor 't oog van ider een, 
Van 't heilig pad der reine deugd geweeken, 
Zich baaden in hun ongerechtigheên; 
't Zy ze, onder 't kleed van schalke veinzeryën, 
Om 't aards belang arglistig te voldoen, 
Wyl mond en tong de Godsvrucht vals bely'en, 
In 't heimelyk hun snoode lusten voên. 
ô! Zeilt men hier op een van deeze banken, 
Terwyl men zich in 't boos gezelfschap laat, 
Hoe weinig wil 't de stuurman zich bedanken, 
Wanneer het schip eens jammerlyk vergaat! 
Doch, als in zee, zo zyn hier meest te schroomen 
De klippen, die beneden 't water staan, 
De huichelaars, die in den schyn van vroomen 
Met list vermomd voor 't oog der waereld gaan. 
Een' ziel, gezind naar 't hoogste goed te trachten, 
Zal 't vuil gespuis, dat zich in 't openbaar 
Aan 't kwaad verpand, geen' omgang waardig achten; 
Dies loopt zy hier ook allerminst gevaar. 
Maar wyl zy graag verkeert met haars gelyken; 
Wyl liefde haar beveelt geen kwaad vermoên 
Te koesteren, zo lang zich geene blyken 
Van eenig kwaad voor 't oog te voorschyn doen; 
Wyl 't huichels rot aanminnig weet te vleijen 
Door eer en dienst, om in haar' gunst te staan, 
Zo laat zich licht de eenvoudige verlei'en, 
Om eenigsins hun vriendschap in te gaan. 
Die groeit allenks, maar teffens de gevaaren: 
En dien de naam van zonde nu ontroert, 
Word, eer men 't denkt, door lift der huichelaaren 

{==77==} {>>pagina-aanduiding<<}

Tot boosheids trap by trappen opgevoerd. 
ô Snood geslacht, uit duivels zaak gebooren, 
Hoe aard ge in uw bedryf naar uwen stam! 
Ach! dat men u eens voor altyd zag smooren, 
En van uw zaad nooit meer te voorschyn kwam! 
Maar gy, die gaarn behouden zoud geraaken 
Ter haven in van eeuwig heil en goed, 
Laat uwe ziel zo veel te scherper waaken, 
Als meer gevaar u op de reis ontmoet. 
Wat raad hier toe? Met allen vreê te houwen, 
Met weinigen gemeenzaam om te gaan; 
Geen' mens zo sterk te minnen en vertrouwen, 
Dat ge, onbeproefd, gerust op hem blyv' staan: 
Gods heilig woord geduurig na te spooren, 
Als 't wis kompas, waar op men zeilen moet; 
Al wat u ooit van mensen komt te vooren, 
Te keuren naar dien regel kwaad of goed: 
Naauw acht te slaan, of ider in zyn' werken, 
Wier kennis zich der mensen oog onttrekt, 
Den zelven glans van Godsvrucht laat bemerken, 
Die in 't gelaat en woorden zich ontdekt: 
Den Hoogsten steeds te bidden om 't bestraalen 
Van zynen geest, die 't hert verlicht', bewaar', 
Geleide, en stuure, om nimmer te verdwaalen, 
Daar 't zieleschip last lyde van 't gevaar. 
Betracht gy dit, dan mag de zee van 't leven 
Vol klippen zyn, gy zeilt 'er dwers door heen, 
Voor wind, voor ty' naar 't vaderland gedreeven, 
Daar nooit gevaar of onheil word geleên. 




{==78==} {>>pagina-aanduiding<<}

Het negentiende zinnebeeld.


Het ongemak niet waardig.


{== afbeelding 	==} {>>afbeelding<<}
    

Daar 't goed vermenigvuldigt, daar vermenigvuldigen ook die het eeten; wat nuttigheid hebben dan de bezitters daar van, dan het gezicht hunner oogen. Pred. v.10.
Dewyl dan deeze dingen alle vergaan, hoedanige behoort gy te zyn in heiligen wandel en Godzaligheid? II.Pet. iii.11.




{==79==} {>>pagina-aanduiding<<}

Op het negentiende zinnebeeld.

Die zynen tuin dieveryen 
En roovers handen wil bevry'en, 
Omzet hem dikwils met een' haag, 
Wiens scherpe doorens 't vel doorprikken. 
Om dus een' ider af te schrikken, 
Op dat geen mens den inbreuk waag'. 
Al pronkt de haag met groene bladen, 
Al toont zich 't hof met vrucht belaaden, 
Zo veel men zien kan in 't verschiet, 
Elk wacht zich echter voor den dooren, 
En geene lust kan 't hert bekooren, 
Met pyn verzelschapt en verdriet. 
Doch wierd 'er eens een mens gevonden, 
Die zich getroostte 't vinnig wonden, 
En door den haag drong in een hof, 
Daar geene vrucht in 't minste groeide, 
Of al de vrucht, hoe schoon zy gloeide, 
In 't hert niet anders was, dan stof; 
Hoe deerlyk vond hy zich bedroogen! 
Hoe wierd zyn hert van rouw bewoogen! 
Hoe zou hy klaagen, zucht op zucht, 
Om zo veel moeite, als hy verduurde, 
Om zo veel smert, als hy bezuurde, 
Voor geene, of geen' dan snoode vrucht! 
Wenst iemand zulken mens te ontmoeten, 
Hy reize, om zyne lust te boeten, 
Naar geene uitheemse landen heen, 
Maar laate slechts zyne oogen zweeven 
De straaten door van 't menslyk leven, 
Zo vind hy duizenden voor een. 
De waereld word met recht geleeken. 

{==80==} {>>pagina-aanduiding<<}

By 't hof waar van myn dichten spreeken; 
Een hof, dat, buiten aangezien, 
Een' overvloed van schoone vruchten, 
Van eer, en rykdom, en genuchten, 
Milddaadig elk schynt aan te biên. 
Maar hy, die eerst het lusthof maakte, 
En sedert door zyn' zorg bewaakte, 
Heeft wyselyk, op dat die stand 
Van schoonte ons hert niet zou bekooren, 
Een' haag van stekelige dooren 
Aan elke zy' daar om geplant. 
Wat zyn die doorens? Bange zorgen, 
En moeite, en angst, die van den morgen 
Tot aan den avond toe het hert 
Des dwaazen waereldminnaars kwellen, 
Ja zelf by nacht zyn' rust ontstellen 
Met onverdraagelyke smert. 
En wat geniet hy menigmaalen 
Voor alle zyn' geleeden' kwaalen? 
Een louter niet, terwyl het lot, 
Bestuurd van 's Hoogsten welbehaagen, 
Al zyn verlangen, slooven, jaagen 
Gestaâg veridelt en bespot. 
Of ziet hy zynen wens gelukken, 
Wat geeft hem 's waerelds hof te plukken? 
Een' vrucht, helaas! van schoonen schyn, 
Maar die, als noodeloos voor 't leven, 
Geen voordeel in het minst kan geeven, 
Ja dikmaal vol is van venyn. 
Hoe meerder schatten hier verkreegen, 
Hoe meer in aanzien opgesteegen, 
Hoe meerder in vermaak gebaad, 

{==81==} {>>pagina-aanduiding<<}

Hoe meerder voor gevaar te schroomen, 
Hoe nader aan 't verderf gekomen, 
Daar nimmer eind te wachten staat. 
Die waarheid steunt op vaste gronden, 
't Bericht van Gods orakelmonden, 
Ons klaar in 't heilig woord gedaan: 
En die 't bevinden raad wil vraagen 
Van ouder en van jonger dagen, 
Hy ziet 'er duizend blyken staan. 
Noch voelt zich elk genoopt met spooren, 
Om door den doorenhaag te booren 
In 't hof, dat zo bekoorlyk ziet: 
Noch keurt het ider voor een' zegen, 
Wanneer hy heeft zyn wit verkreegen, 
En 's waerelds snoode vrucht geniet. 
ô Dwaasheid, van geen' mens op aarde 
Begreepen in uw' rechte waarde! 
Gelukkig, die, van God geleerd, 
Uw beeld gestadig houd voor oogen, 
Op dat hy nimmer werd' bedroogen, 
Van 's waerelds liefde in 't hert bekeerd! 
Ja, wyze zielen, wier gedachten 
Het dorre waerelds hof verachten 
Met all' zyn vrucht van idelheid, 
Hoog is uw heil in top gesteegen, 
Naardien u God in zynen zegen 
Een schooner lusthof heeft bereid: 
Een hof, bevryd van zorg en zuchten; 
Een hof, daar de edelste aller vruchten, 
De zielenrust, gestadig groeit: 
Een hof, de schets van 't hof der hoven, 
Gods zalig Paradys hier boven, 
Daar's levensvrucht oneindig bloeit. 




{==82==} {>>pagina-aanduiding<<}

Het twintigste zinnebeeld.


Dezelve hand best.


{== afbeelding 	==} {>>afbeelding<<}
    

En God schiep den mensch naar zynen beelde, naar den beelde Gods schiep hy hem: man en wyf schiep hyze. Genes. i.27.
En ik zal u tot een' Vader zyn, en gy zult my tot zoonen en dochteren zyn, zegt de Heere de Almachtige. II.Kor. vi.18.
Dewyl wy dan deeze beloften hebben, geliefde, laat ons ons zelven reinigen van alle besmettinge des vlees en des geests, voleindigende de heiligmakinge in de vreeze Gods. II.Kor. vii.1.




{==83==} {>>pagina-aanduiding<<}

Op het twintigste zinnebeeld.

Een tafereel, in alle deelen 
Op 't netst geschilderd naar de kunst, 
Kan des aanschouwers oogen streelen, 
En trekt gevoelloos zyne gunst, 
Zo dat hy dikmaal in't beschouwen 
Van 't meesterstuk zich zelv' vergeet, 
En kan 't verstand geen' roem onthouwen, 
Dat daar zyn' kracht aan heeft besteed. 
Maar door niet wel daar op te letten, 
Word het beminde kunststuk licht, 
Hoe schoon voorheen, door vuile smetten 
Afschuwelyk in zyne gezicht. 
Wat raad? Een ander, hoe bedreeven, 
Mag hier zyn' arbeid aan besteên, 
Doch zal 't bezwaarlyk wedergeeven 
Den eigen luister van voorheen. 
Dat 's van den meester best te wachten, 
Die eerst het waardig tafereel 
Ontwierp en schikte in zyn' gedachten, 
En namaals schilderde op 't paneel. 
Die weet op 't naauwst, niet slechts de zaaken, 
Waar van hy zich genegen vond 
Een klaar en leevend beeld te maaken, 
Maar in wat rang ook alles stond, 
Wat op den voorgrond zich ontdekte, 
Wat in 't verschiet zich flaauw verstak, 
Waar hoog en diep tot welstand strekte, 
Hoe de eene verwe de and're brak. 
Dies kan zyn oordeel best verzinnen, 
Van waar en hoe zyn' kloeke hand 

{==84==} {>>pagina-aanduiding<<}

En kunstpenseel eerst moet beginnen, 
Op dat men alles in den stand, 
Gelyk te vooren, mag beschouwen; 
En die dit gaarne zoude zien, 
Zal 't aan geen' ander toebetrouwen, 
Schoon hy zich zelven aan kwam biên. 
Zo gaat het hier. Zo is 't gelegen 
Met iets van dergelyken aard, 
Doch dat veel zwaarder is te weegen, 
Dan eenig tafereel, hoe waard. 
De grootste meester schiep behaagen 
Te maalen menig schildery, 
Die zelf zyn eigen beeld zou draagen; 
Een' zaak, onschatbaar van waardy. 
Dat 's ider mens, een God op aarde, 
Een' schoone schets en leevend merk 
Van de opperoorzaak, die hem baarde, 
En zich verlustigt in zyn werk. 
Maar ach! hoe dikmaal is 't bevonden, 
Dat zulk een kunststuk, slecht bewaakt, 
Door vuile vlekken wierd geschonden, 
Ja gants ontluisterd en mismaakt, 
Zo dat men naauw de minste trekken 
Van 't wezen, dat zich eerst zo schoon 
Daar in vertoonde, kan ontdekken, 
En 's maakers eer verkeert in hoon! 
ô Ramp! ô stof van bitter klaagen! 
Wie boet dit deerlyk ongeval? 
Dat mogen veele in iver waagen, 
Maar 't past den Meester boven al. 
Die heeft, by goede wil, de kennis, 
En midd'len om zyn tafereel, 
Te zuiv'ren van de ontvangen' schennis, 
En weêr te stellen in 't geheel, 

{==85==} {>>pagina-aanduiding<<}

Doch daar in 't aards de schilderyen 
Des meesters hand en werkzaamheid 
Wel stil, maar zonder kennis ly'en, 
Is hier een machtig onderscheid. 
Hier moet het kunststuk zyn begeeren 
Met 's meesters wil doen zaamengaan, 
En ernstig bidden, om aan 't weeren 
Van 't leelyk vuil de hand te slaan. 
Hier moet het stil en willig draagen, 
Al wat des meesters wyzen raad 
Als 't beste middel kan behaagen 
Voor 't onbehaagelyke kwaad. 
ô Tafereelen, die zo heerlyk 
Wel eer het beeld uws maakers had, 
Nu door onachtzaamheid te deerlyk 
Misvormd, geschonden, vuil beklad, 
Hebt ge eene afkeer van die smetten, 
(En ach! hoe steunt het op de reên!) 
Laat niemand daar de hand aan zetten, 
Dan de Opperkunstenaar alleen. 
Doch maakt vooral u neêr te leggen 
Voor zyne werking zacht en stil, 
En gantslyk, zonder tegenzeggen, 
Te buigen naar zyn' wyze wil. 
Zo word op nieuw, gelyk te vooren, 
Na dat uw vuil is weggedaan, 
Zyn heilig beeld in u herbooren, 
Dat voor zyne oogen schoon zal staan. 
Zo ziet gy u in 't eind der dagen 
Het wenselykste lot bereid 
Van eeuwig en volmaakt te draagen 
Het beeld van zyne heerlykheid: 
Een beeld, waar op geen vuile spatten, 
Noch vlekken immer kunnen vatten. 




{==86==} {>>pagina-aanduiding<<}

Het een en twintigste zinnebeeld.


Gerust in onrust.


{== afbeelding 	==} {>>afbeelding<<}
    

- - De zielen der rechtvaardigen zyn in de hand Gods, en geen kwaale zal haar aanraaken. Zy schynen in de oogen der dwaazen te sterven, en haare uitgang word voor kwellinge gerekend. En haar afscheiden van ons [schynt hen te zyn] een vernielinge: Maar zy zyn in vrede. Want of zy wel in 't gezicht der mensen gepynigd worden, zo is nochtans haare hoope vol onsterflykheid. En zynde een weinig getuchtigd geweest, zullen zy groote weldaaden genieten: om dat God haar heeft beproeft, en haar zyns waardig heeft gevonden. Boek der WysheidIII.1-5.
Is iemand onder u in lyden? dat hy bidde. Jak. v.13.




{==87==} {>>pagina-aanduiding<<}

Op het een en twintigste zinnebeeld.

Al word een ronde kloot geslaagen heen en weder, 
Gedreeven op en neder, 
Noch blyft hy t' elker stond, 
Het zy aan welke zy', stil liggen op den grond. 
Vraagt iemand, wat dit beeld tot zynen geest wil zeggen, 
Men zal 't hem uit gaan leggen. 
De bol vertoont het zaad 
Der vroomen, dat zich God stelt tot zyn' toeverlaat. 
Of is dit niet genoeg, op dat het hert geraake 
Tot aan het pit der zaake, 
Wy willen verder gaan, 
Om ider in den grond het stuk te doen verstaan. 
Wat heeft eene ed'le ziel, die zich in al haar poogen 
De Godsvrucht stelt voor oogen, 
Te lyden dag aan dag 
Hier eenen harden stoot, daar eenen fellen slag! 
Wat ziet zy menigmaal van vuile latermonden 
Haar' goeden naam geschonden, 
Als of slechts in 't gelaat 
Haar' deugd bestond, wyl 't hert zich wentelt in het kwaad! 
Wat moet zy menigmaal van snoode roofharpyen 
Verongelyking ly'en, 
Daar ze, in haar goed verkort, 
Tot deerelyken stand van armoê nederstort! 
Wat moet zy menigmaal in naare kerkers zuchten, 
Of huis en erf ontvluchten, 
En zwerven achter land, 
Als wreede dwinglandy haar' helsen zetel plant! 
Wat ziet zy menigmaal 't geweld zyn' kracht besteeden 
In 't folt'ren van de leden, 
Tot dat zy in het end 

{==88==} {>>pagina-aanduiding<<}

De vlucht moet neemen uit haare afgefoolde tent! 
Zo had het vroom geslacht, alle eeuwen door, te kampen 
Met veelerhande rampen, 
Niet anders, dan een bal, 
Gesold, der boozen haat en wrevel ten geval. 
Maar even als de kloot, zyn' vaart ten eind gevloogen, 
Ligt stil en onbewoogen, 
Zo smaakt het trouw gemoed 
Eene ongestoorde rust zelfs in den tegenspoed. 
Niet vreemd. Daar 't hert zich gants aan God heeft opgedraagen, 
Schept Hy ook zyn behaagen 
In allen nood en pyn 
De ziel met zynen Geest gestadig by te zyn. 
Die strekt haar tot een' steun in alle leed en lyden, 
Een staalen schild in 't stryden, 
Een' kop'ren muur en wal, 
Die al 't geweld verstompt van 't stormend ongeval. 
Ja hier toe heeft zich God door zyne orakelmonden 
Wel krachtiglyk verbonden: 
En eer verwrikt en wykt 
Der bergen grof gevaart, dan 't Godlyk woord bezwykt. 
Of lust het u dit stuk in onverzierde werken 
Handtastelyk te merken, 
Laat maar uwe oogen gaan 
Aandachtig weiden door de Kerkhistoriblaên. 
Daar ziet gy Jakob nu voor 's broeders wrok gaan zwerven, 
En huis en ouders derven, 
Van Laban tans verdrukt, 
Wyl echter 't vroom gemoed een' stille ruste plukt. 
Daar ziet gy Jozef nu voor slaaf naar verre landen 
Verkocht, dan met de banden 
Onschuldiglyk bekneld, 
Wyl echter 't vroom gemoed een' stille rust verzelt. 

{==89==} {>>pagina-aanduiding<<}

Daar zie gy David nu van Saül fel belaagen, 
Dan door zyn' zoon verjaagen 
Ten troon af met verdriet, 
Wyl echter 't vroom gemoed een' stille rust geniet. 
Daar ziet gy Daniël, van bitsen nyd gebeeten, 
In 't gruuwzaam hol gesmeeten, 
Daar 't leeuwsgebroedsel woelt, 
Wyl echter 't vroom gemoed een' stille rust gevoelt. 
Daar ziet gy's Heilands boôn, die trouwe en wakk're werkers, 
Gezweept, gesleurd, in kerkers 
Van Krygsvolk scherp bewaakt, 
Wyl echter 't vroom gemoed een' stille ruste smaakt. 
Daar ziet gy duizenden, die Jezus naam belyden, 
Met alle pynen stryden, 
Ja zelf geen' dood geschouwd, 
Wyl echter 't vroom gemoed een' stille rust behoud. 
Van waar dit, dan dat God all' die in sterk vertrouwen 
Op zyne goedheid bouwen, 
Steeds byblyft naar zyn woord, 
Zyn' troost hen steeds verkwikt, zyn arm hen onderschoort! 
Leer, leer hier uit, ô Mens, de Godsvrucht niet versmaaden, 
Al ziet gy haar belaaden 
Uitwendig met elend, 
Wyl alles wykt voor 't zoet, dat God zyn' dienaars zend. 
En gy, die u alreeds met iver hebt begeeven 
Langs 't pad der deugd te streeven, 
Vreest geen rampspoedig lot, 
Maar steunt met vast geloof op 't woord van uwen God. 
Hy zal u met zyn' troost in alle nooden laaven, 
En voeren in de haven, 
Daar nimmer ongeval 
't Genot van rust en vreugd verstooren zal. 




{==90==} {>>pagina-aanduiding<<}

Het twee en twintigste zinnebeeld.


't Zwaarste moet het zwaarste weegen.


{== afbeelding 	==} {>>afbeelding<<}
    

Hy zend zyn bevel [op] aarde: zyn woord loopt zeer snel. Hy geeft sneeuw als wolle: Hy stroit den rym als asse. Hy werpt zyn ys heenen als stukken: wie zou bestaan voor zyne koude? Hy zend zyn woord, en doedse smelten: Hy doed zynen wind waaijen, de wateren vloeijen heen. Hy maakt Jacob zyne woorden bekend: Israël zyne inzettingen en zyne rechten. Psalmcxlvii.15-19.
Zalig [zyn] de reine van herten: Want zy zullen God zien. Matth. v.8.




{==91==} {>>pagina-aanduiding<<}

Op het twee en twinstigste zinnebeeld.

Hoe woelt de stad aan elken kant, 
Daar oud en jong, in sterk beweegen, 
Zich weert met byl, en schop, en mand, 
In hakken, scheppen, draagen, veegen, 
Zo dat men in dit noest bedryf, 
Hoe scherp men toezie, naauw kan weeren, 
Dat hier een slag of stoot het lyf, 
Daar spat of werktuig treff' de kleêren? 
Wat helpt het volk dus op de been? 
Het hoog bevel der Overheden. 
En wat beweegt toch de Overheên, 
Om zulken last voor elk te smeeden? 
De sneeuw-vlok, door de kou verwekt, 
En ryklyk uit de lucht gezeegen, 
Heeft, als een linnen kleed, bedekt 
De huizen, markten, straaten, wegen. 
Die zag men, wyl de strenge vorst 
Niet afliet vinnig toe te klemmen, 
Eerlang tot eene harde korst 
Van louter ys te zaamen stremmen, 
Hier glad, gelyk een effen veld, 
Daar hobb'lig, bultig, op en neder, 
Naar dat de winden met geweld 
De sneeuwjagt dreeven heen en weder. 
Maar nu de koude neemt de wyk, 
En zachter lucht begint te streelen, 
Verandert sneeuw en ys in slyk, 
Dat zinlyke oogen moet verveelen, 
En maakt de straaten hier en daar, 
Door zyne gladde oneffenheden, 
Beî moeijelyk en vol gevaar 

{==92==} {>>pagina-aanduiding<<}

Van ramp te krygen in het treeden. 
Om dit te schutten, wil de Raad, 
Dat ider vlytig toe zal tasten, 
En met gemeene hulp de straat 
Van dat gevaarlyk vuil ontlasten. 
En gaat die iver zynen gang, 
Genoopt door onderling behaagen, 
Ik zie de gantse stad eerlang 
Van al dat ongemak ontslaagen. 
Maar wyl ik met verwondering, 
Elk op dien last aan 't werk zie raaken, 
Geleid my die bespiegeling 
Tot overleg van hooger zaaken. 
De sneeuw verbeeld het zonde kwaad, 
Die zich, als schoon, weet aan te pryzen, 
Doch niet dan slyk is in der daad 
In 't oog van alle waare wyzen. 
ô! Was hier elk zo in de weer, 
Wilde elk hier zo zyn' vlyt besteeden, 
Op 't klaar bevel van 's hemels Heer, 
Als ze op 't gebod der Overheden 
In 't aardse duidlyk staat ten toon, 
Wat zag men haast een ander wezen 
Van deugdig zinnelyk en schoon 
Aan alle zyden opgereezen! 
Maar, ô verkeerd en dwaas beleid! 
Wie luistert naar 't bevel des Heeren, 
Om zulk een' vuile onreinigheid 
Met kracht van iver weg te weeren? 
Helaas! van honderd naauwlyks één. 
Dies ligt en blyft dat slyk met hoopen 
Op 's waerelds straaten niet alleen, 
Maar zelfs in 's herten huis gekroopen. 
En ach! wat baart dit ramp en schaê, 

{==93==} {>>pagina-aanduiding<<}

Terwyl Gods Geest, zo ryk van zegen, 
Zo ryk van zielheil en genaê, 
Belet door de ongebaande wegen, 
Belet door all' die vuiligheid, 
Tot 's herten wooning niet kan naaken, 
Om daar, met blydschap ingeleid, 
Een aangenaam verblyf te maaken! 
En wie verbeeld zich 't ongeval, 
Dat zulk een' ziel hier na zal voelen, 
Gedoemd daar 't eeuwig wint'ren zal 
In 's afgronds vuile modderpoelen! 
ô Mensen, die u door 't gebod 
Der aardse Macht zo haast voelt raaken, 
Zal niet de last van uwen God 
Eens uwe zielen doen ontwaaken? 
ô Ja, ô Ja; de eerbiedigheid, 
Die met oneindig meerder reden 
Behoort aan 's hemels Majesteit, 
Dan aan des waereld Overheden, 
Treff' des te sterker uw gemoed, 
Om u naar zyn bevel te draagen, 
En in ontsteeken ivergloed 
Het snoode zielvuil weg te vaagen. 
Zo ziet gy langs een' reine baan 
Den minnelyken Hemelkoning, 
Met overvloed van heil belaên, 
Inkomen in uws herten wooning. 
Zo raakt gy langs het spoor der deugd, 
Daar vorst noch arbeid zal vermoeijen, 
Maar eene lente van geneugt 
Steeds even fris en geurig bloeijen, 
En de onbevlekte goude straat 
Praalt met een eeuwig schoon sieraad. 




{==94==} {>>pagina-aanduiding<<}

Het drie en twintigste zinnebeeld.


Beter sieraad.


{== afbeelding 	==} {>>afbeelding<<}
    

Is het ...: lichaam niet meer dan de kleeding? ...... Aanmerkt de leliën des velds: ..... Ik zeg u dat Salomon in alle zyne heerlykheid niet is bekleed geweest als een van deeze. Matth. vi.25, 28, 29.
Indien het leelyk is voor een vrouw geschooren te zyn, of het hair afgesneeden te hebben, dat zy zich dekke ...... Of leert u ook de natuur zelve niet, dat zo een man lang hair draagt het hem eene onëere is? I.Korinth. xi. 6, 14.
Welker versierzel niet zy het geen uiterlyk is: .... maar de verborgen mens des herten, in het onverderflyk versierzel van eenen zagtmoedigen en stillen geest, die kostelyk is voor God. I.Petr. iii. 3, 4.




{==95==} {>>pagina-aanduiding<<}

 Op het drie en twintigste zinnebeeld.

‘Wat zien onze oogen hier? 
Is in dit land, is by de Mooren, 
Vernuft en eerbaarheid, verstand en deugd verlooren? 
Waar zag men minder schaamte, en ongeschikter zwier? 
De naakte en zwarte huid; 
De groove en onbesneden' trekken; 
De plompe houdingen, in 't naderen te ontdekken; 
En 't dwaaze hooftsieraad; 't drukt alles woestheid uit. 
Nog schynen ze in den waan, 
Dat been en steen, aan 't oor gereegen, 
Of aan den dikken kop, hoe zwaarder dat zy weegen, 
Hoe laager hangende, hen des te fraaijer staan. 
Wat meent de onguure Zwart 
Met zulk een hoovaardy te winnen? 
Denkt gy zyn leelyk vel en ongeslepen' zinnen 
Hier door de dekken? daar hy eerbaare oogen sart. 
Zo ruw schynt kust en taal 
Ons niet, als deezer menschen zeden; 
Zo grillig niet de sim, als hunn' getaande leden; 
Geboomte en planten niet zo vreemd als hunne praal. 
Wie is hier heer? wie knecht? 
't Is niet te zien aan eenig teeken. 
Onnoosle landaart! 't kleed vertoone, zonder spreeken, 
Wie van fatzoen is, wie lakei, matroos, of slegt. 
Men dank het gunstig uur, 
't Welk ons in net beschaafde landen, 
Ter werelt bragt, en niet aan de Afrikaansche stranden 
Vervreemd van deftigheid, gerooft door 't zonnevuur.’ 
Die taal schynt het gezigt 
Van deeze Europeërs te voeren: 
En mogelyk zal elk gelyke snaaren roeren, 

{==96==} {>>pagina-aanduiding<<}

Die zyn gedrag beschouwt alleen in gunstig licht. 
Maar staat het op de lyst 
Van wyze en billyke gedachten? 
Zichzelf voorby te zien, een ander te veragten, 
En 't huis te koest'ren wat men buitenslands verwyst? 
De vreemde en dwaaze pracht 
Schuilt toch niet slechts in Zuiderhoeken: 
Ze is ook in 't West en Noord, by jong en oud te zoeken; 
En word 'er overal met iver opgewagt. 
Indien de wilde Moor 
Het oog mogt slaan op onze steden, 
En zeggen wat hy dagt van ons gebruik en zeden; 
Wy kwamen hem welligt bykans uitzinnig voor. 
En zo hy, op dien voet 
Als onze Europeaanen spraaken, 
Zichzelf vergat; hy zou gewis, een opschik wraaken, 
Die meer aan 't grilziek brein, dan 's levens nut voldoedt. 
Daar mannen, als een' vrouw 
Gedoken in een bosch van hairen; 
Daar vrouwen 't hair gekort; de leên, ondanks gevaaren, 
Belemmerd zyn in hitte, en onbeschut in kou'. 
Het lichaam eischt een kleed. 
Men mag een voeglyk sierzel draagen: 
Doch Reden moet gevolgd en 's Hemels welbehagen; 
Niet waan en wuften zin, tot elks verderf gereed. 
't Verziende Sparte liet 
Hierom weleer, door zyne Ephoren, 
Opzienders van 't gedrag, ten best van 't volk verkooren, 
De pracht beteugelen, die staaten brengt tot niet. 
Zefanja, 's Heeren mond, 
Dreigde ysselyk met Babels roede 
Den Jood, die in de ziel eene ydle praelzugt voedde, 
En vreemd sieraadje droeg, dat land en tempel schondt. 

{==97==} {>>pagina-aanduiding<<}

Het Christelyk Gebod 
Wil, dat men maat houde in 't versieren; 
Dat eerbre zede en schaamte ons Christ'nen zal bestieren, 
Gelyk het vroomen voegt die wagten op hun GOD. 
Zie hier ô Mens! uw pligt. 
Want schoon 's lands wys, de jaaren, staaten 
Verschillen; mag men nooit het eeuwig doel verlaaten, 
Waartoe de Schepper zelf de kleeding heeft gericht. 
Daar Adams vygeblaên 
Tot zulkeen eind niet konden strekken, 
Gaf de Almagt rokken, die voor lucht en schande dekken, 
En trok ze onze ouderen, als nu elendig, aan. 
Waartoe dan 't hart zo hoog? 
Haal in, haal in, de volle zeilen, 
Waarmeê gy, trots den storm, en zonder grond te peilen, 
Uw losse driften volgt of 't ligt beguicheld oog. 
Gy schikt u naar uw staat: 
Maar moet 'er de armoê niet om lyden? 
Wil ons uw tooisel ook uw ouderdom ontstryden? 
En kreunt ge u wel aan sex, gezondheid, en klimaat? 
De kuische schaamte en deugd, 
Het hemels schild der zwakke vrouwen, 
Mag nimmer bloozen als uw andere beschouwen, 
Het zy ge in jaaren klimt, of prykt in de eerste jeugd. 
Voorzienigheid beschenkt 
Met bondt en wol de kouder streeken; 
Daar hy katoen en zyde in heeter lucht laat queeken; 
En dus verhoeden leert all' wat gezondheid krenkt. 
Des menschen waarde en eer 
Legt niet in 't lichaam of çieraaden; 
Maar in de reed'lykheit en zuivre zielsgewaaden, 
In 't hooger zien dan 't aardsche, in 't volgen van Gods leer. 
Hoe dwaalen des van t spoor 

{==98==} {>>pagina-aanduiding<<}

Die 't werelts hart in niets bedwingen? 
Die, wis'lende als de maan, van 't een op 't ander springen, 
Naar 't hunnen hoogmoed of hun ydel brein verkoor. 
Van 't wezendlyke schoon 
Versteeken, vallen ze aan het praalen; 
Gelyk de schilder, die geen schoonheit fraai kon maalen, 
Haar pragtig schilderde en zette op eenen troon. 
Of als het afgodsbeeld, 
Op dat de menigt' het zou eeren, 
Met goud betrokken wiert; zo groet men hunne kleêren; 
Terwyl zich 't ledig hoofd wat fraais van zich verbeeld. 
Maar denkt dan stof en asch 
Zich met wat spinrags te vergoden? 
Heeft zulkeen waterbel een harden wind van nooden? 
Smelt zulkeen troon van sneeuw niet ligter dan het wasch? 
Bedenk dit Christenhart! 
Volg nimmer ongesloten' zinnen; 
Laat u geen glorizugt, geen vleïery verwinnen; 
En breng geen eene ziel ter eindelooze smart. 
Wat is all' 's werelts tooi, 
Op 't ziekbedde, of in de oogenblikken 
Die over all' ons doen en laaten zullen schikken, 
Als 's levenslot verkrygt zyne onverzetbre plooi? 
Hoe wilde dierbre tyd, 
Gespilt in noodeloos versieren, 
t Gemoed dan drukken, ja doorpriemen hart en nieren? 
Vergeeft te rug gebeên, voor eeuwig, eeuwig, quyt. 
Wat merk van schande dekt 
De Berenices met heur praalen? 
De trotse Jesabels en Heleógabalen? 
Dier naam in 't wyd heelal voor elk ten gruwel strekt. 
Maar in wat sterrentrans 
Staat Sarahs zedigheid te blinken? 

{==99==} {>>pagina-aanduiding<<}

Ook zal nooit de eerezon van Magdalena zinken, 
Die 's Hemels Bruidegom verkoor voor 's werelts glans: 
Versier zo uw gemoed, 
ô Christ'nen! met berouw van zonden; 
Met levendig geloove in Jezus dierbre wonden; 
Met ongeveinsde liefde en hope op 't eeuwig goed. 
Dien luister zogt de geest 
Van Mozes, als hy 't hof liet vaaren: 
Dit was het hoofdsieraad, 't geen David by de schaaren 
Der Israëllers droeg op 't vrolyk arkefeest. 
Met deeze kostbaarheid 
Pronkt Petrus by den vangst der vissen; 
Om zulkeen sieraady wil Paulus alles missen: 
Dit 's, dits 's het beste kleed, Verlooren Zoons bereid. 
Hoe heerlyk praalt Gods Bruid 
Met zulkeen kroone en gouden keten! 
Hoe smaakt zy Christus liefde in 't nu verzoend geweten, 
Daar 't reine deugdsgewaad haar om de leden sluit! 
Dit 's goddelyk sieraad; 
Dus mag en moet de ziele pryken: 
Die pragt verheft den roem der magtigsten en ryken; 
En beurt zelfs de armsten op ten alderhoogsten staat. 
Welaan dan, houdt dien voet; 
Verçier u dus, Gods gunstelingen! 
Laat nimmer de eeuwtiran uw' vrye zielen dwingen; 
En quetst den vrede nooit van uw ontwaakt gemoed. 
Dan zal Gods lieve Zoon 
Uw onverderflyk sierzel wezen, 
Wanneer gy uit uwe asch als fenixen verreezen, 
In 't Serafynenkleed zult blinken voor den Troon. 




{==100==} {>>pagina-aanduiding<<}

Het vier en twintigste zinnebeeld.


't Geloof haalt aan.


{== afbeelding 	==} {>>afbeelding<<}
    

Verlicht myne oogen; opdat ik [in] den dood niet ontslaape. - Het hair mynes vleesches is te berge gereezen van verschrikkinge voor U; en ik heb gevreesd voor uwe oordeelen. Psalm. xiii.4. en cxix.120.
Door het geloove heeft Noach, door goddelyke aanspraak vermaand zynde van de dingen die nog niet gezien wierden, [en] bevreesd geworden zynde, de arke toebereid tot zyn 's huisgezins behoudenisse: door welke [arke] hy de werelt heeft veroordeeld; en is geworden een erfgenaam der regtvaardigheid, die naar den geloove is. Hebr. xi.7




{==101==} {>>pagina-aanduiding<<}

Op het vier en twintigste zinnebeeld.

Een zomerkoelte en pasbewogen zee 
Voert zeil op zeil naa zyn' gewenschte reê; 
Maar digter by schynt de afgrond vuur te braaken; 
De rook en gloed stygt uit het zout omhoog: 
Daar 't ider, die dit voorwerp met zyn oog 
Van strand of duin gewaar word, op doedt waaken. 
Het meerendeel gewent nogtans zeer ligt, 
Na de eerste vreeze, aan 't ysselyk gezigt: 
Men gaat zyn 's wegs, en laat dien 't lust 'er blyven; 
Of gist en twist, waaruit het eerst ontstond: 
Niet eens bedugt voor eigen erf en grond; 
't Schynt ver genoeg om hen voorby te dryven. 
Dan, rype raad, door 't kundige gemoed, 
Dat yd'le vrees zoo min als losheid voedt, 
Bedient zich van den nutten Verrekyker; 
Hy merkt en ziet, door middel van het glas, 
Een jongsten nood, een' naarheid, op de plas, 
Hem gaandeweg hoe langs hoe vreesselyker. 
Hy ziet een' vloot, en onder die een schip, 
Nu ver genoeg van alle bank of klip, 
Met all' zyn schat en zooveel menschenzielen, 
Door eigen vuur gespronge in de lucht; 
Daar 't handgewring, het kermen, het gezugt 
Zich, met den brand, verspreidt naa de andere kielen. 
Hier lost een kiel, bekommerd voor dat vuur, 
Vast schoot op schoot, als in haar uiterste uur; 
Een' tweede brandt; een derde poogt te ontzeilen: 
Maar al vergeefs; de vlam klampt elk aan boord, 
En slaat helaas! tot all' de bodems voort. 
Wie kan de schaê van zulkeen' rampspoed peilen? 

{==102==} {>>pagina-aanduiding<<}

Dit ziet, hoe ver, het oog door 't glas naby. 
Ervaarenheid, in kust en zeevaardy 
Wyst, langs wat koers dat onheil is t' ontkomen. 
Te naa aan 't vuur dreigt met den fellen gloed; 
Te digt aan land maakt geen of weinig spoed: 
Best, regt door zee; dan helpen wind en stroomen. 
Gy, die 't gezigt op deeze zinneplaat' 
Niet slegts terloops, maar tot uw stigting', slaat, 
En overlegt, wat nut 'er uit te trekken! 
Zie hier! hoeveel dat zien van zien verschilt: 
De meeste zien naa heil en hel in 't wild'; 
't Geloof alleen doedt die bedaard ontdekken. 
Het waar Geloof, door 's Heeren liefde en gunst 
Voor 't zielenoog gehouden, weet de kunst 
Om de Eeuwigheid gelukkig aan te haalen: 
Het ziet den brand die zonder einde duurt, 
Met de enge streek die 't schip ten Hemel stuurt, 
En 't leert zyn' zorg tot deezen koers bepaalen. 
Dit wys Geloove, aan licht en pligt getrouw, 
Roert Noachs ziel, en spoeit zyn Arkebouw, 
Om in die kist den jongsten nood t' ontvlugten: 
Het maakt den Man naar Godes hart bevreesd 
Voor 't hoogst gerigt; en 't werkt in iders geest, 
Die oogen krygt, een zielbekeerend dugten. 
De groote hóóp gaat onderwyl zyn gang 
En holt en solt, en gist en twist, zolang 
Tot hel en dood geen kragt doen op de zinnen: 
Men legt zich hier en namaals vrede en lust 
Milddaadig toe, totdat de valsche rust 
Met wee en ach naa buiten barst van binnen. 
Dan is 't te laat voor 't zorgloos Sodoma, 
Vergeefs gedreigd met de opperste ongenaê: 
't Zwemt ylings in een gloed van zwavelvonken: 

{==103==} {>>pagina-aanduiding<<}

Op 't onvoorzienst is 't trots paleis vernield, 
De geile stad, 't brooddronken land, ontzield, 
En loeijende in den afgrondspoel verzonken. 
Dan beeft de Vorst, die uit den ryken buit 
Der Tempelschat, by 't streelende geluid 
Van 't hofmuzyk, zyn gasten durfde toeven; 
Daar hoogerhand hem onverwagts ontstelt, 
En goddlyk schrift zyn snoode zinnen knelt 
In ysselyke en eeuwig-vaste schroeven. 
Zo ging 't den Dwaas, die grooter schuuren bouwt; 
Die op zyn staat en milden oogst vertrouwt; 
En zich belooft nog jaaren lang te leeven: 
Dien eigen nacht grypt GOD hem in 't gemoed, 
Verdaagt zyn ziel voor 't regt, en all' zyn goed 
Kan hem geen dag, geen uur, van uitstel geeven. 
Zo leeft gerust, in overvloed en pragt, 
De Rykeman en zyn ontaart geslagt; 
Daar Lazarus legt voor zyn deur te kwynen: 
Maar komt de dood, die deez' elendeling 
Door de englen voert in 's hemels blyden kring; 
Hy stort den Ryke in nooitverzagte pynen. 
Daar heft hy 't oog naa Abrams vreugdestad, 
En smeekt een drup, een enklen druppel, nat: 
Vergeefs. Het mag, het kan, hem niet gebeuren. 
Naare Eeuwigheid!, verschrikkelyke Hel! 
ô Dat uw beeld ons hart te regt ontstell', 
En uw gekryt ons berg' voor 't eeuwig treuren! 
Vlugt ziele! vlugt! voor 't eindeloos verderf; 
Zet uwen koers naa 's levens kust en erf; 
Laat JESUS toch uw ranken bodem stieren, 
Langs 't smalle diep van 's werelts oçeaan: 
Zoo treft uw kiel des Hemels haven aan, 
Om eeuwig bly 't behouden thuis te vieren. 




{==104==} {>>pagina-aanduiding<<}

Het vyf en twintigste zinnebeeld.


Te sterk gejaagd, daarna beklaagd.


{== afbeelding 	==} {>>afbeelding<<}
    

Dat niet iemand zy een hoereerder, of een onheilige, gelyk Ezau, die om een spyze het regt van zyne eerstgeboorte weg gaf. Want gy weet, dat hy ook daarna, de zegeningen willende beërven, verworpen wiert: want hy vond geene plaatse des berouws, hoewel hy dezelve met traanen zogt. Hebreenxii.16, 17.
Wat vrugt dan had gy toen van de dingen, waarover gy u nu schaamt? Want het einde derzelve is de dood. Rom. vi.21.
Maar gy, ô mensche Gods! vliedt deeze dingen; en jaagt naa geregtigheid, godzaligheid, geloove, liefde, lydzaamheid, zagtmoedigheid. I.Timoth. vi.11.




{==105==} {>>pagina-aanduiding<<}

Op het vijf en twintigste zinnebeeld.

De losse drift misleid de zinnen, 
En, daar zy vreugde denkt te winnnen, 
Zal dikwils haar verdriet en grootste schaê beginnen. 
Dit leert het Zinnebeeld, hier voor elks oog gesteld: 
Een jager, vuurig op het jaagen, 
Ontdekt een haas, zyn welbehaagen; 
Dies vliegt hy met zyn paard en honden over 't veld. 
De klepper, hittig op den horen, 
Nog steeds geprikkeld met de sporen, 
Heeft, door die forsche jagt in 't kort zyn kragt verloren: 
Het beest is afgejaagd; 't zygt neder op den grond. 
De jager, dus in 't zand gedreeven, 
Verliest meer dan veel' haazen geeven, 
En, is by zyn verdriet en schade, zwaar gewond. 
Had hy zyn' driften kunnen toomen, 
En 't wat voorzigtiger genomen; 
Hy had, naar allen schyn, zyn wensch, ja meer, bekomen, 
En vond zyn hart van spyt en jammer onbezwaard: 
Had hy van and'ren willen leeren, 
`		Die ook, ter jagt, in 't veld verkeeren; 
Hy had zyn lyf behoed, en 't leven van zyn paard. 
't Gestadig jaagen sterkt de gangen, 
Om eindlyk 't beste wild te vangen, 
Waar kiesche tongen, en zelfs vorsten, naa verlangen; 
Zo jaagt de Weiman, en zyn weêrhelft in 't verschiet: 
Zy hebben 't vlugtig hert gevonden, 
Met brakken, winden, wakk're honden 
Bezet, en jaagen 't af in de aldernaaste vliet. 
Hoe kragtig leeren deeze dingen, 
U, ô Lands Hope! ô Jongelingen! 

{==106==} {>>pagina-aanduiding<<}

Uw' al te sterke drift naa aarsche genot bedwingen; 
Opdat geen blinde lust u uit den zadel ligtt'. 
En gy, voor vreugd', van leet beloopen, 
Dat jaagen deerlyk moet bekoopen. 
Ai, ziet bedagtzaam toe: 't vermaak legt in uw pligt. 
Wat zyn 'er niet al spiegelbeelden 
Van bitter nabeklaagde weelden, 
Die eer men haar genoot de losse zinnen streelden! 
Doch 't domme wereldskind hygt echter naa die jagt; 
Waaraan 't zyn welvaart toe gaat wyden, 
Al moet'er 't beste deel om lyden, 
Terwyl die lusten-droom zo naar word als de nacht. 
Dus joeg zich Ezau mad en moede 
In 't veld; vergetende eigen hoede: 
Want, ongeheiligd en afkeerig van het goede, 
Verkogt hy, om een spyz', zyn eerstegeboorte-regt. 
En 't hielp niet, of hy sints met traanen 
Den zegen zogt, zyn zonn' bleef taanen: 
Een slorpje roods maakt hem voor altoos Jakobs knecht. 
De onkuische jaagt zich af ter hellen: 
Wil Amon zich om Thamar quellen; 
Hy zal het konings huis in roer en rouwe stellen, 
Het zwaard van Absalom doorsteekt zyn vuile lust: 
En hoor een Petrus donderklanken, 
GOD straft het zwaarst de geile ranken  *, 
Daar hy dat eerloos vuur met helsche vlammen blust. 
Hoeveele, die om magt en schyven 
Den gantschen tyd te velde blyven, 
Met eene onzinnigheit, gelyk aan Jehu's dryven; 
Terwyl hun ziel verarmd, en in de laagte raakt. 
De distel vrydt na Libans çeder, 
    Maar 't wild gedierte trapt haar neder  †; 

{==107==} {>>pagina-aanduiding<<}

En 't is een slegte drank, die eeuwig dorstig maakt. 
Het zyn 'er, die, als de Assyrieren, 
Den teugel aan hun heerszucht vieren, 
De menschen jaagende als de redelooze dieren; 
En rookende aan hun net, wanneer 't geluk hen vleit: 
Doch, met den eersten der tirannen, 
Met Nimrod, in Gods oog verbannen, 
Word om hun jagtgeweld een engen band geleid. 
Een Deemas laat den Kruistolk vaaren, 
Om, over berg en dal en baaren, 
Door sterke wereldliefde, een ydlen rook te gaêren; 
Naa eer te vliegen, of een hand vol zielloos goed: 
Maar ach! wat heeft die mensch begonnen? 
Schoon duizend werelden gewonnen, 
Wat is 't, zo men de ziel in 't eind verliezen moet? 
Niet minder driftig jaagen veelen 
Naa 't woord dat zoveel tyds doedt steelen, 
Geoorelofd vermaak; de uitspanningen en 't speelen; 
Maar wezendlyke vreugd word koel en flaauw gezogt. 
Zo loopen kind'ren naa de vuuren, 
Die, ligt van stof, geen tyd verduuren; 
En spant de mensch zich in, als slaaf van zyne tocht. 
Een zoet vergif kan 't bloed besmetten: 
Dat zal zich dan naa 't harte zetten, 
Als wou het daar 't verderf afkeeren en beletten, 
Verwekkende, in die drift, te schielyker den dood: 
Zo gaat het met all' 't vreugdekiezen; 
Men kan 'er zich als in verliezen, 
En aêmtogt zoekende vermeerdert men zyn nood. 
Dus had zich iemand, onbedreeven 
In 't reizen, buiten 's lands begeeven; 
Hy komt in zekre stad, om naar 's volks wyz' te leeven, 
En word beleefdelyk van zynen waard gegroet: 

{==108==} {>>pagina-aanduiding<<}

Hy teert, onthaalt, is buiten zorgen, 
Tot op den alderlaatsten morgen; 
Toen was hy alles quyt: men stiet hem met den voet. 
Zyt wyzer, jonge en edle zielen! 
Laat u geen blinde drift vernielen: 
Maar spiegelt u aan hen, die onberaden vielen. 
Hoort naarstig naar de les die u de Wysheid geeft 
In 't onwaardeerbaar Boek der Spreuken: 
Zo krygt uw teêr gemoed geen' kreuken, 
En hoed bedagtzaamheid uw treên zolang gy leeft. 
Wat vreugd kan zondelust toch baaren? 
Als schaamte en dood. Terwyl de jaaren 
Van 't menschlyk leven zo heel schielyk henen vaaren. 
Vliedt met Timotheus dan 't wereltsche verderf; 
En jaagt naa de Euangeliezeden 
Met Christus duurgekogte leden: 
Opdat uw ziel haar wensch, jameer dan die, verwerv'! 



Toezang.


Stem. Hoe schoon licht ons de morgenster. 
Of Wie vaart daar heên, enz.

I 
 
Indien de jager in het woud 
Zich onvermoeid en rustig houd, 
Om haas of hert te winnen; 
Hoe moet gy dan, ô Christenhart! 
Gehard in moeite, nood, en smart, 
Betoomen uwe zinnen? 
Om lust, 
Om rust, 
En vermaaken, 

{==109==} {>>pagina-aanduiding<<}

Eens te smaaken, 
De geene uuren, 
Maar oneindige eeuwen duuren. 
 
II. 
 
Zo dwingt de wakkre Kruisgezant, 
Terwyl hy streeft naa 't Vaderland, 
Getrouw zyne aardsche leden; 
Zo jaagt hy naa het hoogste wit, 
Gods roep ten hemelschen bezit, 
Voor die volstandig streden: 
Daar 't oog, 
Om hoog 
Opgeheeven, 
Naa dat leven, 
't Aardsch verwagten 
Edelmoedig kan verägten. 
 
III. 
 
Hy slaat niet los en blind'ling toe, 
Maar weet wanneer, waarom, en hoe 
Volg zyn gezetten wandel, 
Myn ziel! en jaag, met wys beleid, 
Gestadig naa Godzaligheit 
En Liefde in all' uw handel. 
Onschuld, 
Geduld, 
Godvertrouwen, 
Vredebouwen, 
Kroone uw' dagen: 
Gy sult nimmer vrugtloos jaagen. 





{==110==} {>>pagina-aanduiding<<}

Het zes en twintigste zinnebeeld.


Welkeene eere!


{== afbeelding 	==} {>>afbeelding<<}
    

Daarna verscheen hem de HEERE aan de eikenbosschen van Mamre ..... En hy hief zyne oogen op en zag, en ziet! daar stonden drie Mannen tegen over hem: als hy ze zag, liep hy hen te gemoet ..... en boog zicht ter aarde. En hy zei: Heere! heb ik nu genade gevonden in uwe oogen, zoo gae niet van uwen knegt voorby. Genesisxviii. 1, 2, 3.
En als JESUS aan die plaatze kwam, .... zag hy hem, en zei ... Zacheus haast u en kom af: want ik moet heden in uw huis blyven. En hy haastede hem en kwam af, en ontfing hem met blydschap. Luskasxix. 5, 6.
Ziet ik stae aan de deur en kloppe: zoo iemand myne stem zal hooren en de deur open doen; ik zal tot hem inkomen, en ik zal met hem avondmaal houden, en hy met my. Die overwint; ik zal hem geeven te zitten met my in mynen troon. -  Openb. iii.20, 21.




{==111==} {>>pagina-aanduiding<<}

Op het zes en twintigste zinnebeeld.

Wat eer kan by deeze eere haalen? 
Een vorst verliet zyn hof en koninglyke zaalen, 
En ging met kleen gevolg op 't land 
Naa 't goed een 's Edelmans, die zonder omslag leefde 
Uit zyne midd'len, in een stand 
Die weinig menschen zag, en naa geen' hoogheid streefde. 
Hier was van ouds een slot gestigt, 
Dat, zonder pragt, hoewel geryffelyk, zyn licht 
Uit enge vensters schepte; en, met een gragt beveiligd 
Die rondom om de huizing liep, 
(Een huizing aan den vrede en 't denken toegeheiligd,) 
Zo had het, over 't waterdiep, 
Een hegte brug en steenen poort: 
Terwyl en hof en land het noodige voor 't leven 
Den wakk'ren eigenaar kon alle jaaren geeven, 
Als goed en welig in zyn' soort. 
Aan deeze oud-adelyke woning 
Komt, met twee dienaars, en te voet, de Vorst en Koning: 
En wyl de deur der poort geslooten was, gebiedt 
Hy zynen dienaar dat hy kloppe; als fluks geschied. 
Men klopt, en klopt nog eens: 't komt eindelyk ter ooren 
Des Edelmans; die 't vensterglas 
Ontsluit, doch geenszins denkt dat hier de Koning was. 
Hy spoeit zich onderwyl, om in persoon te hooren, 
Wat reizend heer, gelyk hy gist, zyn' stille kluis 
Met zyn bezoek vereerd; opdat hy hem in huis 
Ontfange, en gul van hart aan tafel moge onthaalen, 
Of anders diene naar zyn keur. 
In die gedagte gaat en opent hy de deur: 
Daar ziet hy zynen Vorst. Wie kan zyn hart nu maalen? 

{==112==} {>>pagina-aanduiding<<}

Verbaasdheid, diep ontzag, en innerlyke vreugd 
Vermengden zich inéén, en sterkten zyne deugd 
Met alles wat haar mogt in dit geval behoeven. 
En, daar hy uit des Konings mond 
Verstaan mag, dat hem lust wat tyds aldaar te toeven, 
Buigt hy, verrukt om de eer', zich neder naa den grond. 
Hy biedt hem alles aan, wat staat in zyn vermogen, 
Zyn slot en land, ja lyf en bloed. 
Door zulkeen blyk van 't braaf gemoed 
Word ook de majesteit van zynen Vorst bewogen. 
Hy geeft hem vriendelyk de hand, 
Treedt in, en vind hier zo veel' gaaven, 
In 't duister eenzaam van het land, 
Vergeeten en begraaven, 
Dat hy hem sederd tot den eersten rang en staat 
In zyn paleis verheft; zyn' goederen ontslaat 
Van last, en ze uitbreidt; ja, (wie kon het ooit vermoeden?) 
Opdat hy hem zyn dienst aan 't Ryk gedaan, vergeld', 
Met kennis van 's lands vroeden, 
Hem tot zyn medeheerscher stelt: 
Ook hem de Ryksprinçes, door zyne deugd aan 't blaaken, 
En met hem ééns van zin, 
Tot zyne gemalinn' 
Groothartig schenkt, om zyn gelukstaat te volmaaken. 
Hy, die dit in des Dichters brein 
Gesmeed agt, om het laatste, als kon zulks nooit geschieden; 
Die zie een Joseph, zelfs tot aan den kerker klein, 
Sints nevens Pharao 't Egyptiesch Ryk gebieden: 
Die denke om Davids herderstaf, 
En wie hem tot zyn vruid des konings dochter gaf. 
Of, laat ons onbewimpeld spreeken, 
De Vorst, hier afgemaald, is CHRISTUS; de Edelman, 
Is elke opregt ziel, die 't aardsch gewoel ontweeken, 

{==113==} {>>pagina-aanduiding<<}

In 't heilig eenzaam troost en leven vinden kan: 
Het slot, doelt op de kerk en stille binnekamer; 
De landhoev', brengende gewenschte vrugten voort, 
Is 't Goddýk Bybelwoord: 
En 't Koninglyk Bezoek, haar eindloos aangenaamer 
Dan all' het aarsch genot, 
Beduid de Geest en kragt der Liefde van haar GOD, 
Die aandoed en verblyd, die heiligt en bekoord. 
Wie kan, in menschen taal, hier van een denkbeeld geeven? 
Dit 's door geloof en liefde in Gods gemeenschap leeven; 
Gemeenschap hebben met den Vader en den Zoon; 
Onthaald te worden op het voorfeest van Gods Troon; 
En JESUS in de ziel te ontfangen: 
Dit 's eere, en goed, en lust, daar vroomen naa verlangen. 
De Aartsvader wenschte om zulkeen dag: 
En hoe verrukt was hy, toen hy den HEERE zag? 
Die, in het lomm'rig woud van Mamre hem verscheenen, 
Gelyk een gulle vriend met Abraham verkeert; 
Hem als vertrouw'ling eert; 
En tot het uiterst toe hem 't gunstig oor wil leenen. 
ô Menschen! was uw hart niet doof 
En afgetrokken, door uw woelen; 
Gy zoudt de kragt van uw geloof, 
De werking der Genade, aan uwe ziel gevoelen. 
Hoe klopt by u de Vorst en Zaligmaker aan, 
Om in uw hartenhuis met glorievreugd te komen? 
Gy hebt hem, door zyn woord, zo menigmaal vernomen; 
En laat, ô hoog vergryp! Hem echter buiten staan. 
Zo, niet! zo, niet! myn ziel! ontsluit hem hart en zinnen 
Terstond; ontfang Hem, op zyn wenk, 
Met blyde eerbiedigheid: en denk, 
Wat onwaardeerbaar heil Zacheüs dus mogt winnen. 

{==114==} {>>pagina-aanduiding<<}

Ontfang Hem, in een diep gezigt 
Van uw onwaardigheid, geloovig. En verpligt 
All' wat gy hebt en zyt voor eeuwig aan dien Koning. 
Zo maakt zyn Majesteit uw' zielengoed'ren vry, 
En voegt 'er hemelsche inkomst by: 
Ja, zal u voeren in zyn' woning; 
U, in zyn rykspaleis, doen deelen in zyn staat; 
En, ô wat zaligheid! u aan zyn Sion trouwen, 
Om GOD gelyk hy is t' aanschouwen, 
In 't cherubynenlicht, welks dag nooit ondergaat. 



Toezang.


Stemm. ô Kersnacht! schooner, enz. 
Of: Hoe komt ons 't godd'lyk licht bestraalen!

I. 
 
Wat mag toch Sulmo 's Dichter zingen, 
In zyn' Gedaantveranderingen, 
Van zyne Goden? die, gedaald 
Op aarde, (alwaar ze een tyd verkeerden,) 
Phileemon en zyn' Baucis eerden, 
Omdat hun deugd hen had onthaald. 
 
II. 
 
Welligt had hy Gods Boek gelezen, 
En hoe 't aanbidd'lyk Opperwezen 
Den Vad'ren menigmaal verscheen 
Dit deedt hem 't gastvry leven pryzen; 
Doch, op zyn' blinde en losse wyzen, 
Waaruit het waarheidslicht verdween. 

{==115==} {>>pagina-aanduiding<<}

III. 
 
Een beter toon klinkt op de snaaren 
Der zuivere Euangelieblaêren. 
De GODHEIT? ja! bezoekt den mensch: 
En, waar zy word in 't hart ontfangen, 
Vervult zy 't uitgestrekt verlangen, 
Ver boven allen hope en wensch. 
 
IV. 
 
Zy doedt zo gryze als jonge groenen, 
En maakt ze heilige plantsoenen, 
Ja eiken der Geregtigheid: 
Hun leeme hut en laagen drempel, 
Word ten onsterffelyken Tempel, 
Waarin zy eeuwig woont, bereid. 
 
V. 
 
Dit Heil mag u, ô Mensch! gebeuren. 
Doe open slegts uw' zielendeuren, 
Voor 't Goddelyk Bezoek; en sluit 
Ze toe, voor 't woelen van de zinnen 
En tochten, die het aardsch beminnen: 
Zo word ge in stilheid 's Hemels Bruid. 





{==116==} {>>pagina-aanduiding<<}

Het zeven en twintigste zinnebeeld.


Naar dat de grondslag is.


{== afbeelding 	==} {>>afbeelding<<}
    

De loon der Nedrigheid [met] de vreeze des Heeren, is rykdom, en eere, en leven. Spreukenxxii.4.
Zalig zyn de Armen van Geeste: want hunner is het Koningryke der Hemelen. Matth. v.3.
En de Tollenaar van verre staande, en wilde ook zelfs de oogen niet opheffen naa den Hemel, maar sloeg op zyne borst, zeggende: ô GOD! zyt my zondaar genadig! Ik zeg ulieden dees ging af geregtvaardigd in zyn huis ..... Want een ieder die zichzelven verhoogt, zal vernederd worden; en die zichzelven vernedert, zal verhoogd worden. Lukxviii.13, 14.




{==117==} {>>pagina-aanduiding<<}

Op het zeven en twintigste zinnebeeld.

Ootmoed, vast in 't hart gelegen! 
Onbeweegbaar fondament! 
Steun van alle deugd en zegen! 
Ik zie uw dierbaar beeld vertoond in deze prent. 
Slegte en armelyke hutten 
Zet men neder op het zand: 
Vallen zy; men mag ze stutten, 
Gelyk de nooddruft doedt der huisliên op het land. 
Maar dien 't, in bevolkte steden, 
Kerk, paleis, of fraai gebouw 
Lust te stigten, maakt met reden 
Den grondslag hegt en vast, de steunsels goed en trouw. 
Zie, hoe noest men mast en paalen 
In den grond ginds haait en slaat; 
En, zal 't werk het zweet betaalen, 
De fondamentsplank zinkt en tot in 't water laat. 
Voor ons oog, en daar omheenen, 
Is onnoodig blok en haai: 
Doch men ziet 'er kalk en steenen 
Wel diep begraven en gemetzeld in de klaai. 
't Fondament, dus faamgeklonken, 
Legt ter mannenlengte in de aard'; 
Is in laagte neêrgezonken, 
Naar 't noodige verëisch van 't groote bouwgevaart'; 
Daar de tyd vry op mag schuuren, 
En het buld'ren van den wind; 
't Kan een reeks van eeuwen duuren, 
Nadien 't zich vastgegrond en onverwrikbaar vindt. 
't Strekt ten volks-of stads-geryve; 
't Ciert de standplaats, 't maakt ze groot; 
't Dient ten veiligen verblyve: 

{==118==} {>>pagina-aanduiding<<}

En 't roemt zyn' stigters, zelfs nog jaaren na hun dood. 
Dan, veel grooter goed en eere, 
Eere en heil van GOD gedaald, 
Geeft, naar 's Hemels zuiv're leere, 
De waare Nedrigheid, van Christus Geest bestraald. 
't Eeuwigheilig Opperwezen 
Vreest zy, knielende in het stof: 
Doed zy iet, hoe zeer geprezen; 
Niet ons! niet ons! roept zy, den HEERE alleen zy lof! 
Volgt de voorspoed haare treden; 
Zy verheft zich op geen goud, 
Maar spreekt Jakobs dankgebeden: 
Ik ben het Ooge onwaard, dat my zoo teêr beschouwt. 
Ongeveinsd en opgeschranderd, 
Ziet ze in zich elende en schuld: 
Word dan 't lief in leed veranderd; 
Zy kust Regtvaardigheid, en buigt zich met geduld. 
‘'k Zal (zegt  * zy) Gods gramschap dragen; 
Want ik week van 't heilig spoor; 
Wat mag de arme aardworm klagen? 
Elk klage om zyne zonde en 't geen de ziel verloor’, 
Kleen by zich, voor GOD ootmoedig, 
Is zy, in haar ommegang, 
Zedig, minzaam, gul en goedig, 
Waardeerende ieders gaave, en vord'rende elks belang. 
Word ze onredelyk bejegend; 
Kwelt en smaadt men haare deugd; 
Zy verdraagt, vergeeft, en zegent, 
Naar 't voorbeeld van Gods Zoon, haar levens licht en vreugd. 
Dit ootmoedig Godbehagen, 
Deeze kleenheid by zichzelf, 
Zo veel nedrig menschendragen, 
Verheft haar zielsgestigt ten hemelschen gewelv'. 

{==119==} {>>pagina-aanduiding<<}

Tot Gods rykspaleis verkoren, 
En ten tempel van zyn Geest, 
Staat het als een vaste toren, 
Die voor den tant des tyds, nog 't buldrend onweêr vreest. 
't Gunstig oog van d' Albewaaker 
Strekt de ootmoedigen een wyk: 
En de groote Zaligmaaker 
Belooft d'armgeestigen het zalig Hemelryk. 
Zyt dan, Christ'nen! dus gebogen 
Voor uw GOD: zo erft ge een schat, 
Die onsterffelyk vermogen, 
En 't roemryk leven, voor Gods Troon, in zich bevat. 
Volgt den Tollenaar in 't zugten: 
	Groote Godheid! gun genaê! 
Dan verkrygt uw' ziel' de vrugten 
Van Gods Regtvaardiging, op 't bidden vroeg en spaê. 
Vliedt het zondig zelf-vergeeten 
Van den trotschen Phariseeuw, 
Die, van yd'len waan bezeten, 
Dagt, dat hy beter was dan and'ren in zyne eeuw. 
Gilboäs verheven toppen 
Zyn dus nooit van daauw besproeid; 
Daar die keur van zegendroppen 
Zo mild het laage dal van Jisreël bevloeidt. 
Leert, die u gelyk zyn, vieren; 
Geeft, die hooger zyn, hunne eer'; 
Zy 'er laager, of te stieren, 
Waardeert hen als uzelve: en CHRISTUS agt u meer. 
Lieve wellust van Gods Tempel! 
Sterkte en steunsel van het Land! 
Kleenen van den echten stempel! 
De Hemel is uw deel, Gods Geest uw onderpand. 




{==120==} {>>pagina-aanduiding<<}

Het agt en twintigste zinnebeeld.


Onderwys geeft voordeel.


{== afbeelding 	==} {>>afbeelding<<}
    

Hoor myn zoon, en neem myne redenen aan: en de jaaren des levens zullen u vermenigvuldigd worden. Ik onderwys u in den weg der wysheid, ik doe u treden in de regte sporen. In uw gaan zal uw trede niet benaauwd worden; en indien gy loopt, zult gy niet struikelen. Grypt de tugt aan, en laat niet af; en bewaar ze, want zy is uw leven .......
Want het gebod is een lampe en de wet is een licht, en de bestraffingen der tugt zyn de weg des levens. Spreuk. iv.10-13. en vi.23.
En dat gy van kindsaf de Heilige Schriften geweten hebt, die u wys konnen maken tot zaligheid, door het geloof 't welk in Christus Jesus is. 2.Timoth.III.15.




{==121==} {>>pagina-aanduiding<<}

Het agt en twintigste zinnebeeld.

Hoe zeer het onderwys in 's Hemels Leer kan baaten; 
Wat voordeel dat het geeft 
Aan all' wat reden heeft, 
In alderleïe staaten; 
Vertoont het Zinnebeeld dat voor myne oogen zweeft. 
De holle middernacht is van de lucht verdweenen, 
Lang zyn' gewoone baan 
Doch 't is eerst nieuwe maan; 
't Gesternt is moê gescheenen; 
En 't traage schem'ren komt van ver beneveld aan. 
Men kan nu ginds, doch flaauw, het Heiligdom beschouwen, 
Dat waare Wysheit leert, 
Die met de deugd verkeerdt, 
't Verhevenst der gebouwen, 
By all' wat Reden volgt en echt vernuft geëerd. 
Het smal en glibbrig pad tot dien gewyden drempel, 
Die reine zoekers wagt, 
Loopt langs een diepe gragt: 
Doch Yver voor Gods Tempel, 
En Leergraag slaan op weg al is het by den nacht. 
Zy weten, dat wie ooit met wierook deeze altaaren 
Voor dageraat en zonn' 
Bezoeken, uit de bron 
Van zegen, schatten gaêren, 
Daar Ophir nimmer met zyn goud by haalen kon. 
De Vorst der Priest'ren, die dit Hoog Gebouw deedt stigten, 
Weet welkeen zuivre gloed 
Hun beider geesten voedt; 
En zendt, om hen te lichten, 
Een koorknegt met zyn' toorts die ed'len te gemoet', 

{==122==} {>>pagina-aanduiding<<}

De fakkel, waar zy komt, doedt alle nevels vlugten, 
Opdat de voet niet miss'. 
Nu gaan hunn' treden wis 
En spoedig, zonder dugten, 
Naa de overheldre Zonn' die in den Tempel is. 
Zo gaat het met den mensch. Eer hy den hemelluister 
Der Waare Wysheit kent, 
Staat, schoon de nacht zich wendt, 
Zyn hart nog in het duister; 
Ten zy de Goedheit Gods hem gids en fakkel zend'. 
Dit 's Waerheits Leer en Geest: die ieder wil verzellen, 
Wanneer geen vuige rust 
Van aardschgezinden lust, 
Het opstaan uit doedt stellen; 
Of als geen wind van waan de toorts des Hemels bluft. 
All' wie zyn Schepper vreest, door Jesus liefde aan 't blaaken, 
Of met een David zegt, 
ô HEERE, leer uw knegt! 
Zal by dat licht geraaken 
Door alle duisterheit die op zyn' paden legt. 
De vreeze en schrik des nachts verandert in vertrouwen; 
Hy treedt gemoedigd heên, 
In Gods bestuur te vreên; 
En zal een glans beschouwen, 
Die all' het licht verdooft dat ooit op aarde scheen. 
Dat geldt u, traage Ziel! ô Mogt dit beeld u trekken 
Uit uwe onagtzaamheit, 
Waarvoor uw' wanlust pleit! 
Verzaakze, en laat u wekken 
Tot Heilig Onderwys, van 's Heeren Gunst geleidt. 
En gy, die snorkt en blaast van sterk en schrander denken! 
Die uwe redenskragt 
Bevryd waant van den nacht! 

{==123==} {>>pagina-aanduiding<<}

Laat deeze prent uw wenken 
Tot iet, waar op uw ziel nooit regt bezadigd dagt. 
Hoe zou het met ons gaan langs glibberige wegen, 
By donker, zonder licht? ..... 
Hoe ook? zoo we in 't gezigt 
Der ziel' geen toorts verkreegen 
Van Hemels Onderwys, op 't pad van kunde en pligt? 
't Zou alles struik'len, of te deerlyk verdwaalen; 
Ligt viel men in den plas 
En smoorde in 't vuil moerasch 
Van zonde en bitt're kwaalen; 
Zo niet dat Zielsbestuur voor 's menschen voeten was. 
Kan de eerste werelt dit den sterv'ling niet betoogen? 
De vloed, die mensch en beest 
Verdorf, wiert niet gevreesd: 
Hoe dus? Men sloot zyne oogen 
Voor 't heilig Onderwys, en twiste met Gods Geest. 
In welkeen duisternis, verdwaald van Deugd en Reden, 
Zworf 't menschdom, buiten GOD, 
En 't licht van zyn gebod! 
De snoodste uitsporigheden, 
De domste afgodery, vergiftigden zyn lot. 
Wat drieste troschheit van Gewetens-dwinglandye, 
Voor menscheliefde dood, 
Wat schaedlyk Bygeloof 
Der helsche Zielsharpye, 
Woedde in de Kerk, toen zy haar schatten gaf ten roof! 
Zodra het zuiver licht der beide Testamenten 
Verwaarloosd wiert, lei 't hart 
In 't net van twist verward, 
Of door den vloek van Trenten, 
In zyn gedagte en doen, te jammerlyk benard. 
De kragt dier gruwelen waar' nimmermeer gebroken, 

{==124==} {>>pagina-aanduiding<<}

Had niet (gelyk voorheên 
Der Dalkerk' 't licht verscheen  *, 
In't duister aangestoken,) 
Hervorming ons hersteld in 't zien van 's Heeren reên. 
Dit dreef de misten weg van 't bygeloof en waanen; 
Het bragt de waare Deugd 
Door 't Boetgeloof tot vreugd, 
In spyt van kruis en traanen; 
En 't zegende de Kerk, als in haar eerste jeugd. 
Toont dus ervaarenis, wat bron van zegeningen 
Het licht van 't Godd'lyk Blad 
In zynen kring bevat; 
't Gebruik en de aart der dingen, 
Spreekt voor de nuttigheid van dien onschatb'ren schat. 
In aardsche doeningen moet ons een regel leiden: 
Hy is van slegt beraad, 
Die hier de lessen haat. 
Veel wyzer was de Heiden: 
Hy prees de Wiskonst aan ten tegengift van 't kwaad. 
En waar is wisser konst dan in Gods wyze Leering? 
Wat breekt meer 't boos vergift 
Der onbetoomde drift? 
Wat werkt meer zielsbekeering? 
Dan 't Kragtig Onderwys van 's Heeren Geest en Schrift. 
Die in de maatschappy een nuttig lid zal strekken, 
Vliedt aller dwaazen klap, 
En volgt de wetenschap 
Die 't spoor hem kan ontdekken, 
Ter vord'ring zyns geluks, of tot den eeren-trap: 
En zou men dan het hart van leerzugt wederhouden 
Door 't schimpen, zonder klem, 
Op 't stil Jerusalem, 

{==125==} {>>pagina-aanduiding<<}

Alsof zy te ydel bouwden, 
Die kunde, en heil, en eer' verwagten van Gods Stem? 
Neen, neen! de Wysheit zelv', daar zy haar' echte kindren 
Tot kennis spoort en tucht, 
Belooft de schoonste vrugt, 
Door nood nog dood te hind'ren, 
Aan al die naa haar licht van harten zoekt en zugt. 
‘Ai hoor toch, myne Zoons! (dus vriendlyk zyn haar woorden,) 
En neemt myn reden aan: 
Ik leer u wyze paên, 
En houde, aan zyde koorden, 
By geestverheugend licht, u op de regte baan. 
Volg myn' getrouwe les: zy zal uw leven rekken; 
Omdat ze uw ziele en zin 
Van dwaaze wereltminn' 
En wellust af zal trekken; 
U leidende, op myn wenk, tot Gods gemeenschap in. 
In uw bedaarden tred zal vrede en ruimte blinken; 
En dringt uw werk tot spoed, 
Zoo zal uw vlugge voet 
Nooit zwikken, nimmer hinken: 
Daar u myn zegen helpt in alles wat gy doedt. 
Vat myne tucht des aan, en laat ze u nooit begeven; 
Bewaart dien held'ren glans, 
Die eere en roem een 's mans; 
Zy is en blyft uw leven, 
En voert myn Leerlingschaar' door aller sterren trans  *.’ 
Zo is 't. Gods wys Gebod, zyne Euangeliewetten, 
Zyn voor ons zielsgezigt 
Een' heldre lamp en licht; 
De regel, dien zy zetten, 
Is ons een levensweg, die altyd leert en stigt. 

{==126==} {>>pagina-aanduiding<<}

Volyvrig dan ô Jeugd! werkt, werkt volwassen' Jaaren! 
Gryshairige Oude! kom 
Volhard, schoon oud en krom, 
In 't hemelsch schatvergaêren, 
By 't Onderwyzingslicht van 't Bybelheiligdom. 
Zo zal der Zonnen Zon, onsterfflyk u beschynen, 
In de eindelooze eeuwigheit; 
Daar JESUS Majesteit 
All' 't duister doedt verdwynen. 
Welzalig! dien Gods Geest en dierbaar Woord geleidt! 



Toezang.


Stemm. De liefde voortgebragt, enz. 
Of: Hoe groot de vrugten zyn, enz.

I. 
Geen grooter schat en vreugd, 
Niets dat ons meer kan eeren, 
Dan vroeg bestierde deugd 
Naar 't Onderwys des Heeren. 
Zo heeft van kindsbeen aan 
Timotheüs gezeten 
By 't lezen van Gods Blaên, 
En 't Heilig Woord geweten, geweten, 
geweten geweten. 
 
II. 
 
Dit kon zyn hart, geleid 
Tot CHRISTUS, vuurig blaaken, 
En hem ter Zaligheit 
Wys, door t'geloove, maaken. 

{==127==} {>>pagina-aanduiding<<}

Grootmoeder Loïs gaf 
Dien zegen aan zyn' Moeder; 
Eunike  * schonk dien staf 
Hem tot zyn jeugds behoeder, behoeder, 
behoeder, behoeder. 
 
III. 
 
En zeker! wel te regt, 
De Schrift is ingegeeven 
Van GOD; en wat zy zegt 
Leidt ons naa 't Eeuwig leven: 
Zy is ter Leering nut; 
Weêrlegt de valsche gronden; 
Verbetert ons; en stut 
Het licht der Twee Verbonden, Verbonden, 
Verbonden, Verbonden, 
 
IV. 
 
Opdat de Mensche Gods, 
De Christen, op zou groeïen, 
En staan, gelyk een rots. 
In 't bulderen en loeijen 
Der Hell', des Hemels lust: 
Tot alle Goede Werken 
Volmaaktlyk toegerust; 
Daar hem Gods Geest zal sterken, zal sterken, 
zal sterken, zal sterken. 





{==128==} {>>pagina-aanduiding<<}

Het negen en twintigste zinnebeeld.


Door het zelfde gezag Gesteld.


{== afbeelding 	==} {>>afbeelding<<}
    

Zekerlyk de geest die in den mensche is, en de inblazing des Almagtigen, maakt hen verstandig. Jobxxxii.8.
Hy heeft u bekend gemaakt, ô mensch! wat goed is: en wat eischt de HEERE van u? als regt te doen, weldaadigheit lief te hebben, en ootmoediglyk te wandelen met uwen GOD. Michavi.8.
De Verborgenheit die verborgen is geweest van [alle] eeuwen en van [alle] geslagten, maar nu geopenbaard is aan zyne heiligen ..... is CHRISTUS, de hope der heerlykheit: welken wy verkondingen ..... in alle wysheit; opdat wy zouden een iegelyk mensch volmaakt stellen in CHRISTUS JESUS. Kolossenseni.vers 26, 27, 28.




{==129==} {>>pagina-aanduiding<<}

Op het negen en twintigste zinnebeeld.

De Bakens, tot den dienst der nutte zeevaardye, 
Door last der Oppermagt op hoek en kust gesteld, 
Opdat de zwang're kiel haar ondergang vermye, 
Verleenen aan ons oog een ruim en leerzaam veld. 
Hier staan 'er twee: en 't een vlak voor ons by de haven, 
Waaruit de ervaaren loots zich naa de schepen spoeit, 
Om hen naa binnen, met hun volk en dierb're gaaven, 
Te lootsen, door de kil, terwyl 't gety' nog vloeit. 
Het ander baaken, 't welk een baak in zee kan strekken, 
Staat van ons in 't verschiet en op den gindzen hoek, 
Om all' wie zeilt of brast en opkomt trouw te wekken, 
Dat hy de gronden schuwe en 't hooge baken zoek'. 
By de eene en and're baak is 't grof geschut geladen, 
Opdat geen vyands woên ze wegrukke of verderv'; 
Geen inlandsche onverlaat, te los en onberaaden, 
By nacht en ontyde aan die zeeverlichters kerv'. 
Het Hooge Huis, 't welk zich bekommert met de zeilen, 
En, boven allen dak, op de uit- en in-vaart let, 
Is 't Zeehof, dat de kil en 't tyverloop doedt peilen, 
En door zyn wys gezag de Bakens heeft gezet. 
Hier staan 'er by, naar 't schynt, die deeze voorzorg wraken: 
‘	Een enk'le baak kon 't doen; (is hun gezeg en twist:) 
De haven wyst zichzelv'; waartoe een tweede baken, 
Dat elk verbyst'ren kan, en zo veel geld verkwist?’ 
Maar Zeeman, met de Loots, die we aan den dyk beschouwen, 
Nu grys van 't schuimend zout, zit neder op de wier', (wen, 
Nog bezig, schoon op 't land, de holle zee te bouwen; 
En wyst en wenscht in 't hart, de ranke bodems hier. 
Hy weet, de verste baak, kon nooit de haven wyzen; 
't Was noodig, dat 'er een naby en digter droeg: 
Des wil hy 't Hoog Gezag met blyde traanen pryzen, 
Dat van de kust en stroom gevaar en nood verjoeg. 

{==130==} {>>pagina-aanduiding<<}

't Is eveneens gesteld, ten opzigt van de zielen: 
De werelt is een zee; elk mensch zeilt op dat zout. 
GOD wil ons Eeuwig Heil: Hy schonk aan onze kielen 
Twee bakens, daar 't gemoed in 't zeilen oog op houdt. 
De Reden, aller licht, is de eene baak, verheven 
Opdat men 't Zalig Land van verr' bespeure uit zee: 
Het Goddelyke Woord, sints door Gods Geest beschreven, 
Is 't ander baken, dat ons lootst op 's Hemels reê. 
't Is veel, op 't trouwloos nat de kust en 't land vernomen: 
Dus leert de Reden veel; doch dryft geen zorg van 't hart. 
Dit doedt des heeren Leer: zy wyst, hoe in te komen, 
Door slib, en plaat, en klip, beveiligd voor de smart. 
Dan, de Openbaringsbaak, en 't baken van de Reden, 
Schoon ongelyk van dienst, zyn beide door Gods Magt, 
Gestaafd, en stryden niet; maar zyn in all' hun leden 
Eenstemmig, en altyd en overäl van kragt. 
De Goddelyke Leer maakt nooit de Reden minder 
Dan zy te voren was: zy ziet op Redens wensch; 
En doedt aan haare wet, niet d' alderminsten hinder, 
Maar drukt die sterker op het harte van den mensch. 
De SCHEPPER zelf gaf ons de Reden en 't Geweten; 
De vaders van ons vleesch zyn 't nooit van onzen geest: 
GOD schept geen ziel ooit kwaad; word zy van 't kwaad bezeten, 
't Is, wyl ze in 't vleesch gehuist zich jammerlyk verbeesd. 
Dus is de Reden goed in 't hart der stervelingen; 
De Inblazing van Gods mond, die hen verstandig maakt  *, 
Hen, op de woeste zee der ondermaansche dingen, 
Doedt uitzien naa het Land daar aller zugt naa haakt. 
Maar, was die baak genoeg; de Alwyze Wonderwerker 
Had nooit een Hooger Licht by deze leer gevoegd: 
Hy deedt zulks. En dit maakt alleen ons zeggen sterker 
Dan allen tegenspraak, hoe zeer die wurmt en zwoegt. 

{==131==} {>>pagina-aanduiding<<}

De HOOGSTE REDEN doedt nooit buiten noodzaak wond'ren: 
Haar werk weegt ze altoos af; en 't heeft zyn tal en maat. 
Zendt ze uit de feilb're dan onfeilb're Heilverkond'ren; 
Dat is een wonderwerk daar elk verzet van staat. 
Geen menschlyk brein kon ooit den Weg des Heils bedenken: 
Des menschen Reden gist hier slegts, en zuft zich moê. 
De zonde dreigt verderf: Gods Liefde moet dan wenken; 
Of wy verzeilen ons ten helschen afgrond toe. 
De zielsonsterfflykheit mogt Reden aan ons leeren, 
En 't onderscheiden lot van eeuwig loon of straf; 
't Geweten dringt ons aan, dat we ons van 't kwaad bekeeren: 
Maar wie, helaas! wie neemt de zonde van ons af? 
Wy zyn van 't oogenblik dat we onzen adem haalen, 
All' wat wy konnen aan d' Algoeden GOD verpligt: 
HEM, met de hoogste liefde, HEM, zonder aftedwalen, 
Altyd te dienen, en te dienen naar ons licht. 
Wie nu, wie van ons alle, is hier geen overtreder? 
En de overtreding is gekwetste Majesteit. 
Word die gehééld, als ik, een zondaar, my verneder'? 
ô Neen! ik vrees en dugt, hoe zeer myn ziele scheit. 
Waarom? 't Onkreukbaar Regt van GOD, der dingen Vader, 
Die geen schepselen tot zyn geluk behoefd, 
Eischt, dat geen zondig zaad tot zyn Gemeenschap nader. 
Dit word door Redenskragt met schrik op 't hart geschroefd. 
‘Waar zal  * Gehoonde GOD! waar zal ik, aardworm, henen? 
Uw vierschaar spant zich reeds; ik ben voor 't Regt verdaagd. 
Zult gy me om beestenbloed vergiffenis verleenen? 
    Heeft u ooit hekatombe  † of kalverslagt behaagd? 
Of eischt gy duizenden van uitgelezen' rammen? 
Millioenen beeken van den ryksten olieschat? 
Of, dat de troostbre spruit der afgeleefde stammen, 

{==132==} {>>pagina-aanduiding<<}

Myn 's eerstgeboorens bloed, den outerdienst bespat? 
Ik hoor uw antwoord, HEER'! gy hebt my, mensch, gewezen, 
Met de ingeplante drift ter zoening van de schuld 
Door offers, dat ons doen ons nimmer kan genezen, 
Dewyl het ons gemoed met geenen troost vervult. 
Daar moet iet anders zyn, zal ik genaê verwerven: 
(Dat zie ik telkens als ik naa vergeving haak') 
Iet dat in myne plaats, voor myne schuld kan sterven; 
't Geen, zelf oneindig GOED, my by uw troon volmaak'. 
Myn regtdoen, liefdewerk, en 't bukken voor uwe oogen, 
Ben ik verschuldigd, en het doedt geen zonden uit: 
't Is te onvolkomen om my eeuwig te verhoogen; 
En waar voldoe ik my, als gy uw Hemel sluit? 
Behalven dat geen mensch ootmoedig voor u wandelt. 
Weldadigheit bemindt, en regt doedt, zo 't behoordt; 
Ten zy uw Goede Geest ons hart, in 't geen men handelt, 
Verlicht, vernieuwt, en sterkt, door uw Belofte en Woord. 
Verleent Gods Goedheit dit, dan zal de ziele leven, 
Verzoend met haaren HEERE in heilig Licht en Regt; 
Dan zal ze uit waare Liefde aan de armoede alles geeven; 
En Bukken voor haar God, aan zynen Dienst gehecht. 
Gezegend zy den Naam der Alderhoogste Liefde! 
Die in ontferming op het Menschdom nederzag! 
Die alle schiep! die zee en woeste golven kliefde! 
Die 's werelts nacht verdreef, door 's Hemels schoonsten dag! 
GODS ZOON wiert mensch, om voor der menschen schuld, te lyden: 
Zyn Kruisbloed is gestort. Dit maakt hen vry van smet 
Die, in boetvaardigheit, geloovig Hem belyden; 
Uit Satans Hellemagt in 's Heilands Ryk gezet. 
Dit geeft gewetensvreê; dit kan geen ramp ontrooven: 
Die Gods-Verborgenheit strydt met de Reden niet, 
Maar gaat alleen haar kragt en doorzigt verr' te boven, 

{==133==} {>>pagina-aanduiding<<}

Zy juicht zo dra zy die door de Openbaring ziet. 
Men zegge niet: waarom dit heil zo lang verzwegen, 
En eerst met JESUS Komst den menschen aangeboôn? 
Dit was een wysheit van Gods onnaspeurb're wegen, 
Van min tot meerder steeds te handelen gewoon, 
Want, dat de mensch zichzelf elendig in zyn' doening 
Beschouwde, wees zyn hart alreeds naa Gods Genaê. 
Daarop sprak Gods Belofte, aan Adam, van verzoening 
Door 't menschverlossend Zaad, uit Eva, zyne gaê. 
Die Openbaring wiert vervolgens, door all' de eeuwen, 
Omzwagteld aan den wensch der vad'ren voorgesteld; 
En afgeschaduwd in den Godsdienst der Hebreeuwen; 
Totdat haar overäl het Euangelie meldt. 
Nu hoeft het Zielenschip door geene vrees te zwigten, 
Maar 't zeilt met deze loots des Hemels haven in. 
Doch, die Verheven Leer ontslaat ons van geen' pligten, 
Door 't Redenslicht gestaafd, in geenderleïen zin. 
All' wat waaragtig is, doedt zy den mensch bedenken; 
Tot all' wat eerlyk is, regt, rein, en aangenaam, 
En van een goed gerugt, tot wat ter deugd kan wenken, 
Tot all' 't pryswaardige, maakt zy ons hart bekwaam. 
Maar op de regte wyze, en uit zielzuiv're gronden, 
In alles doelende op GOD en zynen lof. 
Zo word de mensch volmaakt in CHRISTUS eens bevonden; 
En heeft hy nimmer in zichzelf de roemenstof. 
Dus gaan zy hand aan hand, Gods Heilleer en de Reden; 
En onze Godsdienst is een alderred'lykst werk. 
Gods Openbaring vormt de grootste en beste zeden; 
En Reden heft dien weg, al juichend boven 't zwerk. 
Dank des, myn ziel! Gods gunst, voor 't een en ander baken: 
De Reden wekke uw zugt, en sterk' de nyvre hand! 
Gods Openbarings-Heil doe uwe Reden waken! 
En leide u zalig thuis in 't Hemels Vaderland! 




{==134==} {>>pagina-aanduiding<<}

Het dertigste zinnebeeld.


Het einde goed alles goed.


{== afbeelding 	==} {>>afbeelding<<}
    

JESUS zei tot haar: Ik ben de Opstandinge en het Leven: die in my gelooft zal leven, al ware hy ook gestorven; en een eigelyk die leeft, en in my gelooft, zal niet sterven in eeuwigheit. - JESUS dan als Hy haar zag weenen, .... wiert zeer bewogen, in den geest en ontroerde zichzelf - JESUS weende. De Joden dan zeiden: ziet! hoe lief Hy hem had. Joannesxi. 25, 26, 33, 35, 36.
Zalig zyn de dooden, die in den Heere sterven; van nu aan. Ja! zegt de Geest: opdat zy rusten moen van hunnen arbeid, en haare werken volgen met haar. Openbaringe xiv.13.




{==135==} {>>pagina-aanduiding<<}

Op het dertigste zinnebeeld.

Zy schreit. En waarelyk met reden: 
Haar lieve Man is overleden, 
En zy verlaaten' Weduwvrouw, 
Vol zielsmart, kommer, zugten, vreezen, 
Met twee nog jonge onnooz'le Weezen, 
All' 't overschot van haare Trouw. 
't Halfjaarig wiegkind legt te slaapen; 
Het geuide toen zy 't op zou rapen: 
Die lachjes meerderden 't verdriet. 
Het zoete jongske, zonder hoeder, 
Roept Vaderlief! en schreit met Moeder, 
Doch kent zyn zwaar verlies nog niet. 
Geneeskonst heeft zich, in geweten, 
Oplettende en met vlyt gekweeten; 
Maar de artzeny week voor 't geweld 
Des doods: die, niet door 't sterkste gloeïen 
Der trouwste Huwlyksminn' te boeijen, 
Den braafsten Man heeft neêrgeveldt. 
De Koffer, die het Lyk moet vatten, 
Tot dat de grafzerk op zal spatten, 
Als 't leven ryst uit stof en gruis, 
Komt ginds, en word vast in gedragen: 
Dit wekt een nieuw geween en klagen 
Voor 't Sterfbed en door heel het Huis. 
Maar d' Afgestorven treft geen weenen, 
Geen rouw, geen klagt, geen bitter steenen; 
Hy rust, naar 't lichaam nu een Lyk: 
De ziel, in 't rein geloof verscheïen, 
Juicht met de in GOD gestorven' reijen, 
En smaakt de voorvreugd van Gods Ryk. 
Zyn einde kan al 't leed verzoeten, 

{==136==} {>>pagina-aanduiding<<}

Dat hier zyn leven mogt ontmoeten. 
Behouden over, is een schat, 
Een eere, een vreugd', niet uittedrukken; 
Waarby all' 's werelts ongelukken 
Veel ligter weegen dan een blad. 
Men treê wat nader tot de sponde, 
En zalv' de diepe en zwaare wonde, 
Geslagen in 't weemoedig hart. 
‘Bedrukte! uw Man is niet gestorven: 
Hy heeft een Zalig Eind verworven; 
Hy is bevryd van alle smart. 
Gods Zoon, de Opstandinge en het Leven, 
Zal hem eens aan u wedergeven; 
Hy legt hier dood, maar leeft by GOD. 
Uw liefde weene, als JESUS  *, traanen 
Om uwen Vriend: ons troostvermaanen 
Deelt in uw hartegrievend lot. 
Wy zien de zinnen hier gebroken: 
De Lichaams-oogen zyn geloken, 
Die, vol van heldren liefdegloed, 
Voor 't heil van Vrouw en Kindren waakten, 
Naa GOD en 't Zalig Leven haakten, 
En schreiden van berouw en boet'. 
't Gehoor, door 't innige verlangen, 
Gewoon aan 's Heilands Leer te hangen, 
Zich optedoen voor 's armen klagt, 
Zich toe te sluiten voor de vonden 
Der onherboren' wereltsmonden, 
Staat stil, beroofd van zyne kragt. 
't Gevoel, zo vol van medelyden 
Met 's naastens leed, in 't eigen stryden 
En worst'len, onder kruis en smaad 
Om weldoens wil, legt zonder roering: 

{==137==} {>>pagina-aanduiding<<}

De zuivre togt, de zielsvervoering 
Naa GOD, alleen, bleeft in 't gelaat. 
De trouwe en altoos nyv're handen, 
Die, by de bede- en dank- off'randen 
Van 't hart, zich hieven naa den Troon; 
De voeten, die, steeds welberaden, 
Den schoonen hemelweg betraden, 
Zyn styf: maar wagten op Gods Zoon. 
Die zal ze eens weder vaardig maken. 
Nu dekt het wit en véége laken 
Het doode lichaam; maar het zal, 
Weêr 't uwe, in zuiverblinkend linnen, 
Herzield met Serafyne zinnen, 
U Kussen, by Gods feestgeschal. 
Schep moed dan, voor uw' GOD geboden, 
Hy, met der Weêuen leed bewogen, 
Verklaart zich Vader van uw Kroost; 
Uw Maker zal uw Man verstrekken; 
Gods Geest wil u ten Hemel trekken: 
Zie daar de gronden van uw Troost.’ 
Gy, die ons, in 't Beklag dier Rouwe, 
Verzelde, en wilt, dat m' u ontvouwe, 
Waartoe dit Laatste Zinnebeeld 
Ons leiden moet; wy zullen 't hooren, 
Indien ons voor de opmerkende ooren 
De taal van 't Euangelie speelt. 
All' wat 'er leeft moet eenmaal sterven. 
Maar, om een Einde te verwerven 
Dat 's Heeren uitspraak Zalig keurt, 
Moet ieder sterven by zyn leven 
Aan Zonde en Aarde, en overgeven 
All' wat hem van den HEERE scheurt, 
Verlochend aan het zelfbehagen, 

{==138==} {>>pagina-aanduiding<<}

Zyn hem zyn korte of lange dagen 
De werktyd voor zyn' Zaligheit: 
Met JESUS door 't Geloof veréénigd, 
Vind hy de vrees des doods gelenigd; 
Voor lang tot sterven al bereid. 
Welzalig! spreekt Gods Geest  *, de dooden, 
Die, als gereede feestgenooden, 
Voor CHRISTUS levende, in het uur 
Van 't sterven, arbeidsruste vinden: 
Het werk van zulke Heilgezinden 
Gloeit eeuwig in Gods Liefdevuur. 
Maar ach! hoe naar zal 't Wereltzoeken 
Steeds rustloos op zichzelven vloeken, 
Zo dra het sterven moet? Gekwel, 
Gekerm, en klagt, zal dan niet baten; 
De ziel, van GOD en 't goed' verlaten, 
Gaat met haar lichaam naa de Hel. 
‘Behoedt ons HEER'! stier onze treden! 
Verhoor ons zugten en gebeden! 
Leef door uw Geest in ons gemoed! 
Op dat wy stervende U genieten: 
Zo troosten we ons all' de aardsverdrieten. 
Het EINDE Goed; maakt Alles Goed. 



Toezang.


Stemm. Indien de hoop en 't vuurige verlangen, enz.

I. 
 
De vreugde ryst somwyl uit treurgezangen. 
Zo mogt Gods held, op zynen weg ontfangen 
    Uit d' eeter spys, en uit den wrangen 't zoet  † 
Dus sterk' het Beeld des Doods ons zwak gemoed! 

{==139==} {>>pagina-aanduiding<<}

II. 
 
Ontzagchlyk luidt het vonniswoord des HEEREN: 
Stof zyt gy, Mensch! gy zult tot stof weêr keeren  *. 
Sints Adams zonde is dit de nood, de wet, 
    De onwrikbre paal, aan iedereen gezet  †. 
 
III. 
 
Maar CHRISTUS kwam. Hy heeft den dood verslonden, 
Toen hy 't vergif des Doods, onze aller zonden, 
Aan 't Kruis verteerde; en, ryzende uit het Graf, 
Aan zyne Kerk den Geest des Levens gaf. 
 
IV. 
 
    De Christen die, in JESUS uitverkoren  §, 
Door Woord en Geest, van Boven is geboren, 
Erft, als Gods Kind, verzoening van de schuld, 
En word met Troost, door 's Heeren Geest, vervuld. 
 
V. 
 
Hy leeft, maar niet gelyk voorheên zichzelven, 
Om zich in de aarde en 't ydle te bedelven: 
Neen, CHRISTUS leeft in hem; en door 't Geloof 
    Leeft hy zyn' HEER', voor 't werelts leven doof  ††. 
 
VI. 
 
Dies toont Gods Geest in hem zyn leevenstraalen, 
En kan zyn hart in hope adem haalen, 

{==140==} {>>pagina-aanduiding<<}

Verzekerd, dat de Vader van 't Heelal 
Hem, door dien GEEST, gewenscht verwekken zal  *. 
 
VII. 
 
De Liefde van Gods ZOON ook, voor de zynen, 
Doedt alle vrees voor Dood en Graf verdwynen: 
    Hy heeft ze tot zyn Eigendom gekogt  † 
    Zy zyn met hem op 't aldernaauwst verknogt  ††. 
 
VIII. 
 
Hy lieft ze teêr; Hy kan ze niet vergeten. 
Hy is hun Hooft; Hy wil, ten Troon gezeten, 
    Dat elk van hen zyn' Heerlykheit geniet  §: 
	Hy zal ze dan verlossen van verdriet. 
 
IX. 
 
ô Dierbaar Heil! te sterven om te leeven! 
Gy doedt de Hope op arendsvlerken zweven, 
En zugten, met all' 't waare Christendom: 
Kom Zieletroost! Kom Goël JESUS! kom! 





{==141==} {>>pagina-aanduiding<<}

Slot-reden.

Over de voorgaande dertig zinnebeelden.
Welaan Leergierig Hart! neem nog wat oogenblikken, 
Om all' de Beelden, die zich hier tot Dertig schikken, 
(Dus, met het EERSTE DEEL, tot Tagtig aangegroeid,) 
Te drukken in uw geest, en leer dus onvermoeid. 
Met Tweeentwintig, die u hier het eerst ontmoeten, 
Als van den Dichter zelf, moest ge uw verlangen boeten 
Naa 't stigtelyk VERVOLG, u door zyn penn' beloofd; 
De dood ontsloeg zyn hand, van werken afgesloofd; 
Maar de Etskonst had nog meer gereed voor zyne snaaren. 
Het een en ander bleef, gelyk een weeskind, waaren: 
Men bragt all' wat 'er was geschreven, op de pers; 
En zogt myn' zangster aan, om een en ander vers. 
Wy hebben, by de vyf  * nog onberymde Beelden, 
'Er drie gevoegd, en de Agt, (ô dat ze uw zinnen streelden, 
En stigting gaven!) die laatst volgen, op den voet 
Van SPINNIKER berymd, ten dienst van uw gemoed. 
Nu hoor, in 't kort, waartoe de Dertig ZINNEPLAATEN 
En haar Berymingen den Lezer konnen baaten. 
In de eerste, word het doen der menschen afgekeurd, 
Dat niet met ernst GOD zoekt, maar agtloos henen sleurt: 
Het enge pad voorby, langs 's werelts breede wegen. 
De tweede gaat, met klem, 't ligtvaardig oordeel tegen: 
't Geen, als de blinde van de kleuren, vonnis strykt; 
En zich, met 's naastens feil, in zynen waan verrykt. 
De derde toont, wat schaê 't vooroordeel in de zaaken 
Van GOD en Godsdienst doedt; en leert 'er tegen waaken: 

{==142==} {>>pagina-aanduiding<<}

Om, als de wisselaar, ten aanzien van het goud, 
Te toetsen, niet wie 't geeft maar of 't de proef behoud. 
De vierde wil de drift tot werelts goed betoomen: 
Zo véég als jongens, die met lyfsgevaar, aan stroomen 
En slooten, reiken naa een slegte bloem of bies. 
De vyfde maant elks hart, om, zonder tydverlies, 
Gebruik te maaken van Gods toebetrouwde gaaven, 
Gelyk de schipper spoeit voor wind van reê en haven. 
De zesde straft den vrek, om 't opgestapelds goud: 
Als die veel bouwstof heeft, en echter nimmer bouwt. 
Terwyl de zevende het nut der tegenspoeden 
Voor waare godsvrugt, door Gods Liefde, ons leert bevroeden: 
Gelyk de schudding van de wann' het edel graan 
Zal zuivren, en van 't los en ligte kaf ontslaan. 
Het agtste Zinnebeeld vertoont de valsche treken 
Der looze werelt, die zo vleijend weet te spreken; 
Zo heerlyk voordoedt: als de liegende eigenbaat, 
Die fyne staalen veilt, en levert slegter draad! 
Het negende wil 't hart ontslaan van 't aards gewemel: 
En, als de vogelen, doen vliegen naa den Hemel; 
Om 't net te ontwyken, dat de vogelvanger spreidt. 
Het tiende wyst, hoe ras de wereltsche agting scheidt; 
Wyl de aardsche vriendschap u, zo lang de zon zal schynen, 
Wel troetelt, maar zoo draa zy daalt ook zal verdwynen: 
Regt als de schaduw, die voormiddags volgt uw tred, 
Maar 's avonds u ontwykt, hoe yvrig naagezet. 
In 't elfde staat geprent, wat zielsrust uit den hoogen 
De dienst van CHRISTUS geeft, zo hard in wereltsche oogen: 
Gelyk 't gevoerde kleed, van binnen warm en zagt, 
Om 't groover buitenst', by de onkunde word veragt. 
Door 't twaalfde word aan hen, die hier de vroomen kwellen, 
Gewezen, hoe hun doen henzelv' het meest zal knellen: 
Juist als den dwaazen, die de steenen schopt en smyt. 

{==143==} {>>pagina-aanduiding<<}

Het dertiende verklaart, hoe de yd'le staatzugt lydt 
En zwoegt, om in de hoogte al hooger op te zweven: 
Een doen van kind'ren, die zich alle moeite geven, 
Opdat hunn' vlieger styge en in de hoogte stae. 
Het veertiende is een les, dat, zonder Gods genaê, 
De mensch gelyk is, aan een krygsheld zonder wapen. 
Terwyl het vyftiende all' des Herders echte schaapen, 
Als zo veel' raders van één uurwerk, d' eendragt leert. 
En 't zestiende betoogt, hoe roek'loos en verkeerd 
De zorgelooze legt te sluim'ren in zyn' zonden: 
Gelyk de slaaper by een slang, die hem zal wonden. 
In 't zeventiende Beeld, beschouwt men 't ploegende juk, 
Van twee getrokken: om te toonen 't groot geluk, 
Dat GOD den mensch versterkt in 't doen van zyne pligten, 
Het agttiende kan hen de gryns van 't aanzigt ligten, 
Die schoon van praat zyn, en ondeugend van gemoed: 
Als blinde klippen, daar de zeeman zich voor hoedt. 
Door 't negentiende blykt, met wat bekommeringen. 
De rykdom is omtuind; waardoor de menschen dringen, 
Om 't schraal en kort genot, gescheurd en afgesloofd: 
Gelyk de dieven, door een doorneheg, om 't ooft. 
Het twintigst Tafereel maalt, hoe Gods beeld, verloren 
Door zonde en dwaling, van GOD zelf moet zyn herboren: 
Gelyk het konststuk door des eigen schilders hand. 
Het eenentwintigst toont, in hoe bedaarden stand 
De vroome rusten mag, te midden van all' 't sollen 
Der rampen: als een kloot, ondanks den slag en 't rollen. 
Daar 't tweeëntwintigste; (waarin te lezen staat, 
Hoe vlyt op hoogen last, de sneeuw werkt van de straat;) 
Het zuivren van haar pad op 't hoog bevel des Heeren, 
Aan all' de burgery der Christen-Kerk wil leeren. 
Zie daar all' wat de pen des Dichters had geçierd 
Met zyn' Beryming, die zo zagt en edel zwiert. 

{==144==} {>>pagina-aanduiding<<}

De drieëntwintigste, of de eerste onzer schetzen, 
Bestraft hen, die door pragt 's Lands vroome zeden quetzen; 
Daar ze and're natiën belachen om hun pragt: 
Als reizigers op 't zien der praal van 't Moorsch geslagt. 
Het vierëntwintigst Beeld wil aller aandagt wekken, 
Om door 't Geloof, als door een kyker, klaar t' ontdekken 
Het ysselyk gevaar van 't eeuwig Helsch verderf. 
Het vyfëntwintigst leert de jeugd, die menigwerf 
(Gelyk die om een haaz' het schoone paard afjaagen,) 
Zich door haar drift verwoest, naa Wysheits lessen vragen. 
In 't zesëntwintigst staat het zalig lot geboekt 
Van hen, die JESUS in hunne eenzaamheit bezoekt: 
Een' eer', veel hooger dan 't bezoek van vorst of koning. 
De Print die hierop volgt, daar 't fondament der wooning 
Gelegd word, roemt de deugd der waare Ootmoedigheid. 
In de agtëntwintigste, welks fakkel licht en leidt, 
Word 's Hemels Onderwys, als 't noodigste aangeprezen. 
't Naastlaatste Zinnebeeld geeft d' eendragt elk te lezen 
Van Reden en Gods Woord: als bakens aan de zee, 
Gelykerhand geschikt, ter leiding' naa de reê. 
Het dertigste het laatst', leert, aan de werelt sterven, 
Om stervende eeuwig Heil en Leven te verwerven: 
Gelyk de vroome man, hier leggende als een lyk; 
Maar juichende in de vreugd' van 't nimmer stervend Ryk. 
En beê nog, lezer! Prent toch in uw hart en leven 
All' wat gy hier bevindt, naar 't Heilig Boek, geschreven. 
Veragt niets onbeproefd. Dit 's waar ik meê besluit: 
Toets, toets het alles; en behoudt 'er 't goede UIT. 


    
        
{==2==} {>>pagina-aanduiding<<}

        
        spiegel der BOETVAARDIGHEID en GENADE,
        Voorgesteld in de gelykenis van den verlooren en wedergevonden Zoon, Lukas XV.11, enz.
        
    


{==3==} {>>pagina-aanduiding<<}

Spiegel der boetvaardigheid en genade, 
Voorgesteld in de gelykenis van den verlooren en wedergevonden Zoon, Lukas XV.11, enz.

Eerste gezang, 
Verbeeldende den jongsten Zoon, na 't ontvangen van zyn erfdeel.

Dat is 'er door. Myn drift en beê, 
Standvastig, sterk, en onverdrooten, 
Heeft eindelyk haar wit beschooten, 
En maakte Vaders hert gedwee, 
Om 't erfgoed tussen my te deelen 
En mynen broeder rechtevoort, 
En,'t geen my wettig toebehoort, 
In myne handen te beveelen. 
Zo moest het gaan. Myn jeugdig bloed, 
Van 't eerste en heetste vuur aan 't zieden, 
Vond in het Vaderlyk gebieden 
Te naauwen prang voor 't groots gemoed. 

{==4==} {>>pagina-aanduiding<<}

Dat kwam my dus gestadig wekken; 
ô Jongeling van braaf geslacht, 
Waar toe, waar toe zo lang gewacht 
Uw' vryen hals het jok te onttrekken? 
Hebt gy niet lang genoeg geleefd, 
Gelyk een kind van minder jaaren, 
Dat, in de waereld onervaaren, 
Niet meer byna te zeggen heeft, 
Als een der minste huurelingen, 
Op eigen oordeel en gezach 
Geen' zaaken ooit verrichten mag, 
Maar zelf in de allerkleinste dingen 
Zich met zyn' Vader moet beraân, 
En doen naar vaders welbehaagen? 
Kan uw verheven geest verdraagen 
Noch langer aan dien band te gaan? 
Neen neen; wat anders past uw' jaaren, 
En ryp verstand, dat nu niet meer 
Een' stuur- en leidsman, als weleer, 
Van nooden heeft, maar voor gevaaren 
Zich zelv' genoeg behoeden kan, 
En in de kunst van wel te leeven 
Niet min geleerd is en bedreeven, 
Dan de alleroudste en gaauwste man. 
U voegt het, als een' vrygebooren, 
Zelf heer te weezen van uw goed, 
Zelf te overleggen in 't gemoed, 
Wat tot uw' welstand dient verkooren, 
En wat, als schaadelyk, gemyd. 
Dat voetspoer wyzen u de dieren, 
De beesten, die op aarde zwieren, 
't Gevogelt, dat de lucht doorsnyd, 
Wier jongen hol en nest begeeven, 

{==5==} {>>pagina-aanduiding<<}

Wanneer 't vermogen van natuur 
Hen ingeeft buiten het bestuur 
Der ouderen te kunnen leeven. 
Dit voorbeeld staat u na te treên. 
En wat zoude u hier in beletten, 
Daar 't stuk gegrond is op de wetten 
Van billykheid en goede reên, 
En door het wys beleid der ouden 
Dat goed gebruik van langerhand 
Zich heeft gevestigd in dit land, 
En tot op heden stand gehouden? 
Lang onderhield zich dus myn' ziel, 
En vond in 't raadslot haar behaagen, 
Doch voelde een' schroom, die veele dagen 
De uitvoering krachtig tegenviel, 
Naardien ik lichtlyk kon bevroeden, 
Dat Vader niet zo zacht en stil 
Zich voegen zou naar myne wil. 
En och! hoe ging 't my naar vermoeden! 
Wat klonk, gelyk een donderslag, 
Myn' stem den ouden man in de ooren, 
Als ik hem zoetlyk bragt te vooren 
De zaak, die my op 't herte lag! 
Hoe byster zag ik hem ontstellen, 
Als of een' droefheid zonder maat, 
De voorboô van het hoogste kwaad, 
Zyn' bange ziele kwam beknellen! 
En toen die eerste storm verdween, 
De tong, ontbonden, weêr kon spreeken, 
Hoe zocht hy myn besluit te breeken 
Door drang van veelerhande reên! 
Wat dryft, dus vielen zyne woorden, 
Wat dryft myn' Zoon tot zulk beraad, 

{==6==} {>>pagina-aanduiding<<}

Dat my het hert met smerten slaat, 
En myne ziele dreigt te moorden? 
Myn kind, wat is 'er, dat u deert, 
En maakt u Vaders wooning tegen? 
Vloeit niet myn huis van milden zegen, 
Zo veel als lyf en ziel begeert? 
Staan Vaders hert en handen beide 
Voor u niet open en gereed? 
Bevond gy immer, tot uw leed, 
Dat myne liefde uw' bede ontzeide, 
Gegrond op reden en bescheid? 
Had uwe ziel ooit stof van klaagen, 
Dat zwaarder last, als gy kond draagen, 
Uw' schouderen wierd opgeleid? 
Ja zaagt gy niet altyd de straalen 
Van myn' barmhertigheid en zucht 
Zelf in het oefenen van tucht, 
Wanneer gy nu en dan de paalen, 
Van uwen pligt had overtreên? 
Vond uwe ziel, wanneer gy keerde 
Naar 't geen de redenskracht u leerde, 
In myne goedertierenheên 
Niet telkens stof van vreugd gebooren? 
En toonde ik ooit, dat in 't gemoed 
Een vonk of wortel wierd gevoed 
Van haat, afkeerigheid, en tooren? 
Uw hert, van alles wel bewust, 
Moet u de waarheid zelf getuigen. 
En kan dat uwe drift niet buigen, 
Om in een staat, zo vol van rust, 
Zo vol vermaak, en zoetigheden, 
Terwyl het lot u word verleend, 

{==7==} {>>pagina-aanduiding<<}

Met my te blijven naauw vereend, 
In 't hert vernoegd en wel te vreden? 
Of is dit onderscheid alleen 
Zo groot en lastig in uwe oogen, 
Ja zo onmooglyk te gedoogen, 
My 't hoog gezacht te zien bekleên, 
Daar 't alles ziet naar myn behaagen, 
En u, als recht is, zo verneêrd, 
Dat gy, om 't geen uw hert begeert, 
Uw' Vader reis op reis moet vraagen? 
Is 't al te laag voor uw gemoed, 
Uw' Vaders onderwys te hooren, 
Dat u gestadig aan komt spooren 
Tot wakk'ren voortgang in het goed'? 
En zoekt ge als eigen voogd te leeven, 
Om zonder schroom in wangeneugt 
De dert'le tochten van de jeugd 
Den vryen toom en loop te geeven? 
Een' beter hoop, in 't hert gevoed, 
Verbied my dit van u te vreezen, 
Die al te wel zyt onderweezen, 
Dan zo verbasterd van gemoed 
Uw' Vader in verdriet te wikk'len, 
Uw braaf geslacht in schande en druk, 
U zelv' in ramp en ongeluk, 
Dat eeuwig smerten zoude en prikk'len. 
Ach! neen, myn Zoon, ach! neen, ach! neen. 
't Zy eigen overleg uw' zinnen 
Dit als behaaglyk bragt te binnen, 
't Zy raadsliên van bedorven' zeên 
Deez' neiging in uw heert ontstaken, 
Vertrouw uw's Vaders goed beleid, 

{==8==} {>>pagina-aanduiding<<}

Gesterkt door lange ervaarenheid, 
En zorg om voor uw heil te waaken. 
Verbreek, verbreek dien trotsen waan, 
Die 't hert verbystert, en verwildert, 
En als een last voor de oogen schildert, 
Een' trap beneden my te staan. 
Laat vaaren die verkeerde raaden, 
Wier vleijery geen ander baak 
Zich voorstelt, dat in lyfsvermaak, 
Ten koste van uw goed, te baaden. 
Het lot van Cham, en Absalon, 
Zo fel gevloekt, of doodgeslaagen 
In frissen bloei van lentedagen; 
Rehabeam, die zyne zon 
In haaren opgang zag verduist'ren, 
Doen zien, wat hy te wachten heeft, 
Die Vader hoont, en wederstreeft, 
En naar verkeerden raad durft luist'ren. 
't Zy verre, dat uw' ziel, verzot 
Door valse hoop van heil te smaaken, 
Die dwaazen zich gelyk zou maaken, 
Om eens met hen het zelve lot 
Van deerlyk ongeval te proeven: 
Maar dat hun eind, zo vol van rouw, 
Met ernst bedacht, u wederhouw' 
Van uwen Vader te bedroeven. 
Dat eist myn' liefde, die uw' jeugd 
Zo trouw bewaard, en gaêgeslaagen, 
Ja als op handen heeft gedraagen, 
En uw gezelschap tot haar' vreugd, 
Voor haare zorg van zo veel' jaaren, 
Met recht zich als een loon belooft: 

{==9==} {>>pagina-aanduiding<<}

Dat eist myn ouderdom, die 't hoofd 
Lang heeft besneeuwd met gryze haaren, 
En hoopt, in u zo wel met reên, 
Als in uw' broêr, een licht te ontmoeten 
Voor 't oog, een stutsel voor de voeten, 
En eenen leunstaf voor de leên. 
Ach! laat myn' ziel haar' wens genieten. 
En is 'er iet, of iet geweest, 
Dat onlust baarde in uwen geest, 
En u dit leven deed verdrieten, 
Heeft broeder u onheus onthaald, 
Dorst u een knecht verongelyken, 
Of schynen zelf myn' liefdeblyken 
In uw gezicht te naauw bepaald; 
Spreek op, spreek op, waar toe gezweegen? 
Myne achtbaarheid weet hulp en raad 
Tot weering van uw leed en smaad; 
En liefde maakt my 't hert genegen, 
Al, wat in reden kan bestaan, 
U onbekrompen toe te voegen, 
Om uwe ziel te vergenoegen, 
En van dit overleg te ontstlaan. 
Zo poogde Vader veele dagen 
Door overvloed van sterke reên, 
Gemengd met dreigen en gebeên, 
Myn opzet uit het hert te vaagen. 
Doch even als een harde rots, 
Wen de onweêrwinden, losgebroken, 
De golven van de zee doen kooken, 
Braveert het yselyk geklots, 
En weet van wanken, noch verwrikken, 
Zo liet zich myn gemoed door reên, 
Door dreigementen, noch gebeên, 

{==10==} {>>pagina-aanduiding<<}

In 't minst beweegen, of verschrikken, 
Maar wist, op alles wel bedacht, 
Terstond eene utivlucht te verzinnen, 
Die 't al gemaklyk kon verwinnen, 
Wat Vader my te vooren bragt. 
Of stond ik nu en dan verlegen, 
Straks was my 't landgebruik een schild, 
Daar Vaders pylen op gespild 
Als stomp ter aarde nederzeegen. 
Zo hield ik 't veld. En Vader, moê 
Van redenen en tyd te kwisten, 
Door vruchteloos met my te twisten, 
Stond eind'lyk myn' begeert toe, 
En gaft, niet zonder veele traanen, 
Niet zonder zuchten, droef en bang, 
Niet zonder klem en sterken drang 
Van menigwerf herhaald vermaanen 
Tot scherpe wacht op all' myn' treên, 
My 't erfdeel, dat ik zocht, in handen; 
Een' menigte van dierb're panden, 
Een' schat van kostelyke kleên, 
En goud, en blinkende juweelen, 
Vergaderd van naby en veer, 
En eene macht van geld, veel meer, 
Dan ooit voor mynen wens kwam speelen. 
't Gaat wel, 't gaat wel. Wat nu gedaan 
Met zulken rykdom, zulken zegen, 
Verr' boven myne hoop verkreegen? 
Zal ik my hier ter nederslaan, 
Een huis naar myne lust stoffeeren 
Met kostlykheên en overvloed; 
De neiging van myn hoog gemoed 
In zeên vertoonen, en in kleêren, 

{==11==} {>>pagina-aanduiding<<}

Met vrienden van gelyke jeugd, 
Van eene zucht met my gedreeven, 
In onderling genoegen leeven, 
En zoet genot van gulle vreugd? 
Neen, neen, zo moest ik niet beginnen, 
Indien ik, by 't voldoen van lust, 
Met een den schat van waarde rust, 
Die bron van blydschap, zocht te winnen. 
Want schoon my 't Vaderlyk gezach 
Niet meer beperkt in myne zaaken, 
Hy zou nochtans myn doen bewaaken, 
En naauw bespieden dag aan dag, 
En zyn' berisping nimmer spaaren, 
Als maar het minste was verricht, 
Dat in zyn oordeel en gezicht 
Scheen buiten 't rechte spoor te vaaren. 
Zo zag ik telkens al myn zoet 
Met saus van kwelling overgooten, 
En nimmer naar myn' wens genooten 
Het lieve wit van myn gemoed. 
Wat dan? Al lang was 't in myne oogen 
Een teken van een' laffen aard, 
Te nestelen op Vaders haart: 
Al lang wierd myne ziel bewoogen, 
En sterk genoopt van ed'le zucht, 
Om vreemde landen te bezoeken, 
In 's waerelds afgelegen' hoeken, 
Bescheenen van eene and're lucht; 
Als eene zaak, die voor myn' jaaren, 
En staat, en afkomst voeglyk scheen, 
Om door vertelling niet alleen, 
Maar zelf door weezendlyk ervaaren 
Bericht te haalen van den stand 

{==12==} {>>pagina-aanduiding<<}

Der landen, steden, en rivieren, 
Gebergten, bossen, beemden, dieren, 
En kruideryen, bloem, en plant, 
En tot de kennis in te dringen 
Van veeler volken aard en zeên, 
Gewoonten, wetten, dragt en kleên, 
En duizend dergelyke dingen, 
Die, in 't geheugen trouw bewaard, 
My zelv', den gantsen loop van 't leven, 
En and'ren voordeel konden geeven, 
Ja zelf, als 't lichaam wierd bezwaard 
Met eenen last van hooge jaaren, 
Door hun herdenking en verhaal 
Den suffen gest noch menigmaal 
Een zoet genoegen konden baaren. 
Doch hoe die neiging 't hert ontstak, 
En all' de zinnen kon bekooren, 
Ik moest ze in mynen boezem smooren, 
Dewyl het my aan macht ontbrak, 
En wist, dat Vader, hoe gebeeden, 
Hoe ernstig van my aangezocht, 
Het noodige tot deezen tocht 
In geenen decle zoude besteeden. 
Nu is het tyd, om myne lust, 
Ontslaagen van ontzach en schroomen, 
En onvermogen, eens vollkomen 
Naar wil en wens te zien geblust. 
Geen Vader kan 't my nu beletten, 
Al poogt hy weêr, gelyk voorheen, 
Door kracht van opgehoopte reen 
Zich tegen myn besluit te zetten. 
En ô! wat spelt zich myn gemoed, 
Wanneer ik, Vaders oog ontweeken, 

{==13==} {>>pagina-aanduiding<<}

My vind in and're lucht en streeken, 
Te zwemmen in een' zee van zoet! 
Al kent my niemand in die landen, 
Myn schat, met milde hand besteed, 
Gevoegd by 't aanzien van myn kleed, 
Zal iders hert aan my verpanden; 
Zal jagtwarande, en dierengaard, 
En hof, en zaal, en kabinetten 
My naar begeeren open zetten, 
Hoe vast geslooten, en bewaard; 
Zal elk met sterke zucht doen haaken, 
Om door gedienstigheid en vlyt, 
Aan myn' belangen toegewyd, 
Myn' vriendschap en myn' gunst te smaaken. 
Zo kan ik myn gezicht verzaân 
In zeldzaamheden, nooit voorheenen 
Bekend, nog aan myn oog verscheenen! 
Zo vind ik myne lust voldaan! 
Terwyl myn' ziele van den morgen 
Tot aan den avond vreugd geniet, 
Bevryd van hertzeer en verdriet, 
Bevryd van kommer, angst, en zorgen, 
En ('t geen nog 't zwaarste weegt) bevryd 
Van Vader staâg te zien verstooren, 
Zyn lastig morren aan te hooren, 
En scherp bestraffen, en verwyt. 
ô Lustig, ô genoeglyk leven! 
Hoe word myn hert alreeds gestreeld 
Van zoet blydschap, wyl uw beeld 
Behaaglyk voor myn oog komt zweeven! 
Hoe jookt myn' ziel, om 't ryk genot 
Van uw' bekoorlykheen te plukken, 
Die reeds door voorsmaak haar verrukken! 

{==14==} {>>pagina-aanduiding<<}

Ach! waar 't my heden in het lot 
Van 't pluimgediert vergund te deelen, 
Hoe zoude ik roeijen met een' vlucht 
Op myne vlerken door de lucht, 
En Vaders oog my stil ontsteelen! 
Zo zoude ik all' die moeite ontgaan, 
Dien aanval van gebeên en klagten, 
Die my voorzeker staat te wachten, 
Zo haast myn Vader zal verstaan 
Myn' neiging en myn overweegen: 
Zo kwam ik straks, naar myne lust, 
In eenen schoot van weelde, en rust, 
En hertsgenoegen neêrgezeegen. 
Maar dit 's vergeefse wens gedaan: 
En heimelyk my door te maaken 
Kan met den nasleep myner zaaken, 
En haave, en rykdom niet bestaan. 
Ook zal het Vader min ontstellen, 
Min achterdocht, en kwaad vermoên, 
Om telkens zyne ziel te kwellen, 
Wanneer ik zelf met een gelaat, 
Vol eerbewys en minzaamheden, 
Hem myn' begeerte kom ontleeden, 
En vraag, als rechts, zyn' wysheid raad, 
Hoe best myn' reizen aan te vangen, 
Terwyl myn' reden en beleid, 
Hem toont een' schat van nuttigheid 
In 't boeten van myn hertsverlangen. 
Zo word myn kinderpligt voldaan, 
En Vader lichtlyk ingenomen, 
Om myne reislust, zonder schroomen 
Voor ramp of onheil, toe te staan. 

{==15==} {>>pagina-aanduiding<<}

Of geeft hy blyk van wanbehaagen, 
Myn geest volduurt het stil en koel, 
En zal zich troosten het gevoel 
Van ongemak voor weinig' dagen; 
Terwyl ik al, wat noodig is 
Tot deezen tocht, gereed laat maaken: 
Zo zal de vreugd te zoeter smaaken 
Na ongeneugte en droefnis. 
Wel aan; wat dient 'er meer bezonnen? 
Wat meer beraadslaagd, en bedacht? 
Niets, niets. Waar toe dan noch gewacht? 
Waar toe niet vaardig werk begonnen? 
Die tyd van doen met dreigen slyt, 
Betoont zich van beleid versteeken, 
Of dat hem moed en macht ontbreeken, 
En raakt veeltyds zyn oogmerk kwyt. 
En daar de ziel, in 't overweegen 
Van zaaken, moeite en last voorziet, 
Eer zy haar wit en wens geniet, 
Is hulp en troost in spoed gelegen. 
Dat leert het welgegronde woord, 
't Is beter door het vuur geloopen 
Van zwaarigheden, dan gekroopen, 
Uit wyzen mond zo vaak gehoord. 
Wel aan, geen meerder tyd verlooren. 
Eerst Vader myn besluit gemeld, 
Dan al het noodige besteld: 
Zo word eerlang de dag gebooren, 
Die my met blydschap heen ziet gaan. 
Hoe eer aan t'werk, hoe eer gedaan. 




{==16==} {>>pagina-aanduiding<<}

Tweede gezang, 
Vertoonende den Vader, op 't afscheid van den Zoon.

Daar gaat hy, ach! daar gaat hy heen, 
Die roekelooze en onbedachte, 
En kreunt zich niet aan myne klachte, 
Gebeden, zuchten, en geween. 
Daar gaat hy, ach! daar gaat hy heenen, 
Zo wel vernoegd, en bly' te moê, 
Wie weet naar welke landen toe, 
In 's waerelds and'ren nacht verdweenen. 
Daar gaat hy heen met al zyn goed, 
Hem toegedeeld naar zyn begeeren, 
Als of hy nooit dacht weêr te keeren. 
Helaas! hoe klopt myn bang gemoed! 
Hoe dreigt my 't hert van rouw te scheuren, 
En bitt're droefheid zonder maat, 
Die allen troost te boven gaat! 
Wien zal ik eerst, of lest betreuren? 
My zelven, die, dus hoog bejaard, 
Myn' teêre omhelzing en myne oogen 
Zie eens vooral myn' zoon onttoogen? 
Of hem, die, van zyn' pligt veraard, 
Dit van zich zelven kan verwerven, 
Daar hy zyn' ouden Vader ziet 
Zo diep gedompeld in verdriet, 
En druk, die hem byna doen sterven? 
Of voeg ik 't beide best by een, 
Wyl, 't een geketend aan het ander, 
En niet te scheiden van elkaar, 
Elk even krachtig tot geween 

{==17==} {>>pagina-aanduiding<<}

En bitt're klagten schynt te maanen? 
Ja, oude man, de droefheid weet 
Van rang noch regel, als haar leed 
Het oog doet smelten in zyn' traanen, 
De borst doet loozen zucht op zucht, 
En dringt de heese keel by vlaagen 
Met deerlyk jammeren en klaagen 
Een' galm te wekken door de lucht. 
Zo krygt op 't best de zaak haar' waarde, 
En ider reis op reis zyn' beurt, 
Tot dat ik, moede en afgetreurd, 
Myne oogen sluit in 't stof der aarde. 
Was dit, helaas! was dit het loon 
Van all' de zorg, die myn' gedachten, 
Geheele dagen, gantse nachten, 
Voor 't best deed waaken van myn' zoon? 
Was dit het loon van zo veel' jaaren 
Met vlyt en moeite een' overvloed, 
Een' ryken schat van geld en goed 
Tot zyn gebruik by een te gaêren? 
Was dit het loon van 't geen zo mild, 
Om hem in kennis ryk te maaken 
Van veele weetenswaarde zaaken, 
Zyn' staat betaamlyk, wierd gespild? 
Was dit het loon van al 't vermaanen, 
Zo trouw besteed, om zyne jeugd 
Te leiden op het spoor der deugd, 
En dus den weg tot heil te baanen? 
En zie ik dus myn' hoop voldaan, 
Die my zo zoet voor de oogen speelde, 
Die my zo zoet het herte streelde, 
Als telkens in my op kwam gaan, 
Dat eens myn zoon in rype jaaren 

{==18==} {>>pagina-aanduiding<<}

My strekken zou tot tydverdryf, 
Tot lust en hulp naar ziel en lyf, 
En eene kroon voor myne haaren? 
ô Droevig loon van zorg en vlyt! 
ô Schraale hoop, in rook verdweenen, 
Juist als het oog zich ziet bescheenen 
Van dien zo lang gewensten tyd, 
Waar in ik dacht uw' vrucht te maaijen! 
Zo word een hovenier gevleid 
Met hoop van zyne naarstigheid, 
In spitten, mesten, planten, zaaijen, 
In snoeijen, wieden trouw besteed, 
Te zien beloond met milde vruchten: 
Zo staat hy jammerlyk te zuchten, 
Geprangd van treurig herteleed, 
Wanneer hy door onguure vlaagen 
Ziet op den grond het frisse kruid, 
Ziet van 't geboomt het tierig fruit 
Ter neêr geveld en afgeslaagen. 
Helaas! hoe spelde myn gemoed, 
Als zag het deezen storm te vooren, 
Dat my geen' blydschap was beschooren, 
Wanneer myn zoon verzocht het goed 
Hem en zyn' broeder toe te deelen! 
Hoe billyk schroomde ik aan 't beleid 
Van zyne jeugd en dertelheid 
Zo grooten rykdom te beveelen! 
Noch ging myn' zorge verder niet, 
Als dat hy hier zich zou begeeven 
Tot een aanzienlyk lustryk leven, 
Daar toch de jongheid meest op ziet. 
Noch bleef in myne ziel 't vertrouwen, 
Dat kinderlyk ontzach en schroom, 

{==19==} {>>pagina-aanduiding<<}

Dat myn' vermaaning hem in toom 
En eenigsins in pligt zou houwen. 
Noch hoopte ik, als zyn' losse jeugd 
Eens tot bedaaren mogt geraaken, 
Dat hy zyn' dwaasheid zou verzaaken, 
En keeren op den weg der deugd. 
Maar weinig dacht ik, dat zyn' lusten, 
Afkeerig van zyn Vaderland, 
En my, en menig bloedverwant, 
Hem dreeven naar uitheemse kusten. 
Te weing dacht ik, (ach! hoe blind 
Is 't oog in 't geen ons zal gebeuren!) 
Dat eene slag my zoude ontscheuren 
Dien schat, en met dien schat myn kind. 
ô! Had ik dat voor af geweeten, 
Ik had gewis my wel bedacht, 
Ik had voorzeker my gewacht 
't Begeerde deel hem toe te meeten. 
Maar ach! wat overlegt myn geest! 
Want schoon myn welgegrond mishaagen 
Hem zyn verzoek had afgeslaagen, 
Wie weet, of 't beter waar geweest? 
Terwyl hy dus zich vond genegen, 
Had hy, om zyn' verkeerde lust 
Naar zynen wens te zien geblust, 
Zich licht bediend van slinkse wegen. 
Vergeefs is alles, wat men doet, 
Daar deugd veragt word en vertreeden, 
En zucht tot ongeregeldheden 
De heerschappy voert in 't gemoed. 
Die heeft, arglistig en bedreeven, 
Verschot van middelen en raad, 

{==20==} {>>pagina-aanduiding<<}

Om steeds in onbekrompen' maat 
Haar' boozen tocht vol op te geeven. 
En zo 'er de een in suft en steekt, 
Van stonden aan zal licht een ander, 
In 't k waad meer afgerecht en schrander, 
Vervullen 't geen hier aan ontbreekt. 
Zo moest ik toch myn' zoon verliezen; 
Het zy ik werkte hard, of zacht; 
En, in dien eigen prang gebragt, 
Was 't laatste verr' voor 't beste te kiezen. 
Ten minsten maakt het my gerust, 
En schootvry voor de lasteringen, 
Als of myn' strenge handelingen 
Hem bragten tot verkeerde lust; 
En 't moet een' ider overtuigen, 
Dat myne liefde al heeft betracht, 
Wat ooit een Vaders herte wracht, 
Om 't hert van zynen zoon te buigen. 
Dus blyft de schuld op hem alleen, 
Die, stug en onverzet van zinnen, 
Door gunst noch liefde was te winnen, 
En stapte los door alles heen. 
ô Droeve schuld! ô stof van klaagen! 
Hoe wil hem eens die stoute daad, 
(Indien helaas! maar niet te laat) 
De ziel door naare wroeging knaagen! 
Hoe wil hem 't oog eens opengaan, 
Wanneer hem van het bang geweeten 
Het bitter leed word toegebeeten, 
Zyn' ouden vader aangedaan! 
Of zou hy licht alleen begeeren, 
Tot meerder aanwas van verstand, 
Te gaan bezien 't uitheemse land, 

{==21==} {>>pagina-aanduiding<<}

En dan vernoegd weêrom te keeren? 
Dan, hier in stilte neêrgezet, 
Het overschot van myne dagen 
In zoete vrede en welbehaagen 
Met my te leeven onbelet? 
ô Mogt my zulk een lot gebeuren, 
Hoe zag ik all' myn' druk geweerd, 
En in blymoedigheid verkeerd 
Myn bitter hertverdriet en treuren! 
Ja was ik rechtevoort bewust, 
Dat my deeze uitkomst stond te wachten, 
Ik staakte straks myn' droeve klagten, 
En zou, te vreden en gerust, 
Dat uur, dat vrolyk uur verbei'en. 
Doch idel is 't, dat myn gemoed 
Zich met verbeelding van dat zoet, 
En eenen blik van hoop wil vleijen. 
Neen, had zyn hert zich voorgesteld 
My eenmaal weder t'huis te komen, 
Hy had zo gants niet meê genomen 
All' zynen rykdom, haave, en geld: 
Hy had in myne of and're handen 
Dien ballast midlerwyl gedaan, 
Om onbelemmerd, onbelaân, 
Zyn' tocht te doen door vreemde landen: 
Hy had aan my of eenig vriend 
Alvoorens klaar bericht gegeeven, 
Naar wat gewest hy dacht te streeven, 
Op dat hy telkens wierd gediend 
Van onderstand, en minlyk schryven. 
Dit leert my dan, dit tuigt gewis, 
Dat anders niet zyn doelwit is, 
Dan eeuwig van my weg te blyven; 

{==22==} {>>pagina-aanduiding<<}

Dan verre buiten myn gezicht 
Een' staat van leven aan te vangen, 
Naar 't ongeregelde verlangen 
Van zyne wulpse jeugd gericht. 
En ach! hoe dwaalen myn' gedachten! 
Hoe woelt het in myn hert door een 
Van beelden door angstvalligheên, 
Die 't lot voorzeker spelt te wachten! 
My dunkt, ik zie hem reeds geland 
In 't vreemd gewest, met losse mensen, 
Die niets dan lyfsgeneugte wensen, 
Verknocht door snooden vriendschaps band. 
My dunkt, ik zie hem alle dagen 
Met zyn gezelschap, zonder toom 
Van eerelyke schaamte en schroom, 
Naar 't vuil genot van weelde jaagen. 
My dunkt, ik zie hem stadig aan 
Zyn' dert'le lust voldoen en wetten 
Door overdaadige banketten, 
Daar spyze en drank het lyf belaân. 
My dunkt, ik zie hem trots braveeren, 
In huis met prachtig huissieraad, 
En, daar hy zich begeeft op straat, 
Met breeden zwier van weidse kleêren. 
My dunckt, ik zie hem meê gesnoerd 
Aan schandelyke tydverdryven 
Van teerlingspel en dobbelschyven, 
Een' pest, die tans de jeugd vervoert. 
My dunkt, ik zie hem met de zinnen 
Te droef verslingerd en verzot 
Op 't eerelooze mingenot 
Van zielverleidende meerminnen. 
En ô! wie weet, of niet de hand 

{==23==} {>>pagina-aanduiding<<}

Van eenig onverlaat in tooren, 
Uit ingebeelden hoon gebooren, 
Hem helpt ontydig aan een' kant! 
Want daar men vriendschap op de gronden 
Van deugdelooze werken sticht, 
Word door een' nietige oorzaak licht 
De band dier maatschappy geschonden, 
Word haast de liefde in haat versmoord, 
Word licht krakkeel en twist ontsteeken, 
Die zyne vlammen uit doet breeken 
In lyfgevecht en dollen moord. 
Of zo hem dit niet staa te dugten, 
Wat lot verwacht hem, welk een end, 
Dan in gebrek en diep elend 
Zyn' dert'le dwaasheid te bezugten? 
Want schoon hy noch veel meer bezat, 
Als myne hand hem heeft gegeeven, 
Ja zynen rykdom zag verheven 
Verr' boven eenes konings schat, 
Het mogt zyn onheil wat vertraagen; 
Maar geensins weeren te eenemaal. 
ô Neen, zyn slempen, en gepraal, 
Zyn ongebonden lustbejaagen, 
Zyn snood gezelschap, elk vol list, 
Elk een' harpy, vol slinkse greepen, 
Zou eindlyk alles heenen sleepen, 
Veel eerder, dan hy 't had gegist. 
Een waterkolk, hoe diep gegraaven, 
Hoe breed, en wyd, indien hem niet 
Het stroomen van een' klaaren vliet, 
Of milde bronnen staadig laaven, 
Daar hem zyn vogt door menig hand 
Met scheppen, putten, word onttoogen, 

{==24==} {>>pagina-aanduiding<<}

Moet op het lest geheel vedroogen, 
En worden tot een dorstig land. 
Zo dunkt my, zie ik ook ten leste 
Myn' zoon in kommerlyken staat. 
En ach! wat middel, ach! wat raad 
Is voor zyne armoê dan ten beste! 
Of zal hy in zyn' ramp en leed, 
Het rot van zyn' verkeerde vrinden, 
Gelyk voorheen in weelde, vinden 
Tot zyne hulp en dienst gereed? 
ô Neen, ô Neen, zo haast zyn' schatten 
In vuile wellust zyn verdaan, 
Zal elk onwaardig hem versmaân, 
En zynes wegs gaan heenen spatten, 
Als gieren, die, met snellen vlucht 
Op 't doode lyf gestort van boven, 
Wanneer het vlees is afgeklooven, 
Weêr heenen stryken door de lucht, 
Om elders nieuwen roof te ontdekken. 
En waar is grond, daar hoop op ziet, 
Dat zich een ander zyn verdriet 
Uit medelyden aan zal trekken, 
Daar 't overal bekend zal staan, 
Dat hy, door dwaaze lust gedreeven, 
Zich zelv' door ongeregeld leven, 
Die ramp heeft op den hals gelaân? 
Ach! ider zal hem heenen zenden, 
En reis op reis met bits verwyt, 
En spot, die hem door 't herte snyd, 
Te meer verzwaaren zyne elenden. 
Of gaat hy, daar zich niemand vind 
Van hem bewust, wie zal hem helpen? 
Wie daar zyn' smert en lyden stelpen? 

{==25==} {>>pagina-aanduiding<<}

Want onbekend maakt onbemind. 
Zo mag hy jammerlyk gaan zwerven 
In bitter hertzeer achter land, 
Tot dat de honger hem vermant, 
En ergens op het veld doet sterven; 
Daar 't mager afgevaste lyf, 
Ontbloot van 't eerelyk begraaven, 
Ten prooi van gieren, kraai, en raaven, 
Of wreede wolven, leggen blyf. 
Hier tussen, wat staat my te wachten, 
My ouden, my bedroefden man, 
Als een' geduurige oef'ning van 
Aan een geknoopte jammerklagten: 
Het zy de zon in 't bloozend oost, 
Gehuld met glans van goude straalen, 
Haar hoofd ter kimmen uit komt haalen, 
Het zy de nacht, die 't al vertroost, 
En moeite en smerte kan geneezen, 
Zyn' vlerken uitspreid over de aard; 
Daar onophoudlyk my bezwaart 
De zorg, hoe 't met myn' zoon mag weezen. 
Die zal, het zy ik my in huis 
Alleen bevind, of op den akker, 
My volgen onvermoeid en wakker, 
En telkens wekken kruis op kruis: 
Die zal myn hert gestaâg beknellen, 
Wanneer myn' vrienden, welgemoed, 
Myn' maagen van het naaste bloed 
Uit gulle neiging my verzellen: 
Die zal zo vaak, daar alles kwynt, 
Met nieuwe smert myn' ziel doorgrieven, 
Als, om zyn' vader te believen, 
Myn oudste zoon voor my verschynt: 

{==26==} {>>pagina-aanduiding<<}

Terwyl my telkens, op 't aanschouwen 
Van ider kind, myn jongste zoon 
Voor myn' verbeelding komt; gewoon 
Dus myn' gedachten t' onderhouwen: 
In wat gewest of waerelds oord 
(ô Mogt, ô! mogt ik dit eens weeten!) 
Mag nu myn zoon zyn neêrgezeten, 
't Zy Oost, of West, of Zuid, of Noord! 
Hoe mag, hoe mag hy 't nu al maaken? 
Wat regelmaat, wat styl en wet 
Of zyn' verkiezing heeft gezet, 
En volgt in 't schikken zyner zaaken! 
Hoe legt hy toch zyn leven aan, 
Indien hy, laas! noch is in t' leven! 
Of is zyn draad reeds afgeweeven, 
En hy den weg van 't graf gegaan! 
ô! Mogt my eens bericht gebeuren, 
Wat ziekte of kwaal zo vroeg die lamp 
Verdoofde, of welk een storm van ramp 
Dien bloem, van zyne steel kwam scheuren! 
ô! Mogt ik weeten, in wat stand 
De veege ziel zich heeft bevonden, 
Wanneer zy wierd van 't lyf ontbonden 
Door 's doods ontzachelyke hand! 
Zo wil myn' kommer 't hert doorsteeken, 
Wanneer ik my, in huis en veld, 
Of van myn' vrienden vergezeld, 
Dien eenen zoone zie ontbreeken: 
Zo wil de zorge voor dat pand 
Gestadig all' de vreugd verstooren, 
Die my door 't byzyn was beschooren 
Van zoon, en vriend en bloedverwant: 
Terwyl hier onder noch 't verlangen, 

{==27==} {>>pagina-aanduiding<<}

Hoe ongegrond, hoe ongezien, 
Myn' ziel bekruipt, om eenmaal dien 
Verlooren zoon noch weêr te ontvangen. 
Vooral indien'er bode of post 
Voor myne wooning stand mogt houden, 
Of de oogen eens een' man aanschouden, 
In vreemde kleeding uitgedost. 
Dan wil in 't hert de hoop herleeven, 
Vast denkende, ô! daar komt gewis 
Een, die my troost in droefenis, 
En tyding van myn' zoon zal geeven. 
Ten minsten, wyl ik 't gemoed 
Zal wensen, dat het zo mag weezen, 
En dobb'ren tussen hoop en vreezen, 
Zal die begeerte mynen voet 
Met haaste naar dien vreemden jaagen, 
Daar hem myn mond van stuk tot stuk 
(Het diene dan tot vreugd, of druk) 
Op alles naauw zal ondervraagen. 
Maar laas! hoe schielyk wil zich weêr 
Die blik van hoop en vreugde wenden, 
Wanneer ik uit dien onbekenden 
Niets, niets van al wat ik begeer, 
Met myne vraagen kan ontdekken! 
Wat wil die vlyt, vergeefs besteed, 
Een' nieuwen storm van herteleed 
En droefheid in myn' ziel verwekken! 
Zo, zo loopt vast myn leven af 
In zuchten, klaagen, weenen, treuren. 
En ô! hoe wil my 't herte scheuren, 
Als, met den eenen voet in 't graf, 
Ik dat genoegen noch moet derven, 
Dat de een zo wel, als de and're zoon, 

{==28==} {>>pagina-aanduiding<<}

Zich voor myn' legersteê vertoon', 
Daar hy zyn' vader, voor het sterven, 
Den laatsten dienst en hulpe doet, 
Myn' laatsten zegen, laatste reden, 
Vol redere genegenheden, 
Ontvangt, en drukt in zyn gemoed, 
En staat gereed, om vaders oogen 
Te sluiten met bedeesde hand, 
Zo haast de ziel, het beste pand, 
Uit 's lichaams kerker is gevloogen! 
Maar ach! wat nood, wat nood was 't al, 
Wierd my voor 't lest die hoop gegeeven, 
Dat ik myn' zoon in 't ander leven 
In heil en vreugd aanschouwen zal! 
Zo konde ik 't al geduldig draagen, 
Zo was de elende geene elend, 
Zo scheide ik hier van daan in 't end 
Met vol genoegen en behaagen. 
Doch hier, en namaals, ach! ach! ach! 
Rampzalig voor altyd te weezen, 
Gelyk myn' zorg met recht doet vreezen, 
Dat treft myn' ziel met fellen slag, 
Dat zal my all' myn' dagen treffen, 
Zo lang myn oog het licht aanschouwt, 
Zo lang my geest de kracht behoud, 
Om iets verstandig te beseffen. 
Ach! Hemel, ach! genaê, genaê: 
Ach! schut, door myn' gebeên bewoogen, 
Dat onheil door uw alvermogen. 
Slaa mynen zoon in 't herte, slaa 
Dien onbedachten in 't geweeten; 
En, kan het anders niet gechiên, 
Doe hem door prang van rampen zien, 

{==29==} {>>pagina-aanduiding<<}

Hoe verr' hy heeft zyn' pligt vergeeten. 
Al moet hy hier ten doele staan 
Voor fellen slag van 't zwaarste ly'en, 
Geen nood, indien het kan gedyen, 
Om 't eeuwig lydens-lot te ontgaan. 
Ach! Hemel, leen my gunstige ooren: 
Want zonder hulp van uw beleid, 
En macht, en goedertierenheid, 
Is alles hooploos en verlooren. 
Ach! zo gy niet myn helper zyt, 
Ben ik myn' zoon voor eeuwig kwyt. 



Derde gezang. 
De verlooren zoon, tot zich zelven keerende.

Stort uit, stort uit, myn bang gemoed, 
Stort uit de smerten, die u plaagen, 
En, als een worm, geduurig knaagen, 
In eenen zilten traanenvloed, 
Die, langs het aangezicht met plassen 
Tot op het aardryk afgevloeid, 
En tot een' beek eerlang gegroeid, 
Bekwaam zy om my zelv' te wassen. 
De druk ontlast zich door geween, 
Door zuchten, en door jammerklagten, 
Eer de angst het herte koom' versmachten. 
En ach! wie had ooit meerder reên, 
Om met zyn kermen, en zyn brullen, 

{==30==} {>>pagina-aanduiding<<}

Uit bangen boezem opgeweld, 
Met deerlyk handgewring verzeld, 
Alom de gantse lucht te vullen, 
Als ik, die, van myns vaders erf, 
En alle maagen wyd geweeken, 
Van allen troost en hulp versteeken, 
In dit gewest elendig zwerf? 
Als ik, die, korts met pracht van kleeden 
Op 't rykelykst gedost, en net, 
Nu naauwlyks met een' sleur en slet 
Kan dekken myne naakte leden? 
Als ik, die, voormaals in 't genot 
Van staat en eer gewoon te leeven, 
My nu tot slaafsen dienst moet geeven, 
En passen op het zwynenkot? 
Als ik, die geene lekkernyen 
Weleer te dier of waardig vond 
Tot voedsel voor myn' dert'len mond, 
En nu, helaas! gebrek moet ly'en? 
Als ik, die, in myn' ruimen staat 
Gevierd, gevleid, en aangebeeden, 
Nu als met voeten word getreeden, 
Van elk verstooten, en versmaad? 
Ach! ach! hoe kan het lot verloopen! 
Wat uitkomst heeft myn' ziel, aan 't end 
En afgetreurd, in deeze elend' 
Myn gantse leven lang te hoopen? 
ô Huurelingen, die met vlyt 
Gestadig past op uwe pligten, 
Om u naar vaders last te richten, 
Hoe word uw staat van my benyd! 
Want schoon u een naauwkeurig zorgen, 
En arbeidzaame naarstigheid 

{==31==} {>>pagina-aanduiding<<}

In uwen dienst is opgeleid, 
Die onophoudlyk van den morgen 
U bezig houd tot 's avond laat, 
Noch mag het u naar wens gebeuren, 
Dat zich het lichaam zonder treuren 
Met overvloed van brood verzaad. 
Maar ik, die als een zoon voor deezen 
In 't zelve huis wierd aangezien, 
Aan wien gy eer en dienst moest biên, 
Ben tot veel erger stand verweezen, 
Wroet dag aan dag in stank en slyk, 
In 't gadeslaan van vuile zwynen, 
Daar 't lyf, door hongersnood aan 't kwynen, 
Zich toont niet anders als een lyk; 
Daar de onbarmhertigheid der mensen 
Slaat reis op reis myn smeeken af, 
Wanneer ze om walgelyken draf 
My tot verzaadiging hoort wensen; 
Daar in dien deerelyken nood 
Niet ander over schynt gebleeven, 
Als door gebrek 't elendig leven 
Eerlang te wis'len met de dood. 
En ach! was maar dat uur gebooren, 
Wat was 't my een behaaglyk uur, 
Dat al myn bitter, al my zuur 
Eens voor altoos in 't graf zou smooren; 
Daar nu door 't rekken van dien tyd, 
Het groot getal van myne plaagen 
Gestadig groeit, en alle dagen 
Het lichaam duizend dooden lyd! 
ô Valse vrienden, die voor deezen 
My hingt, gelyk een klis, om 't lyf, 
Toen in uw' dertel tydverdryf 

{==32==} {>>pagina-aanduiding<<}

Myn goed u kon behulpig weezen; 
Sireenen, die vernist en snood 
Met open arm my plagt te ontvangen; 
Zo lang ik aan uw hol verlangen 
En zucht tot geld myn' schatten bood; 
Waar zyt, waar zyt gy nu verdweenen, 
Nu 't zonnelicht van myn geluk 
Wykt voor een' nacht van ramp en druk, 
En eens vooral heeft uitgescheenen? 
Helaas! nu zie ik, doch te laat, 
Hoe licht de ziel zich vind bedroogen, 
Die, door een' glimp van min bewoogen, 
Op mensen gunst en vrienschap staat. 
Nu zie ik klaar, dat al uw vleijen, 
Uw streelen, en bewys van eer, 
Een looze trek was, en niet meer, 
Om in uw' strikken my te lei'en: 
Wyl, elk gevlooden met myn goed, 
Niet een myn onheil neemt ter herte, 
Of tot verlichting van myn' smerte 
Zelf de allerminste pooging doet. 
Maar ach! wat helpt, wat helpt dit klaagen 
Om 's waerelds ongestadigheid? 
Waar toe, waar toe de schuld geleid 
Op mensen gunst, vol losse vlaagen? 
Ik zelf ben oorzaak van myn leed, 
Die, zonder 't einde te bezinnen, 
Aan overdaad en schandig minnen 
Te dwaas myn' rykdom heb besteed. 
Nu word het loon my toegemeeten. 
Rampzalig loon, hoe word myn hert 
Van doodelyk spyt en smert 
Geplukt, getornd, gescheurd, gereeten! 

{==33==} {>>pagina-aanduiding<<}

Wat ging u aan, ontaarde ziel, 
Dat gy zo los en onberaaden, 
Om in een' korte lust te baaden, 
In deeze droeve laagte viel? 
Gy had al wat gy kond begeeren: 
Een' Vader, ryk van haave en schat; 
Die alles voor u over had, 
Wiens zucht geen ding u liet ontbeeren; 
Een huis, aanzienlyk, ruim, en groot, 
Op 't rykst vervuld van alle zaaken, 
Die oog, en oor, en hert vermaaken, 
Verr' boven eis van enk'len nood; 
Een' menigte van lieve vrinden, 
Die, tot bevord'ring van uw baat, 
Met hun gezelschap, raad, en daad 
Zich altyd vaardig lieten vinden; 
Een' hoop van knechten, steeds bereid, 
Steeds uitgestrekt met hert en zinnen, 
Om uwe gunst om stryd te winnen 
Door allerlei gedienstigheid. 
Dus had gy 't wenselykste leven, 
Dat ooit een' mens wierd toegevoed. 
Waarom, waarom dan niet vermoegd 
En stil in zulken stand gebleeven? 
Maar neen: uw onbezonnen waan, 
Uw dwaaze drift kon niet gedoogen, 
Noch langer onder Vaders oogen 
En opzicht, als een kind, te staan. 
Gy moest uw goed met eigen' handen 
Bestuuren naar uw' hertenlust: 
Gy moest van uw' geboortekust 
Eens reizen naar uitheemse landen. 
Wat Vader bad, wat vrienden deên, 

{==34==} {>>pagina-aanduiding<<}

Om uwen uittocht te beletten, 
Niets konde uw dwaas besluit verzetten, 
Gy volgde uwe eigen' zinnelykheên. 
Helaas! hoe snyd my door 't geweeten 
't Herdenken van dien droeven dag, 
Toen Vader my reisvaardig zag, 
En, afgetreurd, en nat bekreeten, 
Den laatsten kus van afscheid gaf, 
En drukte al beevende en bewoogen 
Myn' handen, wyl een vloed uit de oogen 
Afbiggelde op myn aanzicht af; 
Daar droefheid hert en mond beklemde: 
Zo dat het allerjongste woord, 
Vaar wel, myn zoon, maar half gehoord, 
Op bleekbestorven' lippen stremde! 
Hoe smelt myn hert van naaren rouw, 
Als my voor de oogen komen zweeven 
De gulde lessen, my gegeeven 
Uit overmaat van liefde en trouw: 
Doch lessen, weinig overwoogen, 
En minder noch van my betracht, 
Maar stout verwaarloosd, en veracht, 
En in den wind eerlang vervloogen! 
ô Roekelooze jongeling, 
Hoe mogt, hoe mogt het u van 't herte, 
Te zien de droefheid en de smerte, 
Die 's Vaders ziel om u beving! 
Hoe konde gy de eerwaardige oogen 
Om u zien storten zulken vloed 
Van traanen uit een bang gemoed, 
En blyven nochtans onbewoogen! 
Hoe kond gy zo veel' nutte reên, 
Met ernst gebonden op 't geweeten, 

{==35==} {>>pagina-aanduiding<<}

Zo achtloos, zo haast vergeeten, 
Ja zo onwaard met voeten treên! 
ô Wee! ô bitter weê! ô smerte! 
Ach! Vader, ach! hoe pynt het leed, 
Dat u myn' dwaasheid voelen deed, 
Door zyn' gedachtenis dit herte! 
Nu strekt de galm van ider woord, 
Dat uwe vaderzucht myne ooren 
Tot onderwys vergeefs liet hooren, 
Een' dolk, die myne ziele moord. 
De zuchten, zonder vrucht voorheenen 
Uit uwen boezem opgeweld, 
Zyn elk een' schroef, die 't herte knelt, 
En telkens zuchten doet, en steenen. 
Het treurig beeld van ider traan, 
Die ik uit uw gezicht zag dringen, 
Doet in elk oog een' bron ontspringen, 
En stroomen, zonder stil te staan. 
Zo word uw hertzeer streng gewrooken 
Aan my ontaarden, die den raad 
Eens trouen Vaders heb versmaad, 
En 't kinderlyk ontzach verbroken. 
ô Mogt ik eens, met dit gezicht, 
Geleerd door zo veel' droeve kwaalen, 
Myn' doorgebragten tyd herhaalen, 
Hoe kweet ik my in mynen pligt! 
Hoe zoude ik zien naar Vaders oogen! 
Hoe zoude ik op zyn wenken spoên, 
Om vlytig zynen wil te doen 
Met al myn herts en lyfs vermogen! 
Maar ach! waar denk, waar wens ik om? 
Vergeefs, vergeefs is deeze reden: 
De tyd, die eens is doorgegleeden, 

{==36==} {>>pagina-aanduiding<<}

Keert door geen bidden wederom. 
Al smeekte ik jaaren na elkand'ren, 
Al schreide ik eeuwen achter een, 
Tot dat smolt, en myn geween 
My zelv' in water deed verand'ren. 
Neen, neen, geen naraad geld, of baat; 
Maar voorraad, en te recht bezinnen, 
Eer dat men gaa een werk beginnen, 
Wat eind daar van te wachten staat. 
Zo had het my betaamd te vooren 
Het stuk omzichtig gaâ te slaan, 
En naar het vaderlyk vermaan, 
En trouwe vriendenraad te hooren. 
Ten minsten moest ik zyn gekeerd, 
Om beter leven aan te vatten, 
Eer dat ik zo onnut myn' schatten 
Geheel verslempt had, en verteerd. 
Dat legt 'er toe: en waar ik wende 
Myn droef gezicht in deezen nood, 
Ik vind geen heul, als aan de dood, 
Die alle lyden brengt ten ende. 
Of zou myn Vader noch, indien 
Ik voor zyn oog my kwam vertoonen, 
Myn' buiten spoorigheid verschoonen, 
En my op nieuw zyn' gunste biên? 
Helaas! hoe dwaalen myne zinnen! 
Hoe zoude ik, nu zo verr' van huis, 
Zo afgemat van ramp en kruis, 
Dien moeijelyken tocht beginnen? 
En schoon ik vond dien arbeid licht, 
Wyl alles wykt voor rustig poogen; 
Ach!ach! met wat gelaat, wat oogen, 
Zoude ik verschynen voor 't gezicht 

{==37==} {>>pagina-aanduiding<<}

Van mynen Vader? met wat woorden 
Zoude ik ontsluiten mynen mond, 
Indien hem niet de schaamte bond, 
En wederhield met haare koorden? 
En of ik al dien klem verwon, 
Ja zo beweeglyk wist te spreeken, 
Dat myn gebed en ned'rig smeeken 
De hardste herten buigen kon; 
Wat reden is 'er van vertrouwen, 
Dat, in zo jammerlyken staat, 
Myn Vader met een bly gelaat 
My als zyn' zoon weêr zoude aanschouwen: 
Na dat ik tegen hem voorheen 
My zo weêrspannig heb gedraagen; 
Hem zo veel stoffe gaf tot klaagen, 
Tot angstig zuchten en geween; 
Zo billyke oorzaak heb gegeeven 
Tot gramschap en afkeerigheid 
Door myn verkeerd, myn zot beleid, 
Myn dertel overdaadig leven? 
Neen, al te wyd verdwaalde zoon, 
Gy zoud uw smeeken en gebeden 
Vergeefs en zonder vrucht besteeden, 
Uw dwaasheid tot rechtvaardig loon. 
Nochtans, wat 's dit? schoon myn geweeten 
My 't ergst met reden vreezen doet, 
Noch voel, noch voel ik myn gemoed 
Van hoop op beter lot bezeten. 
En 't is als of een geest al zacht 
En stil, om 't vonkje, pas ontsteeken, 
Meer aan te blaazen, en te kweeken, 
Deez' woorden in myne ooren bragt: 
‘Rampzalig kind, hoe dus gevloogen 

{==38==} {>>pagina-aanduiding<<}

Met uw' gedachten heen en weêr? 
Hoe dus geslingerd op en neêr, 
Als baaren, van den wind bewoogen? 
Hebt gy noch tegen Vader niet 
Genoeg gezondigd en misdreeven, 
Met zyne wil te wederstreeven, 
En, tot zyn innig hertsverdriet, 
Baldaadig van hem af te wyken 
Zo verre in dit uitheems gewest? 
En moet uw' wanhoop noch op 't lest 
Zyn' goedheid dus verongelyken, 
Als waar zyn hert van staal, of steen, 
En niet te buigen tot ontfermen 
Door diep berouw, en treurig kermen, 
Weemoedig zuchten, en gebeên? 
Hoe dikmaal heeft hy u voor deezen, 
Wanneer gy stoutlyk uwen pligt 
Had overtreên voor zyn gezicht, 
Zyn' goedertierenheid beweezen! 
Ach! kon de tyd, en uwe elend 
Zo schoon all' de oude beeltenissen 
Van weldaân uit het herte wissen, 
Dat gy niet meer uw' Vader kent? 
Zyn all' die gunsten heel verdweenen? 
Of zou het vaderlyk gemoed 
Nu min barmhertig zyn, en goed, 
En medelydend, als voorheenen? 
't Zy verr', 't zy verr': zyn eigen aard 
Is liefde, en zachtheid, en vergeeven 
Aan herten, door berouw gedreeven, 
Hoe zeer met euveldaân bezwaard. 
Die eigenschap lyd geen verdooven. 
Die kwam, indien u Vader zag, 

{==39==} {>>pagina-aanduiding<<}

Met de eigen' teêrheid, als zy plag, 
Terstond in zyn ziel weêr boven. 
Op, op, dan, op; waar toe gewacht? 
Waar toe de nachcten, en de dagen, 
Noch langer met onvruchtbaar klaagen, 
En idel schreijen doorgebragt? 
Hier is het al voor u verlooren; 
En de uitkomst van uw' druk en kruis 
Is hier niet, maar in Vader huis, 
En Vaders liefde alleen beschooren. 
Op, op, dan, naar uw Vader toe. 
Ik zie hem, nu zo lang bevangen 
Van treurigheid, en sterk verlangen, 
En om uw afzyn bang te moê, 
Op uwe komst van vreugd herleeven, 
Om uwen hals zyne armen slaan, 
Door zyn' genade uwe euveldaân 
Verzoend, en vaderlyk vergeeven.’ 
ô Zoete hoop, die 't herte vleit, 
En tegen hoop my noch doet hoopen! 
Wel aan, ik wil niet gaan, maar loopen, 
En volgen, daar gy wenkt en leid. 
Al scheiden my veel diepe stroomen, 
Al scheid my menig berg en dal 
Van Vaders huis, myn iver zal 
Die alle wel te boven komen. 
Ik zal, gelyk myn' stand betaamt, 
Verschynen voor myns Vaders oogen, 
En, als een worm, in 't stof geboogen, 
Ootmoedig, weenende, en beschaamd, 
Het schuldboek van myn vuil gewisse, 
Van eerst tot lest op ider blad 
Met snoode vlekken gants beklad, 

{==40==} {>>pagina-aanduiding<<}

Door waare schuldbekentenisse 
Zondrouwig voor hem openslaan. 
'k Zal zeggen, Vader, 'k heb my schuldig 
Voor God gemaakt, en menigvuldig, 
En zwaarlyk tegen u misdaan. 
Myn leven, zo geheel onaardig, 
Zo ongeregeld doorgebragt, 
Tot blaam van u, en al 't geslacht, 
Maakt my den naam van zoon onwaardig. 
Ach! laat alleenlyk uw' genaê, 
Die vreemden menigmaal genieten, 
Zo verre op my haar' straalen schieten, 
Dat ik van honger niet vergaa. 
Vergun my slechts in 't lot te deelen 
Van uw' geringsten huureling. 
Dat houd' ik voor een zegening, 
En nooit zal de arbeid my verveelen. 
Zo wil ik Vaders teêr gemoed 
Door myne traanen, en myn smeeken, 
In medelyden zien te ontsteeken, 
Wyl ik met ider arm een' voet 
Op 't dichtst omvang, en houd omvangen, 
Tot dat hy, in de ziel gewond, 
Uit zynen minnelyken mond 
Dien zoeten troost my doe erlangen. 
Wel aan, dat 's gang. ô Heilloos land, 
Dat myne ziel voorheen vermaakte, 
Zo lang ze in dwaaze lusten blaakte, 
Daar zo veel droefheid naderhand 
Het bang geweeten kwam bezwaaren, 
ô Land, my erger, als een' hel, 
ô Heilloos land, vaar eeuwig wel, 
Ik haat, en laat u eeuwig vaaren! 

{==41==} {>>pagina-aanduiding<<}

Vaar wel, afschouwlyk zwynenkot, 
Dat ik, een zwyn gelyk voorheenen, 
Bewaakte in zo veel treurig weenen, 
Ik gaa op hoop van beter lot, 
Als, in verdriet en bitter knaagen, 
Vergeefs te wensen om den draf. 
Weg, lastig pak, weg, vuile staf, 
Ik heb u lang genoeg gedraagen. 
Gy hoeft niet meer myn' zwakke leên 
Tot eenen stut en steun te strekken: 
Myn iver, steeds door hoop te wekken, 
Zal uwe plaats genoeg bekleên. 
Wel aan, dat 's gang. Ach! Hemel, zegen, 
Ach! leid my door uw' goede hand, 
Op dat ik in myn Vaderland 
Myn' Vader in genaê bejegen: 
Geeft, geef, na zo veel hertsverdriet, 
Dat myne hoop haar' wens geniet'. 



Vierde gezang. 
Behelzende de vaders redenvoering en besluit, als hy zynen zoon van verre ziet aankomen.

Wat zie ik daar, zo verr' myn oog 
Kan over 't vlak der aarde weiden? 
Een' mens, of schim, of geen van beiden? 
Neen, 't is een mens: ô naar vertoog! 
Een mens, geen' mens gelyk in 't treeden; 

{==42==} {>>pagina-aanduiding<<}

Een leevend lyk, dat flaauw en zwak, 
Voelt telkens onder 't lichaams pak 
Bezwyken zyne onvaste schreeden. 
Hy nadert, en ontdekt met een 
Zyn' droeven stand zo veel te klaarder, 
Maar tevens ook zo veel te naarder. 
Een slet, geslingerd om de leên, 
Kan naauwlyks 't halve lyf omvangen. 
Het aangezicht schynt ongedaan, 
Vermagerd, bleek, en doods te staan. 
Hy droogt op elke stap zyn' wangen, 
Hy wringt zyn' handen dicht in een, 
En slaat zyn' borst, ten klaaren teken, 
Dat rouw en angst hem 't herte breeken, 
En de oogen dringen tot geween. 
Nu slaat hy stil, en schynt verlegen 
Te twyf'len, of hy voort zal gaan, 
En slaat het oog vast herwaarts aan; 
Dan raakt hy weder aan 't beweegen. 
Daar stort hy plots ter aarde neêr, 
En schynt, van droefheid schier bezweeken, 
Den Hemel om zyn' gunst te smeeken. 
Daar ryst hy op zyn' voeten weêr, 
En stuurt zyn' kommerlyke treden 
Rechtstreeks naar deeze wooning toe. 
Wat word my 't herte vreemd te moê, 
En van gedachten sterk bestreeden, 
Terwyl dit voorwerp van elend 
Zich niet als vreemd'ling schynt te draagen, 
Maar even of hem voor deez' dagen 
Dit land en huis al was bekend! 
Hoe zweef ik tussen hoop en vreezen! 
Zou dit myn zoon, myn jongste kind, 

{==43==} {>>pagina-aanduiding<<}

Zou dit myn zoon, zo teêr bemind, 
Zou dit myn eigen zoon wel weezen: 
Myn zoon, in zo veel treurigheid, 
In zo veel hertsverdriet en klaagen 
Vergeefs verwacht zo veele dagen; 
Myn zoon, zo lang met smert beschreid, 
Als dood, of te eenemaal verlooren? 
ô Ja, hy is 't; ô ja, gewis, 
Ik voel 't aan die beweegenis, 
Uit zyn gezicht in 't hert gebooren. 
Hy is 't; ik zie 't noch aan 't gelaat, 
Ik zie 't aan lyfsgestalte en leden, 
Aan zyn' gebaaren, en zyn' treden, 
Schoon 't al misvormd, en droevig staat. 
Hy is 't: maar ach! hoe mag het weezen, 
Dat hy verschynt in 't vaderland 
Zo wyd verscheiden van den stand, 
Waar in hy zich bevond voor deezen? 
Hoe komt dat aanschyn, glad voorheen, 
Zo mager nu, en ingezonken? 
Van waar die oogen, die zo blonken, 
Nu rood en duister door 't geween? 
Hoe komt hy met gescheurde kleeden, 
Half naakt, gelyk een bedelaar, 
Die voormaals met de dierste waar 
En stoffen praalde om zyne leden? 
Van waar dat deerlyk handgewring, 
Dat schreijen, en dat slaan voor 't herte, 
Getuigen van de diepste smerte, 
Die immer een gemoed beving? 
Van waar die ongestadigheden, 
Nu als bekommerd stil te staan, 
Dan weêr een weinig voort te gaan 

{==44==} {>>pagina-aanduiding<<}

Met wankelende en flaauwe schreeden? 
Van waar dat vallen op den grond, 
Dat bidden, ernstig en bewoogen, 
Terwyl hy, in het stof geboogen, 
Het aardryk kust met zynen mond? 
Helaas! ik zie wel klaar gebleeken, 
Dat my geen id'le vrees beving, 
Toen de onbedachte jongeling 
My om zyn erfdeel aan kwam spreeken, 
En, toen hy 't had in zyne macht, 
Naar 't vreemde land zich ging begeeven. 
Gewis, daar heeft zyn kwistig leven 
All' zyne schatten doorgebragt, 
En hem gedompeld in elenden. 
Nu doet hem het gevoel van kruis 
Ontwaaken, en naar 's Vaders huis, 
Op hoop van hulp, zyn gangen wenden. 
Maar ach! hy schaamt zich, dus gesteld 
Voor 't Vaderlyk gezicht te komen, 
En 't hert, van wroeging ingenomen, 
Vertoont zich jammerlyk bekneld; 
Terwyl van 't overtuigd geweeten 
Het overtreeden van zyn' pligt 
Hem reis op reis in 't aangezicht 
Geworpen word, en toegebeeten. 
Te feller, hoe zyn zwakke voet 
Hem brengt aan deeze wooning nader, 
En 't oog, gevest op my, zyn' Vader, 
Hem des te meer herdenken doet, 
Wat heil hy voormaals heeft genooten 
Uit myne goedertierenheid; 
Wat goed zyn roekeloos beleid 
Onwaard veracht heeft, en verstooten; 

{==45==} {>>pagina-aanduiding<<}

Wat smert hy my heeft aangedaan. 
Smert, die myn' ziele kwam doorsteeken, 
Toen ik zyn opzet niet kon breeken 
Door myn' gebeden en getraan; 
Toen ik hem beevend gaf myn' zegen, 
En onderrichtte uit zucht en trouw, 
Op dat voorzigtigheid hem zou 
Gelukkig leiden op zyn' wegen. 
Zo ziet hy 't loon zich toegebragt, 
Voor dat hy, los, en onberaaden, 
In snoode lusten zich ging baaden; 
En myn' vermaaning, stout veracht, 
Met zyn bedryf dorst wederstreeven. 
Maar heilzaam, maar gezegend loon, 
Dat my dien lang verlooren zoon 
Noch voor zyn' dood komt wedergeeven! 
Gezegend loon, dat zyn gezicht 
Deed opengaan, en hem, door 't nypen 
Van droeve jammeren, begrypen, 
Hoe verr' hy was van zynen pligt! 
Gezegend loon, dat hem bezinnen, 
Dat zyn gemoed besluiten deed, 
Te zoeken naar het eind van leed 
Alleen in 't Vaderlyk beminnen! 
Hoe voel ik nu van druk en smert 
Al teffens myne ziel geneezen! 
Hoe streelt de vreugd, in plaats gereezen, 
Op 't zien van mynen zoon, het hert! 
Of schoon zyn goed is weggeronnen, 
Al komt hy arm, en naakt, en bloot, 
En ongedaan; geen nood, geen nood! 
Ik heb (ô vreugd!) myn' zoon gewonnen. 
Dat 's my genoeg, en meerder waard, 

{==46==} {>>pagina-aanduiding<<}

Oneindig meer, dan all' de schatten, 
Die Oost- en Zuider kust bevatten, 
Ja, al wat schuilt in 't hert der aard. 
Myn rykdom kan de elende weeren, 
Waarin hy naar het lichaam viel: 
Maar de ondergang der ed'le ziel 
Is met geen' rykdom af te keeren. 
En blyf ik hier nog langer staan? 
Ik zal voor 't minst myn' zoone wenken; 
Of lyd de zaak noch meer bedenken 
Wat raadzaam zy en best gedaan? 
Zal ik zyn' schulden op gaan haalen 
In myn gemoed, en, naar de maat 
Van zyn voorheen gepleegde kwaad 
Myn' goedertierenheid bepaalen? 
ô Neen: zyne onbedreeven' jeugd, 
Door schynlust en verkeerde raaden 
Zo licht verlokt tot slimme paden, 
Zo licht verleid van 't spoor der deugd, 
Kan eenigzins zyn' fout verschoonen. 
Het lyden, dat zo zwaar en stryf 
Hem knelde, dat zich noch in 't lyf 
En aangezicht de tekens toonen, 
Heeft zyne misdaat wel geboet, 
En dringt, veel meer, dan bede, of kermen, 
Te medelyden en ontfermen 
Myn Vaderlyk, myn teêr gemoed. 
En daar ik mag zyn boett' aanschouwen, 
Zyn' schaamte en hertsverlegenheid, 
Waar onder zich een' vonk verspreid 
Van hoop en kinderlyk vertrouwen; 
Krygt de oude gunst haar' volle kracht 
Word straffe strengheid weggedreeven, 

{==47==} {>>pagina-aanduiding<<}

Het kwaad genadiglyk vergeeven, 
En in vergetelheid gebragt. 
Of heb ik reden om te vreezen, 
Dat myne goedheid, straks gereed 
Op 't eerste blyk van rouw en leed, 
Nadeelig voor myn' zoon zal weezen, 
En zyn gemoed, door trotsen waan 
Van zonder einde gunst te vinden, 
Zich eens op nieuw zal onderwinden 
Zyne eerste wegen in te slaan? 
Weg, zorgen, die my 't hert beklemmen; 
Weg, kommer, die myn' liefden-aard, 
Die myn genade in haaren vaart 
En ed'le werking zoekt te stremmen. 
Een' zoete hoop voorspelt myn hert 
Wat beters van myn' zoon te wachten. 
Dien zal in 't diepste der gedachten 
Het treurig beeld van ramp en smert, 
Die hem zyn' dwaasheid deed beproeven, 
Gestaâg als tegenwoordig staan, 
En zich doen wachten, om voortaan 
Zyns Vaders ziele te bedroeven. 
Dien zal de minnelyke kracht 
Van myne liefde zo verwinnen, 
Dat hy met al zyn hert en zinnen 
Zal overleggen dag en nacht, 
Hoe dat hy best, in alle zaaken, 
Door vlytige dienstvaardigheên, 
En opbouw van geschikte zeên, 
Zich myne gunst zal waardig maaken. 
Zo zal hy onder myn gezicht, 
Bestuur, en zorg, gestadig leeven, 
Daar 't alles acht op hem zal geeven, 

{==48==} {>>pagina-aanduiding<<}

Om hem te houden in zyn pligt. 
En schoon myn' hoop wierd noch bedroogen, 
Zal myne ziel, door dat misschien, 
Zo onverwacht, zo ongezien, 
Van 't liefdewerk te rug getoogen, 
Tot wrange strafheid overgaan? 
Zal ik myn hert en deure sluiten, 
En laaten mynen zoon daar buiten 
Zo treurig, zo neêrslagtig staan? 
Hoe kan 't een Vaders hert verdraagen? 
Neen: moet van beiden een geschiên, 
Noch beter gunst vergeefs te biên, 
(Dat zal ik nimmer my beklaagen) 
Dan dat, door overmaat van rouw, 
Uit myne afkeerigheid gebooren, 
Myn zoon in wanhoop gaa verlooren; 
Daad, die my eeuwig smerten zou. 
En wat stond anders hier te wagten 
Wyl die elendige, overal 
Verstooten, in zyn ongeval 
Geen uitkomst vind, noch eind van klagten, 
Dan in zyns Vaders teêr gemoed, 
Tot liefde en weldoen steeds genegen, 
En 's Vaders huis, zo ryk van zegen, 
Zo opgepropt van alle goed? 
Of zal myn oudste zoon zich stooren, 
Dat met zulk minnelyk onthaal 
Myn' Vaderlyke liefde straal' 
En daale op deezen jongstgebooren? 
Neen, neen; de broederlyke min, 
Wel verr' van afgunst en benyden, 
Zal hem met my zich doen verblyden, 
En achten 't voor een groot gewin, 

{==49==} {>>pagina-aanduiding<<}

Zyn' broeder, lang by hem verlooren, 
Zyn' broeder, wiens verlies myn' ziel 
Zoo veele jaaren pynlyk viel, 
Te zien als uit het graf herboren. 
Of schoon 't vooreerst in zyn gezicht 
Wat vreemd en wonderlyk mogt schynen, 
Wel haast zal dat gevoel verdwynen, 
Wanneer myn mond hem onderricht. 
Vooral, naardien hy niet kan vreezen, 
Dat myne ontferming, aangeboôn 
Aan mynen weêrgevonden zoon, 
Zyn erfdeel schaadelyk zal weezen. 
En of 't my hier al mede ontviel, 
My staat, als Vader, te bedenken, 
Aan wien ik myne gunst zal schenken: 
En 't kinderlyk ontzach, de ziel 
Van mynen zoon natuurlyk eigen, 
Zal hem beweegen, zonder klagt 
En murmureering, stil en zacht 
Zyn' wil naar myne wil te neigen. 
Zo zeegepraalt myn' Vaderzucht 
Van alles, dat haar af wou trekken. 
Wat is 'er noch, dat haar kan strekken 
Tot hinderpaal in haare vlucht, 
Om mynen zoon te gaan ontmoeten? 
Of wacht ik best, tot dat hy koom', 
En, vol weemoedigheid en schroom, 
Zich buigende voor myne voeten, 
Zyne overtreeding eerst bely', 
Dan smeeke om deernis en verschooning? 
Neen; vaardigheid zet gunstbetooning 
Een' dubb'le kracht en waarde by. 
Die zal myn' goedheid meê verheffen, 

{==50==} {>>pagina-aanduiding<<}

En deeze, hoe zy min verwacht 
Aan mynen zoon word toegebragt, 
Zyn hert zo veel te wisser treffen; 
Zyn' ziel in zo veel sterker gloed 
Van zuiv're wedermin doen blaaken, 
Zo veel te omzichtiger doen waaken 
Tot de oefening van alle goed, 
Om steeds myn' liefde meer te ontsteeken. 
Zo stryd myn' gunst, en zyne deugd, 
Met wederzydse lust en vreugd, 
Om dubb'le vlammen aan te kweeken. 
En blyf ik dan noch langer staan? 
Kan noch myn teder hert gedoogen 
Myn' zoon te aanschouwen voor myne oogen, 
Daar hy versmelt in treurgetraan, 
En voelt zyn' bange ziel verslinden 
Van droefheid, angst, en herten wee, 
Wyl schaamte en vreeze, op elke treê, 
Zyn' voeten schynen vast te binden: 
Het lichaam, flaauw en afgevast, 
De borst om ademtocht doet hygen, 
En reis op reis, driegt neêr te zygen 
Door 't prangen van dien zwaaren last? 
Kan myn gemoed dit noch verdraagen, 
Daar 't in myn' macht is, all' die smert 
Met eenen streek van 't kwynend hert 
Door een genadig woord te vaagen? 
Neen, neen, ik wil van stonden aan 
Den droeven jongeling ontmoeten; 
Ik wil myn' liefdelust gaan boeten, 
Om zynen hals myne armen slaan, 
Hem kussen voor zyn' mond en wangen, 
Betuiging doen, hoe myn' genaê 

{==51==} {>>pagina-aanduiding<<}

En milde goedheid vaardig staa, 
Om, als myn' zoon, hem weêr te ontfangen. 
Ik wil, na dat ik dus dien nacht 
Van treurigheid heb doen verdwynen, 
En 't licht van blydschap weder schynen, 
Zo zegenryk, als onverwacht, 
Myn' zoon met eigen' hand geleiden 
Tot in myn huis, daar 't al, verheugd, 
Zal juichen van oprechte vreugd, 
Zo haast die maar' zich koom' verspreiden. 
Is 't waar? en voel ik op dat beeld, 
Dat my zo zoet voor 't oog komt zweeven, 
Een' nieuwe kracht van geest en leven, 
Die my door bloed, en ad'ren speelt? 
Gewis, ik voel my als verjongen: 
Ik kan myn' voeten, als voorheen, 
Weêr reppen met gezwinde schreên, 
Ja huppelen met luchte sprongen. 
't Gaat wel: zo staat het lyf bereid, 
Te volgen, daar 't de geest wil stieren, 
Terwyl zyn' drift door leên en spieren 
De kracht van haare vlam verspreid. 
Zo kan ik 't myne voeten vergen, 
Langs 't veld te rennen zo gezwind, 
Zo vaardig, als een hart of hind' 
Door bos, en dal, en een hooge bergen. 
Zo loop, zo loop ik heen, en ruk 
My en myn' zoon uit smert en druk. 



    
        
{==54==} {>>pagina-aanduiding<<}

        Stichtelyke gezangen.

        
{==55==} {>>pagina-aanduiding<<}

        Morgen-zang.

        
ô Groote Heerser, die de ronden 
Des hemels hebt aan een gebonden, 
Het aardryk door uw' macht gegrond; 
Die in het loopperk van de wolken 
De zon en maan, tot dienst der volken, 
Doet rennen om het groote rond: 
 
Myn' ziel, door all' uw' goede daaden 
En gunstbewyzen overlaaden, 
Wil, uw' geduchten Naam ten prys, 
Een' dankbaare offerhand' ontsteeken, 
Die door de wolken heen kom' breeken, 
En looven u op zoete wys. 
 
Wat heeft uw' gunst my mild gezegend, 
Door uwe liefde neêrgeregend 
Met volle stroomen op myn hoofd! 
Een rykdom, die de ziel doet dwaalen, 
Daar ze eind in vinden kan, noch paalen, 
Hoe zeer ze in 't zoeken wroet en slooft. 
 
Het Morgenlicht, haar noch geschonken, 
Kan weer op nieuw de lust ontvonken, 
Om u te pryzen, goede Heer; 
Dat wekt haar' stem, om u te looven, 
Die zend zy voorlyk op naar boven, 
En zingt vol vreugde tot uwe eer. 

{==56==} {>>pagina-aanduiding<<}

Gy hebt myn, naar uw welbehaagen, 
Bevryd voor veelerhande laagen, 
Die my omringden in den nacht: 
Terwyl ik lag van slaap bekroopen, 
Hield gy uw' waakende oogen open, 
En over my zo trouwen wacht. 
 
Uw' hand, almachtig in haar' werken, 
Steld' al 't gevaar zyn' vaste perken, 
Die 't nimmer kon te buiten treên. 
Nu komt gy my weêr gunstig wekken, 
Als uit de dood in 't leven trekken, 
Verfrist de ziel, en sterkt de leên. 
 
Gy laat de gulde zonnestraalen, 
Weer op hun beurt op aarde daalen, 
En noopt al 't mensdom door dat licht, 
Het lichaam tot zyn werk te geeven, 
Den geest, om hoog tot u verheven, 
Met ernst te buigen tot zyn' pligt. 
 
Hoe groot, ô Heer, zyn uw' genaden! 
Hoe doet gy ziel en lichaam baaden 
In een' onpeilb'ren Oceaan! 
Wy danken u met hert en zinnen; 
Wy willen eeuwig u beminnen, 
En nooit van uwe wegen gaan. 
 
Verleen ons moed, en sterke krachten, 
Die nooit bezwyken in 't betrachten, 
En jaagen naar het noodig Een: 
Uw Geest, uw Goddelyk vermogen 
Daal' in ons hert van uit den hoogen, 
Om 't heilpad vlytig langs te treên. 

{==57==} {>>pagina-aanduiding<<}

Zo vinden w' ons gehard, gedreeven, 
U onafscheidbaar aan te kleeven, 
En naar het richtstnoer van uw' wet, 
Door zonden nimmer afgeweeken, 
Door ramp noch onheil ooit bezweeken, 
Te wandelen met vasten tred. 
 
Zo willen w', als de zon aan 't zinken, 
Eens ophoud op onze aard' te blinken. 
In 't licht van uwe majesteit, 
Op 't snaarenspel der Hemelingen 
Den lof van uwe goedheid zingen 
Met Eng'lentaal in eeuwigheid. 


Avond-zang.

Terwyl de nacht met bruine vlerken 
De waereld dekt, en alle werken, 
Van uw hand geteeld, 
Het oog ontsteelt, 
Heft zich myn gemoed, 
Heer, myn hoogste goed, 
Heft zich myn gemoed naar boven, 
Om u te bidden, en te looven. 
 
Gy hebt my noch dit brosse leven 
Gerekt, en deezen dag gegeeven. 
Nu leg ik my te rust, 
Maar onbewust, 

{==58==} {>>pagina-aanduiding<<}

Of het morgenlicht 
Noch eens myn gezicht 
Met zyn' luister zal bestraalen, 
Dan of hier 's levens zon moet daalen. 
 
Dat staat alleen aan uw behaagen. 
In uwe hand zyn onze dagen. 
Des rust ik zacht en stil 
In uwe wil, 
Die den ryksstaf heeft 
Over al dat leeft, 
En aan elk zyn' vaste wetten 
Van leven en van dood moet zetten. 
 
Uw' gunst, die nu zo veele jaaren 
Uw' dienaar wilde in 't leven spaaren, 
En kroonde in overvloed 
Met heil en goed, 
Zy alom verbreid, 
Eeuwig lof gezeid; 
Zy met dankbaar hert en tonge 
Onsterfelyke roem gezongen. 
 
Ik weet, ô Heer, en moet belyden, 
Dat myn gemoed niet t' allen tyden 
Naar eis uw goed bedacht, 
Noch heeft betracht; 
Dat myn' doffe ziel 
Vaak in zonden viel, 
En, van 't heilig spoor gegleeden, 
Uw' wil en wet heeft overtreeden. 
 
Zelf deeze dag, dien gy liet lichten, 
Draagt tuige van 't verzuim der pligten. 

{==59==} {>>pagina-aanduiding<<}

Dat slaat myn treurig hert 
Met diepe smert. 
Ach! dat uw' genaê 
Kom' myn' ziel te staê! 
Ach! laat uw' genaê de vlekken 
Van myne feilen toch bedekken! 
 
Kan 't uw' rechtvaardigheid gehengen, 
Wil myne dagen noch verlengen, 
Op dat met meerder vlyt 
Myn levenstyd 
Werde naar het licht 
Van uw' wet gericht, 
't Hert besteede all' zyne krachten 
In uw' bevelen te betrachten. 
 
Terwyl we ons dan ter ruste schikken, 
Om 't matte lichaam te verkwikken, 
Ons leggen buiten macht 
By naaren nacht, 
Laat uw Godlyk oog, 
Dat zich nooit bewoog, 
Nimmer sluimerde, ons bewaaken, 
Dat geene rampen ons genaaken. 
 
Uw' sterke hand wil ons bewaaren 
Voor alle lyfs- en ziels- gevaaren, 
Voor al wat kwetst en steekt, 
Of rust verbreekt. 
Roep van brand of moord 
Werde niet gehoord. 
Wil met kracht het woên betoomen 
Van fellen wind, en holle stroomen. 

{==60==} {>>pagina-aanduiding<<}

Bedek ons zo met uwe vleug'len 
Wil Satans list en macht beteug'len, 
Die in de donkerheid 
Zyn' laagen leit, 
En vol snood verraad 
Om ons heenen gaat, 
Helse netten weet te hangen, 
Om looselyk de ziel te vangen. 
 
Laat dus op morgen ons ontwaaken, 
Om ons vol iver op te maaken 
Tot vroolyk maatgeklank, 
Uw' Naam ten dank, 
Om met scherpe wacht, 
Op uw' wil bedacht, 
Om met onverwrikte schreeden 
Des levens heirbaan te betreeden. 
 
Tot dat we in 't ryk, dat geene nachten, 
Geen' duisternissen heeft te wachten, 
In ongestoorde rust, 
Vol hertenlust, 
By 't oneindig licht, 
Dat van uw gezicht 
Straalt door 's hemels ruime zaalen, 
Van eeuw tot eeuwe zegepraalen. 





{==61==} {>>pagina-aanduiding<<}

II. Morgen-zang.

ô Morgenstond, voor wiens aanminnig licht 
De duisternis met all' haar' naarheid zwicht, 
Die mens en vee als op een nieuw doet leeven, 
Die kruid en plant een nieuwe jeugd komt geeven, 
Uw glans, die 't lyf te hulp komt in zyn' daân, 
Wyst onzen geest ook deeze pligten aan. 
 
ô Eeuwig Licht, oneindig eeuwig Goed, 
ô God, die staâg ons, lichaam en gemoed 
Met zegen kroont, wy heffen 't hert naar boven, 
Om uwen naam, uw' grooten naam, te looven: 
Wy looven u voor 't geen gy voormaals deed; 
Wy looven u voor 't goed, ons nu besteed. 
 
Flus lag ons lyf als van de dood verkracht; 
Terwyl de ziel, tot stille rust gebragt, 
Zich zelv' vergat, van alle zorg ontlaaden: 
En had het u behaagd, op onze daaden 
Het heilig oog, tot billyk loon, te slaan, 
Gy had ons, Heer, den doodslaap in doen gaan. 
 
Want buiten dat uw goedheids overvloed 
Naar 't lichaam ons beschonk met alle goed, 
Ging over ons de dag van uwe waarheid 
En kennis op, in onbevlekte klaarheid, 
Op dat het hert, des levens waarde paên 
By zulk een licht zou leeren in te slaan. 

{==62==} {>>pagina-aanduiding<<}

Maar ach! hoe vaak wierd uw' genaê veracht! 
Ons zielen-oog tot sluimering gebragt! 
Ons hert gestopt voor uwe liefdetraalen, 
Om dwaaselyk in 's waerelds nacht te dwaalen, 
Om onbedacht op 't zondenpad te treên, 
Welks uitgang leid naar 't eeuwig duister heen! 
 
Dus had gy recht, om 't overwaarde licht 
Van goed en heil t' onttrekken ons gezicht: 
Dus had gy recht, om ons onwaardig leven 
Den nacht der dood al lang ten prooi te geeven, 
Waar op, helaas! uw rechtdag en een nacht 
Van eeuwig leed en jammer wierd verwacht. 
 
Doch Lof, zy u, Lof zy in eeuwigheid 
U, goedheids bron, met hert en mond gezeid, 
Dat g' ons uw' gunst vernieuwt met deezen morgen, 
En tyd verleent, om naauwer te bezorgen 
Het noodig Een, op dat door waare boet' 
Het oud gebrek zy naar uw wil vergoed. 
 
Geeft, gunstig Heer, nu 't lichaam is ontwaakt, 
Dat ook de ziel uit haaren slaap geraakt: 
En wyl de dag ons lieflyk schynt in de oogen 
Die 't al verkwikt, zo geef, dat uit den hoogen 
Uw Hemels licht met onbezwalkten gloed 
Zyn' straalen schiet' in 't opgewekt gemoed. 
 
Dryf door dien glans de nevels aan een kant 
Van eigenwil en dwaalend onverstand, 
Die 't hert te sterk de waereld doen beminnen; 
Op dat voor 't oog van onze ziel en zinnen 
Uw dierbaar heil verschyn' in klaaren dag, 
En heel 't gemoed in liefd' ontsteeken mag. 

{==63==} {>>pagina-aanduiding<<}

Uw zegen kroon' het werk van onze hand, 
Tot noodbehoeft' en 's lichaams onderstand. 
Uw geest versterk' de ziel met hemelkrachten, 
Om boven al het waardste te betrachten, 
Om al haar doen, voorzigtig, onbelet, 
En onvermoeid, te richten naar uw' wet. 
 
Geleid ons zo, op 't heillicht van uw woord, 
Door 't eeuwig goed gestadig aangespoord, 
En deezen dag, en alle verd're dagen, 
Langs 't pad van uw geheiligd welbehaagen, 
Door lief en leed, door voor- en tegenspoed, 
Door al 't gevaar, dat immer ons ontmoet. 
 
Geleid ons zo, dat onze jongste dag 
Met vaste hoop onz' oogen sluiten mag, 
Dat ons uw Zoon zal uit den doodslaap wekken, 
En in zyn ryk van vreugde tot zich trekken, 
Daar eeuwig in den dag voor uw gezicht 
Elk vroome zelf zal blinken, als het licht. 


II. Avond-zang.

Terwyl de dag in 't westen daalt, 
De zon beneên de kimmen 
Haar glanzig hoofd weêr onder haalt, 
En maan en sterren klimmen, 

{==64==} {>>pagina-aanduiding<<}

Daar alles noodigt mens en vee 
Te rusten op hun legeersteê, 
Betaamt het ons te vooren 
De stem met lofzang en gebeên 
Te zenden door de wolken heen 
Tot Gods genadig' ooren. 
 
Grootmachtig Heer, door all' uw' daân 
Zien w' uwe wysheid dringen, 
Die all' uw' werken doet bestaan 
Door staâge wisselingen, 
Die dag en nacht doet ongesteurd 
Elkander volgen beurt op beurt, 
Den dag ons hebt beschooren 
Tot d' oefening van bezigheên, 
Den nacht om de afgesloofde leên 
Door rust te zien herbooren. 
 
Wy roemen, Heer, uw diep beleid, 
Wy looven uw' genade, 
Die 's morgens zich op ons verspreid, 
En 's avonds komt te stade; 
Wy danken u, dat deezen dag 
Uw' Liefde-zon, gelyk zy plag, 
Ons weder heeft bescheenen; 
Wy danken u, dat gy den nacht, 
Tot steun van 's lichaams flaauwe kracht, 
Ons gunstig komt verleenen. 
 
Maar ach! wat zyn w' in dat gety' 
Omringd van veel' gevaaren, 
Van brand, en moord, en dievery; 
Van droomen, die bezwaaren, 

{==65==} {>>pagina-aanduiding<<}

En vullen 't hert met giftig zaad 
Door 's vyands list, die om ons gaat; 
Van droeve lichaams kwaalen; 
Van onverwagt door fellen schoot 
Getroffen van de bleeke dood, 
In 't donker graf te daalen. 
 
Dit doet ons denken om den nacht, 
Beschooren voor den boozen, 
Die roekeloos en dwaas bedacht 
Den dag verwaareloozen: 
Dit doet ons hert met kommer aan, 
Om diep in aandacht na te gaan, 
Of w' op den dag van heden 
Gevorderd zyn op 't heilig pad 
Naar uw' gewyde vreugdestad, 
Of van het spoor getreeden. 
 
Ontsluit ons, Heer, het zielgezicht, 
Op dat w' erkennen mogen, 
Waar in wy, door verzuim van pligt, 
Ten kwaade zyn getoogen. 
Maar laat ook uw' ontfermenis, 
En liefde, die oneindig is, 
De schulden ons vergeeven, 
Op dat geen doodslaap deezen nacht, 
Ontydig over ons gebragt, 
Een einde maak' van 't leven. 
 
Ei laat, terwyl wy ziel en leên 
Van zorg en wacht ontslaaken, 
Uw oog, van slaapzucht nooit bestreên, 
Tot onzen welstand waaken, 

{==66==} {>>pagina-aanduiding<<}

Op dat geen ramp den slaap belett', 
Geen angel zich in 't herte zett', 
Om listig te verstrikken 
Door eenig beeld van snoode lust, 
Maar dat door ongestoorde rust 
Zich lyf en geest verkwikken. 
 
Vergun ons zo met verse kracht 
Onz' oogen weêr t' ontluiken. 
Om uw' genaê met scherper wacht 
Ten goede te gebruiken, 
En steeds, als kinders van het licht, 
Te wand'len voor uw aangezicht: 
Op dat wy, 't naare duister 
Des helsen nachts uit gunst ontvloôn, 
U mogen looven voor uw' troon 
In eeuwig licht en luister. 





{==67==} {>>pagina-aanduiding<<}

Traagheid, 
de 
bron van onheil.

Geen' schaadelyker zonde op aarde, 
Geen kwaad, dat grooter onheil baarde, 
Als traage en vuige ledigheid, 
Die, zich vergeetende in de pluimen, 
Doet alle zorg het herte ruimen, 
En viert van allen arrebeid. 
 
Wat vrucht kan zulk een wortel draagen, 
Dan spaaden rouw, en bitter klaagen, 
In droevige armoede en gebrek? 
Maar ach! het sluimerig geweeten, 
Te dwaas verwaarloosd en vergeeten, 
Krygt grooter schaade, en snooder vlek. 
 
't Verzuimde land geeft nimmer kooren, 
Maar niet dan distelen en dooren: 
Geen huis, hoe vast het schynt gebouwd, 
Hoe schoon, hoe sierelyk te brallen, 
Dat niet in 't korte moet vervallen, 
Zo niemand daar de hand aan houd. 
 
Die tegen stroom zoekt op te vaaren, 
Word afgedreeven door de baaren, 
Zo niet gestaâg de riemen gaan. 
Dus word de geest, tot rust begeeven, 
Allengskens achterwaarts gedreeven, 
Te rug gevoerd van 's levens paên. 

{==68==} {>>pagina-aanduiding<<}

De doffe ziel, van slaap bekroopen, 
Stelt achteloos den ingang open 
Voor Satans list, die op haar past; 
Die sluipt 'er ongevoelig binnen, 
Die maakt zich meester van de zinnen, 
En stelt terstond zyn' zetel vast. 
 
Dan strooit hy fluks, verheugd en wakker, 
Vergiftig zaad in 's herten akker, 
Dat spreid zich onbelemmerd voort, 
En teelt in 't kort een' oogst van struiken, 
Die deugds gewas doet onderduiken, 
En all' haar' vrucht in 't eind versmoort. 
 
Dus ziet me in de overwonnen' zielen 
Eerlang een nest van monsters krielen, 
Van Slangespog gekeekt, gevoed; 
Gelyk in vuile modderpoelen 
Ontelb're wangedrochten woelen, 
Van wreeden aard, vol giftig bloed. 
 
Zo is de vrucht van achteloosheid 
Een aanteelt van ontaarde boosheid, 
Vermindering van deugd en goed: 
Maar snoode vrucht, die eens in 't ende, 
Gevolgd van jammer en elende, 
Te wrangen smaak geeft aan 't gemoed. 
 
Laat dan, ô mens, u nooit gelusten, 
Zo dwaas, zo traagelyk te rusten: 
Stap onvermoeid, stap rustig voort. 
Door arbeid word het loon verkreegen. 
Door wakk're vlyt op 's levens wegen 
Dringt ook de ziel door de enge poort. 




{==69==} {>>pagina-aanduiding<<}

Nadeel der hoovaardigheid.

Ja, ontaarde Hoovaardy, 
Dek uw hoofd met paauweveêren, 
Sier uw lyf met zyde kleêren, 
Voeg 'er goud van Ofir by, 
Diamant en paerlesnoeren, 
Laat van Oost- en Wester-kust 
Alle schoonheid herwaarts voeren, 
Tot vervulling van uw' lust. 
 
Zo, zo schynt gy een' godin, 
Die alom ontelb're zielen 
Voor uw' mogenheid doet knielen, 
Vast geboeid aan uwe min, 
Vlytig om u steeds te vieren, 
En vol iver dag en nacht 
U het offer toe te zwieren 
Op altaaren, ryk van pracht. 
 
Noch kan al dat schoon gewaad, 
Al die glans van zo veel' schatten 
Niet op onze ziele vatten; 
Neen, 't is al by haar gehaat. 
Die met opgehelderde oogen 
Door al 't schynschoon heenen ziet, 
Dat de waereld houd bedroogen, 
Acht haar' luister min als niet. 

{==70==} {>>pagina-aanduiding<<}

Laas! wat dekt die zoete pracht? 
Nietige aarde, schoon bestreeken, 
Maar een gasthuis vol gebreken, 
Dat, tot aarde eerlang gebragt, 
Moet het graag gewormte voeden, 
En in 't kort vergaat, verrot, 
Als een bloem, door 't hevig woeden 
Van den noordewind geknot. 
 
Maar noch vinniger venyn, 
Magtig om de ziel te moorden, 
Schuilt 'er in die goude boorden, 
In dat hulsel schoon van schyn; 
Daar het hoofd der helsche slangen 
U gestadig vergezelt, 
En de ziel, als zyn' gevangen, 
Aan die boeijen houd gekneld. 
 
Nu vermomt hy zyn gelaat, 
Om, als slaaf, naar uw behaagen 
U de slippen na te draagen, 
Daar ge uw' zoeten zet op straat. 
Maar hoe bitter wil 't verkeeren, 
Als die knecht eens meester word, 
En zyn' vrouw, naar zyn begeeren, 
Met haar' pracht ten afgrond stort! 
 
Keer dan noch, hoogmoedig hert, 
Slaa dien hoog verheven ceder 
Van hoovaardigheid ter neden, 
Die Gods gramschap tergt en sart: 
Schut de rampen, die u naaken, 
Schrik voor 't wanken van Gods roê, 
Eer zyn toorn beginn' te onwaaken, 
En voor eeuwig u verdoe. 

{==71==} {>>pagina-aanduiding<<}

't Hert, dat God eerbiedig vreest, 
En in ootmoed neêr wil daalen, 
Kan alleen zyn' gunst behaalen; 
Dat 's een wooning voor zyn' geest; 
Dat een beemd, die, mild doordronken 
Uit zyn goedheids Oceaan, 
Vruchten teelt, die eeuwig pronken, 
Eeuwig vol van luister staan. 



De Bethlehemse kindermoord.

Hoe haast verdrooft het zuur den smaak der zoetste vruchten! 
Het ned'rig Bethlehem heeft naauwelyks gehoord 
De maar' van Jezus heilgeboort, 
Of smelt en smoort in rouw, in traanen, en in zuchten; 
Terwyl de Dwingeland, gewekt door de Oosterlingen, 
En Wyzen van de Joodse Wet, 
Tot veiliging zyns troons, voor scherpgesleepen' klingen 
De teêre jeugd verwoed ten doele zet. 
 
Daar rukt in Efrata het rot van wreede tygers: 
De droeve moeder beeft, en poogt haar lieve vrucht 
Voor 't zwaard te bergen door de vlucht; 
't Onkundig wichtje groet de onmenselyke krygers 

{==72==} {>>pagina-aanduiding<<}

Met een' onnoz'len lach, of valt bedrukt aan 't weenen, 
Dat marmer zelf beroeren zou; 
Maar ach! de moorder spot met kinderlach en steenen, 
En 's moeders angst en troosteloozen rouw. 
 
Daar gaat de moord zyn' gang: 'k zie duizend zuigelingen 
Verrast op 's moeders schoot, en in haar' arm gesmoord, 
Of aan de borst van 't staal doorboord, 
Dat met den zelven slag door 's moeders hert komt dringen. 
Die opent haaren mond vergeefs tot treurig klaagen; 
De droefheid sluit haar bange hert, 
En steuit den naaren galm; zy valt op 't lyk verslaagen, 
En blyft als dood, verstomd door bitt're smert. 
 
Zo woed het staatbelang van 't hoofd der dwingelanden. 
Maar ach! wat baat het hem, daar Gods beleid en macht, 
Die met Herodes wreedheid lacht, 
Het recht doelwit reeds gerukt heeft uit zyn' tanden? 
Ja daar hy gretig wenst Gods Zoon in 't bloed te smooren, 
Verstrekt hy in Gods sterke hand 
Het werktuig, om zyn woord, voorzegd zo lang te vooren, 
Volmaakt in kracht te stellen en in stand. 
 
Dat dan de boosheid vry zich matte in vinnig woeden, 
De vroome vind in God een' steun en toeverlaat, 
Die tegen al 't geweld bestaat, 
En weet voor ramp en schaâ zyn' kinders te behoeden. 
En gy, Onnozelen, die snood belang doet sneeven, 
Hoe zalig is uw martellot! 
Gy sneuvelt vry van kwaad, om vroeger hen te streeven 
Naar 't Paradys, vol vreugd en heilgenot. 




{==73==} {>>pagina-aanduiding<<}

Schaadelykheid der waereld-liefde, 
getoond uit de onvolmaaktheid en nietigheid der waereldse goederen, en de brosheid des menselyken levens. 
I. deel.

't Lust my nu met schellen toon, 
Die de waereld door kan dringen, 
Al 't bedrog van 's Waerelds schoon, 
En zyn' nietigheid te zingen; 
Schoon, dat eerst aanminnig vleit, 
En de ziel te dwaas verleid, 
In 't eind met smerte scheid. 
 
Hy, die Satans list en macht, 
Die al 't onderaards vermogen 
Heeft verwonnen en verkracht, 
Geev' my bystand uit den hoogen; 
Hy, die nu op 's hemels troon 
Voert den staf, en draagt de kroon, 
Versterk' myn laagen toon. 

{==74==} {>>pagina-aanduiding<<}

Kom dan, blinde Waereldling, 
Leen my hier uw hert en ooren, 
Daar ik van de dwaasheid zing, 
Die uw' ziele kan bekooren; 
Hoor myn' zang met stillen moed, 
Zo gy trekt tot waarheid voed, 
Gebruik ze, vind gy 't goed. 
 
Toen wel eer het heilloos rot. 
Van ontaarde hemelingen 
Zich dorst kanten tegen God, 
En naar de opper eere dingen, 
Smeet hen Gods getergde macht 
In des afgronds naaren nacht, 
Die nimmer einde wacht. 
 
Zo wist God de muitery 
Billyk haaren loon te geeven, 
Daar ze in droeve slaaverny 
Eeuwig slyten moet haar leven; 
Zo wierd 's Hemels zalig hof 
Schoon geveegd van slyk en stof, 
En zong de Godheid lof. 
 
Sedert deed een bitt're spyt 
't Hoofd der helse muitelingen 
Steed met rustelooze vlyt 
Naar 't verderf der mensen dingen, 
Woelen, wroeten dag en nacht, 
Dat de mens door list of kracht 
Werde in 't verdriet gebragt. 

{==75==} {>>pagina-aanduiding<<}

Zoude een klomp van nietig stof 
De opperzaligheid beërven, 
En vol vreugde in 't Godlyk hof 
Heersen zonder ooit te sterven, 
Deelen in 't oneindig goed, 
Dat hy eeuwig derven moet 
Met al zyn hels gebroed? 
 
Neen, dat was te hard een brok, 
Om met goeden moed te zwelgen. 
Dies, gesard van helsen wrok, 
Zoekt hy 't mensdom te verdelgen, 
Zoekt hy hen, vervreemd van God, 
Listig heen te voeren tot 
Zyn ongelukkig lot. 
 
Even als een vogelaar, 
Die in welgestelde netten 
't Pluimgediert, dat geen gevaar 
Vreest, noch onheil, wil bezetten, 
't Fluitje blaast nu zacht, dan sterk, 
Lokt de vogels binnen 't perk, 
Zo gaat hy ook te werk. 
 
Helse netten, dicht gebreid, 
Weet hy listig toe te stellen, 
Om de ziel, bekoord, verleid, 
In die strikken vast te knellen; 
Met bedriegelyk geluid 
Dryft hy angst en zorgen uit, 
En lokt dien vetten buit. 

{==76==} {>>pagina-aanduiding<<}

Nu moet al de glans en 't schoon, 
Al 't sieraad en pronk der waereld, 
Met de pracht van staf en kroon, 
Eer, en schatten ryk bepaereld, 
't Lokaas zyn, dat hert en zin, 
Dwaas geboeid aan haare min, 
Sleept tot zyn' netten in. 
 
Dus, naar 't hert zich vind gesteld, 
Komt hy elk zyn deel vertoonen, 
Deezen macht van aards geweld, 
Purper kleed, en goude troonen, 
Dien geneugte en lichaams zoet, 
And'ren milden overvloed 
En schat van geld en goed. 
 
Met een' meereminnen-toon, 
Die de zielen op kan trekken, 
Weet hy 't kwaad, dat staf en kroon, 
Weelde en schat verzelt, te dekken, 
Pryst hy 't hert de waereld aan, 
Dat, door't lief gevlei verraân, 
Hem nadert onbelaân. 
 
Dus besluit hy welgemoed 
In zyn net een' drom van zielen, 
Die, verzot op 's waerelds goed, 
Voor haar outer nederknielen, 
Eeren haar, als afgodin, 
Blind door onbedachte min, 
Om eenig aards gewin. 

{==77==} {>>pagina-aanduiding<<}

Zo word menig reizenaar 
Door 't vermaak van groene paden, 
Daar 't gevogelt paar by paar 
Zingt en kweelt, van zorg ontlaaden, 
Van zyn onheil aangetast, 
Daar een slang, die op hem past, 
Hem onvoorziens verrast. 
 
Domme herten, die zo zot 
Gaat u zelv' verroekeloozen, 
Om een' schaduw van genot 
Te verkrygen van den boozen, 
Om 't verwerven van een goed, 
Dat, hoe schoon het schynt en zoet, 
Geen' rust geeft aan 't gemoed. 
 
Ach! was uw gezicht zo klaar! 
Kon 't door all' de nevels dringen, 
Zien de moeite en al 't gevaar, 
Die al 's waerelds goed omringen, 
Ach! met hoe gezwinden tred 
Wierd uw voet te rug gezet, 
En uit den strik gered! 
 
Zal men van zyns vyands hand 
Gaaven neemen en gechenken, 
Daar men woelt aan beider kant, 
Om elkanders macht te krenken? 
Neen, al wierd ze ons toegebragt, 
Zulk een' gift was steeds verdacht, 
Verworpen, en veracht. 

{==78==} {>>pagina-aanduiding<<}

Maar wat blinde raazerny 
Heeft veroverd uw' gedachten, 
Dat gy van uw' weêrparty 
Durft een goed geschenk verwachten, 
Die gestaâg uw onheil zoekt? 
Neen, zyn' gaaf, hoe opgedoekt, 
Is waard te zyn gevloekt. 
 
Open, open dan uw oog, 
Zie de list der helse logen, 
Die de ziel zo vals bedroog, 
En haar heeft in 't net getoogen: 
Open 't oog, noch is het tyd, 
Dat de ziele werd' bevryd, 
En haare rampen myd'. 
 
Wat toch word u toegebragt 
Door die opgesmukte gaaven? 
Zorg en arbeid dag en nacht, 
Eeuwig wroeten, slooven, draaven, 
Daar u 's herten graage lust, 
Nooit verzaadigd, nooit geblust, 
Geen' stilte gunt, noch rust. 
 
Treft u dan noch eenig goed, 
't Raakt alleen uw lyf en leden, 
Dat gy 't lichaam lekker voed, 
En versiert met pracht van kleeden, 
Daar de ziel zich bloot vind staan, 
Ja veeltyds met euveldaân 
En zonden word belaân. 




{==79==} {>>pagina-aanduiding<<}

Schaadelykheid der waereld-liefde, enz 
II. deel.

Geniet gy nu, na 't slaaven, 
Na arbeid zonder rust, 
Na alle uw' moeite en draaven, 
Het voorwerp van uw' lust, 
Wat is, helaas! 
Groothartig dwaas, 
Al 't geen u word geschonken? 
Een nietig goed, 
Vol ebbe en vloed, 
In 't kort uw' hand ontzonken. 
 
De groote Vorst der wyzen, 
Die zonder tegenspoed 
Zyn' mogendheid zag ryzen, 
Schatte alle waerelds goed 
Voor idelheid, 
Die 't hert verleid 
Door valsvermomde logen, 
Voor damp en rook, 
Wiens dunne smook 
Zeer haast is weggevloogen. 

{==80==} {>>pagina-aanduiding<<}

Als kinders, die zich streelen 
Met id'le vreugd en spel, 
Daar ze onbekommerd speelen 
Met lossen waterbel, 
Die, naauw gevlucht 
Door de open' lucht, 
Losbreeken moet en spatten, 
Bedriegt het kind 
Met id'len wind, 
En zyne hand in 't vatten: 
 
Zo gaat het met de mensen, 
Die binnen 't aards genot 
Bepaalen al hun wensen, 
En erven slechts een lot, 
't Geen 't avontuur, 
Zeer kort van duur, 
Haast uit zyn' stand komt sling'ren, 
Welks glans, hoe schoon 
Gesteld ten toon, 
Druipt schielyk door de ving'ren. 
 
Al wat zich hier beneden 
Het groote zonnelicht, 
Hoe net in alle leden, 
Vertoont voor ons gezicht, 
Als 's waerelds kloot, 
Zo schoon, zo groot, 
Met all' zyn' ryke schatten, 
Met eens van kant, 
En, uit zyn' stand 
Verwrikt, in duigen spatten. 

{==81==} {>>pagina-aanduiding<<}

Een dag zal 't alles enden, 
God, als met grammen moed, 
Zal van den hemel zenden 
Een' fellen zwavelgloed, 
Die 't al ontsteekt, 
Verscheurt, en breekt, 
Hoe ryk van glans en luister, 
En stort met kracht 
All' 's waerelds pracht 
In 't eindelooze duister. 
 
Wat zal 't dan zyn ten lesten 
Met hen, die all' hun min 
Op 's waerelds schyngoed vestten, 
Verblind van hert en zin? 
Dan galmt de lucht 
Van 't naar gezucht, 
Van 't kermen, klaagen, kryten, 
Dat aan het hert, 
Van angst benerd, 
Zyn' dwaasheid komt verwyten. 
 
En waar zyn uwe borgen, 
ô Idel waerelds kind, 
Dat niet misschien op morgen 
Die groote dag begint? 
God deed u lang 
Dien ondergang 
In 't heilig woord verkonden; 
Noch toeft de straf, 
Noch wacht hy af 
De boete van uw' zonden. 

{==82==} {>>pagina-aanduiding<<}

Maar streelt ge u met gedachten, 
Dat die langmoedigheid 
Altoos zal blyven wachten? 
Neen, 't is te dwaas gevleid. 
Te lang gevergd, 
Gesard, getergd, 
Zal een Gods gramschap daalen, 
Die 't zondig hert 
Met grooter smert 
Die traagheid zal betaalen. 
 
Gods roê kan lang vertraagen, 
En klimt met flaauwe schreên, 
Maar treft met feller slagen, 
Als ze eindlyk stort beneên. 
Dat toon', dat leer' 
De vloed, die eer, 
Na zulken reeks van jaaren, 
In 't eind met kracht 
Al 't boos geslacht 
Bedorf in 't graf der baaren. 
 
En schoon u Gods genade, 
En overdiend gedult 
Noch eeuwen kwam te staade, 
En droeg uw' zondenschuld, 
Dat baat u niet, 
Terwyl men ziet, 
Dat 's waereld waanbehaagen, 
Hoe schoon het blinkt, 
Vergaat, verzinkt, 
En eindigt alle dagen. 

{==83==} {>>pagina-aanduiding<<}

Niets, dat hier lang kan duuren, 
't Neemt alles haast een' keer, 
Dan ploffen sterke muuren, 
En koningryken neêr, 
Dan vliegt het goed 
Met snellen spoed 
Op arends vleugels heenen, 
Dan is het lust 
In 't kort geblust, 
Vernietigd, en verdweenen. 
 
Doorloop all' de oude blaêren, 
Daar zal zich klaar bescheid 
Voor de oogen openbaaren 
Van 's waerelds nietigheid: 
Daar ziet gy de eer 
Van menig heer, 
Nu luisterryk in 't blinken, 
Tans, van zyn' lof 
Ontbloot, in 't stof 
Neêrstorten en verzinken. 
 
Daar ziet gy 't groot vermogen 
Van schatten zonder end 
In 't kort vergaan, vervloogen, 
Verwisseld in elend; 
Daar menig mens, 
Die nu naar wens 
Kon in geneugte baaden, 
Na weinig tyd 
Zyn vreugde kwyt, 
Met smerten overlaaden. 

{==84==} {>>pagina-aanduiding<<}

Het aards geluk, hoe heerlyk, 
Hoe schoon voor 't oog, en ryk, 
Hoe lustig, en begeerlyk, 
Staat los, en is gelyk 
Het buigzaam was, 
Of teder glas, 
Welks glansen 't oog verrukken, 
Maar haast geknakt, 
Gescheurd, verzwakt, 
In scherven spat en stukken. 
 
En kan dat goed u noopen 
Door uiterlyken schyn, 
Om steeds, als slaaf, te loopen 
In arbeid, moeite, en pyn? 
Neen, dwaaze mens, 
Bepaal uw' wens, 
't Is al te veel gewoogen, 
De prys te duur 
Voor zo veel zuur, 
't Geen 't hert bedriegt door logen. 




{==85==} {>>pagina-aanduiding<<}

Schaadelykheid der waereld-liefde, enz. 
III. deel.

Nu zaagt gy, Waerelds kind, 
Dat al wat gy bemint, 
Bezit op aarde, 
Dat alle waerelds goed, 
Hoe schoon 't zich open doet, 
Hoe hoog in waarde, 
Maar schyngoed is, dat, uiterlyk bestreeken, 
Het oog verrukt, doch vol is van gebreken, 
Vol zorge, die het herte 
Geduurig vult met smerte, 
In vreeze en angst de zielen houd begraaven, 
En doet haar zonder rusten, 
Tot voedsel van haar lusten, 
In moeite en pyn, en arbeid eeuwig slaaven. 
 
Nu zaagt gy, hoe die pracht 
Een deerlyk einde wacht, 
En moet bezwyken, 
Ja midden in 't genot 
De ziele vaak bespot, 
En heen gaat stryken. 

{==86==} {>>pagina-aanduiding<<}

Dat waar een' les, een spiegel, om te aanschouwen, 
Hoe zwak, hoe los die grond is van vertrouwen, 
En dus in tyds te leeren 
Beteug'len uw begeeren. 
Maar kan dat al u niet genoeg beweegen, 
Welaan, noch eene reden 
Wil u myn zang ontleeden, 
Om dwaaze min schoon uit het hert te veegen. 
 
Gy voed misschien een' hoop, 
Dat niet met zulken loop, 
Zo snel in 't draaven, 
U 't wankelbaar geval 
De vrucht ontdraagen zal 
Van al uw slaaven: 
Die hoop heeft kracht, om u in slaap te wiegen, 
Maar staat te los, en kan u licht bedriegen. 
Noch kon 't u ook gelukken, 
Die id'le vrucht te plukken, 
Die 't hert bekoort, en kan zyn' lust behaagen; 
't Luk, dat op losse schyven 
Gestadig rolt, kon blyven 
In vasten stand ten einde van uw' dagen. 
 
En stel eens, dat u God 
Vergunde zulken lot, 
Dat zich uw herte 
Altyd van aards geluk 
Bedeeld zag, vry van druk, 
En ramp, en smerte; 
Zie dag op dag uw' schatten vry vermeêren, 
Uw' naam met roem van elk gedienstig eeren, 

{==87==} {>>pagina-aanduiding<<}

Zwem steeds in volle stroomen 
Van weelde, niet te toomen, 
Laat al dat goed, geen' inbreuk van elende, 
Die zon van vreugd en luister, 
Geen' wisseling van duister 
Gevoelende, 't hert streelen tot den ende. 
 
Maar is u onbekend, 
Hoe spoedig 's levens end 
Ons dikwils by is? 
Wie gaf u, blinde zot, 
Pand, dat van zulken lot 
Uw leven vry is? 
Daar duizenden in 't bloeijendst van hun jaaren 
Voor uw gezicht ten duist'ren grave vaaren, 
Als bloemen, ras verdorven, 
En van hun steel gekorven, 
Verwelkt, vertreên, wanneer het Noord en Zuiden, 
Ten kerker uitgebroken, 
Elkander fel bestooken, 
En schenden al 't sieraad van bloem en kruiden. 
 
Al stond dan 's wearelds goed 
Op onverwrikten voet, 
Wiens sterk vermogen 
Voor ramp noch onheil zwicht, 
En op zyn zwaar gewigt 
Blyft onbewoogen; 
Die losse duur van 't leven, haast verstreeken, 
Verkort die lengte, en kan de vastheid breeken. 
Of kan de hoop u vleijen 
Van niet zo ras te schei'en 

{==88==} {>>pagina-aanduiding<<}

Van de aarde, die zo sterk uw' lust kan trekken? 
Neem weêr, dat God wou geeven 
Uw' hertenwens, en 't leven 
Naar uwe wil tot hooge jaaren rekken. 
 
Maar ach! wat baat het al, 
Daar eenmaal moet en zal 
Uw brosse leven, 
Het zy dan vroeg, of laat, 
Zyn' aangevangen draad 
Ten einde weeven? 
Al wilde u God door zyne goedheid spaaren, 
Om Enochs zoon in leeftyd te evenaaren, 
Ja verr' voorby te loopen, 
Wat heil is hier te hoopen, 
Als dat ge uw' zorg ziet groeijen door 't verlengen, 
Daar 't uurglas van uw' dagen 
Toch eens, met korte vlaagen 
Verloopen, alle uw' vreugd ten eind zal brengen? 
 
De dood, de felle dood, 
Ontziet, noch klein, noch groot, 
Noch arm, noch ryken; 
Wat 's levens licht geniet, 
Moet al voor haar gebied 
En rykstraf wyken: 
Haar wreede voet, die weet van geen' verschooning, 
Klopt zonder keur aan vorst- en herders- wooning; 
Haar zeisen, nooit te paaijen, 
Weet alles af te maaijen, 
Wat ploeg bestuurt, of steeds in goud kan praalen: 
Het baat geen tegenwoelen, 
't Moet al haar' macht gevoelen, 
En jong of oud ten naaren kerker daalen. 

{==89==} {>>pagina-aanduiding<<}

Daar word dan all' de lust 
Met eenen slag geblust, 
De vreugd geschonden 
Van 's waerelds logen-aas, 
Dat hier het hert zo dwaas 
Hield vastgebonden. 
En noch waar 't goed, had alles slechts een ende: 
Maar dan begint het jammer en de elende 
Der valsverleide zielen, 
Gewoon met vlyt te knielen, 
Voor schat, en eer, en zondelyke vermaaken, 
Daar ze in des afgronds poelen 
De bitt're voorsmaak voelen 
Der helse pyn, die eenmaal staat te naaken. 
 
Bedenk dit, waerelds kind, 
Te jammerlyk verblind, 
Doe de oogen open, 
En slaâ de elende gaâ, 
En 't onheil dat hier na 
U zal beloopen. 
Of streelt ge uw hert te dwaas met die gedachten, 
Dat ge uwen pligt in d' ouderdom betrachten, 
En u op 't eind van 't leven 
Tot betering zult geeven? 
't Zy verr', dat werk noch langer uit te stellen, 
Dit uur te laten glyden, 
Op hoop van and're tyden, 
Daar elken dag de dood u dreigt te vellen. 
 
Of zult ge u dan zo sterk 
Bevinden, om dit werk 

{==90==} {>>pagina-aanduiding<<}

Naar eis te pleegen, 
Als 's waerelds dwaaze min 
Gants heeft haar' zetel in 
Uw' ziel gekreegen? 
Een oude boom, vast in den grond geschooten, 
Word niet zo licht verplant, als jonge loten. 
Zo gaat het met de zonden, 
Wier wortels, in de gronden 
Van 't hert gehecht, verid'len alle krachten. 
Neig dan uw hert en ooren, 
En laat geen' tyd verlooren: 
Volg 's Hemels raad, zo hebt gy heil te wachten. 

EINDE



* Sera nunquam est ad bonos more via, Quem poenitet peccasse paene est innocens. 


** Tertullianus de praescriptionibus adversus haereticos, non procul ab initio: Et hoc mirum, opinor, ut probatus aliquis retro postea excidat. Saul, vir bonus prae caeteris, livore postea evertitur. David, vir bonus secundum cor Domini, postea stupri & caedis reus est. Salomon, omni gratia & Sapientia donatus a Domino, ad idololtariam a mulieribus inducitur. Soli enim Dei Filio servabatur sine delicto permanere.

* Ziet van deeze verzameling den Heere Andriessen, in de Naam-lyst der geenen, die de Psalmen van David in Nederlandse Dicht-maat gebragt hebben, zynde 't III. Deel van deszelfs aanmerkingen op Dathenus Psalmen, No38, bladz. 199 en 200.

* Petrus II vers 10.

† 2Kronyken XXV.vers 18.

* Micha VII.9 en Klaagliederen III.39.

* De Zinspreuk van de Kerk der Waldensen, voorloopers van de Hervorming.

* Spreuken IV.vers10, 11, 12, 13.

* Men leest in de Nederduitsche Vertaling 2 Timoth.I.5 doch niet volgens de Grieksche uitspraak, Eunice.

* Job XXXII.vers 8.

* Micha VI.vers 6, 7, 8.

† Een zoenoffer van honderd beesten, enz., by 't Heidendom in gebruik.

* Joannes XI. vers 33 en 35.

* Openbaringe XIV. vers. 13.

† Richteren XIV. 8, 14.

* Genessis III.19.

† Hebreen IX.28.

§ Esezen I. vers 4, 5, 6, 7, 14.

†† Galaten II.20.

* Romeinen VIII.11.

† Handelingen XX.28. Openbaringe V.9.

†† Efezen I.23. V.30.

§ Joannes XVII.24.

* De plaaten tot het voorgaande XXIII. XXIV. XXV. XXIX. EN XXX. Zinnebeeld waren, met de eerste XXII en derzelver Berymingen gereed. Die tot het XXVI. XXVII. en XXVIII. met de Berymingen van deze drie, en van de evengemelde vy, deed men 'er by.

