
   
        
           
               Feestzangen, ter gelegenheid van het vijftigjarig bestaan der maatschappij Felix Meritis
               Willem Hendrik Warnsinck
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Feestzangen, ter gelegenheid van het vijftigjarig bestaan der maatschappij Felix Meritis van Willem Hendrik Warnsinck uit 1827.
               
               
                   
                       pagina 1 tot en met 4 ontbreken.
                   
               
           
           
           
               
                   
                   2
                   
                   
               
           
           
               warn006fees01_01
               DBNL-TEI 1
               
                   2011 dbnl
               
           
           
               DSOLmetadata:yes
           
           
               
                   
                   exemplaar Koninklijke Bibliotheek Den Haag, signatuur: Lbl KB Wouters 21006
               
               Willem Hendrik Warnsinck, Feestzangen, ter gelegenheid van het vijftigjarig bestaan der maatschappij Felix Meritis. Z.p., 1827
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Feestzangen, ter gelegenheid van het vijftigjarig bestaan der maatschappij Felix Meritis
               Willem Hendrik Warnsinck
               
               
                   
                   
               
           
           
           
               
               
           
           
           
           
       
       
           
               Feestzangen, ter gelegenheid van het vijftigjarig bestaan der maatschappij Felix Meritis
               Willem Hendrik Warnsinck
               
               
                   
                   
               
           
           
           
               
               
           
           
           
           
       
       
           
               2011-07-18
               
                   MP
               
               colofon toegevoegd
           
       
   
            
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Willem Hendrik Warnsinck, Feestzangen, ter gelegenheid van het vijftigjarig bestaan der maatschappij Felix Meritis. Z.p., 1827
 
Zie: https://www.dbnl.org/tekst/warn006fees01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 




{==I==} {>>pagina-aanduiding<<}

FEESTZANGEN, TER GELEGENHEID VAN HET Vijftigjarig Bestaan
DER MAATSCHAPPIJ: FELIX MERITIS;
DOOR DEN HEER W.H. WARNSINCK, Bsz.,
de Muzijk gecomponeerd
DOOR DEN HEER J.G. BERTELMAN.
UITGEVOERD op Dingsdag den 6den November, 1827.


      

{==5==} {>>pagina-aanduiding<<}

Eerste Zang.


Ten rei, wie, in dit heilig koor, 
De schoonste bloemen leest! 
Het outer blaakt in heldren gloor, 
Verdienste baant zich 't eerespoor; 
Verdienste viert haar feest. 
 
Bewaarders van deez' Tempeltinn'! 
Gewijde Priesterschaar! 
Ten rei! ten rei, met hoogen zin! 
En zet den schoonsten lofzang in, 
Het plegtig feest is dáár! 
 
Die lofzang rijze, op dankbren toon, 
't Verruimde hart ontsneld! 
Verdienste praalt in al haar schoon, 
En siert zich met een lauwerkroon, 
Die vijftig zomers telt. 

{==6==} {>>pagina-aanduiding<<}

De lauwer groent, de lauwer kraakt, 
Als in Dodona's bosch; 
En wie voor Licht en Vrijheid blaakt, 
En nooit zijn' rang als mensch verzaakt, 
Verschijnt in hoogtijdsdos. 
 
De Stedemaagd, aan 't stroomrijk IJ, 
Verheft deez' stichting 't meest, 
En kroont deze achtbre Maatschappij, 
En groet haar statig hooggetij', 
En viert haar Jubelfeest. 
 
Ten rei, wie kunst en kennis schraagt, 
En voedt haar hemelvlam! 
Geen dag, die voor ons schooner daagt; 
De kroon, die hier Verdienste draagt, 
Is de eer van Amsterdam. 



      

{==7==} {>>pagina-aanduiding<<}

Tweede Zang.


Strengelt krans en lauwerkroonen 
Uit den rijksten lauwerhof! 
Hier, waar al de kunsten wonen, 
Rijz', Verdienste! uw roem en lof! 
Zingt dien lof, o Bardenscharen! 
Zweev' hij op den galm der snaren! 
Nooit verheft gij schooner stof. 
 
Lof en lied moet statig rijzen, 
Op het plegtig hooggetij', 
Haar ter eer, wie volken prijzen 
Als de schoonste Maatschappij! 
Handel schonk zijn rijke gunsten 
Aan dit Heiligdom der kunsten: 
Roem van d'Amstel, pronk van 't IJ! 

{==8==} {>>pagina-aanduiding<<}

Voorspoed rees, uit Flevo's plassen, 
Schittrend voor der volkren oog; 
En te midden van moerassen, 
Stegen wanden, zuil en boog. 
Niet in weidsche hofportalen 
Deed de vlijt haar schatten pralen: 
Hier alléén steeg zij zoo hoog. 
 
Hier hebt gij uw priesterscharen, 
Hier, Natuur! uw tempelkoor. 
Hooger hemel ingevaren, 
Meet de blik het zonnespoor; 
Dringt het oog, waar ook, op aarde, 
Goddlijke Almagt wondren baarde, 
In 't geheim dier wondren door. 
 
Hier weêrgalmen nog uw woorden, 
Rolt uw taal, Demosthenes! 
Trilt, gelijk aan Peneus boorden, 
Nog uw snaar, Euripides! 
Ziet Homeer' zijn' roem bewaren, 
Klinkt het lierspel der Pindaren, 
Als in de eeuw van Pericles. 

{==9==} {>>pagina-aanduiding<<}

Tyberstad, vlecht lauwertwijgen! 
Bied uw' Angelo's de kroon! 
Hooger kan de lof niet stijgen, 
Hier een' Rubbens aangeboôn. 
Rijk in zegen, mild in gunsten, 
Zit de Schutsgod van de kunsten, 
Zit hier Phebus zelf ten troon. 
 
Hoor dien zilvertoon der snaren, 
Galmend door den tempel heen! 
Phebus brengt zijn priesterscharen 
In dit heiligdom bijeen. 
Mozart's doen hun klanken hooren, 
En in deez' gewijde koren 
Kroont de roem verdienste alléén! 



      

{==10==} {>>pagina-aanduiding<<}

Derde Zang.


Hier, Vrijheid! staan uw feestaltaren; 
En wat alom, door woest geweld, 
Werd neêrgeveld, 
Hier hadt ge uw dienst en priesterscharen. 
Hier, in deze achtbre Maatschappij, 
Verhief de geest zich grootsch en vrij. 
 
Aan orde, pligt en wet verbonden, 
Bleef hier, hoe hoog de nood ook klomm', 
Uw heiligdom, 
Onschatbre Vrijheid! ongeschonden. 
Geen boei, gesmeed door vreemd geweld, 
Heeft hier de vrije borst bekneld. 

{==11==} {>>pagina-aanduiding<<}

Hier kon, in 't prangen der gevaren, 
Toen alles bukte, zonk en viel, 
De vrije ziel 
Haar' onverwrikten stand bewaren. 
De God der Vrijheid schonk die kracht; 
Door eendragt wies der zwakken magt. 
 
Vrij bleef de mond en vrij 't geweten: 
Hier mogt het zuchtend Vaderland, 
Bedekt met schand', 
Zich, in zijn kroost, nog roemrijk heeten. 
Hier brak, met heldren gloed en gloor, 
De dageraad der Vrijheid door. 
 
Verlichting! zegen Gods voor de aarde! 
Hier blonk uw luister van omhoog, 
Voor aller oog, 
En 't hart gevoelde uw' schat en waarde; 
En in des Scheppers roem en lof, 
Verhief de geest zich boven 't stof. 

{==12==} {>>pagina-aanduiding<<}

Waar duisternis den weg doet missen, 
Onwetendheid haar doornen zaait, 
En distels maait, 
De teelt van schrale wildernissen; 
Daar bloeit zij nooit, de schoone plant, 
Gekweekt in 't beter Vaderland. 
 
Juicht, Broeders! 't loflied aangeheven! 
Hier mogt die plant, voor ons gezigt, 
Omglansd met licht, 
Ons allen rijke vruchten geven. 
Juicht, Broeders! heerlijk rijpt het zaad, 
Dat door geen' tijd of lot vergaat. 
 
Verlichting! Deugd en Menschenwaarde! 
Hier praalt uw glans, en 't goede en schoon 
Zit hier ten troon, 
Hier, in 't gezegendst oord der aarde: 
Triomf! lofwaarde Maatschappij! 
Hier blonk dat Licht; hier straalt het grootsch en vrij. 



      

{==13==} {>>pagina-aanduiding<<}

Vierde Zang.


Vloeit nu, toonen! klinkt nu, snaren! 
Gloed, die aller hart ontbrandt, 
Blaker op de feestaltaren! 
Vloeit nu, toonen! klinkt nu, snaren! 
Barden! zingt het Vaderland! 
 
Ja, de parel van Europe, 
Groot in luister en waardij, 
Onze glorie, vreugd en hope, 
Ja, de parel van Europe, 
Dierbaar Nederland! zijt gij. 
 
Vrijheid heeft haar tempelkoren, 
Hier hare outers opgerigt; 
Broeders! doet den lofzang hooren! 
Vrijheid heeft haar tempelkoren 
Naast des Vorsten troon gesticht. 

{==14==} {>>pagina-aanduiding<<}

Heerlijk schiet het Licht zijn stralen, 
't Licht, dat nimmer ondergaat. 
Broeders! ziet die glansen pralen! 
Heerlijk schiet het Licht zijn stralen, 
Dáár, waar Nassau's Zetel staat. 
 
Lof den dierbren grond der Vadren, 
Door Gods zegen mild bekroond! 
't Heiligst vuur doorgloeit onze adren: 
Lof den dierbren grond der Vadren! 
Grond, waar Licht en Vrijheid woont. 
 
't Loflied, dat wij dankend zingen, 
Tuigt van ons gelukkig lot. 
Hooger moet de feesttoon dringen; 
't Loflied, dat wij dankend zingen, 
Broeders! voere ons hart tot God. 
 
U, Oneindige! Onbegonnen! 
U vereert ons nedrig lied: 
Maar de lof van duizend zonnen, 
U gebragt, o Onbegonnen! 
Meldt uw Liefde en Grootheid niet. 

{==15==} {>>pagina-aanduiding<<}

Hoor ons, magtig Hemelkoning! 
Vader! leid ons door uw hand! 
Kroon ons met uw gunstbetooning! 
Hoor ons, magtig Hemelkoning! 
Zegen Vorst en Vaderland! 






