



    Vaderlandsche historie. Deel 1
    Jan Baptist David


GEBRUIKT EXEMPLAAR
    exemplaar universiteitsbibliotheek Leiden, signatuur: 1013 G 1
    
ALGEMENE OPMERKINGEN
    Dit bestand biedt, behoudens een aantal hierna te noemen ingrepen, een
        diplomatische weergave van de tweede druk van Vaderlandsche historie. Deel 1 van Jan Baptist David uit 1852. De eerste druk verscheen in 1842. Het totale werk bestaat uit elf delen.
    
REDACTIONELE INGREPEN
Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina's (p. II en XVI) zijn niet opgenomen in de lopende tekst.
    
    
        [pagina I]
    
    VADERLANDSCHE HISTORIE.
    
    
        [pagina III]
    
    VADERLANDSCHE HISTORIE, DOOR J. DAVID, KANONIK HON. DER METROPOLITANE KERK VAN MECHELEN, LID VAN DE KONINKLYKE AKADEMIE TE BRUSSEL, VAN HET KONINKLYK NEDERLANDSCH INSTITUET, EN VAN DE MAETSCHAPPY DER NEDERL. LETTERKUNDE TE LEYDEN, PROF. AEN DE KATHOLYKE HOOGESCHOOL, ENZ.
    EERSTE DEEL.
    TWEEDE UITGAVE.
    
    LEUVEN, BY VANLINTHOUT EN Cie, DRUKKERS DER HOOGESCHOOL.
    1852.
    
    
        [pagina IV]
    
    Opus quod inscribitur: Vaderlandsche Historie, door J. David, Kanonik hon. der metropolitane Kerk van Mechelen, Lid der koninklyke Akademie van Brussel, Prof. aen de katholyke Hoogeschool, enz. Eerste Deel, ex auctoritate Eminentissimi et Reverendissimi Cardinalis Archiepiscopi Mechliniensis et legum academicarum praescripto recognitum, quum fidei aut bonis moribus contrarium nihil continere visum fuerit, imprimi potest.
    
    Datum Lovanii, 31 Decembris 1841.
    
    P.-F.-X. DE RAM, Rect. Univ.
    
    
        [pagina 323]
    
    Bladwyzer.
    
        	Bladz.
Voorrede.	v
Inleiding. - Van België en zyne bewooners voor den tyd van den inval der Romeinen. - Zeden en gebruiken der oude Belgen.	1
Bepaling van het oude Celtica. 1. - Wanneer ons land is begonnen bewoond te worden. 2. - De eerste bewooners van België waren de Kelten of Gallen. 3. - Krygshaftigheid van dat volk. ib. - De togten der Kelten in Italië. ib. - Zy worden daer uit geslagen door de Romeinen. 4. - Die op hunne beurt de Alpen overkomen en een deel van Gallië onderwerpen. ib. - Hoe ver het veroverde deel zich uitstrekte. 5. - Dit voerde den naem van romeinsche Provincie. 6. - Het nog niet veroverd deel onderscheiden in Aquitaensch, Celtisch en Belgisch Gallië. ib. - Bepaling dier dry deelen. ib. - Welke volkeren in dien tyd Belgisch Gallië bewoonden. 7. - Zetel der Eburonen. 8. - Der Trevieren. ib. - Der Nerviërs. ib. - Der Atuatikers. 9. - Der Menapiërs. ib. - Der Ambivariten. ib. - Waer die volkeren van daen gekomen waren. ib. - Hoe hun staetsbestier geregeld was. 10. -	

    
    
    
        [pagina 324]
    
    
        Hunne volksvergaderingen. 11. - Of er by hen steden en dorpen waren. 12. - Hoe zy huisden, ib. - En den kost kregen. ib. - Hunne herbergzaemheid. 13. - De Passante-Gasthuizen. 14. - Der Belgen opregtheid en vaste trouw. ib. - Hunne zedigheid. 15. - En als gevolg daer van, hunne sterke gezondheid. 16. - De gebreken der Belgen. Hunne twistzucht. 17. - Hunne driftigheid tot het spel. 18. - En genegenheid tot den drank. 19. - Hun drank was bier en Mede. ib. - Hunne matigheid in het eten. 20. - Wat hun voedsel was en hoe zy dat namen. ib. - Hoe zy de gezondheid dronken. 21. - Hoe de Belgen gekleed gingen. ib. - En hoe de belgische vrouwen. 22. - Hunne oefeningen in den wapenhandel. ib. - Hoe de jongeling tot strydbaer man werd. 23. - De wapens der Belgen. ib. - Hoe zy ten stryd trokken en slag leverden. 24. - Standen der oude Belgen. De adelstand. 25. - De vrygeborenen. ib. - De vrygemaekten. ib. - De slaven of lyfeigenen. 26. - Godsdienst der Belgen. ib. - Koophandel der Belgen. 27.	

Eerste hoofdstuk. - Staet van het romeinsche Ryk. - Karakterschets van Julius-Cesar.	29
Opkomst en bloei van Roomen. 29. - Verval der zeden. ib. - Oorzaek van Roomens onderwerping aen ondeugende menschen. 30. - Marius en Sylla. ib. - Pompeius en Cesar. 31. - Welk	

    
    
    
        [pagina 325]
    
    
        een slechte kerel deze laetste was. ib. - Zyne verregaende eerzucht. ib. - Zyne eerste bedieningen. 32. - Hoe hy zich Consul wist te doen kiezen. ib. - En uit zyn ambt profyt te trekken. 33. - Zelfs niet ontziende 's lands schatkist te bestelen. 34. - Hoe hy, na 't afleggen van zyn Consulaet, het bestier van Gallië tegen de Alpen wist te krygen. 35. - En hoe dat van Gallië over de Alpen of de Romeinsche Provincie. 36. - Wat hy daermeê van zin was. 37. - Cesars krygskunst. ib. - Zyn vooruitzigt en werkzaemheid. 38. - Hoe hy zyne soldalen wist te betooveren. 39. - Welke voorzorgen hy nam, eer hy Roomen verliet. 40.	

Tweede hoofdstuk. - Eerste veldtogt van Cesar in Gallië. - Het jaer 58 voor Christus geboorte.	41
Toestand der Romeinsche Provincie. 41. - De Helvetiërs en hunne woonstede. ib. - Zy willen verhuizen naer een ander deel van Gallië. ib. - En vragen om door de romeinsche provincie te trekken. 42. - Dat wordt hun afgeslagen. 43. - Nu beproeven zy den togt door het land der Sequaners en dat der Eduenzen, dat is door 't namalig Burgondië. 44. - Maer spelen daer de beest op hunnen doortogt. 45. - De Eduenzen doen klagten aen Cesar. ib. - Deze komt er tusschen en verslaet een deel der Helvetiërs. 46. -	

    
    
    
        [pagina 326]
    
    
        Hy houdt de overigen in den draei, tot dat hy de kans klaer heeft. 47. - Hoe hy die kans weet aen te brengen. 48. - De Helvetiërs willen nu zelf vechten. 49. - Maer worden verpletterd en vernield. 50.- Verbazing der Galliërs wegens zulke overwinning. ib. - De Sequaners en de Eduenzen, gedurig in twist. 51. - De eersten vragen hulp van Ariovistus, koning der Zweven. ib. - Ariovistus komt de Sequaners ter hulp, maer neemt een deel van hun land in bezit. 52. - En grypt welhaest nog verder. ib. - De Sequaners nemen hunnen toevlugt tot Cesar. 53. - Hoe zy dien in zyn kaerten spelen. 54. - Cesar geeft hun goede woorden en maekt zyn plan. 55. - Hy zendt eenen bode tot Ariovistus. ib. - Maer de Germaen geeft een norsch antwoord. 56. - Een tweede gezantschap gaet hem aenmanen om het land der Eduenzen te ruimen. ib. - En wordt op nieuw van der hand gewezen. 57. - Cesar trekt op tegen de Zweven. 58. - Hy houdt rustdag te Besançon. ib. - Hoe zyne soldaten den schrik in 't lyf kregen, toen zy van de Galliërs vernamen welk een krygshaftig volk de Zweven waren. 59. - Wat moeite Cesar had om hun dat uit het hoofd te zetten en nieuwen moed te geven. 60. - Zyn schoone redevoering. 61. - Hy trekt op legen Ariovistus. 62. - Deze beproeft om onderhandelingen aen te knoopen. 63. - Maer daer komt niets van. ib. - De Germanen	

    
    
    
        [pagina 327]
    
    
        zoeken niet te vechten dan met nieuwe maen. 64. - Van dat bygeloof maekt Cesar gebruik om hen aen te vallen. ib. - Bloedig gevecht tusschen de Germanen en Cesars soldaten. 65. - Deze behalen de zege. 66. - Uitwerksel dier beide overwinningen op de Galliërs. 67. - Einde van den eersten veldtogt. ib. - Cesar vertrekt naer Roomen, en waerom. 68.	

Derde hoofdstuk. - Tweede veldtogt van Cesar in Gallië, zyn eerste in België. - Het jaer 57 voor Christus geboorte.	69
De overwinningen van Cesar hadden de Belgen niet verschrikt. 70. - Zy maken een verbond tegen den gemeenen vyand. 71. - Welke volkeren deel namen in dat bondgenootschap. ib. - Hoe veel manschap ieder leverde. 72. - Hun leger bestaet uit meer dan 300,000 strydbare mannen. 73. - Wie daer het opperhoofd van was. 74. - Cesar maekt zich gereed tot den oorlog. 75. - En komt naer België. 76. - Waer hy zyn leger neêrsloeg. 77. - En waer de Belgen het hunne. ib. - Beschryving van de landstreek waer het pleit moest beslist worden. 78. - Cesar talmt om het de Belgen moede te maken. 79. - Deze beproeven te vergeefs de Romeinen te overrompelen. ib. - De Belgen worden verraden door de Eduenzen. 80. - Zy besluiten hun kamp op te breken en ieder naer zyn land te	

    
    
    
        [pagina 328]
    
    
        trekken. 81. - Maer hoe nu weggeraekt? ib. - Zy worden deerlyk gehavend by hunnen aftogt. 82. - Cesar marcheert naer Soissons. 83. - De inwoonders geven zich over. 84. - Vervolgens trekt hy naer Beauvais, dat zich insgelyks onderwerpt. 85. - De noordelyke Belgen alleen houden nog bet hoofd boven. ib. - Cesar trekt naer het land der Nerviërs. 86. - Lof van dat volk. ib. - Hoe zy zich tot den oorlog bereiden. 87. - Zy verzamelen een leger van 60,000 man. ib. - Uitleg van hun krygsplan. 88. - Zy gaen legeren tusschen Sambre en Maes. ib. - Hoe wel dat overleid was. 89. - Cesar komt door het Kameryksche ingedrongen. 90. - Wat hy doet om den vyand te verkennen. ib. - Hy kiest zyn kamp regt over dat der Nerviërs. ib. - Deze krygen valsche berigten over Cesars handelwyze. 91. - En besluiten den aenval te beginnen voor dat al de romeinsche magt verzameld zy. 92. - De Romeinen werken aen hun kamp. 93. - En worden verrast door de Nerviërs. 94. - Maetregelen door Cesar in der haest genomen. 95. - Beschryving van het gevecht. 96. - Misslagen van de bondgenooten der Nerviërs. ib. - Het kamp der Romeinen wordt ingenomen. 98. - Hereeniging der Legioenen. 99. - Cesars krygskunst triomfeert. 100. - Nederlaeg der Nerviërs. 101. - Hulde aen hunne kloekmoedigheid. ib. - Hunne bondgenooten onderwerpen	

    
    
    
        [pagina 329]
    
    
        zich. 102. - Het overschot der Nervische natie smeekt en verwerft genade. ib. - De Atuatikers blyven in de wapens. 103. - Beschryving hunner woonstede. ib. - Cesar leidt er zyne legioenen naertoe. 104. - En belegert hen. ib. - Beschryving van zyn oorlogstuig. ib. - De Atuatikers spreken kwansuis van overgaef. 105. - En leveren een deel hunner wapens. 106. - Maer in den nacht verzamelen zy al hunne kracht en doen eenen uitval op het kamp der Romeinen. 107. - Zy worden afgeslagen en verliezen veel volk. 108. - Wraek van Cesar. De natie wordt in slaverny gebragt en verkocht. 109. - Einde van den tweeden veldtogt. Het romeinsche leger gaet naer zyn winterkwartieren. 110. - En Cesar vertrekt naer Roomen. ib. - Daer worden openbare feesten gehouden. ib. - Maer Cesar ontmoet er ook tegenspraek. 111. - Hoe hy die wist te doen zwygen, en zich in 't bewind van Gallië te houden. 112.	

Vierde hoofdstuk. - Tweede en derde veldtogt van Cesar in België. - Het jaer 56 en 55 voor Christus geboorte.	113
De Armorikanen en hunne woonstede op de zeekust. 113. - Zy geven zich over aen Crassus. ib. - Maer in den winter spannen zy samen om het juk af te werpen. 114. - En verzamelen eene zeemagt van 220 schepen. 115. - Zoo haest	

    
    
    
        [pagina 330]
    
    
        Cesar hoort wat zy van zin zyn, doet hy ook schepen timmeren. 116. - Hy komt de bergen over om Gallië in den toom te houden. ib. - En randt eenige wykplaetsen der Armorikanen aen. 117. - Maer deed daer verloren moeite. 118. - Aenkomst der romeinsche vloot. ib. - Onder welke opzigten de Armorikaensche schepen die der Romeinen overtroffen. 119. - Beschryving van het zeegevecht. 120. - Middelen door Cesar in het werk gelegd om 's vyands schepen te verlammen. 121. - De Armorikanen krygen de nederlaeg. 122. - En geven zich over. ib. - De Morinen en de Menapiërs zyn de eenigsten die nog hardnekkig blyven. 125. - Cesar bevecht ze. 124. - Doch zonder veel uitslag. 125. - Hy beproeft om hunne bosschen uit te roeijen. 126. - Maer de nadering des winters doet hem die onderneming staken. 127. - Einde des veldtogts. ib. - Cesar gaet naer Italië. ib.
                    

                    Inval der Tenchters en Usipeten gedurende den winter. 128. - Lotgevallen dier twee volkeren. 129. - Zy komen naer België afgezakt. 130. - En slagen zich neêr tusschen Waal en Rhyn. 131. - Cesar hoort dat en besluit er tegen op te komen. 132. - Hy vraegt graen en peerden aen die van Trier. 133. - Hy leidt zyn leger tegen de Tenchters en Usipeten. 134. - Die door gezanten zich zoeken te regtveerdigen. 135. - Maer krygen voor antwoord dat zy den	

    
    
    
        [pagina 331]
    
    
        Rhyn terug moeten overgaen. ib. - Zy vragen tyd om zich te bedenken. 136. - Doch Cesar nadert al meer en meer met zyne krygsmagt. ib. - Schermutseling met de germaensche ruitery. 137. - Waer Cesar gelegenheid uit neemt om de twee volkeren te overvallen. 138. - Schroomelyke slagting der Tenchters en Usipeten. 139. - Boosheid der Romeinen. 140. - Cesars gedrag afgekeurd te Roomen. 141. - Maer Cesar lacht daer meê. ib. - Hy besluit zelf den Rhyn over te trekken. 142. - Tegenstribbeling der Sikambren. ib. - Gesteltenis der Ubiërs. 143. - Ware reden van Cesars onderneming. 144. - Hy slaet eene brug over den stroom. 145. - En valt in Germanië. ib. - Maer zet daer niet veel uit. ib. - Togt naer Brittanje. 146. - Wat Cesar daermeê bedoelde. ib. - Hy leidt zyne legioenen van den Rhyn naer de zee. 147. - En scheept in te Boulogne. 148. - Zyne aenkomst in Brittanje. 149. - Hoe veel moeite die kostte. 150. - Hy raekt meester van de zeekust. ib. - Maer moet wederkeeren zonder veel verrigt te hebben. 151. - Zyne terugkomst te Boulogne. 152. - Wat er in Cesars afwezigheid tegen de Morinen en de Menapiërs gedaen was. ib. - De Morinen onderwerpen zich. ib. - Maer de Menapiërs nog niet. ib. - De Romeinen moeten 't weêr laten steken. ib. - Lof der Menapiërs. ib. - Einde des veldtogts. 154. - Cesar vertrekt naer Roomen. ib.	

    
    
    
        [pagina 332]
    
    
        
Vyfde hoofdstuk. - Vierde veldtogt van Cesar in België. - Het jaer 54 voor Christus geboorte.	155
Daer komt een gezantschap uit Brittanje. 155. - Een deel der Britten blyven wederspannig. ib. - Een tweede togt naer hun eiland wordt besloten. 156. - Daer worden schepen in gereedheid gebragt. ib. - Cesar komt weêr naer België. ib. - Onlusten by de Trevieren. ib. - Hoe men te Trier de Romeinen moede was. 157. - Cesar stookt het vuer van tweedragt te Trier. 158. - En zoo houdt hy daer zyn gezag staende. 159. - Hy steekt in zee naer Brittanje. 160. - Deze krygstogt loopt niet veel beter af dan de eerste. 161. - Cesar komt terug. ib. - In België smeult het vuer van opstand. 162. - Cesar is bevreesd voor den winter. ib. - Hoe hy zyne legioenen verspreidt om , des noods, malkander te kunnen helpen. 163. - Aenwyzing der winterkwartieren. 164. - Of Cesar wel zoo voorzigtig was als hy zelf zegt. 165. - Hy vertrekt naer Amiens, maer gaet dezen keer de Alpen niet over. 166. - Alhaest begint het weêr te gisten by die van Trier. 167. - Klagten van het volk. 168. - En voorbereidsels tot nieuwen opstand. ib. - Hy breekt uit by de Eburonen. 169. - Het kamp van Atuatuca. ib. - Ambiorix beproeft om het in te nemen. ib. - Maer dat gelukt niet. 170. - Ambiorix overlegt het anders, en vraegt een	

    
    
    
        [pagina 333]
    
    
        gesprek met de romeinsche krygsoversten. ib. - Zyne schalke redevoering. 171. - Wat men daer moet van gelooven. 173. - Twyfelmoedigheid van Sabinus en Cotta. 174. - Zy besluiten hun kamp te verlaten, volgens den raed van Ambiorix. 175. - De Romeinen ruimen Atuatuca. ib. - Ambiorix en de zynen liggen op hunnen loer. ib. - De romeinsche benden worden overvallen. 176. - En bezwyken. ib. - Sabinus sneuvelt. ib. - Cotta gedraegt zich kloekmoediger. 177. - Maer kan het ook niet vol houden. 178. - Schroomelyke nederlaeg der Romeinen. 179. - Wys beleid van Ambiorix. 180. - Hy gaet de Atuatikers opwekken. ib. - En trekt voort naer het land der Nerviërs. 181. - Daer had Quintus Cicero zyn kamp. ib. - De Nerviërs gaen het bestormen. 182. - Maer worden afgeslagen. ib. - Ambiorix beproeft om ook Quintus Cicero te verschalken. 183. - Doch deze is slimmer dan Sabinus en Cotta. 184. - Nu wordt zyn kamp belegerd. ib. - Krygskunst der Nerviërs. 185. - Zy willen het romeinsche kamp in brand steken. 186. - Hoe Quintus Cicero in 't nauw zat. 187. - Hy weet er Cesar kennis van te geven. ib. - Verlegenheid van Cesar. 188. - Hy rukt een handvol volk byeen en komt herwaerts. 189. - Zyn brief aen Quintus Cicero. ib. - De Belgen verlaten onvoorzigtiglyk hun kamp en trekken Cesar te gemoet. 190. - Hierdoor kreeg	

    
    
    
        [pagina 334]
    
    
        Quintus Cicero de handen ruim. 191. - Cesar legert op eene hoogte. ib. - En weet de Belgen te bedriegen. 192. - Deze vallen zyn kamp aen. 193. - Maer worden overrompeld en op de vlugt gedreven. 194. - Cesar komt by Quintus Cicero. 195. - En bewondert de werken der Belgen. ib. - Hy verneemt de ramp van Atuatuca. ib. - Zyne verbittering tegen Ambiorix en de Eburonen. 196. - Gesteldheid van Labienus in zyn winterkamp te Trier. ib. - Dwaas gedrag van het hoofd der Trevieren. 197. - Cesar keert terug naer Amiens. 198. - Nieuwe poogingen der Trevieren tegen Labienus. 199. - Zy verliezen daer andermael het spel door het onverstand van hunnen bevelhebber. 200. - En moeten het hazen pad nemen. 201. - Hoe slecht aldus de zaken voor de Belgen uitvielen. 202.	

Zesde hoofdstuk. - Vyfde veldtogt van Cesar in België. - Het jaer 53 voor Christus geboorte.	203
Cesar blyft te Amiens, en waerom. 203. - De Belgen scheppen nieuwen moed. 204. - Werkzaemheid en drift van Ambiorix. ib. - Die van Trier vragen hulp van de overrhynsche Germanen. 205. - Maer deze slaen de vraeg af. ib. - De Zweven alleen beloven hulpbenden. 206. - Celtisch Gallië neemt deel aen de beweging. ib. - Cesar ontbiedt nieuwe krygsmagt uit Italië.	

    
    
    
        [pagina 335]
    
    
        207. - En stilt nu weêr Celtisch Gallië. 208. - Hy komt te midden van den winter naer hier. 209. - En verrast de Nerviërs. ib. - Die het hoofd buigen en genade smeeken. 210. - Voorloopige maetregels tot eenen togt tegen de Eburonen. 211. - Krygsplan van Ambiorix. ib. - Verydeld door dat van Cesar. 212. - Twee legioenen trekken naer Trier. ib. - Vyf andere vallen in het land der Menapiërs. 213. - Dat onderworpen wordt. 214. - De Menapiërs moeten belofte doen van de Eburonen niet te zullen helpen of herbergen. ib. - Cesar leidt zyne keurbenden naer Trier. 215. - Hoe Labienus zich daer gedragen had. 216. - En de Trevieren bedrogen. 217.- Die andermael verslagen werden. 218. - Hunne voornaemste edellieden nemen de wyk naer Germanië. 219. - De natie onderwerpt zich. 220. - Cesar gaet nog eens den Rhyn over om de Germanen een les te geven. 221. - Maer durft de Zweven niet gaen opzoeken. 222. - Hy laet eene brug op den Rhyn en eene goede bezetting om haer te verdedigen. 223. - Nu zyn de Eburonen van alle kanten afgezonderd, en kunnen van nergens hulp verwachten. 224. - De Romeinen vallen in hun land. 225. - Ambiorix raekt uit de voeten. ib. - Groote ontsteltenis onder de Eburonen. 226. - Die vlugten konden, wisten niet waerheen. 227. - Verwoesting van het land der Eburo-	

    
    
    
        [pagina 336]
    
    
        nen. 228. - Uitmoording van dat volk. 230. - Na zeven dagen is de wraek volkomen. 231. - Einde van Cesars vyfden veldtogt 232. - Hy trekt de Alpen over. 233.	

Zevende hoofdstuk. - Laetste veldtogten van Cesar in België. - Het jaer 52 tot 50 voor Christus geboorte.	233
Hoe drukkend het jok was dat de onderworpen volken te dragen hadden. 234. - Zedeloosheid der Romeinen. 235. - België blyft stil. 236. - Maer Celtisch Gallië maekt gebruik van de onlusten die te Roomen ontstaen waren, om eenen algemeenen opstand te wagen. ib. - Het kwaed breekt uit aen de kanten van Orleans. 237. - Vercingetorix stelt zich aen het hoofd der Galliërs. ib. - Middelen uitgevonden om gemeenschap te houden tusschen de verschillende volken van Gallië. ib. - Cesar hoort wat er gaende is. 238. - En komt de Alpen over. ib. - Maer bevindt zich verwyderd van zyne legioenen. ib. - Hoe hy 't overlegt om er by te geraken. 239. - Zyn krygslist gelukt. 240. - Welhaest staet hy aen 't hoofd van geheel zyn leger. ib. - Hy verovert dry steden. 241. - Hoop en moed van Vercingetorix. ib. - Zyne redevoering tot de opstandelingen. 242. - Die 't besluit nemen van hunne eigen steden in brand te steken. 243. - Bourges wordt echter ge-	

    
    
    
        [pagina 337]
    
    
        spaerd en sterk bezet. ib. - Cesar gaet die stad belegeren. ib. - Maer Vercingetorix komt de Romeinen achter na. 244. - Die nu twee vyanden te bevechten hebben. ib. - De romeinsche soldaten lyden gebrek. ib. - Doch willen het toch niet opgeven. 245. - Heldhaftige poogingen der belegerden. ib. - En tegenpoogingen der Romeinen. 246. - Mislukte uitval der belegerden. ib. - Nu doet Cesar storm loopen. 247. - De stad wordt overweldigd. 248. - Zy wordt te vuer en te zweerd verwoest. ib. - De Galliërs verliezen daerom den moed niet. 249. - Zelfs die tot dan toe niet meê gedaen hadden vatten de wapens op. ib. - Ontzaggelyke magt van Vercingetorix. ib. - Cesar krygt ruitery uit Germanië. 250. - Vercingetorix komt in het veld en levert slag. ib. - Groote verlegenheid van Cesar, en hoe weinig het scheelde of hy was gevangen. 252. - De germaensche ruitery doet de kans keeren. ib. - Vercingetorix trekt naer Alisia in Burgondië. ib. - Daer slaet hy zich neêr op eene hoogte, gerugsteund door de stad. ib. - Cesar leidt zyne keurbenden derwaerts. 253. - En sluit den vyand in. ib. - De Galliërs worden van alle kanten opgeroepen. ib. - En komen met duizenden de stad en hunne landgenooten ter hulp. 254. - Middelen van verwering door de Romeinen aengewend. 255. - Uitval van de belegerden. 256. - Algemeen gevecht.	

    
    
    
        [pagina 338]
    
    
        ib. - Dapperheid der Romeinen. 257.- Razerny der Galliërs. ib. - Het pleit, door den nacht onderbroken, wordt des anderdags voortgezet. 258. - Ysselyke worsteling van wederzyde. 259. - Cesar weet overal het hoofd te bieden. ib. - En krygt eindelyk toch de overhand. 260. - Alisia geeft zich verwonnen. ib. - En de Galliërs zyn verplet. 261. - Nu is alle hoop verloren. 262. - De Belgen echter geven het nog niet op. ib. - Hoe Cesar den winter door geraekt. 263. - Opbruisching by de Bellovaken. ib. - Deze geven Cesar nog veel werks. 264. - Maer worden toch eindelyk onderworpen. 265. - Zachtmoedigheid van Cesar na de overwinning. ib. - Het romeinsch bewind overal gevestigd. 266. - Cesars uitzigten op Roomen. ib. - Hy neemt zyn winterkwartier in het Atrechtsche. 267. - Hoe hy de gunst der volkeren weet te winnen. ib. - Den volgenden zomer doorwandelt hy aen 't hoofd zyner keurbenden geheel Gallië. 268. - Hoe hy Belgen en Galliërs uitlokt om onder zyne vaendels te dienen. 269. - Hy vertrekt naer Italië. 270.	

Achtste hoofdstuk. - België onder de heerschappy van Roomen. - Van 49 jaer vóór, tot 445 jaren na Christus geboorte.	271
Staet van België na negen jaren strydens. 271. - Toestand van Roomen. ib. - Pompeius voor-	

    
    
    
        [pagina 339]
    
    
        ziet dat de oppermagt hem gaet betwist worden. 272. - Hy beproeft om Cesar het bevel te doen nederleggen. ib. - Maer deze, in stede van te gehoorzamen, trekt naer Roomen. ib. - Pompeius verrast zynde ruimt de stad en weldra Italië. 273. - Hy wykt naer Griekenland. ib. - Cesar, te Roomen, rooft de schatkamer. 274. - Hy vliegt naer Spanje, en onderwerpt die provincie met behulp der Belgen en Galliërs. 275. - Hy komt weder naer Roomen en wordt Dictator gekozen. ib. - Nu ylt hy naer Griekenland, Pompeius achter na. ib. - Hoe deze hemel en aerde geroerd had om 't land te wapenen. ib. - Cesar geraekt er echter in. 276. - En bevindt zich aldra aen het hoofd van 40,000 man. 277.- Nu dwingt hy Pompeius slag te leveren. 278. - En behaelt eene groote overwinning. ib. - Pompeius moet overal het onderspit delven. ib. - Cesar gaet naer Roomen en vraegt den Triomf. ib. - De Senaet beveelt eene feestviering van 40 dagen. 279. - Beschryving van Cesars Triomf over Gallië. ib. - Zyn tweede, derde, en vierde Triomf. 281. - Zyn vyfde Triomf. ib. - Nu is zyne heerschzucht voldaen. 282. - Hy krygt den eernaem van Vader des Vaderlands. ib. - En wordt vermoord den 15 Meert. ib.
                    

                    Hoe het toen ter tyd in België gesteld was. 284. - Verval der voorvaderlyke zeden. 285. - Octavianus-Augustus wordt keizer. ib. - Zyn	

    
    
    
        [pagina 340]
    
    
        gedrag ten opzigte der provinciën. 286. - Hy komt naer België. ib. - En rigt daer het bestier in op zyn romeinsch. 287. - Gallië ondergaet eene nieuwe verdeeling. ib. - België, Opper- en Neder Germanië. ib. - Volksplantingen in België gesticht. 288. - Een deel van België aen Germanen ingeruimd. 289. - De Ubiërs komen hier woonen. 290. - Onvoorzigtigheid van dien maetregel. 291. - De Zweven en de Sikambren in België toegelaten. ib.- De Tongren en Taxandren. 292. - Algemeene vrede in het romeinsche Ryk. ib. - Geboorte des Heilands. 295.	

Negende hoofdstuk. - Opkomst en voortgang van het Christendom in België.	293
Onzekerheid wegens de eerste tyden. 293. - Hoe de Belgen de eerste kennis van het christendom ontvangen hebben. 294. - Teekens van christendom in België gevonden. 295. - Getuigenis van den H. Irenaeus in de tweede eeuw. ib. - Gedurende de derde wordt het geloof gepredikt in Haspengau, alsook in het land der Morinen en Menapiërs. 296. - Staet der Kerk in de vierde eeuw. 297. - Stichting der eerste kloosters. 298.- Tongeren krygt zynen bisschop. 299. - Wordt door de barbaren, in puinen gelegd. 300. - De bisschoppelyke zetel wordt vervoerd naer Maestricht. ib. - En van daer naer Luik. ib. - Wat de Kerk in België te lyden had	

    
    
    
        [pagina 341]
    
    
        gedurende de vyfde eeuw. 301. - Het geloof gaet er grootendeels te niet. ib. - Doch herleeft weêr in de zesde eeuw. ib. - En breidt zich uit over geheel België. 302. - Voordeel der kloosters in de eerste tyden. ib.	

Tiende hoofdstuk. - Bestier van België gedurende het romeinsche tydvak. - Beschaving, koophandel, nyverheid.- Inval der Barbaren. Ondergang van het romeinsche Ryk.	303
Hoe de Belgen aen het romeinsch bewind gewoon werden. 303. - Sommigen bekomen het romeinsche burgerschap. ib. - Dat welhaest aen al de inwoonders gegeven wordt. ib. - De Belgen nemen romeinsche namen aen. 304. - En zenden hunne kinderen naer de scholen van Roomen. ib.- Landvoogden of Gouverneurs van België. 305. - Waer die hun verblyf hadden. ib. - Hoedanig hun gezag was. ib. - De Schatmeesters. 306. - Waer hun ambt in bestond. ib. - Verschillende lasten die het volk betalen moest. 307. - Hoofdgeld. ib. - Grondlasten. ib. - Lasten op de eetwaren. 308. - Op de erfenissen. ib. - Klagten der Belgen daeromtrent. ib. - Vonden geen gehoor. ib. - Hoe de invordering geschiedde. 309. - Koophandel der Belgen onder het bewind der Romeinen. ib. - Veeteelt. ib. - Wevery. 310. - Smedery. 311. - Uitvoer. 312. - Groote wegen. ib. - Steden.	

    
    
    
        [pagina 342]
    
    
        314. - Klassen der inwoonders. 315. - Adelstand. ib. - Burgerklas. ib. - Volksklas. 316.- Slaven. ib. - Vrye boeren. ib. - Verval der openbare welvaert. 317.- Ondeugende keizers. ib. - Monsters onder menschen-gedaente. 318. - Door de soldaten op den troon verheven. 319. - Verval van het ryk. 320. - Inval der Barbaren. ib. - Zy overstelpen het ryk. 321. - En werpen het eindelyk omver. 322.	

    
    einde van den bladwyzer.



2008 dbnl


davi003vade01_01


grieks


    Jan Baptist David, Vaderlandsche historie. Deel 1. Vanlinthout, Leuven 1852 (tweede druk)
    



DBNL-TEI 1


        
    2008-08-15
    
        DH
    
    colofon toegevoegd
    



Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Jan Baptist David, Vaderlandsche historie. Deel 1. Vanlinthout, Leuven 1852 (tweede druk)
 
Zie: https://www.dbnl.org/tekst/davi003vade01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 


    
    





{==III==} {>>pagina-aanduiding<<}

    Niet weten wat voor uwen tyd gebeurde, is altyd kind zyn. CIC.


{==V==} {>>pagina-aanduiding<<}

Voorrede.

Ziet hier, myne Landgenooten, een boek dat gy lezen moet: het is voor u geschreven, het wordt u opgedragen, en 't is de geschiedenis van uw land, de geschiedenis uwer vaderen, Tot nu toe moest men Fransch kunnen, om eenige grondige kennis in de Historie van België te bekomen; thans zal men volstaen met zyne moedertael een weinig beoefend te hebben, om ook met de daden van het voorgeslacht en de gebeurtenissen die op den vaderlyken grond zyn voorgevallen bekend te wor-
{==VI==} {>>pagina-aanduiding<<}
den. En kan er wel iets zyn, Myne Vrienden, dat meer verdient uwe aendacht en nieuwsgierigheid op te wekken dan de vaderlandsche geschiedenis? Weten wat er in vroegere eeuwen is omgegaen in de steden die gy bewoont, in het land waer gy geboren zyt, is dat niet eene der schoonste kennissen die gy verkrygen kunt? Gevoelt gy geene achting voor iemand die u kan vertellen welke oorlogen de Belgen in oude tyden gevoerd, welke vorsten ons land bestierd hebben, welke groote mannen België heeft voortgebragt? En zult gy dus niet verheugd zyn dit op uwe beurt te kunnen leeren? Daer is niemand onder u of hy heeft honderdmael hooren spreken van keizer Karel, van Albertus en Isabella, van Maria-Theresia; gy hebt de wyze regering dier vorstin door uwe ouderen hooren roemen, en haren naem hooren zegenen naest dien van prins Karel van Lorreynen: gy hebt hooren gewagen van de hertogen van Brabant, van de graven van Vlaenderen, en

{==VII==} {>>pagina-aanduiding<<}
ziet die oude nationale namen weêr herleven in de zonen van onzen geëerbiedigden koning. Dit alles moet natuerlyker wyze by u het verlangen doen ontstaen om daer meer van te weten. Wel nu, in dit werk, ten minste in de volgende Deelen, zult gy daer volkomen van onderrigt worden.
In het Eerste Deel dat wy heden u aenbieden, zult gy leeren hoedanig de staet was van ons land en welke volkeren het bewoonden vóór de geboorte des Zaligmakers. Gy zult zien hoe de oude Romeinen de Belgische volkeren zyn komen aenranden, wat moeite het hun gekost heeft om ons land te veroveren, en hoe de Belgen gedurende vyf eeuwen onder het bewind van Roomen gestaen hebben. Tot beter verstand der gebeurtenissen, zullen wy meer dan eens eenen uitstap moeten doen en in de romeinsche geschiedenis zelf treden, omdat wy niet onderstellen mogen dat gy het noodige daervan elders geleerd hebt, en zonder dat nogtans alles wat wy u te verhalen

{==VIII==} {>>pagina-aanduiding<<}
hebben niet wel zoudt begrypen. Vervolgens zult gy zien hoe het christendom hier te lande is ingevoerd, welke apostelyke mannen het Evangelie aen onze voorvaders eerst gepredikt hebben, en hoe zy de vruchten van hunnen arbeid hebben trachten te vereeuwigen door het stichten van kerken en kloosters, welke niet alleen den akker der zielen bewerkt maer tevens ook den belgischen bodem bebouwd, en de dorre heiden herschapen hebben in korenryke velden.
Daerna zult gy het romeinsche Ryk zien ten ondere gaen, bezwyken onder het gewigt der heidensche ondeugden, en België op nieuw veroverd worden door germaensche volkeren, in den loop der vyfde eeuw.
De geschiedenis dezer nieuwe verovering zal de stof uitmaken van het tweede Deel. Daerin zal gehandeld worden van de opkomst, den voortgang en de vestiging van het ryk der Franken in de Nederlanden. Byzonderheden over de germaensche wetten, over den

{==IX==} {>>pagina-aanduiding<<}
feodalen edeldom, de regtspleging, den oorsprong der leenen, enz. zullen er hare plaets vinden. De val van het koninklyke huis der Merovingers, de oorsprong en de aengroei van dat der Pepynen, de regering van Karel den Groote, de twisten zyner kleinkinderen, de verdeeling zyner staten na de dood van Lodewyk den Vrome, de wisselvalligheden van Lothryk en daerna van het hertogdom van Lotharingen, eindelyk de opkomst der verschillende graefschappen van België, dit alles zal verhandeld worden in het tweede Deel, dat sluiten zal met het jaer 1106 (1).
Het derde Deel zal toegewyd zyn aen de geschiedenis der graven van Leuven, daerna hertogen van Brabant, tot aen de vereeniging van dit land met de overige staten van hertog Philip den Goede, in 1430.
De geschiedenis van Vlaenderen, van de

{==X==} {>>pagina-aanduiding<<}
eerste tyden af tot aen denzelfden hertog Philip; of tot het jaer 1419, zal den inhoud des vierden Deels uitmaken (1).
Het vyfde Deel zal toegewyd zyn aen de byzondere geschiedenissen der overige graefschappen van België, als Henegau, Namen, Luxemburg en Limburg, sedert hunnen oorsprong, tot aen hunnen overgang in het huis van Burgondië, in de eerste helft der vyftiende eeuw.
Het zesde Deel zal de geschiedenis der vereenigde belgische provinciën voorstellen, onder de regering van Philip den Goede en zyne opvolgers, tot aen den afstand van Karel den Vyfde, in 1555.
Het zevende Deel zal de regering van Philip den Tweede behelzen, en de geschiedenis der belgische onlusten, mitsgaders de rege-
{==XI==} {>>pagina-aanduiding<<}
ring van Albertus en Isabella en van hunne opvolgers, tot aen de uitsterving van het koninklyk huis van Spanje, in 1700.
Eindelyk het achtste en laetste Deel zal vervatten de geschiedenis van België onder het huis van Oostenryk, de Brabantsche revolutie, de verovering van België door de Franschen, en het tydvak van het koningryk der Nederlanden, tot aen de omwenteling van 1830.
Ziet daer, myne lieve Landgenooten, het plan van het geheele werk. Daer zullen jaren verloopen eer dit plan in zyn geheel zal uitgewerkt zyn; maer ieder Boekdeel zal een zoodanig geheel voorstellen, dat men het gemis der volgende deelen schier niet zal gewaer worden. Wy vertrouwen dat, na verloop van eenigen tyd, de meeste Belgen hunne geschiedenis zullen kennen, en dat die kennis voor hen geene ydele wetenschap wezen zal, maer hen zal opwekken tot de beoefening der christelyke en burgerlyke deugden, die tot

{==XII==} {>>pagina-aanduiding<<}
luister en tot roem eener natie verstrekken, en de zekerste waerborg zyn van de onafhankelykheid des vaderlands.
Die onafhankelykheid, die wy in onzen leeftyd hebben zien geboren worden, is in onze handen. Indien de belgische natie aen haren ouden roem getrouw blyft, dat is, indien zy voortgaet met het voorbeeld te geven van zedelykheid, van gehechtheid aen het voorvaderlyk geloof, van liefde voor de openbare rust en goede orde, van werkzaemheid en matigheid, dan hebben wy voor 's lands onafhankelykheid niet te vreezen, al moesten wy nog al moeijelyke omstandigheden en groote schokken doorstaen. Maer indien zy zich liet bedriegen en meêsleepen door den geest van ongeloof, van overdaed, van wanorde, die zoo veel onheils sticht by onze naeste geburen: dan mogten wy, klein en zwak als wy zyn, op de toekomst niet rekenen; dan zouden wy gevaer loopen om by den eersten twist die er in Europa mogt ontstaen, onze onaf-
{==XIII==} {>>pagina-aanduiding<<}
hankelykheid te verliezen, en weêr aen vreemde meesters onderworpen te worden.
De geschiedenis, zegt de wyze Rollin, is de bron van goeden raed en het rigtsnoer des levens; de vaderlandsche geschiedenis, mogen wy er byvoegen, is eene opregte nationale school, alwaer gansch een volk de nuttigste lessen ontvangt wegens de middelen en de beletselen van zynen voorspoed. Daer leert het wat in vroegere eeuwen het land gelukkig of ongelukkig heeft gemaekt; daer ziet het de steden bloeijen often ondere gaen volgens dat de burgers aen de brave lieden gehoor geven, of zich door valsche vrienden laten misleiden; daer ziet het hoe eene gematigde vryheid vervoegd met werkzaemheid, welstand voortbrengt in al de klassen der maetschappy, daer in tegendeel overdreven vryheid en losbandigheid het volk verarmen en allen koophandel vernietigen; daer ziet het hoe al de landzaten zonder onderscheid van provincie met elkander moeten

{==XIV==} {>>pagina-aanduiding<<}
verbroederd zyn, om in den oogenblik van gevaer op elkander te kunnen rekenen en sterk te wezen door de eendragtigheid; daer ziet het wat ieder burger aen zyn vaderland schuldig is, hoe hy voor het gemeene best zyne eigen belangen moet achterstellen, ja bloed en leven opofferen, gelyk zoo menige beroemde mannen gedaen hebben, wier namen gezegend zullen worden tot by het verste nageslacht.
Dit alles leert de vaderlandsche geschiedenis, wanneer zy niet vervalscht en door geene leugenachtige pen geschreven wordt; dit alles verhopen wy onze lieve landgenooten in dit en de volgende Deelen te zullen leeren, indien zy onzen arbeid, gelyk wy 't vertrouwen, met dezelfde gunst ontvangen, waermede zy reeds meer dan eens onze vorige schriften, hoe gering dan ook, onthaeld hebben.
Leuven, 21 December 1841.



{==XV==} {>>pagina-aanduiding<<}

Vaderlandsche historie.


Eerste deel.


Geschiedenis van België voor en onder het bewind der Romeinen.


{==1==} {>>pagina-aanduiding<<}

Vaderlandsche historie.


Inleiding.
    
Van België en zyne bewooners voor den tyd van den inval der Romeinen. - Zeden en gebruiken der oude Belgen.

In de vroegste tyden maekte België deel van het wyd-uitgestrekte land, dat by de oude schryvers bekend is onder den gemeenen naem van Celtica, en hetwelk bepaeld was door den Rhyn, den Oceaen, de Middellandsche-Zee, de Alpen en de Pyreneën. In het oude Celtica waren derhalve alle die landen begrepen welke wy heden kennen onder de benaming van Vrankryk, Savoye, Zwitserland en België.
Wanneer ons land is beginnen bewoond te worden weet men niet; doch als men acht geeft op

{==2==} {>>pagina-aanduiding<<}
zyne ligging, die gedurig zakt naer mate men nader by de zee komt, en waeruit het den naem van Neder-land ontvangen heeft, kan men voor zeker houden dat het veel later dan het overige van westelyk Europa is bevolkt geworden. Daer zyn er zelfs die zeggen, en zulks met veel grond van waerschynlykheid, dat in aloude tyden een groot gedeelte van ons land, namelyk Vlaenderen, Brabant, de provinciën van Antwerpen en Limburg, wel niet geheel en al, doch voor het meerendeel, onder water stonden, zoodanig dat er de zee over heen spoelde. En hoe zou men inderdaed in die onderscheidene streken, op eenige, soms weinige voeten diepte, dikke lagen van zeezand ondermengd met schelpen, overblyfsels van visschen en andere zelfstandigheden van zulken aert, hoe zou men dat alles ontmoeten in gronden die thans mylen ver van de zee afgelegen zyn, indien zy niet in vroegere eeuwen door de golven van den Oceaen waren overdekt geweest?
By lateren dag heeft de zee hare grenzen ingetrokken, en zich van onze landstreken verwyderd; doch wanneer dit gebeurd zy is onzeker: het behoort tot die onheugelyke tyden, waer men in de geschiedenis geen spoor van vindt.

{==3==} {>>pagina-aanduiding<<}

De oudste bewooners van ons land, gelyk van het overige Celtica, zyn bekend onder den naem van Kelten, naderhand Gallen, welke beide woorden wit beteekenen. Deze naem voegde zeer wel aen volkeren, die by de zuidelyke Europeanen door witheid van vel moesten afsteken. Dat zy uit het Oosten naer hier gekomen zyn, gaet vast, doch hoe of wanneer, weet men niet: maer dat hunne verhuizing naer het Westen van Europa tot eene hooge oudheid opklimt, blykt daeruit dat reeds verscheiden honderde jaren vóór de geboorte des Zaligmakers van hen in de geschiedenis gewaegd wordt. Ook moeten zy al vroeg een magtig en oorlogszuchtig volk geweest zyn, want men leest van de Kelten of Galliërs (gelyk wy ze in 't vervolg zullen noemen) dat zy, omstreeks het jaer 165 van Roomen, of nagenoeg zes eeuwen vóór onze tydrekening, in groote menigte de Alpen overtrokken, en zich meester maekten van noordelyk Italië, alwaer zy Milanen en andere steden zouden gesticht hebben. Toen was het romeinsche ryk nog zeer zwak, en onbekwaem om zich tegen den inval dier vreemdelingen te verzetten; doch een paer eeuwen later, ofschoon dan al vry wat vermogender geworden, konden de Ro-
{==4==} {>>pagina-aanduiding<<}
meinen het nog tegen die barbaren, gelyk zy ze noemden, niet vol houden. De Galliërs rukten nogmaels in, als een alles verwoestende stroom, versloegen het leger dat uitgezonden was om hen terug te dryven, en drongen door tot Roomen toe, dat zy, na alles uitgemoord en geplunderd te hebben, in asch legden. Welhaest keerde de kans. De Romeinen spanden nu al hunne krachten in, en hadden het geluk de Galliërs op hunne beurt in een grooten veldslag te verpletteren. Sedert werden deze nog meer dan eens overwonnen, en moesten 't op den duer laten steken. Roomen had de overhand; en alhoewel er nog later meermaels gevochten werd, gingen de Galliërs toch immer achteruit, tot dat zy eindelyk Italië moesten opgeven. Daer bleef het nog
niet by: de Romeinen eens meester zynde tot aen de Alpen, trokken die welhaest over, en voerden hunne wapens aen deze zyde van 't gebergte, dat is in Gallië zelf, alwaer zy, 125 jaren vóór de christelyke tydrekening, hun gebied vestigden, de inwoonders van het land voor en na onder 't juk bragten, en 't land tot eene romeinsche provincie maekten. Die Provincie was groot, want zy strekte zich uit, in de lengte, van

{==5==} {>>pagina-aanduiding<<}
de Pyreneën tot aen de Alpen, en in de breedte, tusschen de Middellandsche-Zee, de Cevennen, de Rhône voor dat zy zich met de Saône vereenigt, en het Meir van Geneve. Dat aenzienlyk deel van Gallië, niet in eens maer door onderscheidene veroveringen ingenomen, kon de heerschzucht der Romeinen niet verzadigen. Deze waren er op uit om zich geheel Gallië, zoo groot als het was, te onderwerpen, en zouden er waerschynlyk al haest meê voortgegaen zyn, indien geene inwendige onlusten en hevige verdeeldheden die te Roomen uitborsten hen daer, voor het oogenblik, hadden doen van afzien. Het overige van Gallië bleef dan vry tot in de laetste eeuw vóór de geboorte des Heilands; maer toen was de tyd gekomen, door de goddelyke Voorzienigheid bepaeld, om ook dat westelyk gedeelte van Europa aen die wereldveroveraers prys te geven; als wilde God meest alle natiën onder denzelfden scepter vereenigen, ten einde de stichting en verbreiding zyner aenstaende Kerk, die haer middelpunt hebben moest in het hert van het romeinsche ryk, aldus te bevorderen.
Gallië, gelyk het toen gekend was, werd verdeeld in dry deelen, behalve het reeds veroverde

{==6==} {>>pagina-aanduiding<<}
dat den naem voerde van de romeinsche Provincie, en als vierde deel mag aengemerkt worden. De dry overige deelen zyn Aquitaensch, Celtisch en Belgisch Gallië. Het eerste, Aquitaensch Gallië, beantwoordt aen het zuiden van hedendaegsch Vrankryk, naer Spanje op, van aen het Pyreneesch gebergte tot aen de rivier de Garonne. Dan volgde Celtisch-Gallië, of het midden van Vrankryk, zuidwaerts bepaeld door gemelde rivier, en aen de noordzyde door de Seine en de Marne. De andere oever dezer twee laetste stroomen diende tot grens van het derde deel, of van Belgisch-Gallië, dat zich oostelyk uitbreidde tot aen den Rhyn, westelyk tot aen den Oceaen, en ten Noorde tot aen de Waal, dat is tot aen dien arm des Rhynstrooms, die langs Nimwegen en Gorkum zeewaerts loopt.
Wanneer men dit laetste deel van Gallië, dat wy voortaen kortheidshalve België noemen zullen, op de landkaert nagaet, ziet men gereedelyk dat het veel grooter was dan wat wy nu eigentlyk België heeten. Inderdaed het strekte zich uit van den eenen kant tot tegen Parys toe, en van den anderen kant besloot het Kleef en Gulikerland, geheel Lorreynen, den Elsas, en al wat op den linken boord

{==7==} {>>pagina-aanduiding<<}
van den Rhyn ligt tot naby Zwitserland toe. Van dit alles in 't byzonder spreken kunnen wy hier niet: zulks zou ons te ver brengen en gedeeltelyk overbodig wezen. Wy moeten ons voornamelyk bepalen tot dat deel van het oude België, dat wy heden nog bewoonen, en alleen in 't voorbygaen van de aengrenzende landen gewagen.
De geschiedenis maekt melding van vier-en-twintig onderscheidene volken, welke, in het tydperk waervan hier gehandeld wordt, oud-België bewoonden. Onder dit getal behooren er maer vyftien tot ons land, gelyk dit heden bestaet; de overigen woonden er geheel buiten of raekten er tegen. Ook moet men nog die vyftien belgische volken in twee klassen onderscheiden: grootere volksgemeenten, en zoo waren er zes; en kleinere, welke voorkomen ten getalle van negen. Deze waren min of meer afhankelyk van de eerste. De zes grootere of voorname volkeren zyn de Eburonen, de Trevieren, de Nerviërs, de Atuatikers, de Menapiërs en de Ambivariten. Het zou moeijelyk en zelfs onmogelyk wezen om juist te bepalen in welk deel van ons land ieder dier natiën in 't byzonder woonde, en tot hoe ver haer gebied zich uitstrekte: daerom-
{==8==} {>>pagina-aanduiding<<}
trent ontbreken ons nauwkeurige berigten, zoodat men in dit punt gedeeltelyk met zekerheid kan voortgaen, en gedeeltelyk zich met min of meer gegronde gissingen behelpen moet.
Zie hier nagenoeg den zetel van elk.
1. De Eburonen woonden voor het meeste deel tusschen Rhyn en Maes; echter waren er ook nog van dat volk aen deze zyde der Maes, zoodanig dat zy zuidwaerts aen de Atuatikers grensden. Zy huisden derhalve in het namalig hertogdom van Gulik, in Limburg, in een deel van Luikerland tot omtrent half weg Namen, en waerschynlyk naer den kant van Leuven tot aen de Dyl.
2. De Trevieren bewoonden het oud keurvorstendom van Trier en de provincie van Luxemburg. Oostwaerts kwamen zy tot tegen den Rhyn; aen de westzyde paelden zy aen de Nerviërs, van welke zy door de Maes gescheiden waren; aen den zuidkant raekten zy tegen Lorreynen of 't land der Mediomatrieken; eindelyk naer 't noorden hadden zy voor geburen vier kleine volksstammen die van hen de wet ontvingen en tegen de Eburonen aenpaelden.
3. De Nerviërs, welke met de Trevieren de twee byzonderste volkeren van oud-België uitmaekten,

{==9==} {>>pagina-aanduiding<<}
hadden hunnen zetel te midden van 't land. Zy besloegen Brabant tot aen de Dyl, Vlaenderen tot aen den regten oever der Schelde, verder Henegau en 't land van Kameryk. Vyf andere kleiner volksstammen waren hun onderdanig, en hadden hun verblyf noordwaerts tusschen Rupel en Schelde.
4. De Atuatikers grensden west- en zuidwaerts aen de Nerviërs, oostwaerts aen de Trevieren en noordwaerts aen de Eburonen. Het waerschynlykste is dat zy de huidige provincie van Namen, zoo niet in 't geheel, ten minste gedeeltelyk bewoonden.
5. De Menapiërs bekleedden eerst de beide oevers van den Rhyn; vervolgens zakten zy naer Vlaenderen af, alwaer zy zich tusschen de bosschen en de moerassen ophielden.
6. Waer of de Ambivariten gevestigd waren, blykt niet. Men zoekt ze tusschen den Demer, de Schelde en de Maes, zoo dat zy in de provincie Antwerpen en in een groot deel van Noord-Brabant hun verblyf zouden gehad hebben.
Deze vyftien, zoo groote als kleine volkeren, waren volgens de oude geschiedschryvers, althans voor het meerendeel, van Germaensche afkomst. In vroeger tyden den Rhyn over gekomen zynde,

{==10==} {>>pagina-aanduiding<<}
hadden zy de Kelten die onze provinciën bewoonden, achteruit gedreven tot aen de andere zyde van de Seine en de Marne. Of zy nogtans opregte Duitschers waren is twyfelachtig. Julius-Cesar, dien wy straks zullen leeren kennen, zegt wel dat de volkeren van Belgisch-Gallië eene tael hadden verschillend van die welke in Celtisch en in Aquitanisch Gallië gesproken werden; doch daer volgt niet uit dat al de Belgen duitsch spraken, en men zou eerder mogen gelooven dat de spraek van sommigen tot een Keltischen taeltak behooren moest, omdat men anders niet wel kan uitleggen hoe het Waelsch in onderscheidene deelen van ons land bewaerd is gebleven. Wat daer ook van zy, wy leeren uit Cesar dat de Belgen de dapperste waren van alle de Galliërs, en alhoewel minder beschaefd dan die welke nader aen de romeinsche Provincie grensden, hadden zy toch wetten, gebruiken en zeden die toonen dat er by hen eene tamelyk goede orde bestond.
By de Trevieren, by voorbeeld, vinden wy reeds eene soort van staetsregeling, waer men zich, indien Cesar zulks niet geboekt had, niet aen verwachten zou. De krygsmagt van dat volk bestond voornamelyk in ruitery; daer waren zy al de an-
{==11==} {>>pagina-aanduiding<<}
dere Galliërs in voor: doch des noods konden zy ook talryke benden van voetgangers in het veld brengen. De natie werd bestierd door een opperhoofd, die by Cesar den naem van Prins voert, en by Florus dien van Koning. Dit laetste is echter wat veel gezegd; want wy weten van elders dat by de Germanen het vorstelyk gezag niet zeer hoog liep. Het bewind was voornamelyk in de handen der edellieden, of der aenzienlykste van de natie. Die adelstand moet by de Trevieren al zeer talryk geweest zyn, vermits Cesar spreekt van twee honderd gyzelaers welke hem gezonden werden, en die allen tot dien stand behoorden. Tacitus zegt nog meer: hy gewaegt van dertien honderd raedsmannen of senateurs, die in eens hun land verlieten en den Rhyn overvoeren, omdat zy zich aen de overwinnaers hunner natie niet onderwerpen wilden. Uit den adelstand koos men den vorst, alsmede de regters en overheidspersoonen belast met de handhaving der wetten en der openbare veiligheid. De gewoone belangen werden door de edelen bezorgd en afgehandeld; maer zaken van grooter aengelegenheid bragt men voor de volksvergadering, alwaer ieder vrygeborene spreken en stemmen mogt

{==12==} {>>pagina-aanduiding<<}
(zie bl. 25). Vrygeborenen betaelden geen schattingen, doch allen waren dienstpligtig als er moest gevochten worden; des te meer, dat de krygsdienst by de Germanen eerder als een voorregt en eene eer dan als een last aengezien werd. Tot bevelhebber kozen zy den dapperste uit den hoop, zonder onderscheid van edelen of onedelen.
Steden, of eigentlyk gezegde dorpen, hadden de belgische volkeren niet. Zy woonden op 't land min of meer verspreid, levende van den akkerbouw, daer meest hunne slaven en vrouwen zich meê bemoeiden, en van de jagt; maer in tyd van nood vonden zy schuilplaetsen, het zy door de natuer zelf, het zy door menschelyke handen versterkt, alwaer zy zich tegen vyandlyke aenvallen gemakkelyker verdedigen konden. Daer hunne huizen zoo eenvoudig waren als 't mogelyk is, en de bewooners daervan alles wat er toe noodig was, hout en leem, overal aen de hand hadden, maekten zy er geen zwarigheid in dikwyls van woon te veranderen, volgens dat het hun best gelegen viel, want eigendom van landeryen kenden zy niet: ieder nam en bezaeide wat hem te pas kwam. Intusschen leefden zy in gemeenschap niet alleen met de leden van

{==13==} {>>pagina-aanduiding<<}
hunnen volksstam, maer ook met de naburige volken. Wanneer zy van hunne vrienden of verwyderde kennissen bezocht werden, spreekt het van zelf dat zy hen moesten voeden en herbergen: ook was de gastvryheid byzonder in eere by de oude Belgen, en toont hunne menschlievendheid. Zy waren meer dan eenige andere natie gulhertig in 't onthalen en herbergen. Indien iemand, zegt Tacitus, zyn deur, zelfs voor eenen vreemdeling, gesloten hadde, zulks ware hem tot schande gerekend geworden. Doch 't was verre van daer. Ieder huismeester nam den reiziger in, en dischte op naer zyn vermogen. Kon hy hem niets te eten ofte drinken geven, dan leidde hy den vreemdeling eenvoudig naer de woonstede van een' of anderen buerman, alwaer hy zeker was van met dezelfde hertelykheid ontvangen te worden.
Deze gastvryheid is eeuwen en eeuwen lang door de Belgen blyven geoefend worden. Zy is zelfs heden by de buitenlieden, by wie de zeden minst veranderen, niet geheel en al uit de gewoonte geraekt. In de steden, waer zulks minder noodig is geworden sedert dat er overal hotels en logementen bestaen om de vreemdelingen te herbergen mits ruime betaling, heeft men allengskens afgezien van

{==14==} {>>pagina-aanduiding<<}
andere dan vrienden in zyn huis te nemen. De oude gastvryheid, nu er zoo veel bedrog onder de menschen is, kan anders met meer gepleegd worden; maer tot op het einde der laetste eeuw vond men nog een schoon overblyfsel van de voorvaderlyke gewoonte in het meestendeel onzer steden. Wie heeft niet dikmaels hooren spreken van de dus genoemde Passante-Gasthuizen, alwaer de vreemdelingen behoorlyk ingenomen en geherbergd werden, en des anderdags, na ontbeten te hebben, nieuw reisgeld in den zak kregen, eer zy hun afscheid namen?
De herbergzaemheid der oude Belgen was hunne eenigste deugd niet. Zy waren mede bekend om hunne opregtheid en vaste trouw, zoo dat naderhand de roomsche keizers hen veelal kozen om deel te maken van hunne lyfwacht, dewyl zy op hen meer staet maekten dan op hunne romeinsche onderdanen. Onder dit opzigt is onze natie niet verbasterd; de Belgen zyn in rondborstigheid aen hunne voorvaders van over achttien eeuwen gelyk gebleven; hunne opregtheid is zoo groot dat zy zelfs geene geveinsdheid in de vreemdelingen vermoeden, en daerom van deze laetsten dikwyls bedrogen wor-
{==15==} {>>pagina-aanduiding<<}
den. Wat de getrouwheid aen hunne wettige vorsten raekt, die zit hun in 't bloed, die zal zoo oud worden als de natie zelve. Wy zullen in 't vervolg dezer geschiedenis meer dan één bewys vinden van die onverbreekbare trouw; wy zullen meer dan eens de Belgen geld en goed, bloed en leven zien opofferen, om de regten, om de eer hunner souvereinen te handhaven. Ten onregt zou men ons hier het gebeurde van 1789, en wat wy in onzen leeftyd hebben zien voorvallen, als een tegenstrydig bewys willen opwerpen. Deze daedzaken van naby beschouwd, en zonder vooringenomenheid beoordeeld, kunnen den Belgen nimmer tot oneer strekken, of inbreuk maken op hunnen alouden roem van getrouwheid, als later blyken zal.
Eene andere hoedanigheid welke de oude Belgen by uitstek kenmerkte, was de geregeldheid hunner zeden, waervan de romeinsche geschiedschryvers, vooral Tacitus, opentlyk getuigenis geven. By hen was de ontucht eene schande, de zedigheid in de jonge lieden beider geslachten eene eer, de huwelykssponde eene heilige zaek en echtbreuk eene afgrysselykheid. De eerbaerheid was zoodanig in achting, dat zy, naer het zeggen van Tacitus, by hen

{==16==} {>>pagina-aanduiding<<}
meer misdaden belette dan by andere volkeren de strengste wetten. En nogtans waren de Belgen toen nog heidenen, en by gevolg vreemd aen alle christelyke deugd: hoe komt het dan dat zy in 't verloop der eeuwen, ofschoon door de fakkel des geloofs verlicht, en onder de genade-wet van het Evangelie, omtrent dit punt zoo deerlyk verbasterd zyn?
Daer zal de eerste oorzaek wel van te zoeken wezen in den bedervenden invloed der Romeinen, welke gedurende meer danvier eeuwen België overheerscht hebben, en door hunne kwade voorbeelden de losbandigheid hebben gemeen gemaekt. Zy hadden er zelfs belang by om deze verbastering der vaderlandsche zeden te begunstigen, wel wetende dat hoe verwyfder, hoe onzediger een volk is, het des te gemakkelyker onderworpen wordt en blyft. Met de goede zeden verdwynt de moed, de manhaftigheid; eene natie die aen de weelde overgegeven is, draegt lafhertig de zwaerste ketens der slaverny. Door de ondeugd verzwakken en vervallen alle verstandelyke en lichamelyke krachten. De oudste Belgen waren beroemd om de gezondheid van hun gelaet, om de ryzigheid hunner gestalte. Mannen van zeven voet waren by hen niet zeldzaem; ook

{==17==} {>>pagina-aanduiding<<}
meldt Cesar dat zy op de romeinsche soldaten met verachting neêrzagen, omdat deze zoo klein en zoo magteloos voorkwamen. Later hoort men daer niet meer van gewagen; die zenuw- en spierkracht nam af, de gestalte verminderde, en de Belgen werden gelyk aen hunne overwinnaers. Dit verstrekke aen de hedendaegsche geslachten tot eene les: sterkte en gezondheid is het erfdeel van goede zeden; in tegendeel, eene familie waerde ondeugd heerscht vergaet en sterft uit, en zoo is 't ook met de volkeren.
Men mag echter niet denken dat de oude Belgen geene andere dan goede hoedanigheden bezaten: zulks is by heidenen niet te onderstellen, en om zoo te zeggen onmogelyk. Een gebrek dat hun te regt verweten wordt is de twistzucht. Er ontstonden dikwerf geschillen onder hen, welke veelal met geen enkele woorden beslist werden, maer waerby men niet zelden tot vechtens toe kwam, waer dan alweêr kwetsuren, verminkingen, ja en doodslagen uit volgden. En dewyl, van den eenen kant, iedere familie als eene kleine republiek op haer eigen uitmaekte, en, van den anderen kant, het voor elk eene pligt was party te nemen in de beleedigingen aen zyne familie aengedaen, moesten daer natuer-
{==18==} {>>pagina-aanduiding<<}
lyker wyze hardnekkige wrokken, bloedige twisten tusschen de onderscheidene familiën uit opryzen, welke niet dan door het zweerd een einde vonden, en met allerhande geweldenaryen vergezeld gingen. Die twistzucht zat juist in den aert niet onzer voorouders; zy kwam voort uit twee andere gebreken waer deze mank aen gingen, het spel namelyk en de genegenheid tot den drank. Zy waren verhangen aen de teerlingen: dobbelen en met de bikkelen spelen, gelyk by ons de kinderen doen, was hun grootste vermaek; zy gaven er zich met zoodanigen drift aen over, dat zy soms al hun vee, ja en hunne vryheid zelve, vertuischten. Zulke en soortgelyke waegspelen werden met der tyd verboden; doch dat de wetten onmagtig geweest zyn om 't kwaed te ontwortelen, blykt daer uit, dat, na zoo veel eeuwen, het belgisch volk er zich nog niet teenemael heeft van gebeterd. Het zyn nu geen bikkelen meer, waer zy soms de winst van eene geheele week arbeids meê verspelen, maer kaerten, en kegels, en schyven en lotto's, en wat van dien aert meer is. Men begrypt dat de verkeerdheid in die spelen zelf niet ligt, als men er zich matig en uit enkel tydverdryf meê ophoudt; maer in de gehechtheid aen het spel,

{==19==} {>>pagina-aanduiding<<}
die tot een waren drift verbastert en dan, gelyk alle andere driften, den mensch zyne pligten doet vergeten en hem ongelukkig maekt.
Ik zeide verder, de genegenheid tot den drank. Ja, en die was groot; de dronkenschap was onder de oude Belgen zeer gemeen. Behalve de volkeren welke digt aen den Rhyn woonden, kenden zy ter nauwernood den wyn, zelfs was hy by de Nerviërs verboden: maer hunne overdaed bestond in het bier drinken, dat zy toen, naer de getuigenis der romeinsche schryvers, al vry wel en nagenoeg op dezelfde wyze als 't nu geschiedt, wisten te maken. Een andere drank by hen zeer gemeen was de Mede, voortkomende uit de gisting van honig met water gemengd, waeruit men vermoeden mag dat de bieënteelt by hen ook bekend was. Thans is de Mede weinig meer in gebruik, behalve op Witten-donderdag, of beter gezegd Wyten-donderdag, omdat men alsdan in sommige streken, des avonds, tot gedachtenis van het laetste Avondmael, wyten-, dat is tarwebrood of weggen eet in Mede gedopt: een drank die haest naer 't hoofd loopt, even als het bier, voor welk laetste onze hedendaegsche Belgen zoo wel als de oude maer al te veel genegen zyn.

{==20==} {>>pagina-aanduiding<<}

Men ziet, de gebreken onzer voorvaders zyn getrouwer op hunne naneven overgegaen dan hunne goede hoedanigheden. Intusschen zoo het al niet zeer te verwonderen is dat de eerste, heidenen zynde, in de overdaed en de dronkenschap vervielen, is het in tegendeel zeer te verwonderen dat men Christenen met dezelfde ondeugd besmet ziet. Deze toch zouden moeten wyzer zyn, en indachtig wezen dat de drank, behalve het zedelyk kwaed dat er in ligt, den mensch op 't strooi brengt en zyn leven verkort door eene magt van kwalen die er uit voortspruiten.
Wat wy van de onmatigheid der oude Belgen opgehaeld hebben, is niet toepasselyk op hunne tafel: deze was eenvoudig en zuinig. Hun voedsel bestond meestal uit melk, wilde vruchten en vleesch, by voorkeur verkenvleesch. Moeskruiden of groenten waren zoo veel als onbekend; deze zyn allen van later en dag. De Belgen zaten op geene stoelen, maer plat op den grond, somtyds op vellen van wolven of ander gedierte dat zy op de jagt neêrgeveld hadden. Als 't feest was, dronken zy elkanders gezondheid uit een buffelshoren of, slimmer nog, uit de bekkeneelen hunner vyanden, die

{==21==} {>>pagina-aanduiding<<}
zy van 't slagveld hadden meêgebragt. De drinkschael ging rond van de eene hand in de andere, te beginnen van den voornaemste des gezelschaps, die de eerste dronk, en ze vervolgens voortgaf. Dat gebruik was algemeen, en heeft lang in ons land bestaen; heden nog is het, by den gemeenen man, de gewoonte van een' teug te drinken eer men 't anderen aenbiedt.
Niet min eenvoudig waren de oude Belgen in hunne kleeding. De mannen droegen een soort van rok of mantel, die hun 't lichaem bedekte maer de armen met een deel van de borst bloot liet, en dien zy met een gesp, een haek of een doorn op de schouders vast maekten. Die rokken waren gedroogde huiden van beiren of stieren, doch meest van rendieren waer toen ter tyd de bosschen van krielden. De deftigsten droegen een grof geweven onderkleed of kamizool met mouwen en eene soort van broek, die zeer wyd schynt geweest te zyn, en niet lager kwam dan tot aen de knieën. Zy gingen veelal met onbedekten hoofde, en droegen het hair zoo lang als 't viel; dit smeerden zy gewoonlyk met een zeker vet daer roet in gemengd was, waerdoor hunne lokken blonken en een rossen schyn hadden, iets

{==22==} {>>pagina-aanduiding<<}
dat toen voor schoon werd aengezien. Hunne voeten omwonden zy met drooge vellen, of staken ze in eene soort van biezen schoenen of houten holblokken.
Het kleedsel der vrouwen verschilde niet veel van dat der mans; alleenlyk was het wat fyner en somtyds met purperen boorden versierd. Haer borstrok was altoos zonder mouwen. Zy droegen koperen of gouden ringen en armbanden; sommigen geven haer een' sluijer voor het aenzigt, wat echter niet zeer waerschynlyk is; eindelyk zy droegen het hair gevlochten en op den schedel vastgemaekt.
Dat de Belgen een strydbaer volk waren en de dappersten van allen, is boven reeds aengemerkt. De Trevieren, zeiden wy, spanden de kroon door hunne talryke en wel toegeruste ruitery; by de andere belgische volkeren bestond de krygsmagt byzonder uit voetgangers, doch welke ten stryd even goed afgerigt waren, en met de wapens omgingen of 't spel was. Van kinds been af oefenden zy zich in den wapenhandel, en te nauwernood had de jongeling den behoorlyken ouderdom bereikt, of hem werd, in de volksvergadering, een zweerd aen de heup gegord, na hem daer eerst dry

{==23==} {>>pagina-aanduiding<<}
slagen meê op den schouder gegeven te hebben. Dan was hy een strydbaer man, en zyn eigen meester; van dan af mogt hy ook met zyn vader aen tafel zitten, wat anderszins verboden was, al ware hy een konings kind geweest. Zy hadden twee soorten van wapens, de eene om aen te randen de andere om af te weren: voor deze laetste hadden zy over 't algemeen niet dan een houten langwerpigen schild, maer die zoo groot was dat haest de geheele man er achter schuilen kon. Daer bedekten zy zich meê tegen de pylen en de slagen der vyanden; zy droegen er hunne dooden meê naer 't graf, en wisten er zelfs zich van te bedienen om, als zy in 't water tuimelden, gemakkelyker aen kant te zwemmen. Diodorus zegt dat zy ook helm en harnas kenden, maer ik kan het moeijelyk gelooven: daer waren zy te kloeke mannen voor, en hadden te weinig schrik van de dood, om hoofd en borst met dien ridderlyken toestel te belemmeren.
Hunne aenvallende wapens waren de piek met yzeren punt, de werpspies, het zweerd en de byl of hellebaerd. Strabo voegt er pyl en boog by, doch te onregt schynt het: en inderdaed, wat zouden zy met al dien omslag gedaen hebben, zy die den

{==24==} {>>pagina-aanduiding<<}
vyand zoo onbeschroomd in 't aenzigt liepen? Wanneer zy ten stryd trokken, hadden zy de gewoonte van hun heir in eene soort van dry-hoek te scharen. Dat was hunne slagorde; aen de spits stonden de dappersten; tusschen de onderscheidene afdeelingen of dry-hoeken (want geheel de krygsmagt werd toch tot éénen hoop met saemgedrongen) voerden zy wagens, welke met zeissens aen de raderen heslagen waren, en dus geweldig veel kwaed deden in 's vyands gelederen, zoo haest men deze eens gebroken had. Die zeissen-wagens waren meestal bezet met vrouwen, oude lieden en kinderen, die door hun roepen en schreeuwen de vechters aenmoedigden. Eer men den aenval begon, maekten zy zoo reel gedruis als sy konden om den vyand schrik aen te jagen; de stryders sloegen op hun schilden en schreeuwden met die van de wagens hunne strottente berste, terwyl andere het stierengebulk op groote horens nabootsten. Dit alles bragt een zoo ysselyk getier voort, dat de Romeinen, eer zy aen dat spel gewend waren, zich het bloed om 't hart voelden stollen en van ontzetting achteruit deinsden. Dit alles had zyn goed in, zoo lang zy met barbaren te doen hadden, die niet meer van

{==25==} {>>pagina-aanduiding<<}
den oorlog wisten dan zy; doch wanneer zy in 't strydperk moesten treden met een' Cesar, en met wel afgerigte romeinsche Legioenen, dan was er welhaest weinig baet meer te halen uit razen en bulderen; dan schoten zy met hun zeissen-wagens te kort, en hoe groot hun moed ook wezen mogt, konden zy het toch niet uithouden tegen de geslepen krygskunst dier wereldveroveraers.
Eer wy deze Inleiding sluiten, moeten wy nog een woord zeggen over de onderscheidene standen by de oude Belgen, over hunnen godsdienst, en over hunnen koophandel.
Daer waren vier standen of klassen by de oude Belgen: de adelstand, de vrygeborenen, de vrygemaekten en de slaven. Edel was men of van afkomst, of men werd het door vrome daden. De vrygeborenen waren gelyk men nu zou zeggen, de burgery; zy hadden nagenoeg dezelfde regten als de eersten, behalve dat deze in de voksvergadering, na den Koning, het woord voerden, en veelal in 't bestuer geplaetst werden. De derde klas, of de vrygemaekten, waren zulke die slaef geweest waren en hunne vryheid bekomen hadden, het zy om byzondere getrouwigheid, of om eenige andere

{==26==} {>>pagina-aanduiding<<}
reden. Deze klas kan men vergelyken met onze ambachtslieden, maer zy had zoo veel aenzien niet. De vrygemaekten mogten geen getuigenis geven in regtsgeschillen, noch openbare ambten bedienen, ten zy na eenige geslachten: het onderscheid ging allengskens te niet, en zoo werden zy eindelyk gerekend onder de vrygeborenen. De slaven eindelyk waren zonder rang in de samenleving, maer toch aen geen mishandelingen blootgesteld gelyk by andere volkeren. De eenen deden 't werk voor hunne meesters, de anderen woonden op hun eigen, en wisten wat zy jaerlyks moesten opbrengen: zoo dat hun staet eerder eene soort van afhankelykheid was dan eene ware slaverny. Men zou ze derhalve nauwkeuriger beduiden door den naem van dienstbare lieden.
Wat den godsdienst der oude Belgen betreft, dit, gelyk ieder van zelf beseft, was allerellendigst. Zy kenden wel over 't algemeen die afschuwelyke wreedheden niet, waermede de godsdienstplegtigheden van andere volkeren veelal bezoedeld waren; maer zy aenbaden toch, gelyk alle heidenen, geschapene wezens, als de zon, de maen, het vuer, enz. Het is waerschynlyk dat zy daerenbo-
{==27==} {>>pagina-aanduiding<<}
ven de meeste der valsche godheden welke door de oude noordsche volkeren algemeen geëerd werden, insgelyks aenriepen, en mede alle de fabels aenkleefden welke over de natuer, het zoo genoemde noodlot, de zielsverhuizing, den staet der afgestorvenen, enz. by de oudheid in omgang waren. Als men alle de ongerymdheden en verdichtsels leest, waer die arme menschen geloof aen gaven, en hoe verre zy verwyderd waren van alle waerheid, dan kan men God niet genoeg bedanken dat hy ons uit die duisternissen van het heidendom genadiglyk heeft verlost en doen wandelen in het licht der hemelsche waerheid; dan kan men zich niet genoeg verheugen dat hy zelf ons heeft komen leeren van welke handen wy geschapen, tot welk verheven einde wy bestemd zyn, en hoe wy moeten leven om dat einde te bereiken.
Wat, ten laetste, den koophandel der oude Belgen raekt, deze was niet zeer uitgebreid. Strabo meldt dat de Menapiërs byzonder ryk waren in vee, dat zy handel dreven in wol, en hun gezouten vleesch door heel Italië zonden, iets wat my schier ongeloofelyk voorkomt. Inderdaed, dat zy met de Galliërs, die nader by de romeinsche Provincie

{==28==} {>>pagina-aanduiding<<}
woonden, in handels-betrekkingen stonden, lydt geen' twyfel; dat zy met Italië zelf handel dreven sedert de eerste en tweede eeuw der christelyke tydrekening, zulks is al mede zeker: maer het is in tegendeel hoogst onwaerschynlyk dat de oude Belgen, vóór de verovering der Romeinen, zy, die zoo weinig noodwendigheden kenden en haest geene weerde aen het geld hechtten, zich met anderen koophandel zouden opgehouden hebben, dan met de vruchten die zy op hunnen bodem wonnen, en wat de veeteelt voortbragt als boter, kaes, wol, spek, huiden en wat dies meer is, by de naburige volkeren te verwisselen tegen andere voorwerpen welke by hen niet zoo gemeen waren.



{==29==} {>>pagina-aanduiding<<}

Geschiedenis der verovering van België door de Romeinen.


Eerste hoofdstuk.

staet van het romeinsche ryk. - karakterschets van julius-cesar.
Roomen bestond sedert zeven honderd jaren. In den beginne zwak en nietig, had het allengskens magt verworven en deze gedurig uitgebreid; en zoo was eindelyk de romeinsche republiek de vermogendste staet geworden die ooit in de wereld geweest is. In de laetste eeuw vóór de geboorte des Zaligmakers, waren de Romeinen meester van het grootste gedeelte des toen bekenden aerdbodems. Doch terwyl zy aen zoo vele vreemde natiën de wet gaven, zag het er onder hunne eigene natie, in dien tyd, geweldig slim uit. Alle deugd was uit

{==30==} {>>pagina-aanduiding<<}
Roomen verdwenen; de al te groote weelde had de zeden bedorven; de burgers die niet ryk waren, zochten het te worden door alle soorten van slechte middelen; de ryken werden arm door him ysselyk geldverkwisten, en ontzagen zich dan niet van de grootste schelmstukken om weêr boven te komen. Zy die de magt in de hand hadden, die 't bevel over de legers voerden, dachten niet meer om den roem van het romeinsche volk te vermeerderen, om den staet te dienen; zy zochten niet dan zich zelven te verheffen, dan zich almogend te maken, en vervolgens hunne meesterschap te gebruiken volgens de inspraek hunner driften. Marius en Sylla hadden, veertig jaer vroeger, om de heerschappy gestreden; beiden waren beurt om beurt overwinnaer geweest, en hadden de straten van Roomen met bloed overstroomd, want alles wat van de tegenparty was, moest sterven. Die twee beulen waren ten laetste ook aen hun eind gekomen; maer de republiek won er niets by: daer kwamen er andere in de plaets, even zoo slecht als hunne voorgangers, en met geen andere inzigten bezield dan om meester te spelen en te doen naer hunnen bedorven zin. Dit mael waren 't Pompeius en Cesar;

{==31==} {>>pagina-aanduiding<<}
de eerste was wat ouder en daerom wat vroeger in bediening geraekt, maer de tweede was honderd mael doortrapter en zonder weêrga van verstand. Beiden waren heerschzuchtig buiten mate. Cesar had zoo weinig het geld ontzien om zich vrienden en aenhangers te maken, dat toen hy, zestig jaren vóór de christelyke tydrekening, het bevel over Spanje kreeg, hy naer die provincie niet vertrekken kon, ter oorzake van zyne schulden die tot zoo veel millioenen beliepen als hy jaren telde, namelyk 38. Die er moesten geld van hebben wilden hem vastzetten; maer hy vond vrienden, stelde de haestigsten te vrede, en begaf zich op de reis. Toen hy de Alpen overtrok, om door Gallië naer Spanje te gaen, kwam hy met zyn gevolg aen een klein en arm dorpken dat te midden in 't gebergte lag. Zyne vrienden ziende de nederige inwooners die nauwelyks kleederen om hun leden hadden, vroegen al lachende onder elkander, of er in dat dorp ook mogt getwist worden om plaetsen en bedieningen, en of de eene daer ook jaloers was van den andere. Cesar hoorde dat, en zeide op eenen ernstigen toon: Ik zou liever in dat dorp de eerste zyn, dan de tweede te Roomen. Zoo hevig was de

{==32==} {>>pagina-aanduiding<<}
dorst naer heerschappy die den boezem van Cesar blaekte. Pompeius echter stond hem in den weg; tot nu toe was deze de eerste, en Cesar wist wel dat het hem moeite zou kosten om zyn' mededinger den voet te ligten, en zich boven hem te verheffen.
Hy kwam dan in Spanje aen, stookte daer wat kwaed vuer om oorlog te verwekken, en zich ryk te stelen. Dit gelukte hem naer wensch. Eer het jaer om was, keerde hy weêr naer Italië, en vroeg het Consulaet, dat is, de weerdigheid die met het grootste gezag te Roomen gepaerd ging, en welke men maer voor één jaer bekleeden kon. Die den man kenden, zochten hem te beletten van Consul te worden; maer Cesar maekte een heimelyk verbond met de twee magtigste burgers van Roomen, Pompeius en Crassus, en wist van hunnen invloed gebruik te maken om tot zyn doel te komen. Zonder die twee kon hy voor 't oogenblik niet voort; hy had ze noodig tot werktuigen zyner eerzucht, en beiden waren al te kortzigtig om zich van Cesar te mistrouwen. Zy werkten hem dan zoo wel in de hand, dat hy, ondanks zyne tegenstrevers, Consul gekozen werd met Calpurnius Bibulus; want daer moesten er altoos twee zyn. Deze medeambtenaer

{==33==} {>>pagina-aanduiding<<}
had nog een romeinsch hert, dat het voordeel van den staet betrachtte: derhalve moest hy Cesar belemmeren. Maer deze hem niet kunnende overhalen om in zynen zin te werken, wist hem op zyde te stellen, zoodanig dat Bibulus gedurende de acht laetste maenden van zyn Consulschap verpligt werd. in huis te blyven, om door de aenhangers van Cesar niet vermoord te worden. Zoo deerlyk ging het te Roomen. Cesar bevond zich dus op zyn gemak en deed, met behulp van Pompeius en Crassus, wat hy wilde. De Senaet zag wel waer dat alles naer toe streefde; doch, gelyk het gaet in eene stad of in een land waer de ondeugd de overhand heeft, alleman was benauwd, en niemand dorst spreken. De Consul dreef wetten door die ondeugend waren maer aengenaem aen het volk, hetwelk hy op deze wyze zich gunstig maekte, gelyk hy noodig had voor zyne verdere ondernemingen. Zoo ging het jaer allengskens om in kuiperyen en allerhande streken. De koning van Egypte, Ptolemeus Auleta, zocht tot bondgenoot der romeinsche republiek erkend te worden. Dit was voor den Consul eene goede gelegenheid om aen geld te geraken; want voor 't overig waren er geen groote redenen om de

{==34==} {>>pagina-aanduiding<<}
vraeg van den egyptischen vorst toe te stemmen. Cesar nam net dan weêr op zich, en kreeg het door zoowel in den Raed als voor het volk. Zyne moeite werd goed betaeld; hy kreeg van Ptolemeus zes duizend talenten, of nagenoeg achttien millioenen francs. Dat was nog niet genoeg. Daer zyne onverzadelyke heerschzucht hem van jongs af het voornemen had ingegeven om tot de opperheerschappy op te klimmen, kon hy nimmer geld te veel hebben om zyn oogwit te beryken. Men beschuldigt hem dat hy uit 's lands schatkamer dry duizend pond gouds wist te stelen, en dat hy zoo veel lood, met zorg verguld, in de plaets had gesteld; zoo waer is 't dat een mensch die zich aen eenen kwaden drift, 't is 't zelfde welken, overlevert, daerdoor zelf tot alle enveldaden bekwaem wordt, en alle middelen te baet neemt, de schandelykste zoo wel als andere, om zynen drift te voldoen. Wie weet hoe veel bedekte diefstallen Cesar daerenboven niet begaen heeft; want als men aen 't hoofd is en zyne begeerlykheid wil volgen, zyn er duizend gelegenheden om zulks ongestraft te doen.
Intusschen naderde de tyd dat de Consul zyn ambt moest gaen nederleggen; derhalve diende hy

{==35==} {>>pagina-aanduiding<<}
ook uit te zien om in eenen anderen post te treden, en nieuwe gelegenheden te zoeken. Gelukkiglyk was het de gewoonte te Roomen, dat de Consuls, na hunnen dienst volbragt te hebben, eene of andere provincie te bestieren kregen. Zulks te regelen behoorde tot den Raed, die meest alle jaren de provinciën aenwees voor dat de Consuls in bediening traden. Maer dewyl nu de eerzucht van Cesar voor de romeinsche raedsheeren geen geheim was, en ieder met rede mogt vreezen dat zy tot nadeel der Republiek zou verstrekken, hadden zy daer in tyds in voorzien. De Raed had voor Cesar eene provincie bestemd, waer hy zich zou hebben kunnen bezig houden met bosschen uit te roeijen en nieuwe wegen te maken, zonder gelegenheid te vinden om zyne magt te vermeerderen. Dit was zeer voorzigtig gehandeld, doch het maekte de rekening van den Consul niet. Deze had wat anders in 't hoofd en wist alweêr de wysheid van den Senaet te verydelen. Roomen had toen ter tyd twee provinciën op de Galliërs veroverd: de eene hiet Gallië tegen de Alpen en was die streek van Noord-Italië waer het hedendaegsche Lombardye een groot deel van beslaet; de andere hiet Gallië over

{==36==} {>>pagina-aanduiding<<}
de Alpen, dat wy boven (bl. 6) reeds hebben leeren kennen onder den naem van Romeinsche Provincie. Cesar nu wachtte zich wel van te aenveerden wat de Senaet hem geven wilde; maer deed door een' zyner vrienden het volk vergaderen om het bestier van Gallië tegen de Alpen, te gelyk met Illyrië dat er aen paelde, tevragen. Het volk stemde zulks toe, niet voor een jaer, gelyk het van ouds de gewoonte was, maer voor vyf. Daerby stond het hem dry Legioenen krygsvolk toe, wat nagenoeg 18,000 man uitmaekte, zonder de ruitery, welke gewoonlyk was van 300 peerden by ieder legioen.
Daer was Cesar meê in zynen schik; daer kon hy iets anders meê uitvoeren dan bosschen roeijen en wegen maken. Intusschen daer bleef het nog niet by. Eer hy uit het consulaet ging, stierf Metellus Celer, die het bevel had over de Romeinsche Provincie, en gaf daerdoor nieuwe gelegenheid aen Cesar om zyne magt nog te vergrooten. Hy vroeg er inderdaed die provincie nog by, en dit mael ging het van zelf. De Senaet had gezien dat hy met te weigeren niets gewonnen had, vermits Cesar van het volk verkreeg wat hem van elders ontzeid werd. Uit vrees dan dat het weêr zoo gaen mogt,

{==37==} {>>pagina-aanduiding<<}
en dat de Raed van langzamerhand al zyn gezag verliezen zou, vonden zy goed Cesars vraeg toe te stemmen, en gaven hem het bestier der Romeinsche Provincie met nog een legioen soldaten meer.
Nu was 't wel. Meer kon Cesar voor het oogenblik niet verlangen; hy zou nu gaen bevel voeren aen beide zyden der Alpen. Aen den eenen kant van 't gebergte was hy digt genoeg by Roomen, om van uit zyne provincie alles in 't oog te houden, en uit alle gelegenheden zyn voordeel te halen; aen den anderen kant, raekte hy aen het nog onoverwonnen Gallië, aen dat land zonder einde, welks inwooners Roomen meer dan eens hadden doen beven, en zelfs in vroegere eeuwen zoo veel als ten onder hadden gebragt. Daer zou hy zyne wapens gaen voeren, en had hy 't geluk van dat land te onderwerpen, dan zou zyn roem den roem van Pompeius verre overtreffen; dan was er niemand meer in staet om hem de opperheerschappy te betwisten; dan zou hy zyne eerzucht ten volle kunnen verzadigen.
Dusdanig waren de voornemens van Cesar, en wie was ooit beter in staet dan hy om zulke voornemens uit te voeren? Wat de oorlogskunst aen-
{==38==} {>>pagina-aanduiding<<}
gaet, daerin had hy nooit zyns gelyke gehad, daerin is hy, tot op heden toe, door niemand overtroffen geworden. Zyn vooruitzigt was wonder: welke listen ook zyne vyanden in het werk mogten leggen, hy had ze geraden eer er iets gedaen was; hoe groot het gevaer ook wezen mogt waer hy zich in bevond, nimmer verloor hy de tegenwoordigheid van geest, en wist zich daerom altyd te redden. Maer wat nog meer te verwonderen is, is dat zyne zwakke gezondheid hem toeliet van nacht en dag op de been te zyn, en den last van lange en herhaelde veldtogten te verdragen. Zyn bleek en mager gezigt getuigde de zwakheid van zyn gestel; daerby klaegde hy gedurig van hoofdpyn, en was zelfs onderworpen aen de vallende ziekte. Met zulke ongemakken, die de gevolgen waren van zyne losbandige jeugd, zou zeker een ander mensch zyn leven in de werkeloosheid doorgebragt hebben; doch by Cesar waren zy niet bekwaem om zyne opgewektheid te verminderen: de eerzucht, scheen het, vergoedde by hem alles, en hield de plaets van gezondheid en lichaemskrachten.
By deze groote hoedanigheden voegde hy nog eene andere even onschatbaer in eenen veldover-
{==39==} {>>pagina-aanduiding<<}
sten. Hy had de begaefdheid van zyne soldaten te kunnen betooveren; hy was de afgod zyner krygslieden, die voor een vriendelyk woord van hunnen generael zich zouden hebben laten in stukken hakken, en om eenen spytigen oogslag in wanhoop vielen. Als hy hen Spitsbroeders noemde, dan wisten zy hunne vreugd niet in te toomen; maer sprak hy hen aen met den naem van Romeinen, dan waren zy niet te troosten. Hieruit volgt van zelf dat de soldaten van Cesar helden waren op het slagveld, en dat hebben zy inderdaed getoond. Maer wat moest een man gelyk hy, die den waerborg der victorie in zyn hoofd had, van zulk een leger niet verwachten, nadat het jaren onder zyn bevel zou gestreden, en overwinningen zonder getal zou behaeld hebben; was hy niet vooraf zeker dat hem niets onmogelyk wezen zou, dat geheel Roomen, eer 't eenige jaren voort was, voor zyne magt zoude bukken?
In de laetste dagen van zyn consulaet, dacht hy aen een nieuw middel om zich met Pompeius nog nauwer te verbinden. Hy vreesde dat zyne lange afwezigheid de onderlinge vriendschap mogt verkoelen, of dat zyne benyders en vyanden Pompeius

{==40==} {>>pagina-aanduiding<<}
tegen hem mogten innemen. Hy gaf dan zyne dochter Julia ten huwelyk aen zynen vriend, en, om met ééne voorzorg te verwaerloozen, trouwde hy zelf de dochter van Piso, die bestemd was om hem in het consulschap op te volgen. Van diens gunst was hy dus verzekerd. Na al deze toebereidsels en voorzorgen, wachtte hy met ongeduld naer den eersten January, op welken dag de nieuwe consuls in bediening moesten treden, en hy zelf in staet gesteld worden om zyne groote onderneming aen te vangen.



{==41==} {>>pagina-aanduiding<<}

Tweede hoofdstuk.


Eerste veldtogt van Cesar in Gallië.

Het jaer 58 voor Christus geboorte.

Cesar was nog te Roomen, toen er in een der provinciën welke hem waren toevertrouwd, iets gebeurde, wat hem al aenstonds gelegenheid gaf om zyn krygskunst aen den dag te leggen, en aen de overzyde der Alpen te toonen wie hy was. De Helvetiërs, welke wy nu Zwitsers noemen, waren het moede in hun land. Zy woonden tusschen den Rhyn, het Jura's gebergte, het Meir van Geneve en de rivier de Rhône. Daer was 't hun onmogelyk zich uit te breiden, of grondgebied op hunne naburen te veroveren; want zy waren van alle kanten ingesloten in een land dat maerruim 170,000 schreden lengte had, en 66,000 breedte. De natie, die al vry talryk geworden was, besloot dan dien vernepen hoek te verlaten, en zich gewapender hand eene ruimere woonplaets, eene vruchtbaerder landstreek te bezorgen, in een of ander deel van Gallië. Twee jaer lang waren zy er reeds meê bezig om de toebereidsels tot hunne verhuizing te maken; van alle

{==42==} {>>pagina-aanduiding<<}
kanten hadden zy lastdieren en wagens byeen verzameld, en koren opgekocht om zich onder wege te voeden. Eindelyk, in 't begin van het jaer 58 vóór de christelyke tydrekening was het opzet ryp. De Helvetiërs, opdat niemand lust hebben zou om achter te blyven of weêr te keeren, staken hunne dorpen, en al wat zy niet meê wilden nemen, in brand. Zonder andere levensmiddelen dan meel voor dry maenden, begonnen zy hunnen togt, mans, vrouwen, kinderen, ten getalle van dry honderd achten zestig duizend hoofden, waeronder twee en negentig duizend strydhare mannen. De vergaderplaets was op den oever van de Rhône, regt over Geneve; daer moesten allen zich bevinden den 26 Meert.
Zoo haest zy de rivier over waren, bevonden zy zich in de Romeinsche Provincie, maer hier begon het spel. Cesar, die in tyds te Roomen kennis gekregen had van het opzet der Helvetiërs, kwam in der haest naer Geneve toegeloopen, en deed aenstonds de brug die daer over de Rhône lag afbreken. Ter zelver tyd gaf hy bevel om, zonder eenig vertoeven, volk onder de wapens te brengen, want daer was voor het oogenblik maer één legioen in de gansche provincie. Zoo haest de Helvetiërs ver-
{==43==} {>>pagina-aanduiding<<}
nomen hadden dat Cesar aengekomen was, zonden zy tot hem gezanten, om hem den vryen doortogt door de Romeinsche Provincie te verzoeken, met plegtige belofte van nergens handen aen te steken, en niet de minste schade te veroorzaken. Maer daer had Cesar geen ooren voor; hy was indachtig dat die zelfde Zwitsers in vroeger tyden het leger van een romeinschen consul hadden verslagen: en al toonden zy zich thans zoo vreedzaem, het was toch te voorzien dat de doorgang van zoo eene talryke menigte niet zonder onlusten geschieden zou. Intusschen wilde hy het verzoek in eens niet afslaen, omdat hy nog geen krygsvolk genoeg by de hand had; maer vroeg om zich te bedenken, belovende dat hy tegen den 13 April antwoord zou geven. Daer bleef het dan voor den oogenblik by; doch Cesar stelde zich in gereedheid, en als de bepaelde dag gekomen was, zeide hy kortaf Neen. Wat moesten de arme Zwitsers nu aenvangen? Zy waren te haestig geweest om hunne wooningen neêr te branden, en konden derhalve nu noch voor- noch achterwaerts. Den overtogt van de Rhône met geweld ondernemen, daer zagen zy geen kans voor; want Cesar had langsheen de rivier, waer zy on-
{==44==} {>>pagina-aanduiding<<}
diep was, een' muer doen metsen van 16 voet hoog en 19 duizend schreden lang, met een breede gracht daer voor, en hier en daer verschansingen.
Daer was dus aen geen doorwaden te denken. Een enkele doorgang bleef open, tusschende Rhône en het Jura's gebergte, doch zoodanig eng dat er geen plaets was voor twee wagens. Hoe moeijelyk dit ook vallen mogt, moesten zy echter dien weg kiezen, en vervolgens door het land der Sequaners, en door dat der Eduenzen trekken. De Sequaners bewoonden dat deel van Gallië wat later het Franche-Comté is genoemd geworden, en waer Besançon de hoofdstad van is; de Eduenzen hadden hun verblyf in het namalig Burgondië, hetwelk Dijon tot hoofdstad heeft. Daer de Helvetiërs den togt door de engte niet durfden wagen tegen den dank der Sequaners, die hen van op het gebergte zonder moeite verpletteren konden, kwamen zy eerst met dat volk in onderhandeling, en kregen verlof om over hun grondgebied te trekken. De Eduenzen stemden daer insgelyks in toe, zoo dat eindelyk de verhuizing mogelyk wierd. De Helvetiërs begaven zich dan op reis, en trokken door Franche-Comté, zonder eenige reden van klagen te geven; maer

{==45==} {>>pagina-aanduiding<<}
het zy dat die menigte reeds gebrek leed, of dat zy hare roofzucht maer een oogenblik had kunnen beteugelen, nauwelyks was zy op 't grondgebied der Eduenzen gekomen, of zy gaf zich over aen 't plunderen en 't verwoesten.
Dit was Cesar in zyn kaerten gespeeld. Hy wist nu dat de Helvetiërs voornemens waren zich naer 't zuidwesten van Gallië te begeven, en aen de kanten van Bordeaux neêr te slaen. Daer wilde hy hen uit houden, voorziende dat zy, er eens gevestigd zynde, hem de verovering van dat gedeelte van Gallië konden moeijelyk maken, en aldus misschien al zyne plannen belemmeren of verydelen. Hy was dan in der haest de Alpen over getrokken, om in Italië twee legioenen soldaten te werven; dry andere die by Aquileia op de grenzen van Illyrië den winter doorgebragt hadden, werden aenstonds opgeroepen: en zoo kwam hy aen 't hoofd van vyf legioenen met dusdanigen spoed terug in Gallië, dat hy de Helvetiërs inhaelde, terwyl deze bezig waren met over de Saône te trekken. De overtogt van zulk een groote menigte duerde twintig dagen. Onder wege had Cesar de klagten der Eduenzen ontvangen wegens de schade welke de

{==46==} {>>pagina-aanduiding<<}
Helvetiërs in hun land aengerigt hadden; hy toonde zich daerover ten hoogste verontweerdigd, en belastte zich geerne met daer wraek over te nemen, op voorwaerde dat zy hem krygsvolk en vooral ruitery zouden byzetten. Dit alles ging door. Hiermeê haestte Cesar zich naer de Saône, en viel dat deel Helvetiërs, die nog aen de linke zyde der rivier lagen, zoo onverhoeds op 't lyf, dat zy den tyd niet hadden om zich te verweren, maer voor 't meerendeel neêrgeveld, en voor 't overig op de vlugt gedreven werden. Hier bleef het niet by. De overwinnaer sloeg zonder vertoeven een brug over 't water, en leidde zyn leger in éénen dag op den anderen oever. Daer stond hy, als uit de lucht gevallen, voor het gros der natie, die hem niet verwachtte. Nu moest hy echter met overleg te werk gaen; want wat was zyne krygsmagt in vergelyking met gansch een volk, waervan de talryke manschap goed gewapend was, en dat daerenboven zynen moed moest vinden in de noodzakelykheid zelve van te winnen of vernietigd te worden? De Helvetiërs, al waren zy op hun gemak niet, toonden zich fier en vol betrouwen op hunne ontzaggelyke meerderheid. Zy zonden gezanten naer den

{==47==} {>>pagina-aanduiding<<}
romeinschen veldheer; aen hun hoofd was een stokoud man met name Divicon, die eertyds 't bevel gevoerd had over de Zwitsers, toen deze de Romeinen verslagen hadden. Divicon voerde dus het woord en zeide aen Cesar dat, indien hy den vrede wilde maken met de Helvetiërs, deze bereid waren om zich in het land te gaen vestigen dat hy hun aentoonen zou; doch wilde hy volstrekt oorlog voeren, dan mogt hy indachtig wezen hoe slecht de Romeinen er te voren waren van af gekomen, en vreezen dat hem 't zelfde lot zou te beurt vallen.
Dat was het middel niet om Cesar's gunst te winnen; maer al hadde Divicon het op eenen anderen toon beproefd, de uitkomst ware dezelfde gebleven; want de romeinsche generael was zoo haestig niet komen aengesneld, om het by eene schermutseling te laten. Hy wilde toonen wie hy was, en wat hy kon; zyn plan was gemaekt eer hy begon, en dat moest uitgevoerd worden. Intusschen sloeg hy den vrede niet plotseling af; want hy had altoos zorg om by gebreke van regt, ten minste een' schyn van regt op zyne zyde te houden, ten einde in alle geval zyn gedrag te kunnen regtveerdigen. Hy deed dan eenige voorstellen aen de Helvetiërs, doch

{==48==} {>>pagina-aanduiding<<}
welke deze niet wilden aennemen, en het gezantschap vertrok zonder iets verrigt te hebben.
De verhuizende natie zette haren weg voort, zonder zich de Romeinen veel aen te dragen; maer Cesar volgde hen zoo kort op de hielen, dat zy soms moesten stil houden, om zich tegen de vyandlyke ruitery te verdedigen. Zoo duerde het veertien dagen; de romeinsche veldheer wachtte naer eene goede gelegenheid om zeker te spelen. Eindelyk vertoonde er zich eene: de Helvetiërs bleven rusten aen den voet van eenen berg, op wiens spits het niet moeijelyk was te geraken langs eenen afgelegen weg. Daer werd dan een hoofdman met eene talryke bende naer toe gezonden, om zich meester van den berg te maken, terwyl Cesar zyne overige krygsmagt van onder tegen de Helvetiërs zou opleiden, en den vyand zoo tusschen twee vuren zetten. Dit mislukte nogtans door de onvoorzigtigheid van eenen der officieren, die vooruit gezonden was om kennis te nemen an den toestand der zaken, en die zyn eigen volk, 't welk de hoogte alreeds bekleedde, voor Galliërs aenziende, door een valsch rapport Cesar deed afzien van den aenval. Hiermeê was de kans verkeken, tot groot spyt

{==49==} {>>pagina-aanduiding<<}
van Cesar: niet zoo zeer omdat de Helvetiërs uit deze mislukte pooging nieuwen moed zouden scheppen, maer omdat zyne levensmiddelen zoodanig begonnen te krimpen, dat hy 't veld niet lang meer houden kon. Hy trok dan achter uit, naer het land der Eduenzen, en liet de Helvetiërs hunnen togt onverlet voortzetten; maer deze, in de plaets van zich gelukkig te achten dat zy van de Romeinen verlost waren, hadden de dolligheid van nu zelf te willen vechten, en kwamen op hun voetstappen weder. Een gering voordeel dat zy eenige dagen vroeger op de romeinsche ruitery behaeld hadden, en, dit mael, Cesar's achteruit wyken, deed hen gelooven dat zy op eene groote overwinning mogten rekenen. De arme Zwitsers! Zy wisten niet dat zy met eenen veldheer te doen hadden die alléén een talryk leger weerd was, zoo doortrapt en zoo ryk als hy was in allerhande oorlogslisten. Cesar stelt zyne krygsbenden in slagorde op eene allervoordeeligste plaets; hy neemt zoo wel al zyne maetregelen, dat, zonder een buitengewoon ongeluk, de overwinning hem niet ontsnappen kon. De Helvetiërs waren stout genoeg om den aenval te beginnen; zy vochten als leeuwen van één uer namiddag

{==50==} {>>pagina-aanduiding<<}
tot 's avonds toe, zonder dat er nog een enkele van achter gekwetst was, zoo hardnekkig hielden zy 't vol. Nogtans in weêrwil van al dien moed, moesten zy 't eindelyk opgeven. De dooden, welke zy op 't slagveld lieten, waren ontelbaer; hun legerplaets met al wat er in was werd de buit der Romeinen, die anders ook zoo veel volk verloren hadden, dat zy dry dagen besteedden om de lyken te begraven en de gekwetsten te verbinden. Middeler tyd hadden de ellendige overblyfsels der zwitsersche natie de vlugt genomen, maer Cesar deed ze achtervolgen. Daer bleven er nog met duizenden dood; de andere gaven zich over op genade en ongenade, legden de wapens neêr, leverden gyzelaers, en kregen vergiffenis op voorwaerde dat zy in hun land zouden terug keeren, en hunne wooningen weêr opbouwen. Geen derde was er meer over; van 368,000 als zy waren toen zy hun land verlieten, bleven er slechts honderd en tien duizend om den bitteren ramp hunner natie te betreuren.
Men kan ligt begrypen wat diepen indruk zulk eene overwinning maken moest op de gemoederen der Galliërs; maer deze moesten nog wat anders zien eer de zomer voorby was.

{==51==} {>>pagina-aanduiding<<}

Wy spraken boven van de Sequaners en de Eduenzen. Die twee volkeren verstonden malkander niet; zy waren gedurig in twist, dat is te zeggen dat zy zich wederzyds zoo veel kwaed deden als zy konden, en meer dan eens met de wapens beproefden welk van twee het sterkste was. Die bloedige proeven hadden voor uitslag gehad dat de Eduenzen de overhand kregen en de Sequaners moesten bukken; maer ziet, de overwonnen, vol van spyt, en niet kunnende besluiten om aen hunne geburen te gehoorzamen, namen hunnen toevlugt tot vreemden en riepen deze ter hulp, iets wat ten eeuwigen dage tot nadeel van een volk dat zulk een voorbeeld navolgt strekken moet; want vreemden komen zelden uit vriendschap maer doorgaens uit baetzucht. De Sequaners zonden gezanten naer Ariovistus, koning der Zweven in Germanië, en verzochten hem om met een deel van zyn volk over den Rhynte komen, en hen te ondersteunen. De barbaer liet zich niet kwellen, zette de rivier over met 15,000 dappere stryders, en hielp de Sequaners zoo wel, dat zy op hunne beurt de Eduenzen overrompelden. Maer ziet hoe het afliep: verre van in zyn land terug te keeren, vond Ariovistus in

{==52==} {>>pagina-aanduiding<<}
tegendeel de streek, waer de Sequaners woonden, zoo aengenaem en zoo vruchtbaer, dat hy er zich voor goed neêrzette, en er zich een derde van toeeigende. Dit was nog niet al: hy vermeerderde zyne magt; in stede van 15,000 duizend, had hy welhaest 120,000 Zweven onder zyn bevel, en bereidde zich om een ander derde van het land der Sequaners in te nemen, juist in den tyd wanneer Cesar bezig was met de Helvetiërs te achtervolgen. Nu zagen de Sequaners, als het te laet was, dat zy geenen bondgenoot maer eenen meester in hun land gebragt hadden; en nu begonnen de naburige volkeren ook beducht te worden, dat die woeste Germaen, allengskens verder en verder doordringende, hen op hunne beurt ook zou doen wyken, ja mogelyk een groot deel van Gallië, of geheel en al misschien, aen zyne magt onderwerpen. Wat doen zy? Getuigen van den moed en de dapperheid der Romeinen tegen de Helvetiërs, besluiten zy om de hulp van Cesar tegen Ariovistus in te roepen, niet voorziende dat zy een kwaed met een grooter kwaed wilden te keer gaen, en dat, zoo zy al mogten hopen het juk der Germanen van hunne schouderen af te werpen, zy in tegendeel het nog

{==53==} {>>pagina-aanduiding<<}
zwaerder juk der Romeinen zouden moeten ondergaen. Maer in den nood denkt men zoo ver niet; het tegenwoordig lyden voelt men alleen, en men zoekt er van verlost te worden, zonder zich met het toekomende te bekommeren. Als of zy reeds Cesar voor hunnen meester erkenden, vroegen zy hem om eene vergadering te mogen houden met de naburige volken onder elkander. Dit was haest toegestaen. De vergadering werd in stilte beroepen; allen die er verschenen moesten zich onder eed verbinden om wat er beslist zou worden geheim te houden, want zy vreesden dat Ariovistus, kwam hy er iets van te wreten, het hun wreed zou doen bezuren. Daer werd dan besloten dat men de hulp van Cesar zou afsmeeken. Eenige gezanten met de commissie belast, gingen den romeinschen veldheer vinden; Divitiacus, een Eduenzer edelman dien Cesar te vriend hield, voerde het woord. Hy deed een omstandig verhael van de onderneming der Germanen, en had zorg van Ariovistus zoo zwart af te schilderen als 't maer mogelyk was; hy eindigde met te zeggen dat, zoo er geene maatregels genomen werden, geheel Germanië welhaest den Rhyn zou oversteken, en Gallië zoo groot als het

{==54==} {>>pagina-aanduiding<<}
was innemen. De slotsom was, dat zy Cesar ootmoedig smeekten om eene behulpzame hand te leenen, en het land te zuiveren van die half wilde menschen.
Had Divitiacus Cesar beter gekend, hy zou zoo veel woorden niet gemaekt hebben. Deze Romein was over de Alpen niet gekomen om Gallië door de Germanen te zien veroveren, maer om het zelf te onderwerpen, en om by middel van den roem welken hy uit die onderneming verwachtte, meester te Roomen te worden. Maer Divitiacus zag het zoo ver niet in, en deed zyn best om Cesar te bewegen. De andere gezanten bevestigden door hunne tranen de woorden van Divitiacus, allen smeekten Cesar om bescherming; de Sequaners alleen zeiden niets, maer stonden daer met gebogen hoofde en een gelaet om herten van steen tot medelyden te brengen. Men zou hun den druk uit de oogen gesneden hebben, want het was in hun land dat Ariovistus zoo leelyk den tiran speelde, en maer 't een voor en 't ander na overweldigde. In dit oogenblik zelf beefden zy voor hem; zy dorsten geen woord laten hooren, uit vrees dat de Germaen het hun mogt afluisteren en er, naer gewoonte, de schrikkelykste wraek over nemen.

{==55==} {>>pagina-aanduiding<<}

Cesar ziende hoe argeloos de Galliërs hem in de hand werkten, lachte zekerlyk inwendig; maer hy mogt dat niet toonen. Hy beloofde dan aen de gezanten dat hy hun verzoek in aendacht zou nemen en doen wat hy kon om hen van die hatelyke Germanen te verlossen. Zulks kwam ten volle in zyn plan; hy voorzag wel dat de slagen welke hy op de Zweven wou rigten, ter zelver tyd de Galliërs zouden treffen, en dat hy hier met ééne moeite twee overwinningen zou behalen. Doch er behoorde dit mael alweêr voorzigtigheid toe. Ariovistus was erkend als vriend en bondgenoot van het romeinsche volk; deze erkentenis was het eigen werk van Cesar's consulaet: derhalve was er hem veel aen gelegen eenen dekmantel aen zyne eerzucht te geven, en Ariovistus niet aen te randen zonder zekeren schyn van regtveerdigheid. Alles viel uit gelyk Cesar het voorzien had. Hy zond eenen bode aen den koning der Zweven, wien hy voorstelde dag en plaets te kiezen om met hem eene onderhandeling te hebben. Ariovistus, die hoog in zyn wapens was, vond dat voorstel al te vrypostig, en gaf voor antwoord, zeggende: ‘Indien ik met Cesar iets teverhandelen had, ik zou hem in zyn leger gaen vinden; dus,

{==56==} {>>pagina-aanduiding<<}
als Cesar my iets te vragen heeft, kan hy my insgelyks komen opzoeken.’
Men ziet, de barbaer deed er geen doekskens om; doch zoo handelde hy juist in den zin van Cesar. Deze had nu al regt om den toon te verheffen, en zond op nieuw een gezantschap, belast om aen den koning in dezer voege te spreken: ‘Indien de eer, welke Cesar en de Romeinsche Senaet u aengedaen heeft, met u den titel van vriend en bondgenoot te geven, by u zoo weinig dank vindt, dat gy u niet eens geweerdigt met den gewezen consul in gesprek te treden, zie hier dan op welke voorwaerden gy met de Romeinen in vrede kunt blyven: 1o Men verzoekt u dat gy geen Germanen meer over den Rhyn zult brengen; 2o dat gy de gyzelaers, die de Eduenzen u hebben moeten leveren, op vrye voeten zult stellen; 3o eindelyk, dat gy de Eduenzen niet meer ontrusten zult, noch den oorlog aendoen aen geen hunner bondgenooten. Indien Ariovistus ééne dier vragen afsloeg, zoo moest hy zich tot den kryg bereiden, want Cesar zou niet gedoogen, dat de Eduenzen, die door Roomen als vrienden erkend waren, zouden verdrukt worden.’

{==57==} {>>pagina-aanduiding<<}

Hier liep de beleefdheid ook niet zeer hoog; maer dit was opzettelyk zoo gedaen, om den hoogmoed van Ariovistus te tergen. Het antwoord van dezen vorst was gelyk Cesar verwacht had, fier en stout; het kwam hier op neêr: ‘De koning der Zweven was verwonderd dat de Romeinen, met wier zaken hy zich niet bemoeide, hun het regt aenmatigden om hem wetten voor te schryven, ten aenzien van een volk dat hy door de wapens onderworpen had. Hy liet hun weten, dat hy de gyzelaers der Eduenzen niet van zin was los te laten; dat hy dezen den oorlog niet zou aendoen, zoo lang zy het verdrag dat hy met hen gemaekt had stiptelyk zouden onderhouden, en hem de schattingen betalen die hun opgelegd waren: maer dat, indien zy aen een der voorwaerden te kort bleven, hunne hoedanigheid van vrienden en bondgenooten der Romeinen hun van weinig nut zoude wezen. Wat de bedreiging van Cesar raekte, deze veldheer moest weten dat nog nooit iemand tegen Ariovistus in 't veld getreden was, die 't zich niet beklaegd had: wilde hy het nu beproeven, hy zou op zyne beurt ondervinden wat het zeggen wilde den oorlog te voeren tegen

{==58==} {>>pagina-aanduiding<<}
Germanen die nimmer overwonnen werden, die onder de wapens groot geworden waren, en die sedert veertien jaren onder geen dak meer geslapen hadden.’
Dit was zoo veel als een oorlogsverklaring. Cesar vroeg niets meer; nu mogt er van komen wat wilde, zyn gedrag was gewettigd. Hy haestte zich om de noodige maetregelen te nemen, en zoo dra hy zich van genoegzamen leeftogt voor den onderhoud zyns legers voorzien had, trok hy op tegen Ariovistus. Na dry dagen gemarcheerd te hebben, vernam hy dat de Germaen met al zyne krygsmagt naderde om zich meester te maken van Besançon, eene stad die door hare ligging zeer sterk was, en vervuld met allerhande voorraed. Maer zoo het moeijelyk was Cesar te overwinnen, het was onmogelyk hem te verrassen; in vlugheid evenaerde hem nimmer een zyner vyanden. Hy kwam te Besançon in tyds genoeg om voor Ariovistus de poorten te sluiten, en hem den lust te benemen van een' aenval te wagen; maer nu gebeurde er iets wat Cesar niet had kunnen voorzien of voorkomen, en dat allen anderen krygsoverste gewis den moed zou hebben doen verliezen. Terwyl zyne soldaten te Besançon rust-
{==59==} {>>pagina-aanduiding<<}
dag hielden, kwamen zy in gesprek met de Galliërs, en in 't byzonder met die welke, uit hoofde van den koophandel dien zy dreven, meer dan anderen met de Germanen in aenraking geweest waren. Deze nu verhaelden aen de Romeinen de wonderlykste dingen over de vyanden, die zy eerlang zouden moeten bevechten. Naer hun zeggen, waren de Germanen tot éénen toe Reuzen, van eene weêrgalooze onversaegdheid, en den wapenhandel zoodanig gewend dat zy nimmer hunnen man misten, maer met iederen slag een lyk maekten. Zy voegden er te goeder trouw by, dat het gezigt alleen van eenen Germaen hun soms het bloed in de aders versteven had, want dat het vuer hun scheen uit de oogen te springen. Die arme Galliërs hadden er geen erg in, en wisten niet welken indruk hunne woorden op de Romeinen deden, vooral op de jonge officieren die Cesar uit ligtveerdigheid gevolgd waren, zonder te voorzien dat zy met Reuzen zouden te vechten hebben. Velen vroegen hun
congé op verschillende voorwendsels; anderen bleven nog uit schaemte, maer lieten op hunne aenzigten lezen hoe zy van binnen gesteld waren. Men vond er die weenden in hunne tenten gelyk kinderen, of die

{==60==} {>>pagina-aanduiding<<}
zich onderhielden met hunne kameraden over het lot dat allen te verwachten stond: en zoo joegen zy malkander nog meer en meer schrik in 't lyf. Door geheel het kamp zag men er die bezig waren met hun testament te maken, even alsof er niet één levend naer huis moest keeren. De alarm werd algemeen; hy ging over tot de soldaten, en zelfs tot de oude officieren, welke, om voor geene bloodaerts aengezien te worden, het daermeê uitmaekten dat zy den vyand niet vreesden, maer de engten tusschen de bergen, de wildernissen, en 't gebrek aen mondkost in een vreemd land. Daer waren er zelfs die Cesar waerschuwden dat, indien hy 't bevel gaf om voort te trekken, de soldaten niet zouden gehoorzaemd hebben.
Hier moest Cesar toonen dat hy meer dan een gewoon mensch was; elk andere zou het in zulke omstandigheden opgegeven hebben, want wat kan een legerhoofd aenvangen, als al zyn volk met denzelfden schrik geslagen is? Maer wy hebben het al gezegd, als krygsman kende hy zyn weêrga niet; waer niemand door zou geraekt hebben, vond hy middel om zich te redden in zyn verbazend vernuft. Hy beriep eene raedsvergadering, waer hy niet alleen

{==61==} {>>pagina-aanduiding<<}
zyne onderbevelhebbers, maer alle de hoofdmannen deed samenkomen. Daer begon hy met zyne onderhoorigen strengelyk te berispen, dat zy zich veroorlofd hadden te onderzoeken waerheen en tegen wie men hen leiden zoude. Vervolgens bragt hy hun verscheidene redenen onder 't oog, om te toonen dat zy ongelyk hadden van de Germanen aen te zien voor onoverwinbare krygsmannen, en voegde er by: ‘Wat diegenen betreft die hunne lafhertigheid onder valsche dekmantels verbergen, als vreesden zy gebrek te lyden, of in ondoorgankelyke wegen te moeten vergaen: hoe vermeten zy zich te wantrouwen van hunnen Overste, of hem te leeren wat hy te doen heeft? Ik heb op alles gedacht; de Sequaners, de Leukers, de Lignonen zullen my koren verschaffen, en daerenboven overal staet de oogst op de velden. Wat de moeijelykheden en de gevaren der wegen raekt, daer zult gy welhaest zelf kunnen van oordeelen. Men geeft my teverstaen dat myne soldaten weigeren zullen my te volgen, en op myn bevel niet zullen vertrekken: daer ben ik niet om beducht. Hebben andere krygsoversten hunne mannen weigerig gevonden, dan hadden

{==62==} {>>pagina-aanduiding<<}
zy er reden voor gegeven; maer ik ben zonder eenig verwyt, en niemand zal my verlaten. Ook verklaer ik u dat ik aenstonds ga uitvoeren wat ik nog meende te verschuiven; ik ga bevel geven om aenstaenden nacht te vertrekken dry uren voor den dageraed, want ik wil zonder uitstel zien of pligt en eer niet meer op u vermogen dan eene ydele vrees. En al moest geheel het leger my afvallen, dan trek ik nog voort aen 't hoofd van het Tiende Legioen alleen, aen welks getrouwheid en moed ik nimmer getwyfeld heb. Met die handvol soldaten zal ik nog de overwinning naer Roomen brengen.’
Cesar zweeg, hy zag dat zyne welsprekendheid de gemoederen getroffen had; maer ook wie kon ooit tot soldaten spreken gelyk Cesar? De uitwerksels zyn haest niet te gelooven: de vrees week als in éénen oogenblik, om plaets te maken voor eene ware heldhaftigheid, zoodanig dat gansch het leger riep om te mogen vertrekken. Het Tiende Legioen zond eenige zyner leden tot Cesar, om hem te bedanken voor de goede gedachten die hy van hen had opgevat, en zy beloofden te zullen toonen dat hy zich niet bedroog. Den volgenden nacht, gelyk

{==63==} {>>pagina-aanduiding<<}
gezegd was, vertrok het leger; de veldheer verkoos eenen langen omweg te doen, om alle hoogten en engten te vermyden; en na eenen togt van zeven dagen bleef hy stil, acht mylen van het kamp der Germanen.
Wat zou de koning der Zweven nu doen? Het schynt dat hem het lot der Helvetiërs had doen achteruit denken, want nu veranderde hy op eens van gedrag. Te voren had hy het aenbod van Cesar om eene onderhandeling te hebben, afgeslagen, en nu zond hy zelf naer den romeinschen generael ten einde met hem in gesprek te komen. Cesar stemde daer geerne in toe; de byeenkomst had plaets in eene groote vlakte tusschen de twee legervelden; maer het bleek hier welhaest dat Ariovistus niet, of maer half, den vrede zocht, want hy wilde van zyne eischen niet afzien, en, wat erger was, daer waren er van de zynen die peilen en steenen wierpen naer de romeinsche officieren welke, ten getalle van tien, by de onderhandeling tegenwoordig waren. Men zag dan klaer dat de koning het stuk niet goed meende, ook werd de woordwisseling aenstonds afgebroken, en nu moest het welhaest tot een veldslag komen. De beide legers bewogen

{==64==} {>>pagina-aanduiding<<}
zich de volgende dagen, en naderden al meer en meer; maer wat Cesar ook doen mogt om den vyand tot den stryd uit te lokken, deze toonde zich weigerig en wilde zyn kamp niet verlaten. Daer werd zoo wel wat geschermutseld tusschen de voorposten en tusschen de ruitery; doch tot een algemeen treffen kwam het niet, en zoo duerde het vyf of zes dagen lang. Cesar zocht de oorzaek te kennen waerom de Germanen, die anders den naem hadden, van zich tot den stryd niet te laten kwellen, in dit geval er zoo weinig lust voor toonden; hy vernam welhaest dat het bygeloof de eenigste reden was. Hunne priesterinnen, wier woorden of voorzeggingen zy als orakels eerbiedigden, hadden verklaerd, dat het gunstig oogenblik nog niet gekomen was, dat zy moesten wachten tot de nieuwe-maen, bewerende dat zy weinig kans van te winnen hadden, indien zy vóór dien tyd den slag waegden.
Nauwelyks was Cesar van die omstandigheid onderrigt, of hy besloot daer voordeel uit te trekken, met den vyand te dwingen om den stryd te aenveerden, voorziende dat hy zoo veel te minder moed zou hebben, als hy meer terug gehouden werd door eene bygeloovige vrees. Zoo dan des ander-
{==65==} {>>pagina-aanduiding<<}
dags, na in zyn kamp eene sterke wacht gelaten te hebben om in alle geval eene wykplaets te vinden, leidde Cesar al zyne krygsmagt tegen het kamp der Germanen, en gedroeg zich als wilde hy dat bestormen. Hierdoor dwong hy Ariovistus zyn volk naer buiten te brengen, en slag te leveren. Geheel het germaensch leger was omringd van wagens, opdat niemand zyne hoop in de vlugt mogt stellen; de vrouwen bekleedden die wagens en schreeuwden als razernyen, om hunne mans aen te moedigen tot den stryd. Dat getier verschrikte de vogelen, maer de Romeinen verwachtten er zich aen, en lieten er zich niet door ontstellen. Cesar, die het oog op alles had, merkte dat de linke vleugel van den vyand de zwakste was, en deed den aenval aen dien kant beginnen. Op min dan een oogwenk was men handgemeen; de wederzydsche drift bragt de legers zoo na by elkander, dat de Romeinen den tyd niet hadden om hunne werpspiessen te schieten, maer zich al dadelyk van het zweerd moesten bedienen. De Germanen staken, volgens gewoonte hun schilden omhoog, en vochten daer onder als onder een dak: dat kon niet helpen; sommige soldaten van Cesar sprongen in hunne vurigheid op

{==66==} {>>pagina-aanduiding<<}
dat dak, trokken de schilden op zyde, en doorstaken den vyand van boven tot onder.
De linke vleugel der Germanen hield het niet lang vol tegen Cesar, die daer in persoon den stryd bestierde; maer aen hun regten vleugel stond de krygskans beter: de Romeinen begonnen er zelfs een weinig te deinzen, wanneer de jonge Crassus met eenige duizende mannen die de achterhoede uitmaekten den vyand op 't lyf viel, en de overwinning besliste. Zy was volkomen; de Germanen keerden den rug, en namen de vlugt naer den Rhynstroom, die maer vyftien of zestien mylen van daer was; maer Cesar volgde hen zoo kort op de hakken, dat er geen mogelykheid was om de rivier over te geraken. Eenigen ontkwamen het die goede zwemmers waren; anderen, doch in minder getal, sprongen in schuitjes welke zy daer te goeder uer ontmoetten, en raekten zoo aen den overkant. Onder deze was Ariovistus zelf. Doch verre de grootste hoop werd door de Romeinen neêrgesabeld, of zy verdronken in 't water.
Zoo had dan Cesar twee groote veldtogten voleindigd op een enkelen zomer; en zulks met zoo veel geluk dat hy nog voor den gewoonen tyd zyn

{==67==} {>>pagina-aanduiding<<}
leger in de winterkwartieren bestelde. De gevolgen dezer beide overwinningen, waerby hy twee magtige natiën verpletterd had, waren onberekenbaer. Hy had in Gallië, doch tegen geen Galliërs, den oorlog gevoerd, en echter mag men zeggen dat geheel het land van aen de Alpen tot aen de Pyreneën, dat is Celtisch- en Aquitanisch-Gallië, waerlyk onderworpen was. Inderdaed, wie zou er nog stout genoeg geweest zyn om op wederstand te denken, ziende dien geduchten krygsman met zyne onverwinnelyke legioenen telkens door een enkelen veldslag zegepralen over vyanden, die onvergelykelyk meerder in getal waren, en die tot dan toe door hunnen heldenmoed uitgemunt hadden?
Cesar koos het land der Sequaners om er zyn leger te laten overwinteren. Deze keus geschiedde niet zonder reden: de ligging van dat land was ten hoogste gunstig om zoo wel de Galliërs, als de Helvetiërs en de Germanen in den toom te houden, want allen paelden daer aen. Hy liet het bevel aen een zyner oversten met name Labiënus, een man vol voorzigtigheid en kloeken moed, dien wy in 't vervolg nog meer dan eens zullen ontmoeten. Cesar zelf trok de Alpen over om den winter te

{==68==} {>>pagina-aanduiding<<}
gaen doorbrengen in zyne provincie. Daer kon hy alle zyne belangen te gelyker tyd beneerstigen; van den eenen kant zou het hem gemakkelyk zyn de overheden en voornaemste persoonen dier provincie tot zich te trekken, waervoor zyne staetkunde hem middelen genoeg in de hand gaf; van den anderen kant was hy niet te ver verwyderd van de nog te overwinnen volkeren, welke hy van daer zeer goed kon bewaken, en alle hunne bewegingen gadeslaen; eindelyk hy kon van daer Roomen in 't oog houden, en de noodige wenken geven aen zyne talryke uitzendelingen belast om in de hoofdstad gedurig te werken tot vermeerdering van zyn gezag, en om dat van Pompeius en Crassus allengskens te ondermynen.



{==69==} {>>pagina-aanduiding<<}

Derde hoofdstuk.


Tweede veldtogt van Cesar in Gallië, zyn eerste in België.

Het jaer 57 voor Christus geboorte.

Wy waren voornemens den eersten veldtogt van Cesar aen deze zyde der Alpen veel korter voor te stellen, zonder ons in alle de omstandigheden in te laten, omdat de gebeurtenissen van dien veldtogt tot de geschiedenis van België niet regtstreeks behooren. Doch vermits de klas van lezers voor wie dit werk bestemd is, minder gelegenheid heeft om de oorlogsdaden van Cesar in de romeinsche geschiedenis na te gaen, en dat, van den anderen kant, de gevolgen van dien veldtogt eenen buitengemeen grooten invloed gehad hebben op de gebeurtenissen van het volgend jaer, 't welk Cesar in België overbragt, hebben wy gemeend in het belang en in den zin van den lezer te handelen, met hem vooraf eene nadere kennis te geven omtrent de eerste ondernemingen, de groote oorlogskunst, en de schitterende hoedanigheden van den krygsheld die door de goddelyke Voorzienigheid bestemd

{==70==} {>>pagina-aanduiding<<}
was om ons vaderland te veroveren, en aen 't romeinsche ryk te onderwerpen.
De verbazende overwinningen van Cesar hadden, als gezegd is, de volkeren van Gallië, welke aen de Romeinsche Provincie paelden, den schrik aengejaegd, en hun den moed benomen om voortaen nog wederstand te bieden aen dien veroveraer, die hen niet verlost had van 't jok der Zwitsers en der Germanen, dan om hun een ander, een zwaerder jok op de schouders te leggen. Intusschende algemeene verslagenheid die in Celtisch-Gallië heerschte, had zich tot de Belgen niet overgezet; deze hadden in vroegere tyden nog te kampen gehad met magtige volkeren; zy hadden den stroom van Kimbren en Teutonen, die met honderde duizenden op hun land kwamen afgestort, weten legen te houden; de roem hunner vaderen ondersteunde de dapperheid der onverbasterde naneven, en maekte dat deze zich hielden voor onoverwinbaer. Het gerucht der groote daden van Cesar verschrikte derhalve de Belgen niet, maer het deed hen op maetregels denken om den inval van dien ontzaggelyken vyand, dien zy wel wisten ook op België het oog te hebben, af te weren, en hunne vryheid te redden. Terwyl dan

{==71==} {>>pagina-aanduiding<<}
Cesar in zyne provincie aen gene zyde der Alpen den winter overbragt, maekten de Belgen een verbond, waerby ieder natie onder eed zich verpligtte om tegen het voorjaer een leger op de been te brengen, en vervolgens al de byzondere aendeelen naer ieders bevolking berekend, te vereenigen, om dus gezamenderhand den gemeenen vyand te bestryden.
Men herinnere zich hier wat wy te voren (bl. 7) reeds gezeid hebben, dat behalve de vyftien zoo groote als kleinere volken, welke dat deel van oud-België bewoonden, wat heden nog tot ons land behoort, er daerenboven negen andere geteld worden binnen de palen welke toen ter tyd aen Belgisch-Gallië gegeven werden. Wy moeten deze nu kortelyk doen kennen; het waren:

1.De Morinen, die tegen de Menapiërs paelden, en de fransche zeekust bewoonden aen de kanten van Duinkerken en Boulogne.

2.De Atrebaten, of volkeren van Artesië, wier naem bewaerd is gebleven in de stad Atrecht of Arras.

3.De Rhemers, of bewooners van Champagne, waer Rheims zynen naem van ontvangen heeft.

4 en 5.De Bellovaken en Suessoners beide behoo-
{==72==} {>>pagina-aanduiding<<}
rende tot die fransche provincie welke men Ile-de-France heet. Hunne namen zyn overgebleven in de steden Beauvais en Soissons.

6 en 7.De Ambianers of het volk der landstreek van Amiens, en de Veromanduërs of bewooners van het oude Vermandois, waer St.-Quentin de hoofdstad van was. Beide behoorden tot Picardië.

8 en 9.De Caleten en Velocassen, welke onderscheidene streken van Normandyë bewoonden.


Ziet hier nu hoe veel strydbare mannen ieder der oude belgische natiën moest leveren voor het leger der bondgenooten; wy zullen beginnen met de laetstgenoemden, en er dan de aendeelen der andere Belgen laten op volgen. Cesar zelf geeft in zyn werk alle deze byzonderheden nauwkeurig op.
De Bellovaken	60,000
De Suessoners	50,000
De Morinen	25,000
De Atrebaten	15,000
De Ambianers en Veromanduërs, samen	20,000
De Caleten en Velocassen, samen	20,000
	_____
	Samen, 190,000 man.


{==73==} {>>pagina-aanduiding<<}

De aendeelen nu der andere Belgen boven, bl. 7 vermeld, waren als volgt:
De Eburonen, met hunne naburen, waeronder waerschynlyk ook de Ambivariten gerekend zyn	40,000
De Nerviërs	50,000
De Atuatikers	19,000
De Menapiërs	9,000
	_____
	Samen, 118,000 man.

Men kan opmerken dat noch de Rhemers, noch de Trevieren hier genoemd zyn; en inderdaed geen van beide deze volkeren had in het bondgenootschap willen treden. De Rhemers hadden zich waerschynlyk laten omkoopen, en hielpen zelfs Cesar, zoo haest zy dit konden doen zonder gevaer van door de anderen aengerand te worden. Wat de Trevieren betreft, deze moesten al van het jaer te voren met Cesar een verdrag aengegaen hebben, zonder dat men daer de regte reden van wete; maer zy bekloegen 't zich later.
Niet tegenstaende den schandigen afval dezer twee volkeren, hadden de Belgen toch, gelyk men uit het voorgaende ziet, eene krygsmagt vergaderd

{==74==} {>>pagina-aanduiding<<}
van meer dan drymael honderd duizend strydbare mannen. Dit getal zal niemand bevreemden die indachtig is, wat boven werd aengemerkt, dat by de oude Belgen ieder die in staet was om de wapens te dragen, zich ten dienste van het vaderland moest besteden. Nu was de vraeg, wie der bondgenooten het opperbevel over alle de legers voeren, en 't bewind des oorlogs hebben zou. Op deze eer maekten de Bellovaken voor hunnen koning aenspraek, als zynde zy het magtigste der belgische volkeren, en hetwelk het grootste aendeel in de gemeene krygsmagt geleverd had. Deze eisch werd niet te min afgeslagen; men besloot het opperbevel te geven aen den koning der Suessoners, Galba geheeten, die den naem had van een zeer voorzigtig en regtveerdig man te wezen. Doch alhoewel dit besluit met meerderheid van stemmen doorging, schynt het toch de goedkeuring van allen niet verworven te hebben, want men kon al haest opmerken dat de eensgezindheid onder de bondgenooten niet zeer groot was.
Maer nu kon het niet missen of Cesar moest al spoedig onderrigt zyn van hetgeen er by de Belgen omging. Hy wist inderdaed alles door Labiënus die

{==75==} {>>pagina-aanduiding<<}
in 't land der Sequaners het bevel had over het romeinsche leger, dat daer zyn winterkwartier hield: en alhoewel Cesar er ook by moest weten dat al die toebereidsels der Belgen met geen vyandlyke inzigten gebeurden, als wilden zy den oorlog aen Roomen verklaren; maer wel en alleenlyk om hun land en hunne onafhankelykheid te verdedigen, vond hy zich echter daerdoor zelf genoegzaem geregtigd om zyne legers herwaerts te leiden, en de verovering van Belgisch-Gallië te ondernemen. Hy haesste zich dan om twee nieuwe legioenen aen te werven, welke hy onder 't bevel van Quintus Pedius voorop zond, en wachtte niet lang om zelf de Alpen over te komen, en zich aen 't hoofd zyner legers te stellen. De veldtogt werd toebereid in het land der Sequaners, om geopend te worden zoo haest de velden in 't groen zouden staen, en er dus nergens gebrek voor de peerden zou te vreezen wezen. Den tusschentyd gebruikte hy om zich wel te onderrigten van alles wat den vyand aenging, dien hy ging bevechten; hy wist hun getal, hy kende hunne plannen en tot de minste van hunne bewegingen. Wanneer al zyne voorzorgen goed genomen waren, gebruikte hy twaelf dagen om

{==76==} {>>pagina-aanduiding<<}
zyn heir uit Franche-Comté te leiden, en na eene marsch van veertien dagen, stond hy met geheel zyne krygsmagt op de grenzen van Belgisch-Gallië. Het romeinsch leger bestond uit acht legioenen; het beliep dus op ruim 50,000 man, zoodat hy merkelyk meer volk onder de wapens had gesteld om de Belgen te bestryden, dan in vroegere eeuwen Alexander gebruikt had voor de verovering van Asië.
Hadden de Rhemers de gemeene zaek niet verraden, Cesar zou, ondanks zyne overmagt, groote moeite gehad hebben om in Belgisch-Gallië in te rukken, want de Seine en de Marne zyn rivieren welke hy niet dan hoogst bezwaerlyk zou overgeraekt zyn, in 't gezigt van een ontelbaer leger dat er den anderen oever van bezet hield. Maer nauwelyks hadden de inwoonders van Champagne de romeinsche adelaers gezien, of zy zonden gezanten naer Cesar, en gaven zich over. Dat zy met vriendschap ontvangen werden, spreekt van zelf; zy kwamen hem goed van pas om hem de noodige inlichtingen te geven, en om den toevoer van levensmiddelen te vergemakkelyken.
Hoe zal Cesar het maken met de ontelbare me-
{==77==} {>>pagina-aanduiding<<}
nigte der Belgen, welke hem te gemoet komt: zal hy ze in het open veld aenranden? Neen, daer is hy te wys voor; hy weet dat hy gaet te doen hebben met de dapperste volken van geheel Gallië, en dat hy met de overwinning te behalen hunnen moed niet kan dempen noch hun land veroveren, terwyl door eene enkele nederlaeg hy zyne onderneming voor lang, misschien voor altyd kan doen mislukken. Hy nam kort besluit, en leidde zyne legioenen over de Aine, eene rivier tusschen Rheims en Laon op de noordelyke grens van oud Champagne. Daer sloeg hy zyn leger neder tegen eene hoogte, die het van eenen kant dekte, terwyl het van de andere zyde door 't water verdedigd was. Zulke voorzorgen nam Cesar altyd om alle verrassing voor te komen. Wat hier of daer nog open bleef, werd met goede verschansingen en paelwerk gesloten. Eene brug onderhield de gemeenschap met den anderen oever, en werd door eene sterke wacht beschermd.
Van hunnen kant marcheerden de Belgen moedig vooruit; zy legerden eerst omtrent dry mylen van het kamp der Romeinen, maer naderden vervolgens al meer en meer, tot dat zy zich eindelyk voor goed neersloegen op eenen afstand van twee

{==78==} {>>pagina-aanduiding<<}
duizend stappen. Hier moest het dan ten laetste tot een treffen komen: dat zochten juist Belgen en Romeinen even zeer; de vraeg was maer wie beginnen zou. Die 't sterkste was en den meesten moed had, zal waerschynelyk de lezer zeggen; en daer hy weet dat de Belgen in getal hunne vyanden overtroffen, en in dapperheid niet moesten wyken, zou hy hen maer dadelyk den aenval willen zien wagen. Dat zouden zy zeker wel gedaen hebben; maer in den oorlog moeten alle gelegenheden wel gekend, en alle de kansen wel berekend worden. Tusschen de twee legervelden was eene vallei, wederzyds genoegzaem ingesloten, en in 't midden waer de grond het leegste was, moerassig. Deze omstandigheden waren voor de Belgen ten hoogste ongunstig; hadden zy met Cesar te kampen gehad in het open veld, alwaer zy hunne ontelbare benden naer behooren konden ontwikkelen, dan ware de kans voor hen geweest, want zy waren sterk genoeg om den vyand langs alle kanten te omringen; maer hier in eene vallei, waer zy zich links noch regts konden uitbreiden, en waer zy om te beginnen door den modder (wie weet hoe diep?) moesten waden, zou het eene groote vermetelheid

{==79==} {>>pagina-aanduiding<<}
geweest zyn den stryd aen te vangen. Zy zochten Cesar naer hunnen kant te lokken, maer de romeinsche generael had er geen lust voor; de ruitery liep van wederzyde zoo wel wat over en weêr; doch daer bleef het by: geen van beiden wilde den moeras doortrekken. Wat zou er dan van komen? Lang duren mogt het niet; want daer een leger van 300,000 man acht dagen stil ligt, is in tien uren in de ronde geen eten meer voor menschen of dieren; de Belgen voorzagen dus wel dat haest de hongersnood, die de wolven uit hun' nest jaegt, hen dwingen zou hun kamp op te breken. Zy beproefden dan, ziende dat Cesar niet vechten wou, om de rivier, die hier en daer zeer ondiep was, door te waden, en zoo over de brug met geweld op het leger der Romeinen te vallen. Dit werd ondernomen, doch 't lukte niet; de Belgen weerden zich als de leeuwen; zy stonden en vochten op de lyken die de rivier vervulden en hun tot brug verstrekten; zy vielen met duizenden onder 't zweerd van den vyand, zonder een' stap achteruit te gaen; maer 't kon niet helpen: de blinde drift moest eindelyk de vlag stryken voor de krygskunst; de brug bleef in de handen der Romeinen, en hun kamp onaengeroerd.

{==80==} {>>pagina-aanduiding<<}

Ondanks deze bloedige nederlaeg, gaven toch de Belgen den moed niet op; maer ziet wat er gebeurt. Cesar had een oorlogslist gebruikt, waer zich niemand van den kant zyner tegenstrevers aen verwachtte. Terwyl hy zyne legioenen door Champagne leidde, had hy de Eduenzen weten te bewilligen om van hunnen kant eenen inval te doen op het grondgebied der Bellovaken, die het grootste aendeel in het leger des bondgenootschaps hadden bygebragt. Zyn inzigt was de Belgen te dwingen om hunne aendacht op een ander punt te rigten, en hen aldus in de noodzakelykheid te stellen van hunne magt te verdeelen. Zoo wist hy een deel der Galliërs te doen dienen om hem de andere te helpen overwinnen. Alles viel uit gelyk hy 't voorzien had. De bondgenooten ontvingen de tyding hoe de Eduenzen de Seine overgekomen en nu bezig waren het land der Bellovaken te vuer en te zweerd te verwoesten. Zulk een verraderlyk gedrag van eene naburige natie ontstak de woede der Belgen; maer het brak tevens den band die tot nu toe de onderscheidene volken vereenigd had. ‘Wie weet, zeiden zy, hoe het elders gesteld is: misschien, terwyl wy hier ons best doen om den vyand het

{==81==} {>>pagina-aanduiding<<}
hoofd te bieden, zyn nog andere verraders bezig met onze wooningen neêr te blaken, onze vrouwen en kinderen te vermoorden, en onze akkers plat te loopen.’ De honger, die zich reeds begon te doen gevoelen, sprak daer waerschynlyk ook al wat tusschen, en zoo kwam men welhaest tot het besluit, dat het belgisch leger uit een zou gaen, dat ieder naer zyn land zou weêrkeeren, om het te verdedigen tegen den gemeenen vyand, en dat, in geval van aenranding op het een of ander punt, alle de naburen ongeroepen zouden toesnellen om malkander te helpen.
Hadden de Belgen zoo begonnen, zy zouden er mogelyk beter van afgekomen zyn, dan met zich zoo talryk tot een enkel heir te vereenigen. Maer nu was de moeijelykheid om op eenen afstand van twee duizend schreden, in het gezigt van 't romeinsche leger, zyne matten op te rollen en uit de voeten te geraken. Arme Belgen! dat besluit zult gy deerlyk bezuren; hadt gy dan nog liever de gevaren en de moerassen getrotseerd, en met al uwe magt, den romeinschen adelaer aengerand, gy zoudt hem indien niet neêrgeveld, ten minste de vleugels vry wat ingekort hebben, en als gy dan toch sneuve-
{==82==} {>>pagina-aanduiding<<}
len moest, zoudt gy uw leven duer verkocht hebben, terwyl gy u nu gaet laten aen stukken hakken, zonder het minste voordeel voor uw vaderland.
Inderdaed, het belgisch leger werd opgebroken in het midden van den nacht, en de aftogt ving aen. Cesar was al dra van alles onderrigt; maer vreezende dat hy soms in eenige hinderlaeg mogt vallen, wachtte hy tot het krieken van den dag, om zyne bevelen te geven. Zoo haest het licht in 't Oosten verscheen, zond hy al zyne ruitery met dry legioenen onder 't gebied van Labiënus de Belgen in den rug, en deed hunne achterwacht overvallen. Deze verweerde zich eenen tyd lang zoo goed als zy kon; en hadden zy, die voorop waren, den stryd willen ondersteunen, het ontbrak hun nog aen geen middelen om het vol te houden, zelfs niet om de overwinning te behalen. Maer een leger dat aen 't deinzen is, kan niet meer vechten; zy hoorden 't getier wel achter hunnen rug, doch verhaestten des te meer hunne schreden om 't gevaer voor te blyven. Wat de oversten ook riepen of bevolen, daer werd niet naer geluisterd; ieder zocht zich maer weg te pakken, en zoo veranderde welhaest de aftogt in eene volslagen vlugt. Nu begon de slagting; het

{==83==} {>>pagina-aanduiding<<}
was geen dooden meer, 't was moorden wat de romeinsche soldaten deden, en dat duerde tot 's avonds toe. Men dacht er niet eens aen om een deel gevangen te nemen; Cesar wilde een bloedbad maken om in eens den schrik overal te verspreiden, en zyn wil werd volvoerd; zyne soldaten bragten er zoo veel om, als 't hun lustte.
Ei my! die ramp was te groot; men had eigentlyk geenen slag geleverd, en zie daer die talryke legers van zoo veel volkeren in eens verplet, vernield, even alsof zy eene lange reeks van nederlagen uitgestaen hadden. Cesar verliet des anderdags 's morgens zyne legerplaets, en trok met de legioenen naer het land der Suessoners, met zoodanigen spoed dat hy hunne hoofdstad, Soissons namelyk, bereikte, voor dat er de vlugtelingen aengekomen waren. Wy hebben 't vroeger al gezeid, in gezwindheid, en in de kunst om uit de omstandigheden nut te halen, is Cesar nooit door iemand geëvenaerd geweest. Hy was al eer te Soissons dan de Suessoners zelf, die den dag te voren hunne behoudenis in de vlugt gezocht hadden, en waerschynlyk groote omwegen hadden moeten doen, om aen den degen der Romeinen te ontsnappen. Hy meende de stad zonder

{==84==} {>>pagina-aanduiding<<}
moeite in te nemen; maer als hy er by kwam, vond by ze zoo wel verschanst en versterkt, dat zy zonder beleg niet te veroveren was. Daerenboven werden den volgenden nacht de vlugtelingen ingelaten, en deze hadden nog moed genoeg om zich achter hun vesten te verweren. Ydele hoop! De arme Suessoners wisten niet wat die vreemde wereld-veroveraers al uitgevonden hadden om steden te belegeren; maer welhaest zagen zy het oorlogstuig voor den dag komen. Slingergevaerten om zware steenen op de belegerden te werpen, stormrammen die de muren aen stukken beukten, als of zy van leem geweest waren, houten torens eens zoo hoog als de wallen, en van boven voorzien van een brug, die eensklap neêrviel, en den vyand op een omzien in de stad bragt: dat alles, en nog meer andere zulke wonderen, zagen de Suessoners voor de eerste mael tegen hunne stad aenvoeren, en zy gaven het op, want daer was geen weêrstand mogelyk. De voorwaerden waren haest gemaekt; het was in de belangen van Cesar van de overwonnen met menschlievendheid te behandelen, en dat deed hy ook. De Suessoners moesten de heerschappy van Roomen erkennen, hunne wapens afleggen, en gy-
{==85==} {>>pagina-aanduiding<<}
zelaers geven tot waerborg hunner trouw: voor 't overig behielden zy hun volksbestaen, hunne eigendommen, wetten en gebruiken.
Cesar had zoo haest zyne zaken niet geregeld met die van Soissons, of hy marcheerde naer het land der Bellovaken. Deze wisten reeds hoe het ging, en dachten dat het vruchteloos was zich te laten belegeren. De ouderlingen der natie gingen den veroveraer te gemoet, om hem te melden dat zy zich vrywillig onderwierpen, terwyl de vrouwen en de kinderen, met de handen te samen, op de vesten stonden te kermen en genade af te smeeken. Cesar ontvong hen in genade, en legde hun dezelfde voorwaerden op als aen die van Soissons. Met de Ambianers ging het even zoo: om kort te zyn, geheel of bykans geheel zuidelyk België was op weinigen tyd onderworpen, en daer bleef hem nog een deel van den zomer over dat hy gebruiken wilde om ook de noordelyke Belgen, dat is te zeggen, de eigenlyke bewooners van ons hedendaegsch België onder het juk te brengen. Maer hier begon het er in eens geheel anders uit te zien.
Cesar maekte zich gereed om naer 't land der Nerviërs te trekken, die, als wy te voren gezeid hebben,

{==86==} {>>pagina-aanduiding<<}
nagenoeg geheel Brabant en Henegau vervulden. De Nerviërs schreven de vorige nederlaeg der bondgenooten toe aen het groot getal van zuidelyke Belgen die daer deel van maekten, en die, nader by Celtisch-Gallië en by de romeinsche provincie, door de weelde reeds half bedorven en verwyfd geworden waren. Zy, in tegendeel, zy voelden het onverbasterd belgisch bloed in hunne aderen koken; zy hadden den wyn, en alles wat bloot uit zinnelykheid gegeten of gedronken wordt, tot dan toe uit hun land geweerd; zy kenden geene pracht van kleeding, maer zochten hun sieraed en hunnen roem in mannelyke deugd en mannelyke zeden. Zy hadden met de anderen den stroom moeten volgen en achteruit gaen; maer verslagen waren zy niet, en hun heldenmoed was zoo veel te grooter als de zuidelyke Belgen den moed dieper hadden laten zinken. Zy dorsten nog den romeinschen adelaer stout in de oogen zien; het besluit was genomen: zy zouden de legioenen van Cesar het hoofd bieden, en hunne vryheid verdedigen tegen dien eerzuchtigen veroveraer, zoo lang er een adem in de borst van een Nerviër jagen zou.
Aen goeden overleg ontbrak het hun geenszins;

{==87==} {>>pagina-aanduiding<<}
zy waren onverschrokken, niet onvoorzigtig. Den tyd, dien Cesar overbragt met zuidelyk België in 't juk te slaen, gebruikten zy wysselyk om hunne plannen te beramen, om zich bondgenooten te verzekeren; in één woord, om zich volkomen krygsveerdig te maken. Zy hadden geen trouw in hunne wykplaetsen, waer men de byzonderste van zoekt daer zelf waer later de steden van Kameryk en Bavay gebouwd zyn: en waerlyk, de oorlogsgevaerten die de Romeinen hadden meêgebragt, en waer de Nerviërs zoo veel wonderen van gehoord hadden, toonden wel dat grachten of bolwerken in dezen oorlog weinig te pas kwamen. Daerom vonden zy goed hunne vrouwen, hunne kinderen en de oude lieden in veiligheid te stellen, met ze noordwaerts te zenden, naer destreek waer Schelde en Rupel zich vereenigen, en die toen, door moerassen en bosschen overdekt zynde, voor een leger volstrekt ontoegangbaer was. Intusschen al wat de wapens dragen kon werd opgeroepen; 60,000 strydbare mannen schaerdenzich rondom het legerhoofd dien Cesar Boduognatus noemt (gebrekkig genoeg, zoo 't schynt, maer gelyk een vreemdeling de namen van een volk welks tael hy niet kent gewoon

{==88==} {>>pagina-aanduiding<<}
is te schryven). De Atrebaten en de Veromanduërs, de eenigste van de zuidelyke naburen der Nerviërs die de hoofden nog onder 't slaefsche juk van Roomen niet gebogen hadden, bragten manschap by: hoe veel, weel men niet, doch naer het aendeel gerekend dat zy in 't vorig bondgenootschap leverden, mag men hunne hulpbenden op 20,000 man schatten. Zoo had dan Boduognatus een leger van 80,000 stryders onder zyn bevel, allen kloeke borsten waer hy staet kon op maken, dat zy op 't slagveld geen vingerbreed achteruit zouden gaen, al moest het hun tot den laetsten toe het leven kosten. Eindelyk, de Nerviërs hadden nog de verzekering dat de Atuatikers van hunnen kant ook een leger op de been bragten, hetwelk zich eerlang aen hunne bondgenooten zou komen aensluiten.
Het plan van Boduognatus was geheel verschillend van hetgeen men eerst gevolgd had, en dat zoo ongelukkig uitgevallen was. In stede van Cesar te gemoet te trekken, en hem te beletten van in het land in te dringen, verwyderde hy zich in tegendeel uit het midden, en ging legeren tusschen de rivieren de Sambre en de Maes, waerschynlyk op de hoogte tegen het bosch van Marlagne, een

{==89==} {>>pagina-aanduiding<<}
paer mylen van Charleroi. In welke school de veldoverste der Nerviërs de oorlogskunst geleerd had, is niet ligt te raden; maer hy kon geene betere plaets kiezen: en hadden de Keizerlyken in 1794 zoo wys geweest als Boduognatus eene halve eeuw vóór 's Heer en geboorte; hadden zy eene sterke krygsmagt tusschen Sambre en Maes gezet, gelyk een der beste generaels het van zin was, zy zouden waerschynlyk de Franschen uit het land gehouden hebben.
Achter het leger der Nerviërs liep de Maes, wier steile boorden hen in veiligheid stelden tegen eene verrassing van den kant der Trevieren die het met de Romeinen hielden. Van den anderen kant bleven zy in gemeenschap met de Atuatikers, welke, als gezegd is, hulp beloofd hadden. Voorts, indien Cesar in Henegau viel, gelyk 't inderdaed het geval werd, en dat hy volgens zyne gewoonte weigerde slag te leveren, tot hy eene gunstige gelegenheid vond, zoo kon Boduognatus gemakkelyk hoogerop trekken en zich uitbreiden tusschen de Sambre en de Schelde. Op die wyze zou hy de Romeinen van zelf ingesloten hebben tusschen hem en het overig van België, alwaer Cesar niet dan

{==90==} {>>pagina-aanduiding<<}
bosschen en moerassen zou vinden, en van waer hy niet terug keeren kon of hy moest gansch het leger der Nerviërs over 't lyf loopen. Uit dit alles volgt dat Cesar geen andere kans had dan slag te leveren, niet waer hy verkoos, maer waer zyn vyand wilde, en waer de gelegenheid van het land ten uiterste onvoordeelig was voor zyne ruitery.
Nadat de romeinsche veldheer orde gesteld had in de provinciën welke zich aen zyne magt hadden moeten onderwerpen, verliet hy Amiens, leidde zyne legioenen door 't land van Kameryk, en, na eenen togt van dry dagen, drong hy in Henegau tot omtrent Binche, latende altoos de Schelde aen zyne linke en de Sambre aen zyne regte zyde. Daer vernam hy waer de Nerviërs legerden. Dadelyk zond hy bespieders om kennis te nemen van den staet der zaken, met eenige officieren belast om eene bekwame plaets te zoeken tot het vestigen van een kamp. Deze kozen de hoogte welke in 't zuiden van Fleurus langzaem afgaet naer den linken boord der Sambre, regt over de plaets waer de vyand lag. Cesar vond den keus goed, en gaf bevel aen zyne ruitery om zich zonder vertoeven van den heuvel meester te maken. Van daer zagen de Romeinen op

{==91==} {>>pagina-aanduiding<<}
den overkant der rivier de belgische wachten die in de vallei heen en weêr liepen, want het leger zelf hield zich verborgen in hetboschvan Marlagne. Zoo bevonden zich de twee kampen regelregt over malkander, beide op eene hoogte, en alleenlyk gescheiden door de Sambre, welke tusschen in liep.
Hier zal dan waerschynlyk het lot van België beslist worden; voor de eerste mael zal de omstreek van Fleurus rooken van Belgisch bloed, en de zelfde plaets zal na verloop van vele eeuwen, door den geest des oorlogs nog meermaels worden gekozen om de twisten van Europa te slechten door het vuer en het zweerd.
Eenige Belgen die door de Romeinen waren aengehouden geworden om den weg te wyzen, hadden zich weten uit de voeten te maken, en des nachts de rivier doorgegaen zynde, welke in dat oogenblik maer dry voet water had, waren zy in het kamp der Nerviërs aengekomen. Zy verhaelden aen den krygsoverste alles wat zy gezien hadden; zy wisten te zeggen dat ieder der romeinsche keurbenden gevolgd was door een grooten sleep van troswagens en van allerhande oorlogstuig, zoo dat er tusschen de eerste en de laetste eene ruimte was van mylen

{==92==} {>>pagina-aanduiding<<}
lang. Hieruit besloten zy dat het voordeeligst ware de eerste keurbende te overvallen zoo haest deze, mat en moede gemarcheerd, de hoogte zou bereiken waer Cesar legeren wilde, dewyl zy zich verzekerd hielden dat men zulk een afgezonderd legioen zonder moeite zou verdelgen eer de andere konden ter hulp komen. Hier bedrogen de overgeloopen Belgen hunne landgenooten zonder het te weten. Zy hadden wel gezien hoe de romeinsche keurbenden reisden, maer zy waren er niet lang genoeg by gebleven om te weten dat de orde van den optogt geheel veranderd werd, zoo haest men den vyand naby kwam. Alsdan bleef de bagaedje achter; al de legioenen trokken te samen vooruit, voorgegaen van de ruitery, de slingeraers, de boogschutters en alle de ligtgewapenden. Boduognatus had dan besloten den aenval te beginnen zoo haest de Romeinen op de hoogte zouden verschynen, en alhoewel hy eerlang gewaer werd dat men hem kwalyk onderrigt had, meende hy echter zyn voornemen te moeten doordryven, oordeelende dat het altoos voordeelig wezen moest den vyand te overvallen, eer hy uitgerust was en den lyd gehad had om zyn legerplaets te versterken.

{==93==} {>>pagina-aanduiding<<}

Cesar trok met zes legioenen te gelyk naer de hoogte; dan volgde de tros, en eindelyk de twee laetste legioenen die de achterhoede uitmaekten. Zoo haest de ruitery de belgische wachten gezien had, die op den anderen oever der rivier, in een plein van omstreeks 200 stappen breed, de boorden bewaekten, kwam zy aenstonds naer onder geschoten, en trok het water over om de onzen te verdryven. Deze waren te weinig in getal om weêrstand te bieden, maer deinsden schielyk naer het bosch, waer alle de Nerviërs vergaderd waren. Daer dorsten de romeinsche ruiters hen niet volgen, wel wetende wat er schuilde; maer ondertusschen hadden de zes legioenen de hoogte bereikt, en begonnen zonder vertoeven aen hun kamp te werken. Het was by de Romeinen eene stalen wet dat zy nimmer slag leverden, of iets byzonders ondernamen, voor dat het kamp gemaekt en versterkt was. De soldaten gingen dan aen 't graven en aen 't verschansingen opwerpen; sommigen haelden zoden by om de borstwering te bevestigen, terwyl anderen palen in den grond sloegen, welke zy met takken en klein hout wisten toe te vlechten. Zoo was alleman in rep en roer; maer 't was juist naer

{==94==} {>>pagina-aanduiding<<}
dat oogenblik dat Boduognatus wachtte om den aenval te beginnen. Op een gegeven teeken berst geheel de menigte los uit het woud; zy komt de hoogte afgesneld, overrompelt de romeinsche ruitery die in het plein heen en weêr zwierf, springt het water in, bereikt den overkant, en loopt in éénen adem, zonder omzien, naer de hoogte, de Romeinen in 't gezigt. Dit alles was het werk van een enkelen stond.
Wat gaet er nu gebeuren? Zoodanig verrast werd Cesar nog nooit; daer was geen tyd om iets te bereiden, om de benden in slagorde te stellen, om ze aen te moedigen, om bevelen te geven, om den aenval te doen blazen: 't was voor alles te laet. Het krygsvolk in de wapens roepen geschiedde door eene purperen vlag die op de tent van den veldheer opgestoken werd; maer dit mael waren al de soldaten verspreid, links en regts aen 't werken, niemand gereed tot den stryd. In zulke onverwachte omstandigheden zouden het van de honderd krygshoofden negen en negentig hebben opgegeven, en geen ander leger in de wereld zou de nederlaeg ontkomen zyn. Maer hier ziet men welk een oorlogsman Cesar was, en wat een krygsoverste ver-
{==95==} {>>pagina-aanduiding<<}
mag met soldaten die hunnen dienst kennen, die trouw hebben in hunnen generael en verzekerd zyn dat zy niet verliezen kunnen zoo lang hy aen hun hoofd staet. Cesar was de Napoleon van zynen tyd; Cesars soldaten waren, gelyk die van den veroveraer dien wy gekend hebben, onoverwinnelyk.
De Nerviërs waren doorgedrongen tot op eenen halven boogscheut, eer de Romeinen om zoo te zeggen gezien hadden wat er gaende was. Zy grypen in der haest naer hun wapens, zetten hun helmen op, of loopen bloots hoofds gelyk het valt, vatten hun schilden, zonder den tyd te hebben om er de vellen af te doen waer zy gewoonlyk meê gedekt waren, en scharen zich zoo veel mogelyk onder hunne legioenen, terwyl anderen maer aen 't vechten vallen onder den eersten standaert dien zy in 't oog krygen. Op min dan een omzien stonden de zes legioenen op ry; en de stryd begon in eens op alle punten. Wat het voornaemste was, al de officieren waren op hunnen post; Cesar zelf bevond zich in dit oogenblik naby het Tiende Legioen, waer hy de meeste trouw in had, en dat in de vorige veldslagen zich het best had gekweten. Een enkel woord was genoeg om het zynen pligt te herin-
{==96==} {>>pagina-aanduiding<<}
neren: nu gaf de veldheer het sein, en snelde als een bliksem naer den regten vleugel, alwaer zyne tegenwoordigheid meer noodzakelyk was.
Labiënus, dien wy reeds gunstig hebben leerert kennen, commandeerde den linken vleugel, die bestond uit de Negende en de Tiende keurbende. Hy had voornamelyk te doen met de Atrebaten, welke, op verre na zoo koelbloedig niet als de Nerviërs, met al te veel vuer de hoogte opgestegen, buiten adem waren wanneer zy den vyand naekten. Labiënus stortte hun op 't lyf, en daer hy op voordeeligen grond vocht, gelukte het hem zonder veel moeite de Atrebaten overhoop te werpen. Deze deinsden welhaest tot tegen de rivier; maer de vyand volgde hen op de hielen in en door het water, en hakte ze neêr zonder tellen. Aen den overkant, in de vallei, wilden zy zich nog eens hereenigen en den stryd hernemen, maer te vergeefs; zy werden voor de tweede mael overrompeld en achtervolgd tot in hun kamp, alwaer zy byna tot den laetsten man toe omgebragt werden.
Terwyl dit gebeurde, vochten de Veromanduërs tegen de Elfde en de Achtste keurbende, die, ofschoon van elkander gescheiden, in zekeren zin

{==97==} {>>pagina-aanduiding<<}
de spits of het middelpunt van 't romeinsche leger uitmaekten. Zy waren al even zoo ongelukkig als de Atrebaten, wier dollen en woesten drift zy waerschynlyk nagevolgd hadden. Hun lot was hetzelfde; zy werden op hunne beurt terug gedreven, en sneuvelden met hoopen op den oever van de Sambre.
Maer ziet, deze twee mislukte aenvallen der bondgenooten, hoe rampzalig dan ook, stelden de Nerviërs in eene gansch gunstige gelegenheid, waer Boduognatus goed gebruik wist van te maken. Terwyl de vier legioenen, daer wy van spraken, bezig waren met de vlugtelingen te achtervolgen, de Sambre met lyken op te kroppen, en het kamp der Belgen te plunderen, bevond zich de regte vleugel des romeinschen legers, bestaende uit de Zevende en Twaelfde keurbende, als afgezonderd en van allen onderstand beroofd. Boduognatus had dit zoo haest niet opgemerkt, of hy voerde daer zyne ontzaggelyke menigte tegen in, die met gesloten gelederen, met afgemeten stap, en in de beste orde van de wereld de Romeinen te gemoet trok. Welhaest splitste zich dat leger in twee gedeelten, waervan het eene boven op de hoogte het

{==98==} {>>pagina-aanduiding<<}
romeinsche kamp ging bestormen, terwyl het andere zich openspreidde om de twee legioenen die de helling bekleedden te omringen. In het kamp was de ruitery met al de ligtgewapenden; de Nerviërs vielen er op als eene hagelbui, en waren welhaest meester van het legerveld: alles bukte, stoof weg of sneuvelde onder hunne slagen.
Nu was de ontsteltenis groot onder de Romeinen; alles wat vlugten kon ging loopen; de benden der Trevieren die, gelyk gezegd is, hunnen dienst, schandelyk genoeg, aen de vreemde veroveraers geofferd hadden, gaven het op, ylden naer de Maes, waer zy maer vier mylen af waren, en de rivier overgeraekt zynde, gingen zy in hun land zeggen dat Cesar overwonnen was, zyne legioenen verslagen, zyn kamp ingenomen en alles verloren.
Het scheelde inderdaed maer weinig of het was zoo. De twee keurbenden hadden schrikkelyk te lyden, ja de grootste moeite om 't vol te houden; eene magt van soldaten en de beste officieren vielen onder de herhaelde aenvallen der Nerviërs. De Romeinen, digt opeen geprest, weerden zich zoo goed als zy konden, tot dat eindelyk, tegen ieders verwachting, de moed van Cesar, zyne krygskunst,

{==99==} {>>pagina-aanduiding<<}
maer veel meer zyn goed geluk de kans deed keeren. De groote man bevond zich aen 't hoofd van de Twaelfde keurbende; hy had den tyd niet gehad om zich behoorlyk te wapenen; maer ziende dat bevelen alleen hier niet genoeg was, rukte hy een' soldaet zyn schild uit de handen, en hiermeê doorliep hy al de rangen, sprak al wat nog regt stond nieuwen moed in 't hert, en gebood dat men zich links en regts uitbreiden zou en maer stout vooruit treden. Door deze beweging sloot het Twaelfde legioen zich gelukkiglyk weêr aen 't Zevende, waervan het was afgescheiden geworden, en dus vereenigd konden zy 't beter tegenhouden. Eindelyk kwam er versterking. De twee keurbenden die den tros van 't leger hadden gevolgd en, als gezeid is, de achterhoede uitmaekten, waren nu ter plaetse aengekomen, en zetten ruim 12,000 versche mannen by. Van den anderen kant had Labiënus, die op den regten oever der Sambre de vlugtelingen achtervolgde en 't kamp der Belgen plunderde, van verre het gevaer gezien waer Cesar zich in bevond: op staende voet, zendt hy het Tiende legioen terug over de Sambre om de Nerviërs van achter te overvallen. De andere keurbenden die op de Veroman-
{==100==} {>>pagina-aanduiding<<}
duërs nog aen 't kerven waren, kwamen ook toegeloopen, zoo dat er in eens hulp genoeg was.
Nu schepten de Romeinen nieuwen moed; de gekwetsten zelf regtten zich weêr op, leunende op hunne schilden, en vochten nog meê. De ruitery die tweemael uiteen geslagen was, hereenigde zich weder en zocht hare eer te herstellen. Heldhaftige Belgen, nu gaet gy op uwe beurt overmand worden! Inderdaed, wanneer alle de romeinsche legioenen zich op hetzelfde punt weêr vergaderd hadden, moesten de onzen het te kwaed krygen. Zy vochten niet te min nog als leeuwen: naer mate hunne makkers in de eerste gelederen dood vielen, sprongen er andere in de plaets; de lyken vermenigvuldigden zich onder hun voeten en werden tot hoopen, daer men op klom om beter te treffen. Maer eindelyk haelde toch de krygskunst de overhand, de onbedreven moed bezweek, en de victorie verklaerde zich voor den vyand van België. Roomen zegevierde. Cesar had de eer niet van de Nerviërs te zien vlugten; maer hy had het wreed genoegen van ze byna tot den laetsten man neêr te hakken. Van zestig duizend als zy geweest waren, bleven er ter nauwernood vyf honderd ongeschonden.

{==101==} {>>pagina-aanduiding<<}

Zy de aerde u ligt, o kloeke Nerviërs! Gy zyt bezweken, onderde slagen van den reuzen-arm voor wien alles zwichten moest, voor wien de groote Pompeius op zyne beurt heeft moeten bukken, hy die twee-en-twintig koningen overwonnen, die geheel een werelddeel met millioenen menschen aen Roomen onderworpen had. Gy hebt gezwicht voor den alverwinner, voor wien Roomen zelf de knien heeft moeten buigen en 't juk van zyn meesterschap ondergaen. Maer wat nooit iemand vóór of na u gedaen heeft, gy hebt de kans doen wankelen, gy hebt de fortuin van Cesar doen aerzelen, gy zyt het oogenblik naby geweest dat uw heldenmoed ging zegevieren over de dapperheid der romeinsche legioenen. Zy de aerde u ligt! Na achttien eeuwen leeft uw roem nog in het geheugen der Belgen die van u afstammen, endie des noods naer uw voorbeeld ook bloed en leven zullen opofferen om de vryheid en de onafhankelykheid van het lieve vaderland tegen vreemde overmagt te verdedigen.
De ontsteltenis was groot onder alle de naburige volkeren, toen zy de ysselyke nederlaeg der Nerviërs vernamen. De Atuatikers, die reeds op weg waren om hunne bondgenooten te ondersteunen,

{==102==} {>>pagina-aanduiding<<}
keerden vol schrik terug naer hun land, en verspreidden alom de wanhoop en den doodsangst. De Veromanduërs en de Atrebaten gaven zich ten onder, en werden in genade ontvangen. Welhaest kwam ook het ellendig overschot der Nervische natie, afgeleefde gryzaerts, zwakke vrouwen, onnoozele kinderen, de genade des overwinnaers afsmeeken. Cesar had medelyden met die ongelukkigen die alles op éénen dag, hunne zonen, hunne echtgenooten, hunne vaders verloren hadden. Hy schonk hun de vryheid, 't behoud hunner wetten en geheel hun grondgebied. Hy nam ze zelfs onder zyne bescherming, en verbood aen alle naburige volkeren de Nerviërs te ontrusten of te beschadigen.
De zomer ging ver. Cesar moest welhaest een einde stellen aen zynen veldtogt, die dan toch zyne verwachting overtroffen had. De Trevieren en de Eburonen waren tot bondgenooten van Roomen erkend; de Menapiërs en de Morinen, ofschoon niet overwonnen, hadden de wyk genomen naer hunne bosschen en moerassen, maer dachten aen geen werkelyken wederstand; zoodanig dat België om zoo te zeggen gansch onderworpen was. De Atuatikers alleen hadden tot nu toe de wapens niet

{==103==} {>>pagina-aanduiding<<}
neergelegd; zy zagen wel dat er geene mogelykheid was om het leger van Cesar tegen te houden; maer zy hadden in der haest alle hunne dorpen of gehuchten verlaten, om zich te vereenigen in eene enkele plaets, die groot genoeg was, en die hun zeker onwinbaer scheen. Deze plaets is naer alle waerschynlykheid de hoogte waer, by later tyd, het kasteel van Namen op gebouwd is. Daer meenden zy van de Romeinen niets te vreezen te hebben, en zich te kunnen ophouden tot dat de najaersregens den vyand dwingen zouden het veld te verlaten En inderdaed zy waren er beschermd van eenen kant door hooge en steile rotsen, welke volstrekt ontoegankelyk zyn. Van den anderen kant vertoont de berg eene zachtere helling, doch daer was slechts één toegang van twee honderd voet breed, en dezen hadden de Atuatikers gesloten door twee dikke en hooge muren, nog versterkt door zware balken en alles wat weêrstand bieden kon. Men ziet, voor gewoone vyanden waren ay daer in volkomen veiligheid; maer wat zyn muren of rotsen voor een leger dat alle hinderpalen voorzien en middelen meêgebragt had om ze alle te overwinnen? Cesar dacht, hy had nog tyd genoeg om de

{==104==} {>>pagina-aanduiding<<}
Atuatikers te onderwerpen, en leidde welhaest zyne legioenen naer de verblyfplaets van dat volk. Het beleg werd aenstonds ondernomen; de gedurige uitvallen der ingezetenen verhinderden wel eenigzins de werken; doch op korten tyd hadden de romeinsche soldaten eene verschansing opgeworpen van twaelf voet hoog en vyftien duizend voet uitgestrektheid. Nu moesten de Atuatikers binnen blyven, maer zy gaven den moed niet op, vertrouwende dat hunne muren verheven en sterk genoeg waren om de belegeraers te beletten van storm te loopen. Zy werden welhaest bedrogen. Behalve de gewoone oorlogstuigen, waermede Cesar Soissons had aengerand, deed deze veldheer een houten toren timmeren van eene ontzaggelyke hoogte, zoodanig dat hy de muren der belegerden verre overtrof. Daerin werden op onderscheidene zolderingen slingeraers geplaetst en boogschutters en spieswerpers, en tusschen hen, doch vooral van boven, gevaerten om steenen neer te smakken, welke uit de hoogte geworpen alles wat op de vesten was verbryzelen moesten. In 't begin meenden de Atuatikers dat het maer spel was, en lachten er meê, niet wetende hoe de Romeinen zoo zwaer een

{==105==} {>>pagina-aanduiding<<}
timmerwerk by hunne muren zouden brengen; doch wanneer zy kort daerna den toren zagen naderen, en als werd hy door onzigtbare handen voortgerold; wanneer zy zich vooral door een' hagel van spiessen en pylen en steenen het hoofd voelden pletteren of de borsten doorbooren, toen begaf hen alle hoop, toen vielen hun de armen af, toen zagen zy wel dat zy op rotsen of achter muren zoo min als in het open veld zich tegen de vreemde wereldveroveraers verdedigen konden.
Zy spraken van overgaef. Daer werden gezanten naer Cesar afgeveerdigd en door hem met een gunstig gelaet ontvangen. Deze verbergden den schrik en de verwondering niet die hen getroffen had by het zien der krygstuigen tegen hunne vesten aengevoerd, en erkenden volmondig dat de Goden er zich meê bemoeiden. Hieruit besloten zy dat alle weêrstand vruchteloos was; derhalve kwamen zy zich vrywillig onderwerpen. Zy vroegen slechts ééne gunst van Cesar, dat hy hun namelyk hunne wapens zou laten, niet om ze voortaen tegen Roomen te gebruiken, maer alleen tegen de volkeren waer zy van omringd en die tegen hen ingenomen waren. Dat verhoopten zy van Cesars goedheid

{==106==} {>>pagina-aanduiding<<}
welke zy reeds zoo hoog hadden hooren roemen; voor 't overig gaven zy zich met vrouwen en kinderen over aen zyne genade.
Cesar rook lonten, maer liet dat niet blyken. Hy antwoordde zeer bedaerd aen de gezanten der Atuatikers, dat hy gewoon was eerder de bewegingen van zyn hert te volgen, dan zich te gedragen volgens de strenge regten des oorlogs. Daerom zou hy hunne natie sparen, maer wat de wapens betrof, daer moesten zy van afzien en ze hem overleveren. Van hunne vyanden hadden zy niets te vreezen: daer zou hy voor instaen, belovende hun zyne bescherming, gelyk hy aen de Nerviërs gedaen had.
De gezanten gingen dit boodschappen aen die van binnen, welke ziende dat er geen doen aen was, van den nood een deugd maekten. Zy begaven zich dan op hunne vesten, en wierpen hunne wapens de muren over, in zoodanige menigte dat er de gracht, welke daer voor was, twee manslengten hoog meê gevuld werd. Dit gedaen zynde deden zy hun poorten open en de Romeinen kwamen binnen zonder iemand kwaed te doen. By 't vallen van den avond gebood Cesar aen zyne soldaten de plaets te ruimen, en aen de burgers hunne poorten weêr

{==107==} {>>pagina-aanduiding<<}
digt te maken ten einde alle onlusten te voorkomen van den kant der moedwilligen. De Romeinen trokken dan terug in hun kamp; maer nu toonden de Atuatikers wat zy achter de mouw hadden. Verre van alle de wapens geleverd te hebben, bleef er hun nog ruim een derde van over, dat zy zorgvuldig hadden verborgen. Nu haelden zy alles uit den hoek, om gezamenderhand nog eens het geluk te beproeven, en in den nacht eenen uitval op de Romeinen te doen. De onnoozelen als zy waren, van Cesar te willen verrassen en verschalken, hem die slimmer was dan zy allen te samen! Het ontbrak hun meest aen schilden; doch deze wisten zy in der haest te maken, want alles was daer goed voor.
Omtrent twee uren des nachts trokken zy zonder gerucht naer buiten, en eene plaets gekozen hebbende waer de grond voordeeligst was, stortten zy allen gelyk op het legerveld der Romeinen. Zy meenden dat er alleman in den diepsten slaep gedompeld was, en dat zy de hoofden maer af te slaen zouden hebben; maer het bleek welhaest dat Cesar, naer gewoonte, alles voorzien had. Van afstand tot afstand waren de verschansingen van het kamp

{==108==} {>>pagina-aanduiding<<}
bezet met talryke wachten die de waek hielden, en door vuerteekens malkander konden onderrigten van hetgeen er op de onderscheidene punten mogt voorvallen. Op een enkelen oogenblik waren dan de teekens gegeven, en als of zy tooveren konden, zoo haest waren al de soldaten onder de wapens en op de verschansingen. De krygslist der Atuatikers schoot hier te kort even als hun krygskunst. Zoo veel er de verschansingen beklauteren wilden, zoo veel tuimelden er achter over, doorstoken door de pieken der Romeinen; de anderen kregen hun lyf vol pylen en werpspiessen, en al vochten zy gelyk wanhopige menschen die de dood niet vreesden, daer was geen duim grond te winnen. Vier duizend bleven er ter plaetse; de overigen werden terug gedreven, en hadden nu spyt als 't te laet was.
Ik laet u denken hoe Cesar gesteld was, toen hy den verraderlyken aenval had teruggedreven. 't Is waer, hy had daeruit kunnen zien hoe hatelyk het juk was dat hy de vrye Belgen kwam opdringen, en zou beter gedaen hebben met zyne keurbenden de Alpen weêr over te leiden; maer daer dacht hy niet aen: de verovering van België was besloten,

{==109==} {>>pagina-aanduiding<<}
en nu vond hy in zyn hert niet meer dan gevoelens van wraekzucht tegen de Atuatikers. Deze deden niet den minsten wederstand meer, toen, den volgenden dag, de Romeinen zich tot den storm bereidden. Zy hadden maer de moeite om de poorten in te slaen, en zich van de menigte meester te maken. Nu werd er van geen overgaef of van geen voorwaerden meer gesproken; Cesar sloeg alle de gevangenen in slaverny, en deed ze, zoo mans als vrouwen en kinderen, aen de meestbiedenden verkoopen. Dry-en-vyftig duizend ongelukkigen verloren aldus hunne vryheid; zy werden door de koopers als lastdieren weggevoerd, en gingen hunne rampen betreuren onder de roede van vreemde meesters.
Het is echter opmerkelyk dat men ruim twee jaer daerna de Atuatikers weêr deel ziet nemen aen een algemeenen opstand in België tegen de Romeinen. Hieruit volgt noodzakelyk dat de natie niet geheel en al tot de slaverny gedoemd en verkocht was geworden: ook schat men op goede gronden dat de gansche bevolking der Atuatikers niet tot 53,000, maer wel tot 95,000 te brengen zy. Daer zullen er dan waerschynlyk een deel geweest zyn die, hier

{==110==} {>>pagina-aanduiding<<}
en daer verspreid, zich vrywillig en zonder wederstand aen de veroveraers onderworpen hebben. Hoe het met deze afgeloopen zy, meldt Cesar niet, en daer hy, voor dit tydvak onzer geschiedenis, de eenigste schryver is, dien wy kunnen te rade gaen, moet men voor datgene wat hy zelf niet geboekt heeft, zich te vrede houden met bloote gissingen.
Hiermede was deze tweede veldtogt ten einde. Cesar leidde zyne legioenen zuidwaerts in Gallië, tusschen de Seine en de Loire, om daer hunne winterkwartieren te houden. Zy waren er digt genoeg by België, om, indien er eenige teekens van opstand gegeven werden, dadelyk weêr in de veroverde gewesten te verschynen. Hy zelf trok de Alpen over.
De faem was Cesar in Italië voorafgegaen, en had te Roomen het gerucht zyner overwinningen alom verspreid. Het volk, dat op hem verzot was, en dat hy met geld nog meer had weten aen te stoken, maekte het op zekere wyze den Senaet tot eene pligt openbare gebeden voor te schryven om de goden te bedanken voor de gelukkige krygsverrigtingen van den overwinnaer van Gallië. Deze feesten werden vyftien dagen lang met den meesten luister gevierd; nooit te voren had men aen

{==111==} {>>pagina-aanduiding<<}
eenigen generael der republiek zoo veel eer bewezen, als hier aen Cesar gedaen werd: ook nam hy daer gelegenheid uit om den Senaet nieuwe geldsommen af te dwingen ten einde zyne soldaten rykelyk te beloonen. Zoo wist hy alles te doen dienen tot zyne eigene verheffing; zoo deed hy groot en klein medewerken tot het bereiken zyner eerzuchtige bedoelingen.
Het was nogtans niet dat Cesar, in het najagen der fortuin, geene beletselen ontmoette. In tegendeel, naer mate hy door herhaelde overwinningen zynen roem deed stygen, verwekte hy ook nyd in de herten van anderen, en, wat erger was, het mistrouwen wegens zyne toekomende inzigten groeide aen by de voornaemste burgers van Roomen. Onder deze was Domitius Ahenobarbus, een aenzienlyk en achtbaer man, doch met wien Cesar nooit in vriendschap geleefd had, en die nu, tot spyt van onzen krygsheld, het consulaet vroeg voor het jaer dat aenstaende was. Die vraeg ontrustte Cesar, want hy wist zeer wel dat Domitius het voornemen had, om, zoo haest hy consul wezen zou, hem het bewind van Gallië te onttrekken: derhalve moest hy alle middelen in het werk leg-
{==112==} {>>pagina-aanduiding<<}
gen, om zynen tegenstrever buiten bediening te houden. Zulks gelukte hem door het toedoen van Pompeius en Crassus, met wie hy eene geheime byeenkomst hield, alwaer besloten werd dat zy zelven het consulaet zouden vragen. Dit kostte echter moeite, want Domitius hield niet af, en had meer regt dan iemand; maer de dry vrienden, wanneer de kiestyd gekomen was, wisten eenen jongen gemeensman op te stoken om den keus te beletten, gelyk de gemeensmannen doen konden, en gelyk 't dan ook werkelyk geschiedde.
Hiermeê ging het jaer ten einde, zonder dat er nieuwe consuls aengesteld waren; en nu hadden Pompeius en Crassus zoo veel te meer kans, omdat al de overheden, die hun in den weg staen konden, hunne ambten den laetsten December hadden nedergelegd. Die naer de opperste weerdigheid stonden, ziende dat zy het tegen hunne mededingers zonder levensgevaer niet uithouden konden, zagen er voor 't meerendeel van af; en zoo bereikten de twee makkers van Cesar, in 't begin van het jaer hun doel: zy verkregen beide voor de tweede mael het consulaet, en een hunner eerste werken was van hunnen vriend te bevestigen in het bewind van Gallië.



{==113==} {>>pagina-aanduiding<<}

Vierde hoofdstuk.


    Tweede en derde veldtogt van Cesar in België.

Het jaer 56 voor Christus geboorte.

Voor dat Cesar naer Italië vertrok, had hy aen den jongen Crassus last gegeven om de Armorikanen te onderwerpen. Zoo noemde men de volkeren welke in Celtisch-Gallië de zeekusten bewoonden, tusschen de monden der Seine en der Loire, of die streken aen welke men by later tyd den naem van Normandyë en van Bretagne heeft gegeven. Crassus was daer dan heen getrokken aen het hoofd van eene enkele keurbende, in de overtuiging dat het gerucht der overwinningen van den zomer genoegzaem den schrik onder de Galliërs zou verspreid hebben, om eene meerdere magt onnoodig te maken. Hy bedroog zich niet: de Armorikanen hadden den moed niet om eenigen weêrstand te bieden, maer gaven zich over zoo haest Crassus zich op hun grondgebied vertoonde. Intusschen, deze onderdanigheid was in de gemoederen niet; zy duerde derhalve maer zoo lang als de schrik die ze had voortgebragt: want nauwelyks was Cesar de Alpen

{==114==} {>>pagina-aanduiding<<}
over, en zyne legioenen in hunne onderscheidene winterkwartieren verspreid, of de wrevelige volkeren begonnen welhaest de hoofden byeen te steken, en op middelen te denken om het hatelyke juk der vreemden van hunne schouderen af te werpen. Nu de vyand weg was, moest hun zulks wel niet moeijelyk vallen; doch hoe het gemaekt om hem te beletten de afgeworpen boeijen weêr aen te komen doen, en nauwer toe te schroeven? Daer waren zy meê verlegen. Een verbond maken, en met vereenigde magten de Romeinen in 't open veld te gemoet trekken, wie zou zulks nog hebben durven ondernemen, nadat men getuige geweest was van de ysselyke nederlaeg van het bondgenootschap der Belgen in den voorleden zomer? Zich in hunne verblyfplaetsen, steden of dorpen, gelyk men 't noemen wil, versterken, dat was even zoo onmogelyk, want niets kon het tegen de stormrammen en ander oorlogstuig der Romeinen uithouden. Zy vonden maer één middel dat hun dienstig kon zyn, namelyk gebruik te maken van hunne ligging tegen de zee, en 't gevaer te ontwyken. Aen schepen ontbrak het hun niet, vermits zy gedurig handel dreven met Brittanje, of wat wy nu Engeland heeten.

{==115==} {>>pagina-aanduiding<<}
Zy zouden zich dan in hunne wykplaetsen zoo veel het doenlyk was verschansen; en als het zoo ver kwam dat zy die moesten verlaten, alsdan zouden zy met vrouwen en kinderen op hunne schepen vlugten, om elders weêr aen land te komen, en zoo over en weder het gevaer vermyden, of de aenvallen afweren gelyk het best pas zou geven. Dat opzet werd uitgevoerd. Al de Armorikaensche volken treden in verbond, de Morinen en de Menapiërs die insgelyks digt aen de zee woonden, vervoegen zich met hen, en zoo brengen zy eene zeemagt byeen van twee honderd en twintig schepen. Daer hadden zy de meeste trouw in, want zy waren als op het water groot geworden; zy kenden de heerschende winden, de klippen, de ondiepten, al de kronkels en bogten der kusten: met een woord daer waren zy in hun element en de Romeinen oneindig ver vooruit.
Cesar vernam de toebereidsels der Armorikanen, terwyl hy nog in Italië was, en zag met zynen gewoonen arendsblik, dat deze nieuwe wyze van oorlogen hem spel zou leveren. Inderdaed eenen vyand bevechten, die altoos achteruit wyken kan, en dien men in zyn schuilplaets niet kan volgen, dat is iets

{==116==} {>>pagina-aanduiding<<}
ondernemen waer geen einde aen te vinden is. Daerenboven deze opstand, indien hy niet spoedig en volkomen gedempt kon worden, was in staet om geheel Gallië weêr aen 't gisten te brengen, en al de vorige overwinningen te verydelen. Hy haestte zich dan om maetregelen te nemen, en begreep dat hy de Armorikanen te gelyker tyd te water en te land moest aenranden. Hy gaf aenstonds bevel om eene vloot te timmeren op de Loire; de Romeinsche Provincie moest roeijers, matroozen en lootsen leveren, en eenige kleine volkeren van den zeekant, die onderworpen gebleven waren, moesten al de schepen bybrengen welke zy aen de hand hadden.
Terwyl dit alles met den meesten spoed in zyn werk ging, kwam Cesar de bergen over en stelde zich aen 't hoofd van zyn leger. Hy had voor twee dingen te zorgen, het inwendig van Gallië in bedwang te houden, en de streken van het westen die in opstand waren door de wapens weêr te onderwerpen. Het eerste bewerkte hy, met een deel van zyn krygsmagt in Aquitanisch-Gallië te zenden onder het bevel van Publius Crassus; een ander deel marcheerde naer de kanten van Trier in Belgisch-
{==117==} {>>pagina-aanduiding<<}
Gallië onder 't beleid van Labiënus; terwyl, om het ander doel te bereiken, Titurius Sabinus en Cesar zelf, ieder aen 't hoofd van eene sterke afdeeling, zich naer twee verschillende punten begaven waer de Armorikanen zich best verdedigen konden. Eindelyk Decimus Brutus kreeg het bevel over de vloot die de Loire moest afvaren, om in den Oceaen te komen en de zeemagt der Galliërs te bevechten.
Men ziet, dat plan was alweêr zoo goed overlegd als alle de vorige plans van Cesar. Hy vergeet of verzuimt niets; met een enkelen oogslag ziet hy wat er te doen is over geheel de uitgestrektheid van Gallië; hy weet zich te vermenigvuldigen in de oversten die hy zelf gekozen heeft, en die zyne bevelen getrouw zullen volbrengen: zoo is hy te gelyk werkzaem in het zuiden, in het noorden, in het westen, op alle punten.
Hy begon in persoon met eenige plaetsen te belegeren welke aen de Armorikanen toebehoorden; maer dat ging niet. De wykplaetsen dier volkeren waren meest alle gelegen op den oever der zee, of bestonden zels in eene landtong welke zich uitstrekte in het water, en waervan geheel de omtrek tweemael daegs, by ieder ty, overstroomd werd.

{==118==} {>>pagina-aanduiding<<}
Daer was by gevolg geen hand aen te steken; of gelukte het nog al met groote moeite dyken en dammen op te werpen, en zoo de plaets ten minste van eenen kant genaekbaer te maken, aenstonds verhuisden de inwooners op hun schepen met al wat zy bezaten, en gingen zich elders neêrslagen, zoo dat men veelal verloren werk deed. Cesar zag welhaest dat hy er zoo niet door zou komen, maer dat hy wachten moest tot zyne vloot gereed was, en zyn plan ten volle kon uitgevoerd worden. Het duerde niet lang of Brutus kwam met de romeinsche vloot de Loire afgevaren, en vertoonde zich korten tyd daerna op de kusten van Gallië. Dit mael hadden echter de Armorikanen niet de minste vrees. Zy wachtten geen oogenblik om in zee te steken en den vyand te gemoet te gaen, vol betrouwen op hunne meerderheid, op de sterkte en de grootte hunner schepen en op hunne ervarenheid op 't water. Inderdaed de schepen der bondgenooten waren hoog en van stevigen eik getimmerd; zy werden bewogen door zeilen gemaekt van dierenhuiden, met kabels en koorden aen mast en sprieten vastgehecht. Daerenboven waren zy ook voorzien van een behoorlyk getal riemers, om,

{==119==} {>>pagina-aanduiding<<}
met stil weder of met tegenwind, de zeilen te vervangen. Eindelyk hadden zy eerder platte dan ronde kielen, waerdoor zy voor geen ondiepten vreezen moesten, en ook by leeg water tot op de kust varen konden. De byzonderste dezer voordeelen ontbraken aen de romeinsche galeijen; deze waren meestendeel in der haest, en van slecht hout getimmerd, door de roeijers alleen beweegbaer en op verre na zoo verheven niet als die hunner tegenstrevers. 't Is waer, de romeinsche schepen waren gewoonlyk voorzien van galjoenen, zynde dit sterke balken van voor gewapend met yzeren snuiten en op de galei vastgemaekt, waermede zy de vyandlyke schepen in den buik liepen, en, soms met een enkelen stoot doorboord, deden zinken. Maer dat verschrikkelyk wapentuig kwam hier niet te pas; de schepen der Galliërs waren te sterk om van de galjoenen te vreezen te hebben.
Dit mael hadden derhalve de Armorikanen met hunne belgische bondgenooten alle kansen voor hen; dit mael was er geen de minste reden van beschroomd te zyn: de overwinning behalen, daer waren zy zeker van. Ja, en die zouden zy ook behaeld hebben, die moedige en rappe zeelieden, in-
{==120==} {>>pagina-aanduiding<<}
dien zy met iemand anders hadden te doen gehad; maer wat baten groote schepen, kennis der stroomen, dapper krygsvolk, meerderheid van getal, wat baet dat alles tegen een hoofd gelyk het hoofd van Cesar, hetwelk altoos honderd middelen voor één wist uit te vinden om de poogingen zyner vyanden te verydelen? Cesar had alles voorzien eer hy begon; waer geen mensch in de wereld zou aen gedacht hebben, dat was door hem in het werk gelegd, en dat kon alleen de kans doen keeren.
Zoo haest de romeinsche vloot in gereedheid was om slag te leveren, deed Cesar den aenval begijnen. Dezen keer vocht hy niet meê, maer hy stond op het strand waer de zynen hem konden zien, en uit dat gezigt moed scheppen. In het begin hadden 't de galeijen deerlyk te lyden tegen de hooge vaertuigen die den vyand droegen; de Armorikanen smakten hunne tegenstrevers steenen op 't hoofd en doorpriemden ze met hunne peilen, terwyl zy als buiten scheut waren, omdat de Romeinen uit hunne lage schepen naer omhoog moesten werken. Op dezen voet kon het niet lang duren of zy gingen met galeijen en al naer de diepte. Maer ziet, Cesar had aen zyne soldaten kromme en scherpe zeissens

{==121==} {>>pagina-aanduiding<<}
doen geven op lange stokken vastgemaekt, en daerby yzeren dreggen of haken aen touwen gebonden. Wanneer nu de romeinsche galeijen, in weêrwil van het snorren der schichten, de schepen der Armorikanen naby gekomen waren, staken de soldaten hun zeissens naer omhoog, grepen in 't want en sneden het touwwerk over, waerdoor's vyands zeilen, als van den bliksem getroffen, op den grond vielen, en de schepen in eens niet lamheid geslagen werden. Op den zelfden stond wierpen de Romeinen hunne dreggen uit, klampten ze vast aen de zyden der vyandlyke vaertuigen, en klauterden vervolgens aen boord. Ei! nu was 't geen zeeslag meer, maer een soort van gevecht op vasten grond, en nu moesten de Romeinen met hunne krygskunst en goede wapens zeker het spel winnen. De Armorikanen, behalve dat zy van ontsteltenis niet wisten wat zy deden, konden met hun zware schepen niet meer werken, en waren weldra van alle kanten omringd door de vlugge vaertuigen des vyands. 't Is waer, deze krygslist gelukte zoodanig niet, dat er geen schepen overbleven die hunne zeilen behielden: in tegendeel, dat getal was nog al groot, ja, maer niet groot genoeg om de zaken

{==122==} {>>pagina-aanduiding<<}
te herstellen. Ook namen zy welhaest de vlugt, en konden zy by de oevers geraken, daer zouden de romeinsche galeijen hen niet volgen, uit vrees van te stranden. Ydele hoop alweêr! Men zou gezeid hebben dat Cesar en de hemel maer één was, want op denzelfden oogenblik dat de Armorikanen zich door de vlugt wilden redden, slabbakte in eens de wind, zoodanig dat er geen rimpel in 't water bleef, en dat by gevolg niemand uit de voeten kon. Hiermeê was de overwinning voor Cesar volkomen; wat er nog heen en weêr dobberde, werd op een omzien ingehaeld, en gaf zich over. Zoo deden 't welhaest al de Armorikanen; maer Cesar, die hunne onderneming als eene meineedigheid had doen voorkomen, nam er schrikkelyke wraek over: de voornaemsten deed hy gedeeltelyk omhals brengen, verkocht een ander deel als slaven, en dwong de overigen tot de gehoorzaemheid, met strenge bedreiging indien zy nog ooit beproefden om er zich aen te onttrekken.
Wy zagen boven dat hy in 't begin van den zomer onderscheidene afdeelingen van zyn leger naer andere streken gezonden had, om allen opstand voor te komen, of, indien zy er volkeren onder de wa-
{==123==} {>>pagina-aanduiding<<}
pens vonden, deze op nieuw te onderwerpen. Dat hadden zy op verschillende plaetsen moeten doen; maer overal was het voor de Romeinen even gelukkig uitgevallen. Cesar ontvong van alle kanten tydingen dat zyne wapens in 't zuiden en in 't noorden zoo wel getriomfeerd hadden als in 't westen van Gallië en op zee. Wat bleef er derhalve dan nog te doen voor onzen oorlogsheld, die met de fortuin een verbond scheen gemaekt te hebben? Waren alle zyne wenschen nu niet vervuld? was niet het geheele land van de eene zee tot de andere, en van het Pyreneesch gebergte tot aen de monden van den Rhynstroom, aen het gebied van Roomen onderworpen? Neen, dat doel was nog niet gansch bereikt. Daer bleven nog twee kleine volken onoverwonnen; deze behielden nog hunne vryheid, deze waren nog trotsch op hunne onafhankelykheid en wilden de hoofden niet bukken onder het juk van den vreemdeling. Die twee volken waren Belgen; de Morinen namelyk en de Menapiërs. Het is waer, zy hadden deel gehad aen de nederlaeg der Armorikanen hunne bondgenooten; doch deze rampspoed had hun den moed niet benomen; zy volherdden daerom niet minder in het besluit van aen

{==124==} {>>pagina-aanduiding<<}
geenen prys hunne vryheid af te staen. Dit gedrag zou voor eene dwaze vermetelheid kunnen gehouden worden, indien men niet wist dat beide volkeren een land bewoonden 't welk overdekt was met bosschen en moerassen, alwaer geen legers konden doortrekken of oorlog voeren. Deze omstandigheden toonen dat de standvastigheid der Morinen en Menapiërs op goede gronden steunde, maer verminderen den roem niet dien zy verwierven door hunnen kloeken moed tegen een' vyand voor wien geene beletsels onoverkomelyk waren, en dien zy wisten door hunnen wederstand te zullen tergen.
Cesar inderdaed was er zeer om verbitterd, ziende dat twee kleine volkeren alleen hem nog durfden verachten; doch vol betrouwen op zyne krygsmagt en op zyn goed geluk, besloot hy, eer de zomer ten einde was, dat deel van België nog te veroveren. Dit mael echter moest hy voor den eersten keer zyne onderneming staken en met schande terug keeren. Daer hy niet veel tyd meer over had, haestte hy zich om zyn leger door de pleinen van Normandyë te leiden, en kwam weldra op het grondgebied der Morinen; waerschynlyk in de landstreek waer later de steden Hesdin en St. Pol

{==125==} {>>pagina-aanduiding<<}
gebouwd zyn. Daer had hy noordwaerts niet dan bosschen. Aenstonds werd er, naer gewoonte, het kamp gemaekt en versterkt; men dacht de vyand zou verwaend genoeg zyn om slag te leveren; doch hier bedroog zich Cesar. De Morinen wisten wel dat zy daer niet talryk genoeg voor waren, maer zy deden beter: zy verdeelden zich in kleine benden, om den oorlog op zyn Spaensch te voeren: ik wil zeggen, dat zy nimmer in 't open veld verschenen, maer nu hier dan daer op 't onverwachts kwamen uitgeschoten om de romeinsche soldaten die wat te ver geloopen waren, of die voeder waren gaen halen, op 't lyf te vallen. Als de hoop te groot was en dat zy het te kwaed zouden krygen, dan trokken zy terug en verdwenen in de bosschen; werden zy achtervolgd, zy slopen weg langs duizend kronkelpaden die hun alleen bekend waren, of zy lokten den vyand in eene hinderlaeg, overrompelden hem dan, en niet één van allen, die zy aldus in 't net kregen, wierd gespaerd.
Zoo ging het dag voor dag, en, gelyk men wel oordeelen kan, tot groot nadeel der Romeinen. Cesar zegt daer niet veel van; maer als men overweegt tot welke uiterste middelen hy zynen toe-
{==126==} {>>pagina-aanduiding<<}
vlugt nam, zoo mag men gerust besluiten dat de moriensche partygangers hem geweldig veel kwaed deden. Inderdaed, Cesar ziende dat er geen mogelykheid was om den vyand te dwingen uit zyn bosschen te komen, of hem daer te achterhalen, vond dat er anders geen einde aen te krygen was dan met de bosschen zelf te vernietigen: en hoe onuitvoerlyk deze onderneming wezen mogt, hy wilde het wagen. Hy gaf bevel aen al zyne soldaten om zich aenstonds aen het werk te zetten. Nu zag men duizende mannen nacht en dag met byl en houweel de boomen nederhakken, terwyl andere alles wat viel wegsleepten naer beide kanten van het leger, alwaer zy de boomen naest en op elkander legden, ten einde aldus eene soort van verschansing te maken, en zich van wederzyde tegen de uitvallen der Morinen te beveiligen. Na verscheiden dagen arbeids, bereikte men eindelyk eene opene plaets waer huizen stonden, maer zonder inwooners: deze waren gaen vlugten met hun vee en alles wat zy hadden kunnen meênemen. De huizen stak men in brand; maer hiermede was 't niet uit; achter die opene plaets ging het woud weêr voort, uren en uren ver, en bood altoos eene

{==127==} {>>pagina-aanduiding<<}
nieuwe schuilplaets aen de vlugtelingen. Cesar deed derhalve verloren arbeid: daerby kwamen welhaest de najaersregens, de stormwinden en al de ongemakken van den naderenden winter, waer de romeinsche soldaten niet aen gewend waren; kortom het werken werd onmogelyk. Cesar at zyn hert op van ongeduld; hy dacht alle dagen, daer zouden afgezanten verschynen om zich te onder werpen of voorstellen van vrede te doen; doch te vergeefs, hy zag geen Morinen, dan in de verte en waer een of ander van zyne soldaten alleen was om er 't hoofd te laten.
Daer moest dan een einde aen gesteld worden, want het weder werd al slechter en slechter. Cesar zag voor de eerste mael zyne hoop verydeld, en lief of leed, hy moest onverrigter zake terug trekken. Hy bestelde de winterkwartieren van zyn leger in het land der Armorikanen, en zoo haest alles geregeld was, vertrok hy naer Italië.

Alles was rustig zoo wel in België als in de andere veroverde landschappen; niemand dorst meer den kreet der vryheid laten hooren, omdat allen reeds door ondervinding geleerd hadden hoe duer

{==128==} {>>pagina-aanduiding<<}
men hun eene pooging tot herstel der onafhankelykheid deed bekoopen. De volkeren waren verdrukt maer zwegen stil, uit vrees van grooter onderdrukking. Het scheen dus, de winter zou voorbygaen zonder andere stoornis dan die waermeê soms eene feller koude onze streken komt bezoeken, en de armoede meer dan gewoonlyk nypen doet. Het grimmig Noorden had reeds zyne sneeuwjagt uitgezonden, den grond versteend, de rivieren doen stremmen, wanneer er iets gebeurt, waer niemand zich aen verwachtte, en dat in staet was om geheel België in rep en roer te brengen. Een oneindig getal van Germanen was in eens den Rhynstroom overgekomen, en had zich in de landen op den linken oever gelegen wyd en zyd neêrgeslagen.
Om dit te doen verstaen, moeten wy hier in eenige byzonderheden treden, welke over meer dan eene gebeurtenis, later te verhalen, een groot licht verspreiden zullen. De overgekomen menigte, bykans ten getalle van een half millioen, bestond uit twee onderscheidene doch, door lotgemeenschap en door verbonden, vereenigde volkeren, namelyk de Tenchters en de Usipeten. Deze woonden, vóór hunnen inval, op den regten oever van den Rhyn,

{==129==} {>>pagina-aanduiding<<}
in het land dat wy heden nog Westfalen heeten; zy hadden oostwaerts voor geburen de Zweven, van welke wy vroeger reeds gesproken hebben, een magtig en oorlogzuchtig volk, dat zyn gebied had uitgebreid over honderd kantons van het groote Germanië, en dat zynen roem stelde in al zyne naburen te verpletten, om dus wyd en breed alleen te heerschen. Uit ieder dier honderd kantons gingen jaerlyks duizend gewapende mannen uit, welke onder éénen bevelhebber vereenigd, nu hier dan daer, den oorlog gingen voeren, of om beter te zeggen, moorden en branden. Zoo haest de winter naderde, trokken die stroopers terug in hun land, om het volgende jaer zich op den akkerbouw en de jagt toe te leggen, terwyl weêr een gelyk getal anderen den gewoonen togt ondernamen. Daer was geen boozer volk in de wereld; alles moest er voor zwichten; zy waren zoo wreed en zoo sterk dat het in Germanië een spreekwoord was: ‘Tegen de Zweven zouden 't de goden zelf met moeite volhouden.’
Ik laet u denken wat het zeggen wilde tegen zoo een woest en wild volk aen te palen: nu, dat was het lot der Tenchters en der Usipeten. Deze hadden

{==130==} {>>pagina-aanduiding<<}
al jaren lang den overlast der Zweven uitgestaen; maer eindelyk konden zy 't niet meer houden; zy besloten hun land te verlaten met vrouwen, kinderen, peerden, vee en alles wat zy konden meêdragen, en eene andere woonplaets te gaen zoeken.
Dit geeft ons een denkbeeld van die volksverhuizingen, welke de tegenwoordige staet van Europa niet meer toelaet, maer waer de oude geschiedenis vol van is.
Juist in den winter van het vyf-en-vyftigste jaer vóór Christus geboorte, waren nu die arme Tenchters en Usipeten na er den Neder-Rhyn afgezakt, en kwamen op den boord der Waal, waerschynlyk in de streek waer deze rivier zich met de Maes vereenigt en waer, by later tyd, de stad Heusden gebouwd is. De beide oevers waren bezet door Menapiërs, welke nogtans voor het meerendeel in Vlaenderen woonden en aen de Morinen grensden. De Tenchters en Usipeten ontmoetten wel eenigen tegenstand, maer deels door hunne overmagt, deels met krygslist wisten zy de streek te overmeesteren, dreven vervolgens de Ambivariten uit hunne woonplaets, en verspreidden zich over geheel Noord-Brabant, tot in het Kleefsche toe. Men zal misschien

{==131==} {>>pagina-aanduiding<<}
zeggen dat zy op hunne beurt hier wel wat wild te werk gingen en de Zweven wat al te getrouw navolgden. Het is waer; doch wat zouden zy doen? zy konden toch in de maen niet gaen woonen; daerenboven, zoo ging het in dien tyd, de zwakke moest voor den sterke wyken; eindelyk, hier was juist zoo veel kwaed niet by: Vlaenderen was groot genoeg voor de Menapiërs; de Ambivariten waren niet sterk in getal, en konden eene schuilplaets zoeken in het land der Nerviërs, die meestal op 't slagveld gebleven waren: en wat de Eburonen betreft, deze zouden gemakkelyk hunne nieuwe geburen hebben kunnen achteruit dryven; maer ten eerste, zy hadden ruimte genoeg voor hen; ten tweede, zy waren de vriendschap van Roomen al moede zoo wel als de Trevieren, en zagen dus met goede oogen een zoo ontzaggelyk getal Germanen overkomen, in de hoop van door hen en met hen nog eens te beproeven om het romeinsche juk af te werpen. Het schynt zelfs dat zy al haest eene soort van verbond met de vreemdelingen maekten, en ze uitnoodigden om verder het land in te dringen.
Zulks was de toestand der zaken, toen Cesar daer in Italië de tyding van kreeg. Hy kende reeds de

{==132==} {>>pagina-aanduiding<<}
Galliërs te wel om niet te weten, dat de bykomst van een half millioen vyandige vreemdelingen genoeg was om eenen algemeenen opstand te weeg te brengen, en den afval van verscheiden volken te veroorzaken. Ook besloot hy niet te wachten tot in de maend van July (in welken tyd van het jaer hy gewoonlyk zyne veldtogten begon), maer zich zoo haest mogelyk aen den anderen kant der Alpen te vertoonen, om het gevaer voor te komen. Van in het voorjaer was hy in het land der Armorikanen, by zyn leger dat daer, als gezegd is, zyn winterkwartier hield. Welhaest werden de opperhoofden en gezanten der onderworpen natiën van Celtisch- en Belgisch-Gallië byeen geroepen. In die vergadering liet Cesar niet blyken dat hy eenig mistrouwen van hen had, maer hy bekloeg hen zeer over het onaengenaem bezoek dat zy in den winter gekregen hadden, en voegde er by dat zy voor 't overig op hem mogten rekenen; hy zou voor alles zorgen en maken dat niet alleen die Germanen de ingenomen landstreken ruimen, maer tevens de genegenheid afleggen zouden van nog ooit zulken inval te vernieuwen. Daerop zegt hy aen de gezanten der belgische volken: ‘Gaet naer huis en weest zonder

{==133==} {>>pagina-aanduiding<<}
vrees; hebt enkelyk zorg dat er levensmiddelen aen de hand zyn, en peerden; in 't kort zal ik by u wezen met myn leger, en dan zullen de vreemdelingen weten met wien zy te doen hebben.’
Hoe dat by de Eburonen en Trevieren in de ooren klonk, vindt men niet gemeld; maer wat konden zy zeggen? Zy hadden Cesar en zyne legioenen leeren kennen, en zouden zich wel gewacht hebben iets te weigeren aen eenen krygsheld voor wiens degen alles zwichten moest. Zy stonden dan alle zyne vragen toe: graen en vee, mannen en peerden werden geleverd. Dit laetste had Cesar vooral noodig, want de Tenchters en Usipeten waren ryk in peerden, en zy hadden den naem van de eerste ruiters te zyn die er bekend waren.
Zoo haest de gewoone toebereidsels gemaekt waren, begaf het romeinsche leger zich in optogt; de keurbenden trokken door het land der Nerviërs, door dat der Atuatikers, begaven zich naer den Maeskant alwaer zy de rivier overgingen, waerschynlyk ter plaetse waer naderhand Maestricht gebouwd is, en sloegen hun leger neêr op het grondgebied der Eburonen, eenige dagreizen ver van het kamp der Germanen, dat naer alle waer-
{==134==} {>>pagina-aanduiding<<}
schynlykheid moet bestaen hebben in de omstreek van Kevelaer.
De Tenchters en Usipeten wisten wel dat de romeinsche veldoverste hun den belgischen bodem zou komen betwisten, en bereidden zich om hem het hoofd te bieden; doch niet vermoedende dat Cesar daer zoo haest zou geweest zyn, hadden zy het grootste deel hunner ruitery aen den anderen kant van de Maes gezonden om voorraed van levensmiddelen te gaen maken, zoo dat hunne voornaemste magt in dit oogenblik verre van hun kamp was, en niet dan na verloop van eenige dagen terug kon wezen. In de verlegenheid waer zy zich dus in bevonden, besloten zy een gezantschap tot Cesar te zenden met het inzigt van een vrede-verdrag te sluiten, of, zoo dat niet lukte, van door de onderhandelingen tyd te winnen tot dat de ruitery aengekomen was. De gezanten werden by Cesar ontvangen en spraken omtrent in dezer voege: ‘De Tenchters en de Usipeten hebben geene vyandlyke inzigten tegen Roomen; zy willen den oorlog niet; doch als zy aengerand worden zullen zy zich kloek verdedigen. Zy zyn in België eene woonplaets komen zoeken, welke zy in Germanië verloren had-
{==135==} {>>pagina-aanduiding<<}
den; wil het romeinsche volk hen voor bondgenooten erkennen, zy zullen toonen dat zy goede en trouwe vrienden zyn: alles wat zy vragen is, dat men hun een grondgebied aenwyze waer zy zich kunnen vestigen, of dat men hun de landstreek late welke zy reeds door de magt hunner wapens verworven hebben.’ Zy voegden daer nog wat by, om te toonen dat zy niemand vreesden; maer Cesar zag wel dat zy op hun gemak niet waren.
Hy gaf voor antwoord, dat de Tenchters en Usipeten met het romeinsche volk noch vriendschap noch verbond konden maken, zoo lang zy voornemens waren in België te blyven; dat een volk hetwelk zyn eigen land niet had kunnen gade slaen, daerom geen regt had om andere volken uit het hunne te dryven; dat er in geheel Gallië niet ééne onbewoonde streek was, groot genoeg om zulk eene menigte te huizen; maer wilden zy terug den Rhyn over trekken, hy zou voor hen ten beste spreken by de Ubiërs, die veel onbezet land hadden en naer bondgenooten uitzagen.
Daermeê konden de germaensche gezanten aftrekken; zy beloofden binnen dry dagen weêr te komen om antwoord te brengen, en verzochten

{==136==} {>>pagina-aanduiding<<}
Cesar van in den tusschentyd zyn leger niet vooruit te leiden; maer dit laetste werd van de hand gewezen. Cesar zag wel waerom zy 't byltje met den langen steel zochten, en wachtte geen oogenblik om voort te gaen, zoodanig dat hy, den derden dag, nauwelyks 12,000 schreden van het kamp der Germanen meer verwyderd was, toen hem de gezanten voor de tweede mael kwamen vinden. Deze nieuwe onderhandeling was even zoo onbekwaem als de eerste om den optogt der romeinsche legioenen tegen te houden; zy gingen maer altoos vooruit. Op 't laetst stemden de gezanten er in toe om in Germanië weder te keeren, vroegen slechts dry dagen om de noodige maetregels te nemen, en verkregen van Cesar met de grootste moeite dat hy niet meer dan vier mylen, of 4000 schreden, zou voortgaen, en zyne ruitery die reeds voorop was zou gebieden van geene vyandlykheden te plegen.
Maer wat gebeurt er? Het zy dat dit bevel niet in tyds genoeg kwam, het zy dat het niet gegeven werd, de romeinsche ruitery geraekt met den vyand in stryd, en krygt de nederlaeg. Daer waren er nogtans ruim vyf duizend die met een handvol germaensche ruiters van ten hoogste acht honderd man

{==137==} {>>pagina-aanduiding<<}
handgemeen werden, en niet tegenstaende hunne groote meerderheid moesten zy, na een merkelyk verlies, het slagveld ruimen, en kwamen buiten adem in het leger van Cesar aengevlugt. Zulks was eene groote schande, ja, voor de Romeinen; doch dat daer gelaten, aen wien lag de schuld van het gevecht? Cesar werpt ze op de Germanen, en onmogelyk is dat niet, maer toch nog veel minder waerschynlyk. Wie zal inderdaed gelooven dat, terwyl hunne gezanten over den vrede handelden, 800 man eene bende van 5000 zouden aengerand hebben, en zulks terwyl zy hoopten dat de onderhandelingen wel zouden afloopen? De onwaerschynlykheid wordt nog grooter, wanneer men by Cesar leest dat, den dag na het gevecht, alle de opperhoofden en ouderlingen der Tenchters en Usipeten zich naer het romeinsche legerveld begaven, om zich te ontschuldigen wegens het gebeurde van den dag te voren, en om op nieuws van vrede te spreken. Dit laetste bezoek wil Cesar ook doen voorkomen als uit enkelen list gedaen en alleen om tyd te winnen; maer hy mag het draeijen gelyk hy wil, dit mael kan hy zich niet verschoonen of van kwade trouw vrypleiten: wat doet hy? Hy houdt

{==138==} {>>pagina-aanduiding<<}
die arme grysaerts in zyn kamp, geeft bevel aen zyne legioenen om uit te gaen, stelt zich aen 't hoofd van zyn leger, en trekt regelregt op het kamp der Tenchters en Usipeten.
Deze hadden zoo weinig eenen aenval voorzien, dat zy zelfs geen wachten geplaetst hadden, in het vertrouwen dat de vrede dadelyk ging gesloten zyn. Oordeelt dan of zy verrast werden, en hoe schrikkelyk die verrassing wezen moest te midden van den noodkreet der vrouwen, van het gekrysch der kinderen, van het gejammer der zieken en zwakken! De kloeksten uit den hoop boden wel eenigen wederstand, doch dat kon niet helpen; op een omzien was het kamp ingenomen en de Romeinen aen 't moorden. Eene omstandigheid daer waerschynlyk niemand aen gedacht had, was, dat er op den ganschen aerdbodem geen ongelukkiger plaets kon gekozen worden, dan waer de Tenchters en de Usipeten overvallen werden. Aen de eene zyde hadden zy de Maes, aen de andere de Waal, twee groote rivieren welke, achter hen, gedurig tot elkander naderden, om eindelyk samen te loopen. Hieruit volgt dat zy op de vlugt gedreven zynde welhaest op een' hoek moesten komen waer

{==139==} {>>pagina-aanduiding<<}
de grond hun ontbrak, en waer zy zich moesten laten neêrsabelen of in 't water springen. Zoo was 't ook: de Romeinen zaten hun met het zweerd in de hand op de hielen, dreven ze immer verder tot aen den samenvloed der rivieren, zoo dat alles wat door het stael niet sneuvelde in het water verdronk. Daer waren er die beproefden om aen kant te zwemmen en by de Bataven aen te landen; maer als men opmerkt hoe breed en hoe snel de twee stroomen zyn, begrypt men ligtelyk dat het getal dergenen die het ontkwamen, zeer gering moet geweest zyn. Ook vindt men by Cesar, die hier geen reden had om iets te vergrooten, aengeteekend dat er vier mael honderd duizend Tenchters en Usipeten het leven verloren. De ouderlingen welke in het romeinsche kamp gebleven waren, werden in vryheid gesteld; doch niemand meer op de wereld hebbende om hen te troosten, vroegen zy om by het leger te mogen blyven, wat hun vergund werd.
Wat de germaensche ruitery betreft, die wy zeiden afwezig te zyn toen hun volk aengerand werd, deze raekten de Maes en den Rhyn over, zonder dat Cesar veel moeite schynt gedaen te

{==140==} {>>pagina-aanduiding<<}
hebben om hun zulks te beletten, en gingen eene schuilplaets zoeken by de Sikambren.
Wat dunkt u, lezer, van zulke afgrysselykheden? waren dat menschen, die soldaten van Cesar, en was dat oorlog voeren of moordenaer spelen? Men zegt, de Tenchters en Usipeten waren meineedig en verdienden gestraft te worden; maer, behalve dat die aentyging, verre van bewezen te zyn, geen den minsten grond van waerschynlykheid heeft, onder dat half millioen menschen, waren er toch by duizenden, ja twee derden, die nergens pligt in hadden of konden hebben, al de vrouwen, de kinderen, de ouderlingen: waerom dan al dat onnoozel bloed vergoten, waerom twee volkeren uitgeroeid zonder meêdoogendheid, zonder onderscheid van geslachten of van persoonen? Waerom? omdat de menschen die God niet kennen of hem niet vreezen, wilder zyn dan de wildste dieren, wreeder dan tygers, bloeddorstiger dan beeren of wolven; want die allen moorden, verscheuren en verslinden maer om hunnen honger te stillen, terwyl de menschen in hunne boosheid het kwaed doen om het kwaed, en bloed kunnen storten om het enkel genoegen van het te zien vloeijen.

{==141==} {>>pagina-aanduiding<<}

Wanneer de tyding van die ysselyke moordery te Roomen kwam, verwekte zy daer zeer verschillende gevoelens. Die van Cesars party verheften zynen moed en zyne dapperheid tot in de wolken; maer de andere burgers, daer nog een weinigske deugd in was, spraken er van met verontweerdiging. Cato, onder anderen, de wyze en strenge Cato, was van gevoelen dat de vlek, welke door zulk een schandelyk gedrag de republiek was aengedaen, in het bloed van den pligtige moest uitgewischt worden, en dat men Cesar aen de Germanen zelf behoorde te leveren, opdat zy op hem de dood hunner stamgenooten mogten wreken. Men ziet dat er Cato niet meê lachte, en in vroeger tyden zou men zyn gevoelen gevolgd hebben; maer in den staet van bedorvenheid waer de republiek nu in was, had Cesar niets te vreezen; zyne aenhangers waren te talryk en te magtig: en wat zouden zyne soldaten gezeid hebben, indien men hun had komen spreken van hunnen veldheer met handen en voeten gebonden aen den vyand over te leveren? wie zou het gewaegd hebben om zich met zulk eene boodschap te belasten?
Cesar had zich dan weinig te bekommeren we-
{==142==} {>>pagina-aanduiding<<}
gens het oordeel dat de Senaet van Roomen over zyn gedrag vellen zou: eene andere zorg hield hem bezig, namelyk hy had het voornemen gemaekt van op zyne beurt den Rhyn over te trekken, en zyne legioenen in Germanië te leiden. Wat was de reden en het doel van dat ontwerp? Cesar geeft er verscheiden redenen van; maer hy zwygt de byzonderste. Voor eerst, hy wilde die fiere Germanen, die zoo woelziek en zoo genegen waren tot landveroveringen, den schrik aenjagen, met hun te toonen dat de Rhyn geen beletsel was voor de romeinsche legers, maer dat zy dien stroom zoo wel over konden als alle andere, indien het belang der republiek zulks vereischte. Ten tweede, hy wilde de Sikambren gaen straffen, omdat zy de ruiters der Usipeten in hun land ontvangen hadden, en zelfs met hoogmoed hadden durven antwoorden, wanneer Cesars gezanten hen waren gaen vragen om de vlugtelingen uit te leveren. Inderdaed, de Sikambren hadden voor antwoord gegeven: ‘dat de Rhyn de grens was van het romeinsche gebied, en dat even gelyk Cesar zich het regt aenmatigde van de Germanen te beletten dien stroom over te gaen, zy op hunnen oever insgelyks meester

{==143==} {>>pagina-aanduiding<<}
waren, en niet gedoogen moesten dat men hun daer de wet kwam geven.’ De Sikambren hadden gelyk, maer het was wat stout gesproken tegen iemand die het regt op het punt van zyn' degen droeg, en die er met dien degen al zoo veel had doen zwygen.
Cesar voegt er nog eene derde reden by: hy zou de Ubiërs gaen ondersteunen tegen de geweldenaryen der Zweven. De Ubiërs, woonachtig in het land dat later den naem droeg van hertogdom van Berg, waren geburen der Sikambren; zy hadden zich vrywillig aen Cesar onderworpen; hunne gezanten waren hem komen bidden om den Rhyn over te gaen, en zich eens te vertoonen aen de woeste Zweven; zy dachten dit zou genoeg zyn om hunne vyanden te verschrikken, want het gerucht van Cesars oorlogsdaden had den naem van Roomen ontzaggelyk gemaekt door geheel Germanië.
Maer alle die redenen waren maer ydele voorwendsels; de opregte, de geheime reden was Cesars hoogmoed. Tot dan toe had nog nooit een Romein den voet gezet op den regten oever van den Rhynstroom; Cesar wilde de eerste zyn, en zou door zyne vrienden te Roomen doen verkondigen dat

{==144==} {>>pagina-aanduiding<<}
hy de wapens van de republiek zegevierend gevoerd had op den bodem van Germanië. Wanneer hem later de eer zou wedervaren van in triomf ingehaeld te worden in de hoofdstad des romeinschen ryks, dan zou het zinnebeeld van den overwonnen Rhyn zynen praelwagen versieren, gelyk men by den triomf van Pompeius den Euphraet verbeeld had waerover hy zegevierde. Zoo, ziet men, was Cesar altyd bezorgd voor zynen toekomenden roem; het einde van alle zyne ondernemingen, van al zyn zweet en van al zynen arbeid, was de ydele glorie. Eilaes! wat zou hy gezeid, wat zou hy gedaen hebben, indien hy geweten had dat de hoogste trap van eer dien hy beklimmen wilde, hem het leven zou kosten? Zou hy dien dorst naer grootheid, die hem verteerde, in zynen boezem niet uitgedoofd hebben, indien hem iemand had voorzeid dat een moordpriem hem wachtte op den zetel des oppergebieds waer hy naer haekte? Maer laet ons de gebeurtenissen niet vooruit loopen; wy zullen Cesar volgen tot aen 't einde zyner levensbaen.
Het was dan vastgesteld, de romeinsche keurbenden zouden den Rhyn overtrekken. De Ubiërs hadden al hunne schepen aengeboden, om dien

{==145==} {>>pagina-aanduiding<<}
overtogt te vergemakkelyken; maer Cesar wilde daer geen gebruik van maken: het scheen hem tegen zyne eer te wezen vreemde hulp noodig te hebben; hy wilde niet gaen dan over eene brug die door romeinsche handen gemaekt ware. Hy sloeg dan zelf eene brug over den Rhynstroom tusschen de twee hedendaegsche steden Bonn en Andernach. Dat werk duerde niet meer dan tien dagen, en moet een meesterstuk van kunst geweest zyn, want Cesar beschryft het met een soort van welbehagen; hy schynt er, ja, meer prys aen te hechten dan aen zynen veldtogt zelven. En trouwens, deze beteekende niet veel. Daer werden wat hutten verbrand, wat velden geplunderd, wat gyzelaers ontvangen van eenige kleine volkeren die met de Romeinen zochten vriend te wezen; maer gevochten werd er niet. De Sikambren wachtten het niet af; zy hadden zich verwyderd in bosschen en in wildernissen, uit vrees dat zy soms hunne stoutmoedigheid te duer zouden moeten betalen. Zoo hadden 't ook de Zweven gedaen, met dat verschil nogtans dat zy hunne vrouwen en kinderen in veiligheid gesteld hebbende, zich in het hert van hun land in gereedheid hielden om de Romeinen duchtig te ontvangen, indien deze

{==146==} {>>pagina-aanduiding<<}
goed vonden zoo ver door te dringen. Maer Cesar was daer te wys voor; hy had wel geen reden om de Germanen meer te vreezen over den Rhyn dan aen dezen kant der rivier; doch hy was beducht voor de levensmiddelen, welke hy met moeite zou gevonden hebben, indien hy verder ingedrongen ware. Hy dacht dan dat hy genoeg gedaen had om zyn doel te bereiken, namelyk om schrik te verspreiden onder de volkeren van Germanië, en, na een verblyf van achttien dagen, bragt hy zyne legioenen terug over den Rhyn, en deed de brug afbreken.

Alles was kalm in België, en de zomer duerde nog. De eerzucht van den romeinschen veldheer belette hem van stil te zitten. Hy had zich vertoond in Germanië; thans wilde hy nog iets groots ondernemen, en zich vertoonen in Brittanje, met andere woorden, hy wilde zyne wapens voeren in eene nieuwe wereld. Brittanje, of Engeland, was toen ter lyd nog gansch onbekend aen de Romeinen, die niet eens met zekerheid wisten of het een eiland was of niet. De koophandel dien zy te water dreven, bepaelde zich over 't algemeen tot de Middellandsche-Zee; maer op de golven des

{==147==} {>>pagina-aanduiding<<}
Oceaens had zich nog niemand durven wagen. Men begrypt dus dat een bezoek doen in dat vreemd en onbekend land iets streelends was voor eenen mensch die daer eene nieuwe bron van roem in zag, en by gevolg een stap vooruit naer het opperbewind waer hy van droomde. Aen voorwendsels kon het Cesar nooit ontbreken: dit mael was het de hulp die de Britten 't jaer te voren aen de Armorikanen bewezen hadden; deze reden deed hy gelden om eenen goeden schyn aen zyne onderneming te geven.
Maer ziet hoe hy alle zyne inzigten te gelyk weet uit te voeren. Om naer Brittanje te trekken, van waer zou hy uitvaren? Dit kon hy doen uit een der havens van de west-kust van Gallië, doch de kortste weg, en tevens de gemakkelykste, was langs het land der Morinen. Wy hebben te voren gezien dat Cesar tot dan toe vergeefsche moeite gedaen had om dit volk te onderwerpen; zoo dat zyn voorgenomen togt hem eene goede gelegenheid gaf, om nog eens zyne wapens tegen die kust-bewooners te beproeven. Hy verliet dan welhaest de boorden des Rhynstrooms, en leidde zyne legioenen westwaer is door België, naer de streek waer

{==148==} {>>pagina-aanduiding<<}
later de stad Boulogne gesticht is. Wy hebben vroeger gezien dat hy, den voorgaenden zomer, in dien zelfden omtrek groote bosschen had uitgeroeid, waerdoor de Morinen aen dien kant zeer verzwakt waren. Wanneer dat volk dus hoorde wat er op handen was, vreezende dat zy 't misschien dezen keer niet uit mogten houden, zonden zy gezanten tot Cesar en onderwierpen zich van zelf. Dit was juist in zyn kaerten gespeeld; ook toonde hy zich volstrekt niet moeijelyk in het stellen van voorwaerden: de wederstand van 't jaer te voren, daer werd de spons over gehaeld; de volksgemeente kreeg den eertitel van onderdanen des Romeinschen ryks, en opdat zy die eer in 't vervolg niet zouden verzaken, gaven zy gyzelaers aen Cesar. Deze uitslag was gewenscht: daermeê kon hy onverhinderd zyne soldaten inschepen; hy liet geene vyanden achter zynen rug, en hy vond altyd eene veilige haven om weêr te komen.
De zaek werd dan met den meesten spoed doorgedreven, want de zomer was over de helft. De galeijen welke in den oorlog tegen de Armorikanen gediend hadden werden ontboden, en daerby omtrent tachtig vrachtschepen, welke twee legioenen

{==149==} {>>pagina-aanduiding<<}
krygsvolk aen boord namen. Hoe veel manschap op de galeijen gesteld werd, zegt Cesar niet; maer hy gebruikte nog achttien andere vaertuigen om ook eene handvol ruitery mede te nemen. Dit alles geregeld zynde, liet hy een' zyner krygsoversten aen het hoofd eener talryke bende om de haven te bewaren, en hy stak in zee.
Twee andere legerhoofden, Sabinus en Cotta, daer wy in het vervolg meer zullen van te zeggen hebben, kregen het bevel over twee legioenen, om daermeê de Menapiërs te onderwerpen en het overig deel der Morinen welke tot nu toe zich niet hadden willen ten onder geven.
Cesar was om middernacht vertrokken, met goed weêr en gunstigen wind. Tegen vier uren des morgens ontdekte hy reeds de kusten; maer het dogt er niet om aen te landen: het waren hooge duinen, van waer men met pylen tot in 't water schieten kon, en alles was overdekt van barbaren. Hy moest dus nog voortvaren, tot dat hy eene voordeeliger plaets ontmoeten zou; doch de Britten bleven de Romeinsche vloot steeds in 't oog houden, en volgden haer langs het strand. Het was dus te voorzien dat de landing heviglyk zou betwist, en daerdoor

{==150==} {>>pagina-aanduiding<<}
zelf hoogst moeijelyk worden. Hier kwam nog by dat de romeinsche schepen al te veel water noodig hadden, om digt by den kant te kunnen geraken, weshalve er voor de soldaten van Cesar geen ander middel overbleef dan gewapend in zee te springen en naer de oevers te zwemmen. Dat moest dan ook gebeuren; maer daer behoorde moed toe, en de krygslieden voorzagen dat zy 't geweldig druk zouden hebben om, tot aen de ooren in 't water, en tusschen eene hagelbui van pylen en spiessen, aen 't land te komen. Velen werden door den schrik terug gehouden, wanneer de vaenderik van het Tiende Legioen, een stoute kerel die tegen de gevaren verhard was, met den standaert in zyn vuist in 't midden der baren plonsde, en vooruit zwom als of het een spel was. De andere volgden op zyn spoor, en nu schuimde het pekel van 't gewoel der soldaten. De Britten stonden verbaesd op den oever te kyken, en vergaten te schieten van verwondering; maer grooter nog was hunne ontsteltenis, wanneer zy de romeinsche galeijen zagen naderen, en de slingertuigen aen 't zwieren gaen. Toen kwamen de steenen en de schichten hun zoo dik op het lyf gevallen, dat zy niet meer wisten waer kruipen.

{==151==} {>>pagina-aanduiding<<}
Middelertyd raekten de soldaten op 't droog, en waren welhaest meester van geheel den oever.
Wy zullen den veldtogt van Cesar in Engeland niet verder opvolgen, omdat zulks de geschiedenis van België niet regtstreeks raekt. Het zy genoeg te zeggen dat hy, behalve de moeijelykheid der landing, nog geweldig te kampen had niet alleen tegen de Britten, maer ook tegen de tempeesten welke een deel van zyn schepen verbryzelden, terwyl hy in het land aen 't vechten was. Alles samen genomen, kwam hy er echter goed van af, in dezen zin, dat hy door zyne krygskunst en door den moed zyner soldaten de eilanders genoegzaem had weten te verschrikken, om hen den vrede te doen vragen. Meer zocht de romeinsche oorlogsman voor het oogenblik niet: hy vreesde den Equinoxe van September die aenstaende was, en de stormwinden welke gewoonlyk omtrent dien tyd heerschen. Zyne vloot had inderdaed te veel geleden om nog nieuwe tempeesten uit te staen. Hy liet zich dan gemakkelyk overhalen door de Britten, maekte vrede met hen, doch eischte een groot getal pandslieden, welke men hem in Gallië leveren zoude. De barbaren stemden in alles toe, om

{==152==} {>>pagina-aanduiding<<}
maer hoe eerder hoe liever de romeinsche soldaten te zien vertrekken, denkende dat, deze eens weg zynde, het hun nog vry zou staen hun woord te houden of niet. Cesar zag wel dat men hem verschalken wilde, maer vond niet geraedzaem zulks te doen blyken; want zyne soldaten waren even zoo haestig om weg te zyn, als de eilanders om hun vaerwel te zeggen. Met het eerste goed weder nam hy dan de kans waer, stak in zee, en landde gelukkiglyk aen in de haven van Boulogne.
Gedurende zyne afwezigheid hadden Sabinus en Cotta hun best gedaen om de overige Morinen en de Menapiërs te onderwerpen, doch deze onderneming was maer half gelukt. De Morinen hadden moeten het hoofd in den schoot leggen, omdat de middelen van verdediging hun dit mael grootendeels ontbraken. De hitte des zomers had de broeken en moerassen, waer hun land meê doorschoten was, uitgedroogd of ten minste begankelyk gemaekt, zoo dat zy daer achter niet meer kunnende schuilen, welhaest voor de romeinsche overmagt wyken moesten. Zy gaven zich dan ten onder en ontvongen de wet hunner overwinnaers; maer zoo liep het niet af met de Menapiërs.

{==153==} {>>pagina-aanduiding<<}

Deze wilden van geen overgaef hooren spreken. De vyand verwoestte hun velden, stak hunne huizen in brand, en deed zoo veel kwaed als hy kon: dit alles was niet in staet de Menapiërs te bewegen om hun vryheid op te offeren. Zy lieten branden wat brandde, en trokken achteruit in de bosschen van het noorden van Vlaenderen, alwaer de Romeinen hen niet durfden volgen. Het ging dan weêr als het jaer te voren: de romeinsche krygsoversten waren genoodzaekt het op te geven, en hunne keurbenden terug te trekken, tot dat er zich eene betere gelegenheid vertoonde om dat onverwinnelyk volk onder 't juk te brengen.
Deze standvastigheid der Menapiërs is waerlyk merkweerdig. Van al de volkeren van België waren zy het kleinste, en niet tegenstaende hunne minderheid, hielden zy 't nogtans het langste uit tegen de wereld-veroveraers voor wie alle de andere reeds hadden moeten bukken. De reden van deze byzonderheid is niet te vinden dan in den toenmaligen staet van Vlaenderen. Nu is dat land een der rykste en vruchtbaerste onzer provinciën; maer ten tyde van Cesar was het eene wildernis, een waterland waer met springvloed of stormweêr de zeeba-
{==154==} {>>pagina-aanduiding<<}
ren overheen spoelden, en dat by gevolg ter nauwernood bewoonbaer moest zyn. De polders en moeren welke men hedendaegs aen den Scheldkant nog ziet, geven ons een denkbeeld van hetgeen Vlaenderen voor twintig eeuwen was, terwyl wy in de andere streken dier provincie getuigen zyn van den arbeid en de kunst der inwoonders, welke door hunnen vlyt onvruchtbare schorren hebben weten te herscheppen in ryke graenvelden en kostbare weilanden.
Cesar bestelde zyne legioenen in hun winterkwartieren en vertrok naer Italië. Te Roomen sprak men niet dan van zyne roemryke krygsverrigtingen; 's mans vrienden en aenhangers wisten aen alles eenen schoonen draei te geven, zelfs aen de moordery der Tenchters en Usipeten. Ook werden er dit mael twintig dagen besteed om de goden te bedanken voor den goeden uitval van dezen laetsten veldtogt.



{==155==} {>>pagina-aanduiding<<}

Vyfde hoofdstuk.


    Vierde veldtogt van Cesar in België.

Het jaer 54 voor Christus geboorte.

Terwyl Cesar bezig was met de plaetsen te bestemmen waer zyne keurbenden den winter zouden overbrengen, en met de noodige voorzorgen te nemen om de veroverde landen in bedwang te houden, had hy een gezantschap ontvangen van twee onderscheidene volken uit Brittanje, welke hem, volgens het gemaekt accoord, het bepaeld getal van gyzelaers zonden tot waerborg hunner trouw. De overige Britten sloegen hunne beloften in den wind; zy hadden, als gezegd is, zoo veel toegegeven als Cesar had willen vragen; doch nu de vyand de zee over was, droegen zy hem niet meer aen, zoo dat deze weinig eer en niet het minste voordeel had van eene onderneming welke met de grootste gevaren was gepaerd geweest. Zulk een ydele uitslag kon natuerlyker wyze het eerzuchtig hert van Cesar niet voldoen; hy vreesde zelfs dat men hem zou uitlachen, indien hy zich te vrede hield met de schrale hulde van een

{==156==} {>>pagina-aanduiding<<}
paer kleine volkeren; maer hy was niet van zin het daerby te laten. Een tweede krygstogt naer Brittanje zat hem in 't hoofd, doch dit mael zou deze in 't groot uitgevoerd worden. Te dien einde gaf hy voor zyn vertrek naer Italië bevel aen de legerhoofden welke by de legioenen bleven, dat zy gedurende zyne afwezigheid zoo veel nieuwe schepen zouden doen timmeren als mogelyk was, en alle de oude, welke nog dienen konden, in goeden staet stellen. Deze bevelen werden met yver volbragt; als de krygsheld in de lente des volgenden jaers terug naer België kwam, vond hy omtrent zes honderd vrachtschepen in gereedheid, en achten-twintig galeijen wel uitgerust tot den oorlog.
Een deel dezer talryke vloot lag reeds reisveerdig in de haven van Boulogne; de overige moesten daer zonder toeven zich vergaderen. Welhaest was alles klaer om den togt te beginnen; maer daer kwam iets in den weg, dat Cesar dwong zyn voornemen nog wat uit te stellen.
Aen den Maeskant, by de Trevieren was het niet rustig; zy waren de eersten geweest, gelyk wy gezien hebben, welke zich tot bondgenooten, dat is, tot dienaers van Roomen hadden doen erken-
{==157==} {>>pagina-aanduiding<<}
nen; maer nu begon die dienst aen den grooten hoop sterk te vervelen. De natie was verdeeld in twee partyen, hebbende beide een' edelman aen 't hoofd, die elk van zynen kant wou meester zyn over geheel het volk. De een hiet Cingetorix; deze had minder aenhangers, en zocht zynen steun in de vriendschap van Cesar; de ander, met name Indutiomarus, had gansch verschillende inzigten en verre den meesten aenhang: hy was het bondgenootschap van Roomen moede, dat hem, noch zyn volk, eenig voordeel bybragt, maer in tegendeel hun een pligt maekte van onophoudelyk peerden en mannen te leveren, geld en mondkost by te brengen, overal meê te gaen waer de eerzucht van Cesar hen leiden wilde, en alle de bevelen uit te voeren welke men hun in den naem van den Senaet of van het Romeinsche volk wilde opleggen. Kortom, hy was moede slaef te zyn, en dacht er ernstig op om gewapenderhand het hatelyk juk der vreemde dwingelandy af te werpen. Ik laet u denken of Indutiomarus, met zulke gevoelens bezield, by de zynen gehoor moest vinden. Het was al zoo ver, dat zy op de volksvergaderingen, welke Cesar gewoon was te houden, niet meer verschenen, en

{==158==} {>>pagina-aanduiding<<}
zelfs naer Germanië, waer zy tegen paelden, uitzagen om nieuwe bondgenooten te vinden. Ja, wat nog luider spreekt, Indutiomarus had reeds schuilplaets verveerdigd in het Ardeensche-Woud dat toen zich uitstrekte tot tegen den Rhyn toe, om er de vrouwen, de kinderen en al wat niet vechten kon in veiligheid te stellen.
Zoo waren de zaken gelegen, als Cesar naer België kwam om zynen zeetogt te ondernemen. Men ziet dat hy hier met voorzigtigheid moest te werk gaen, en maken dat het vuer niet uitbrak terwyl hy op het water of by de Britten zou wezen. Cesar toonde alweder in deze omstandigheden zyn buitengemeen vernuft en hoe hy met de menschen wist om te gaen. Welhaest ontving hy het bezoek van Cingetorix, dien hy met alle beleefdheid en vriendschap onthaelde. Van hem vernam hy alles wat by de Trevieren gaende was, de voornemens van Indutiomarus, de gesteldheid der gemoederen, de verdeeldheid der natie. Deze laetste omstandigheid was vooral gunstig. Met die verdeeldheid te onderhouden, kon hy de eene party door de andere overwinnen, en ze beide in de gehoorzaemheid houden. Inderdaed, nauwelyks was

{==159==} {>>pagina-aanduiding<<}
Cingetorix in zyn land weêrgekeerd, of zyne aenhangers staken het hoofd in de lucht, stout zynde op de nabyheid van 't Romeinsche leger en op de bescherming van Cesar. De vrienden van Indutiomarus, in tegendeel, lieten den moed zinken, verwyderden zich, de eene voor, de andere na, van dezen edelman, en zochten alle middelen uit om met den Romein wel te staen. Indutiomarus zelf zag welhaest dat zyne zaken achteruit gingen, en dat hy of wel zich van kant moest maken, of een momaenzigt te baet nemen en veinzen. Dit laetste deed hy; hy zond tot Cesar om dezen te verzekeren dat men hem valschelyk had verdacht gehouden van oproer of ongetrouwigheid; en dat hy bereid was zyne goede meeningen te bewyzen door alle diensten die men van hem kon verwachten.
Cesar liet zich hierdoor geenszins bedriegen; maer hy mogt dat niet toonen. Alles was gereed om naer Brittanje te varen; zou hy dan een deel van den zomer gaen besteden om zyn gebied by de Trevieren te bevestigen, om Indutiomarus te ontmaskeren en zyne party geheel te niet te doen? Neen, dat ware tyd verloren geweest; dat kon zyne onderneming doen mislukken. Daerom gedroeg hy zich

{==160==} {>>pagina-aanduiding<<}
uiterlyk als had hy alle trouw in de verzekeringen van den edelman, maer liet zich toch twee honderd pandslieden leveren, waeronder de zoon van Indutiomarus en al diens bloedverwanten.
Zoo, ziet men, had Cesar van den kant der Trevieren niets meer te vreezen; nu mogt hy gerust zyn opzet doordryven, verzekerd zynde dat zyne afwezigheid geene onlusten in Gallië veroorzaken zou. Hy begaf zich dan naer Boulogne, alwaer zyne vloot hem verwachtte. Hy vond daer nog vier duizend ruiters welke hem uit de veroverde provinciën aengebragt waren, en daerenboven bykans alle de voornaemste edellieden der verschillende natiën, opgeroepen, kwansuis om den krygstogt naer Brittanje by te woonen en Cesar met hunne tegenwoordigheid te vereeren, maer inderdaed om hen in de onmogelykheid te stellen van iets tegen Roomen te ondernemen. Vyf legioenen en twee duizend peerden vertrokken uit de haven van Boulogne; dry andere keurbenden en nog een paer duizend ruiters bleven in België, onder het bevel van Labiënus, op voorwendsel van de kusten te bewaren, doch wezentlyk om het oog te houden op de volkeren van Gallië, en met volmagt van in alles te handelen volgens de omstandigheden.

{==161==} {>>pagina-aanduiding<<}

Deze tweede zeetogt liep niet veel beter af dan de eerste. De Romeinen behaelden wel eenige overwinningen; zy verbaesden de Britten door hunne weêrgalooze dapperheid, zy dwongen eenige volken tot betaling van jaerlyksche schattingen; maer daerby bepaelden zich de voordeelen door Cesar verworven. Brittanje was verre van onderworpen te zyn: zulke onderneming kon op éénen zomer niet volvoerd worden, en het duerde zelfs nog meer dan een eeuw eer het Roomen gelukte de Brittannische Eilanden onder zyn gebied te brengen.
Cesar kwam dan weder naer Boulogne voor dat het stormgetyde den overtogt gevaerlyk maekte. Hy bragt niet veel buit mede, want de volkeren die hy was gaen bevechten waren zeer arm; zy hadden bem gyzelaers en krygsgevangen gelaten, doch welke hem eerder tot last dienden dan tot eer. Hy had derhalve weinig reden om zich over zyne herhaelde zeetogten te verheugen, en van den anderen kant duerde het niet lang of hy werd gewaer dat zyne afwezigheid gedurende de twee laetste zomers in Gallië veel kwaed gedaen had.
By de Belgen vooral smeulde het vuer onder de asch. Die volkeren konden de slaverny niet gewoon

{==162==} {>>pagina-aanduiding<<}
worden; het beeld der vryheid dat hun altyd voor de oogen zweefde, bezwaerde nog het juk dat op hunne schouderen drukte; zy zagen al zuchtende dat hunne voornaemste edellieden de romeinsche legers moesten volgen onder den valschen naem van vrienden en bondgenooten, maer inderdaed als gevangen. Daerby kwamen de hatelyke schattingen welke men hun gedurig afperste, het leveren van mannen, van peerden, van leeftogt, dat nooit ophield: dit alles sprong hun tegen 't hoofd en deed hen knersetanden tegen de dwingelandy dier vreemdelingen welke geen ander regt konden inroepen dan het regt van den sterkste. Terwyl Cesar in Brittanje was, had Indutiomarus nieuwen adem geschept en niet opgehouden de gemoederen te verbitteren. Zyne aenhangers waren weêr zoo talryk geworden als ooit; hy had zelfs met Ambiorix, koning der Eburonen, een verbond aengegaen om gezamenderhand eene nieuwe pooging voor de vryheid te wagen; doch in dit alles had hy zoo veel omzigtigheid gebruikt, dat er niets van uitgelekt was, toen de romeinsche krygsoverste van zynen zeetogt terug kwam.
De zomer ging op zyn einde. Cesar zag wel dat

{==163==} {>>pagina-aanduiding<<}
er ontevredenheid heerschte onder de Belgen, en was bevreesd voor den winter; maer hy dacht dat eenige buitengewoone voorzorgen genoeg zouden zyn om de rust te verzekeren. Die voorzorgen moesten voornamelyk bestaen in het kiezen der winterkwartieren, iets waer veel aen gelegen was. Het jaer was buitengewoon droog geweest, waerdoor de oogst op sommige plaetsen geheel en al mislukt was. Uit dien hoofde bevond zich Cesar in de noodzakelykheid van zyne legioenen te scheiden, van ze in verschillende landstreken te bestellen, opdat zy geen gebrek aen levensmiddelen gedurende de lange wintermaenden zouden lyden. Van den anderen kant mogt hy ze niet te ver van elkander verwyderen, opdat, in tyd van nood, het een leger 't ander zou kunnen ter hulp komen. Zie hier met hoe veel overleg hy dit alles beschikte. Hy had voor acht legioenen (1) te zorgen, want daeruit bestond altoos zyn leger; wat stierf of sneuvelde werd door nieuwe manschap vervangen, zoo dat

{==164==} {>>pagina-aanduiding<<}
zyne krygsmagt altoos dezelfde bleef. Geheel die magt, met de ruitery welke tot iedere keurbende behoorde, werd verspreid op de uitgestrektheid van Belgisch-Gallië, want Cesar voorzag dat, zoo er by wintertyd eenig onweêr aen 't broeijen kwam, het nergens dan by de Belgen zoude uitbersten.
Eene keurbende, onder 't bevel van Fabius, ging kampeeren in het land der Morinen, waerschynlyk omtrent Boulogne.
Eene tweede keurbende, staende onder het kommando van Quintus Cicero (den broeder van dien grooten redenaer waer iedereen heeft hooren van spreken) werd besteld by de Nerviërs, hoogst waerschynlyk op de plaets zelve waer naderhand de stad Bergen in Henegau gesticht is.
De derde keurbende ging den winter doorbrengen by de Essuënen, een volk dat vermoedelyk onder de Armorikanen gerekend moet worden, doch waervan men niets met zekerheid zeggen kan.
Labiënus, die aen 't hoofd was van de vierde keurbende, ging legeren in het land der Rhemers. digt aen de grenzen der Trevieren. Men gist dat hy zyn kamp zou gehad hebben in den omtrek der hedendaegsche stad Rocroi.

{==165==} {>>pagina-aanduiding<<}

Eene andere afdeeling, bestaende uit dry keurbenden, sloeg zich neder in Picardië, hetwelk in dien tyd ook tot Belgisch-Gallië behoorde, doch byzonder bekend was onder den naem van Belgium.
Eindelyk een legioen en vyf kohorten of, met andere woorden, ander-half legioen, onder 't gebied van Sabinus en Cotta, moest zyn winterkwartier houden in het land der Eburonen. De plaets waer het legeren ging is, naer alle waerschynlykheid, daer zelf, waer wy tegenwoordig de stad Tongeren zien.
Hiermeê was dan geheel het leger van Cesar geplaetst; de verschillende kampen waren zoodanig gekozen dat zy niet meer dan 100,000 schreden, of omtrent 33 mylen, van elkander verwyderd waren; by gevolg kon men op dry, vier dagen, en zelfs voor een' ruiter nog merkelyk minder, van het eene tot het andere tyding geven. Cesar dringt in zyne gedenkschriften op al die omstandigheden aen, als wilde hy zich verdedigen tegen het verwyt dat hy geen genoegzame voorzorgen zou gebruikt hebben. Intusschen zoude men hem toch kunnen vragen, indien by waerlyk achterdocht had wegens de gesteldheid der gemoederen in België, waerom hy

{==166==} {>>pagina-aanduiding<<}
meer dan een derde van zyn leger op eenen hoop hield in Picardië, alwaer veel minder te vreezen was dan in de noordelyke gewesten van België? Daer kon toch de schraelheid van oogst de rede niet van zyn; want als het graen door langdurige droogte ergens mislukt was, zal er wel geen overvloed geweest zyn in het zandige Picardië. Maer laten wy geene verdere rekening van Cesar's handelwyze vragen, dan die welke hy zelf ons gegeven heeft. Groote mannen kunnen ook missen, doch dan weten zy er eenen draei aen te geven, opdat men hunne kemels niet zien zou, en zoo doet het hier Cesar.
Hoe 't zy, men zal toch geerne bekennen dat de genomen maetregels, als ieder zyn pligt kweet en waekzaem was, moesten toereikend wezen om zelfs meer dan gewoonlyke gevaren voor te komen. Daer by is nog op te merken dat Cesar zich ditmael niet haestte om de Alpen over te gaen, maer goed vond in België te verblyven, tot dat hy tyding van al zyne onderbevelhebbers zou ontvangen, en vernomen hebben dat hunne winterkwartieren versterkt, en van het noodige voorzien waren. Hy begaf zich dan naer Samarobriva, welke stad wy heden Amiens

{==167==} {>>pagina-aanduiding<<}
heeten, ten einde daer eene vergadering te houden van de voornaemste edellieden uit de dry deelen van Gallië. Daer moesten de belangen der verschillende landen onderzocht en geregeld worden, waeruit dan weder blyken zou hoe zeer Cesar voor het algemeene welzyn bezorgd was, en hoe weinig rede men had om over de heerschappy van Roomen te klagen. Dat alles was zeer goed overlegd, jammer maer dat de Belgen hunne zaken liever zouden bestierd hebben zonder de tusschenkomst van Roomen, en zich niet konden gewennen om de weldaden van eenen vyand voor weldaden aen te zien, zoo lang hy hen in de voorvaderlyke vryheid niet herstelde. - Wat gebeurt er?
Ter nauwernood was Cesar naer het zuiden van België vertrokken, of Indutiomarus begon by de Trevieren de horens op te steken. Hy had reeds door zyne heimelyke werkingen de hoofden warm gemaekt, en geheel de natie zoodanig op zyne zyde getrokken, dat Cingetorix, verre van hem tegen te werken, niet meer dorst kikken of mikken, uit vrees voor zyn leven. Nu dacht Indutiomarus dat het tyd geworden was om zich te verklaren en zyn opzet door te dryven. Men hoorde niet meer dan

{==168==} {>>pagina-aanduiding<<}
gemor tegen de slaverny, dan gezucht over de oude vryheid. ‘O! konde men die vreemdelingen uit het land verdryven! (zoo zeide de eene tegen den andere); konden wy eens weder vrye Belgen worden! 't Is waer, de romeinsche soldaten kunnen goed vechten, wy hebben het gezien; maer onoverwinnelyk zyn zy toch niet, en men heeft nog alle middelen niet gebruikt om ze meester te worden. Als de legioenen in het open veld in slagorde geschaerd zyn en Cesar aen hun hoofd hebben, dan, ja, is 't moeijelyk om ze te verslagen; maer het zou misschien geheel anders zyn, indien men ze één voor één in hunne winterkwartieren ging overvallen. Bedenk eens wat voordeel wy in zulk geval op de Romeinen zouden hebben. Zy, die onder den schoonen hemel van Italië geboren zyn, kunnen in den winter maer halve menschen wezen in onze koude luchtstreek; terwyl de sneeuw en de vorst onze spieren versterkt en ons bekwamer maekt tot taeijen arbeid. Wy moesten dan de kans nog eens waernemen, zoo haest de noordwind over onze velden blazen, en de leden dier vreemdelingen verstyven zal.’
Zoo sprak men by de Trevieren, doch altoos met

{==169==} {>>pagina-aanduiding<<}
zekere omzigtigheid, opdat het opzet niet te vroeg zou bekend worden. By de Eburonen was men haestiger; hun koning Ambiorix, een stouterik zonder weêrga, kon zynen drift niet intoomen tot dat de Trevieren gereed zouden wezen om te beginnen. Hy was nogtans, op bevel van Cesar, het romeinsche leger te gemoet gegaen tot op de grenzen van zyn land, en had de vyftien kohorten vergezeld tot op de plaets, genaemd Atuatuca, waer zy legeren moesten. Hy had zelfs de noodige granen en andere levensmiddelen daer heen gevoerd, om te voldoen aen hetgene hem als bondgenoot van Roomen opgelegd was. Maer nauwelyks hadden Sabinus en Cotta veertien dagen in hun winterkamp doorgebragt, of zy zagen een staeltje van de vriendschap der Eburonen. Eenige soldaten waren uitgegaen om hout te halen, wanneer Ambiorix aen 't hoofd van een talryk leger hen onvoorziens op het lyf viel, en ze nederhakte, eer men er te Atuatuca iets van vernomen had. Dit was maer een voorspel. Ambiorix zonder tyd te verliezen, trekt regt naer het kamp der Romeinen, en doet het op eens van alle kanten bestormen. Hy twyfelde niet of deze verrassing zou den vyand de helft van zynen gewoonlyken moed

{==170==} {>>pagina-aanduiding<<}
doen missen; maer hier was hy bedrogen. Een romeinsch kamp had geheel het aenzien van eene wel versterkte stad. Eene breede en diepe gracht omringde het van rondom; over de gracht was eene verschansing, voorzien van paelwerk en andere middelen van verdediging, en daer werd nacht en dag zoo goede wacht gehouden, dat er geene verrassing mogelyk was. Op min dan een omzien stonden al de vesten vol volk; de aenval der Eburonen werd moedig afgeweerd, en een uitval der ruitery, die langs een der vier poorten naer buiten kwam gestort, dreef ze welhaest op de vlugt.
Dit viel dus gansch verkeerd uit; maer Ambiorix gaf het daerom niet op: alleenlyk zocht hy nu te bekomen door list en spitsvindigheid wat hy met geweld niet had kunnen te weeg brengen. Wie zou het gelooven? hy nadert op nieuw tot aen de wallen des romeinschen legers, doch zonder manschap en zoo veel als ongewapend; men ziet hem van op de vest in de houding van iemand die iets zoekt te vragen: inderdaed de Eburoonsche koning verheft zyne stem en zegt, dat hy verlangt om met iemand van het kamp eene onderhandeling te hebben. Eenen oogenblik daerna verschynen twee offi-
{==171==} {>>pagina-aanduiding<<}
eieren om met hem in gesprek te treden. Ambiorix vat het woord op en spreekt in dezer voege: ‘Ik heb de weldaden van Cesar niet vergeten. Ik weet dat hy my onttrokken heeft aen het jok der Atuatikers die my schattingen deden betalen; ik weet dat hy de boeijen heeft losgemaekt waer myn zoon en myn neef in zuchtten by datzelfde volk, dat my hen tot gyzelaers had doen leveren. Derhalve is het geen haet of geen gramschap die my de wapens tegen de Romeinen heeft doen opvatten. Zoo ik hun den oorlog aendoe, zulks is tegen mynen dank, maer myne natie dwingt er my toe, en by de Eburonen is het zoo gesteld, dat het volk niet minder vermogen heeft op den koning, dan deze op het volk. Myne natie zelve handelt hierin niet uit eigen beweging; zy volgt den algemeenen drift. Zy kan alleen niet vreemd blyven aen de samenzwering van alle de volkeren van Gallië, die eenstemmiglyk besloten hebben alle de kampen der Romeinen op éénen en denzelfden dag te overvallen, opdat geene der keurbenden hulp zou kunnen krygen van de andere; en die dag is heden. De zwakheid zelve van myn volk bewyst u de waerheid myner woor-
{==172==} {>>pagina-aanduiding<<}
den. Nooit heb ik my ingebeeld dat ik met myne eigen krygsmagt in staet was de Romeinen te overwinnen; maer de oorlog neemt zynen oorsprong in de samenstemming van geheel Gallië. Myne Eburonen zyn Galliërs, daerom hebben zy moeten deel nemen in
het bondgenootschap der Galliërs en medewerken om de oude vryheid te herwinnen. Wat my betreft, nu ik myne pligt gekweten heb ten opzigte van myn vaderland, met te doen wat men regt had van my te eischen, nu is het my zoet, en ik acht my gelukkig op denzelfden dag ook myne pligt van dankbaerheid te mogen vervullen. In den naem van Cesar, wien ik zoo veel verpligt ben, in den naem der oude gastvryheid die my aen Sabinus verbindt, zegt aen dezen laetsten veldheer dat ik hem bezweer het gevaer te ontvlugten dat hem en zyne keurbende bedreigt. Een talryk leger van Germanen, door de Galliërs tot hulp geroepen, is reeds den Rhyn over gekomen, en zal overmorgen hier zyn. Uwe twee oversten hebben derhalve nu te zien of hunne behoudenis daer niet in gelegen is, dat zy in tyds van hier vertrekken. Het kamp van Quintus Cicero is zoo ver niet; dat van Labiënus

{==173==} {>>pagina-aanduiding<<}
is even genaekbaer: willen dan Sabinus en Cotta hunne legerbenden na er een dier twee kampen leiden, ik beloof onder eed dat ik ze ongestoord door myn land zal laten trekken. Met den Eburoonschen bodem te verlossen van den last eens winterkwartiers, voldoe ik aen myne pligt ten opzigte van myn volk: met u eenen goeden raed te geven toon ik myne dankbaerheid voor de weldaden van Cesar.’
Zoo sprak Ambiorix. Men moet bekennen dat die redevoering voor eenen barbaer zoo slecht niet samengesponnen was; ik twyfel zelfs of een doorslepen Romein, die zich jaren lang op de welsprekendheid toegelegd hadde, beter zyn woord zou gedaen hebben: maer het is juist daerom dat ik er weinig trouw in heb, en dat ik eerder de listige rede van Ambiorix aenzie voor het werk van Cesar zelf dan van den Eburoonschen koning. Indien deze met der daed zulke verraderlyke tael gevoerd, en zyne leugens met eenen valschen eed durven bevestigen heeft, is zyn gedrag zeker verfoeijelyk en door niets in de wereld te regtveerdigen. Maer het is meer dan waerschynlyk dat Cesar hier ten opzigte van Ambiorix handelt gelyk hy gedaen had

{==174==} {>>pagina-aanduiding<<}
voor de Tenchters en de Usipeten, namelyk dat hy zynen vyand zoo zwart maekt als hy kan, om zich zelven te verschoonen.
Wat daer ook van zy, ziet hier hoe de zaek afliep volgens het verhael van Cesar, welke, gelyk wy reeds meermalen opgemerkt hebben, de eenigste schryver is dien men in dit deel onzer geschiedenis raedplegen kunne.
Wanneer de twee officieren aen de bevelhebbers van Atuatuca verslag gedaen hadden van hetgeen hun gezeid was, veroorzaekte zulks eene groote ontsteltenis in het kamp, en oneenigheid tusschen de oversten. Cotta wilde van geen vertrek hooren, omdat het eene stalen wet was by de Romeinen nimmer den raed eens vyands te volgen, en dat het van den anderen kant eene strafweerdige inbreuk op de krygstucht was zynen post te verlaten zonder bevel van het hoofd des legers. Cotta had gelyk; maer Sabinus zag het anders in. Deze twyfelde geenszins aen de opregtheid van Ambiorix, en het denkbeeld van aengerand te worden door Germanen, die gewoon waren met geheele zwermen ten oorlog te trekken, deed hem het hoofd draeijen. Hy was van gevoelen dat men den raed

{==175==} {>>pagina-aanduiding<<}
van den Eburoon zonder uitstel volgen moest. Hoe meer Cotta en andere officieren zich daer tesen stelden, hoe styfhoofdiger hy by zyn gedacht bleef, en zoo duerde het tot middernacht. De twist was zoo hevig geworden, dat al de soldaten er eindelyk kennis van hadden, waerdoor de zaek nog verergerde, want ieder verklaerde zich nu voor of tegen het gevoelen der oversten, volgens dat zy zelf stout of vreesachtig waren. Op 't laetst haelde Sabinus de overhand; zyn voorstel ging door: te midden van den nacht werd er bevel gegeven dat men by de eerste schemering van den morgen het leger op zou breken en vertrekken. Van dat oogenblik af was alles in beweging; niemand dacht op slapen meer; groot en klein hield zich bezig met de noodige toebereidselen, en zoo haest het licht aen het oosten verscheen, gingen de poorten van het legerveld open. De soldaten trokken uit op eene lange ry, met al de pakwagens en 't oorlogstuig tusschen in, even als of zy voor niets te vreezen hadden.
Ambiorix lag op zynen loer. Zoo haest hy beweging zag in het kamp der Romeinen, oordeelde hy dat zyn list gelukt was. Twee mylen van Atuatuca, daer waer het leger moest doorgaen, was eene

{==176==} {>>pagina-aanduiding<<}
diepe vallei wederzyds bezet van groote bosschen. Ambiorix plaetste van beide kanten zyn volk in het woud, en deed alles stil blyven tot dat de vyftien kohorten des vyands in de vallei zouden afgekomen zyn. Het duerde niet lang of de schalke vorst zag zynen wensch voldaen. Alsdan werden de horens geblazen, en op den zelfden stond kwamen al de Eburonen links en regts bet bosch uitgeschoten en vielen als hagel op de verbaesde Romeinen. De voorwacht die door Sabinus begeleid was, de achterhoede waer Cotta het bevel over had, het werd al te gelyk aengerand, besprongen, overrompeld, met zoodanige woede dat, al waren de soldaten niet vermoeid maer strydveerdig geweest, zy bezwaerlyk dien schok zouden uitgestaen hebben. De nederlaeg begon van voren, waer Sabinus het kommando had. Deze ongelukkige krygsman zag nu zynen misslag als het te laet was; het spyt en de schaemte, zoo wel als de schrik en de verrassing, bevongen hem in eens, en hy verloor het hoofd, hy was radeloos. Als Cesar de waerheid zegt, zou Ambiorix den romeinschen krygsoverste door een nieuw verraed op zyde gelokt en hem vervolgens op eene onmenschelyke wyze hebben

{==177==} {>>pagina-aanduiding<<}
doen ombrengen; maer het is veel waerschynlyker dat Cesar zulks maer bygevoegd heeft om zyne soldaten te verschoonen: zeker is het in tegendeel dat de voorwacht verslagen werd, en dat er weinigen het door de vlugt ontkwamen.
Het ander deel van het romeinsche leger toonde meer kloekmoedigheid. Zoo haest Cotta de Eburonen zag toeschieten, beval hy zyne soldaten dat zy de wagens zouden verlaten en zich tot een vierkant batailjon vereenigen, om aldus den aenval langs alle zyden af te weren. Hy dacht daerenboven, de Eburonen ziende de wagens alleen staen, zouden er met gretigheid opvallen om zich van dien ryken buit meester te maken, en zoo zou hy een minder getal vyanden te bevechten hebben. Dit was wysselyk genoeg overlegd; maer Cotta's hoop werd verydeld. De legerhoofden der Eburonen, verstaende wat de Romeinen in 't oog hadden, riepen met luider stemme tot hunne mannen dat zy aen geen plunderen denken moesten, dat die wagens niet zouden gaen loopen, en dat zy by gevolg voor 't oogenblik maer te zorgen hadden om de overwinning te behalen. Dit bevel werd stiptelyk uitgevoerd; de Eburonen vochten als leeuwen. Het is

{==178==} {>>pagina-aanduiding<<}
niet dat zy veel talryker waren dan de Romeinen, maer zy stonden op voordeeligen grond; daerenboven hadden zy niets te dragen en waren veel ligter gewapend dan hunne vyanden; kregen zy 't hier of daer te kwaed, zy deinsden naer het bosch, vereenigden zich weêr, en kwamen op nieuw toegeschoten met eenen verschen moed. De stryd duerde reeds meer dan acht uren; Cotta gedroeg zich als een held, niet tegenstaende hy eene kwetsuer in 't aenzigt ontvangen had; maer eindelyk kon hy 't niet meer uithouden. Na dat de geheele voorwacht verdelgd was, werd hy op zyne beurt overmand, en stierf met de wapens in de vuist zonder van overgaef te willen hooren. Zeven duizend Romeinen sneuvelden op dien dag. Een klein getal raekten uit de voeten en keerden weder, met den arend van het legioen, naer het kamp dat zy des morgens verlaten hadden. De standaert-drager werd op nieuws aengerand door eenen hoop Eburonen tegen de grachten van het legerveld; ziende dat er voor hem geen kans meer overbleef, wierp hy den arend over de vesten, en verkocht dan zyn leven zoo duer als hy kon. Zoo deden 't ook de soldaten die in 't kamp geraekt waren: zoo lang als

{==179==} {>>pagina-aanduiding<<}
zy zien konden verweerden zy zich met leeuwenmoed, maer de nacht gekomen zynde gaven zy zich over aen de wanhoop, en wetende dat er voor hen geene uitkomst was, hadden zy nog liever te sterven van hunne eigen handen dan in de handen des vyands te vallen. Des anderdags morgens leefde er niet één meer.
Ei my! welk eene nederlaeg! Anderhalf legioen bykans tot den laetsten man uitgeroeid! een romeinsch kamp met al wat er toe behoorde, met wagens en oorlogstuig, met wapens en krygskas in de magt der Eburonen gevallen, welk een slag! Wat zal Cesar zeggen, als hy zulk een ontzettende tyding ontvangen zal? Maer Cesar kreeg die tyding niet; de weinige soldaten die het ontkomen waren, doolden door de bosschen niet wetende waer heen; een deel van hen vond er nog de dood, de anderen geraekten met de grootste moeite en tusschen duizend gevaren tot in het kamp van Labiënus; doch deze veldoverste, gelyk wy aenstonds zien zullen, zat ook zoodanig in 't nauw, dat er geen mogelykheid was om naer Samarobriva te zenden, en Cesar te verwittigen.
Maer wat zal Ambiorix nu doen? Dronken van

{==180==} {>>pagina-aanduiding<<}
vreugd, verheven tot in de wolken door de zynen, zal hy nu wel weten gebruik te maken van de groote overwinning die hy behaeld heeft? Ja, dat zal hy, boven alles wat men van hem verwachten kon. Hy had in de school van Cesar geleerd dat men by voorspoed zyne wapens niet mag laten verroesten; hy had geleerd wat goede orde en krygstucht tot de overwinning kunnen bydragen; eindelyk hy had geleerd hoe men een kamp moest opslaen en versterken: dat alles gaet hy op zyne beurt in het werk leggen, want hy wil Cesar zelven evenaren zoo niet overtreffen. Zyne hoop kent geen palen meer, hy vleit zich dat hy alle de legioenen, het een voor en het ander na, zal uitroeijen, en dat men hem eerlang den glorieryken eertitel geven zal van Verlosser des vaderlands. Zonder een oogenblik tyds te verliezen, stelt hy zich aen het hoofd zyner ruitery, en begeeft zich naer het land der Atuatikers. Daer weet hy het vuer dat hem bezielt te doen overgaen in de boezems dergenen die aen den ondergang hunner natie ontsnapt waren, en al wie de wapens dragen kon vervoegde zich by het leger van Ambiorix, dat hem van naby volgde. Des anderdags zag men hem verschynen in

{==181==} {>>pagina-aanduiding<<}
het land der Nerviërs. Daer roept hy in der haest de hoofden des volks byeen, verhaelt hun zyne overwinning, en moedigt ze aen om op hunne beurt de wapens op te vatten. Op de dry jaren die sedert de nederlaeg der Nerviërs verloopen waren, hadden deze hunne rampen al een weinig hersteld; vele jongelingen waren groot geworden, en lieten zich gemakkelyk opwekken om de dood hunner vaders te wreken. Welhaest was de geestdrift algemeen, het werd eene soort van razerny; al wat niet ziek of verminkt was vloog te wapen, en zwoer te zullen vechten zoo lang er een druppel bloed in het hert bleef.
Dit alles ontstak nog meer en meer den moed van Ambiorix. Terwyl de Nerviërs zich in gereedheid stellen, trekt hy in der haest, aen het hoofd der zynen, naer het kamp van Quintus Cicero dat, als gezegd is, te Bergen in Henegau gelegen was. Daer was de tyding der nederlaeg van Sabinus en Cotta nog niet aengekomen: ook werden een aenzienlyk getal soldaten, die uitgegaen waren om hout te halen, door de Eburoonsche ruiters verrast en omgebragt. Nog den zelfden dag ondernamen de Belgen van storm te loopen op het kamp van Cicero,

{==182==} {>>pagina-aanduiding<<}
in het vertrouwen dat alles zou gezwicht hebben voor hunnen overmoed. Inderdaed, Cicero had het uitnemende druk om den aenval af te weren, en ware de nacht niet tusschen beide gekomen, hy zoude waerschynlyk het spel verloren hebben; maer nu deed hy al zyne soldaten den geheelen nacht arbeiden om de borstweringen te versterken, om nieuw paelwerk by te zetten, en houten torens te timmeren: met een woord, niets werd verwaerloosd om het kamp tot eene onwinbare vesting te maken. Eer het morgen was, hadden zy zoo veel uitgewerkt dat men zou gezeid hebben, daer waren veertien dagen aen besteed geworden.
Intusschen begon al vroeg weêr de aenval; de Belgen vulden de grachten en klommen op tegen de verschansingen, als waren zy onverschillig voor leven of sterven; maer de belegerden weerden zich zoo dapper, dat al de poogingen der belegeraers verydeld werden. Zoo duerde het dagen; iederen morgen werd de stryd hernomen met denzelfden moed van beide kanten: nooit had men zulk eene razerny gezien. Maer hoe groot de dapperheid der Romeinen ook wezen mogt, zy verloren dag voor dag geweldig veel volk; het getal der gekwetsten

{==183==} {>>pagina-aanduiding<<}
groeide insgelyks aen, en die nog heel van huid waren, bezweken van vermoeidheid, want den ganschen nacht moesten zy besteden om wat omver lag weêr op te regten. Men ziet dus wel dat het voor Cicero niet lang duren kon, zoo er geene hulp kwam. Van binnen smolt de manschap gedurig, terwyl zy van buiten altoos aengroeide, tot zoo ver dat eindelyk het getal der belegeraers klom tot 60,000. Onder die menigte heerschte de volmaektste eensgezindheid: Nerviërs, Eburonen, Atuatikers, allen streefden gelykelyk tot hetzelfde einde. Ambiorix was ja de ziel van het bondgenootschap; doch vermits men op Nervischen bodem vocht, wilde hy het opperbevel niet voeren, om geene jaloerschheid te verwekken. De legerhoofden, op het aenraden van den Eburoonschen koning, besloten eene onderhandeling aen Quintus Cicero voor te stellen, met het inzigt om hem door denzelfden krygslist, die te Atuatuca zoo wel gelukt was, uit zyn kamp te lokken. De romeinsche generael nam den voorslag aen, en kwam in persoon naer de bestemde plaets. Daer werden alle spits-vindigheden in het werk gelegd om Quintus Cicero te verschrikken en te bedriegen; maer hy was

{==184==} {>>pagina-aanduiding<<}
slimmer dan Sabinus, en liet zich door geene leugens verschalken, door geene redenen overhalen. Zyn antwoord was kort en goed: ‘Van een gewapenden vyand, zeide hy, neemt het Romeinsche volk geene voorwaerden aen: legt de wapens neêr, wendt u tot Cesar, ik zal voor u ten beste spreken, en ik vertrouw dat hy u zal toestaen wat gy vraegt.’
Die zoo sprak, en dat in omstandigheden gelyk waer Cicero zich in bevond, was een man die hert in 't lyf had. Maer daer ontbrak het de Belgen ook niet aen, en dewyl zy nu zagen dat krygslist hier niets vermogt, namen zy op nieuw hunnen toevlugt tot de krygskunst, en besloten het beleg van 's vyands kamp volgens de regels des oorlogs voort te zetten. Die regels hadden zy van de Romeinen afgeleerd. Zy gingen nu ook een kamp maken wat versterkt zou wezen gelyk dat van Cicero; waer zy zich des nachts zouden in veiligheid stellen, en van uit hetwelk zy gedurig den vyand zouden bestoken, tot dat hy overwonnen of uitgehongerd ware. Gereedschappen hadden zy niet, maer hunne wapens dienden om hout te kappen en zoden te steken, terwyl zy al haest eenige duizenden van spaden ge-
{==185==} {>>pagina-aanduiding<<}
maekt hadden om te pionnieren. Nu was alles in 't werk; de drift was zoo groot dat op dry uren tyds geheel de omtrek van het kamp, ik zal niet zeggen afgeteekend, maer waerlyk verschanst was. Eene wal of vesting van elf voet hoog bestond in eene rondte van vyftien duizend schreden, en was verdedigd door eene gracht van vyftien voet diep. Wie zou het gelooven indien Cesar zelf zulks niet getuigde? maer het is nog niet al. De volgende dagen hielden zy zich bezig met houten torens te timmeren, met stormdaken te bereiden, met allerhande oorlogstuig te maken, gelyk zy by vroeger tyd hunne vyanden hadden zien gebruiken. Den zevenden dag van het beleg, zag het er akelig uit in het kamp van Cicero. Zyne soldaten huisden onder geene tenten, waer de landstreek te koud voor was, maer in hutten met riet gedekt, hetgeen aen de Belgen de gedachte gaf van er 't vuer aen te steken. Dit was zoo haest niet voorgesteld of 't werd uitgevoerd; zy wierpen met hunne slingers brandende schadden of turven op de belegerden, en daer de wind dien dag naer dien kant hevig woei, stond welhaest een groot deel van het kamp in vuer en vlam. Op den zelfden oogenblik deden

{==186==} {>>pagina-aanduiding<<}
de Belgen eenen nieuwen aenval, de torens werden vooruit gevoerd, de stormdaken tegen den wal gebragt, de verschansingen van alle kanten beklauterd. Maer het was als of het vuer dat de hutten verteerde, de gemoederen der Romeinen nog heviger blaken deed, want alle de poogingen der belegeraers werden verydeld. De soldaten van Cicero lieten branden wat brandde en, al stonden zy van achter tegen de vlammen, van voor in eenen hagel van steenen, van pylen, van spiessen, daer week niet één een vingerbreed van zyne plaets; allen vochten als leeuwen of stierven als ware helden. Zoo veel moed werd door eenen goeden uitval bekroond; de Belgen moesten het laten steken, en indien het romeinsche legioen op dien dag het grootste gevaer geloopen had, daer was ook nog niet één dag geweest die aen de belegeraers meer volk had gekost.
Blyven duren kon dat echter niet, namelyk van den kant der Romeinen. De belegeraers waren volks genoeg om voor een die viel er tien in de plaets te stellen; maer de manschap van Cesar versmolt als de sneeuw, en de verdediging werd noodzakelyker wyze alle dagen moeijelyker voor die in

{==187==} {>>pagina-aanduiding<<}
't leven bleven. Tot overmaet van leed, Cesar wist niet hoe schrikkelyk Cicero in de pers zat, en wat deze laetste ook verzinnen mogt, daer was geen mogelykheid om zynen overste te verwittigen. Van den eersten aenval af, had hy beproefd koeriers naer Samarobriva te zenden; doch deze waren tot eenen toe in de handen der Belgen gevallen. Wat dan gedaen in dien dringenden nood? By geluk was er in het kamp een Nerviër, met naem Vertico, die den eersten dag van 't beleg tot den vyand overgeloopen was. Tot dezen wendde zich eindelyk Cicero, belovende hem de vryheid en eene groote belooning, indien hy zich wilde belasten eenen brief naer Cesar te dragen. De boodschap was hoogst gevaerlyk, dat wist Vertico wel; maer als er eenige kans overbleef, zoo was zy voor hem, vermits hy zelf Belg zynde, zyne landgenooten gemakkelyker bedriegen kon. Hy liet zich dan overhalen; de brief werd in een uitgeboorde werpspies verborgen, en zoo trok er de overlooper meê op. Dit mael gelukte het: Vertico raekte over de baen, omdat niemand hem erkende, en kwam behouden aen te Samarobriva.
Hier erkennen wy weêr den grooten man. Cesar

{==188==} {>>pagina-aanduiding<<}
had maer ééne keurbende aen de hand, en die was zelfs nog niet voltallig; eene andere welke omtrent Samarobriva legerde, was elders moeten gaen om eenen opstand te dempen. De keurbende van Roscius, die by de Essuënen lag, bevond zich te ver om in tyds aen te komen, en moest daerenboven blyven waer zy was, omdat het er ook alle dagen op 't uitbersten stond. De eenigste waer Cesar over beschikken kon was de keurbende van Marcus Crassus, welke niet verre van daer in winterkwartier lag; doch zoo haest hy Samarobriva verliet, diende Crassus hem te vervangen in eene plaets alwaer niet alleen alle de pandslieden van geheel Gallië, al de papieren van 't leger en de magazynen waren, maer waer ook de bagaedjen en meest al het oorlogstuig bewaerd werden. Nauwelyks had Cesar den ontzettenden brief van Quintus Cicero gelezen, of hy deed aenstonds mannen te peerd springen, en zond hen, den eenen tot Crassus, met bevel van dadelyk zyn legioen naer Samarobriva te brengen; den anderen tot Fabius, die by de Morinen lag, met bevel van zyne keurbende te leiden op de grenzen der Atrebaten, alwaer hy zelf moest doorgaen; een derden tot Labiënus, met eene gelyke

{==189==} {>>pagina-aanduiding<<}
boodschap. Cesar in persoon verzamelde in der haest vier honderd ruiters, en vertrok, zoo haest hy vernomen had dat Crassus naderde.
Ter bestemde plaets, vond hy de keurbende van Fabius; maer in stede van ook die van Labiënus te ontmoeten, kreeg hy eenen brief van dezen krygsoverste, die hem meldde dat de Trevieren in groote menigte zyn kamp bedreigden, zoo dat hy vreesde door hunne overmagt verplet te worden, indien hy zyne verschansingen verliet. Hy zou dan blyven waer hy was.
Cesar keurde dat gedrag goed; intusschen miste hy een derde der krygsmagt waer hy op gerekend had; maer hy alleen was een leger weerd, en ofschoon hy dit mael niet meer dan 7000 man voetvolk en 400 peerden had, marcheerde hy echter moedig door naer het land der Nerviërs. Een ruiter werd vooropgezonden met eenen brief voor Cicero, onder belofte van eene groote vergelding, indien hy te regt kwam. De brief was in 't Grieksch geschreven, opdat de Belgen, zoo hy in hun handen viel, hem niet verstaen zouden; zyn inhoud bestond uit vyf woorden, luidende als volgt: Cesar aen Cicero, moed! Daer komt hulp. Maer hoe die

{==190==} {>>pagina-aanduiding<<}
brief nu besteld? De ruiter, die een Galliër was, dorst het niet wagen om door de belegeraers door te dringen tot in het kamp van Cicero; maer hy rolde zyn papier om eene werpspies, en slingerde deze over de vesten, alwaer zy in een houten toren binnen het kamp bleef steken. Twee dagen verliepen eer de werpspies ontdekt werd; toen eerst ontving Cicero de gelukkige tyding, en byna op denzelfden stond werd hy gewaer dat Cesar naderde, door den rook van verscheiden gehuchten die in brand gestoken waren. Nu hoorde men vreugdekreten opgaen in het Romeinsche kamp; nu herleefde de hoop in de herten van allen.
Het was inderdaed hoog tyd dat er hulp kwam, want Cicero was ten einde, hy kon niet meer. Maer hoe zullen de Belgen zich nu gedragen in deze nieuwe omstandigheden? Wat zy hadden moeten doen, is geenszins twyfelachtig: namelyk zy moesten in hun kamp gebleven zyn en daer den vyand afgewacht hebben. Zy waren tien mael zoo talryk, en daerenboven in een welversterkten post, waer men hen niet gemakkelyk aen kon randen. Of konden zy hunnen moed niet beteugelen, zy moesten ten minste eene bezetting in hun kamp gelaten

{==191==} {>>pagina-aanduiding<<}
hebben om dat van Cicero in bedwang te houden, en om eene wykplaets te hebben, indien zy het te kwaed kregen. Zulks gaf de gezonde reden in, en na al de blyken van schranderheid en krygskunst die Ambiorix gegeven had, mag men verwonderd wezen dat het anders geschied zy. Maer Ambiorix zal het bevel niet gevoerd hebben over dat leger van bondgenooten; men was, als boven reeds opgemerkt is, op Nervischen bodem: derhalve zal het een Nerviër geweest zyn, dat is te zeggen, een jongeling die de wet gaf; want daer waren niet meer dan jongelingen in die natie welke al hare strydbare mannen, eenige jaren te voren, had zien sneuvelen.
Hoe 't zy, de Belgen verlieten by 't vallen van den avond hun kamp, om tegen Cesar op te trekken en hem te gaen bevechten. Hiermeê was Cicero verlost; denzelfden nacht gaf hy aen zynen overste kennis van 't gedrag des vyands. Cesar legerde op eene hoogte, van waer hy des anderdags de Belgen zag naderen; deze wachtten maer om den aenval te beginnen tot dat de Romeinen naer onder zouden komen, in de vallei, welke zich aen den voet van den heuvel uitbreidde. Maer Cesar was

{==192==} {>>pagina-aanduiding<<}
zoo haestig niet, nu hy wist dat Cicero ontzet was. Met een enkelen oogslag merkte by al de onvoorzigtigheid zyner vyanden, en rekende daer op om ze met krygslist te lokken op eenen grond waer alles hun nadeelig wezen zou. Hy bleef dus op de hoogte, en maekte daer een kamp, maer zoo klein, zoo bekrompen, dat men zou gezeid hebben, hy had geen duizend man by hem. Wy hebben boven gezien dat inderdaed zyn leger zeer weinig in getal was; voeg daerby dat hy haest geene bagaedje en maer eene handvol ruitery meêgebragt had, zoo dat hy zyne mannen opeen kon dringen en zich nog veel zwakker vertoonen dan hy wezentlyk was. Dit alles had voor inzigt om de Belgen stout te maken, neen, om ze tot vermetelheid te brengen, en ze aldus in 't net te krygen. Den volgenden morgen, zond hy al vroeg zyne ruitery uit, om zoo wat heen ek weder te ryden in de leegte. Zoo haest de belgische ruiters hen gewaer werden, vielen zy er onbesuisd op, maer de vyand, na een oogenblik schermutseling, keerde spoedig terug naer het kamp, als zat de schrik hem op de hielen. Dat was opgemaekt werk; Cesar had het zoo bevolen. Ter zelver tyd was heel het kamp in rep en

{==193==} {>>pagina-aanduiding<<}
roer, de soldaten werkten aen hun vesten, aen hun poorten om de eene hooger, om de andere digt te maken; alles liep dooreen en weerde zich, als vreesden zy alle oogenblikken overrompeld te worden. Eilaes! die geveinsde ontsteltenis begoochelde maer al te wel de arme Belgen; deze dachten dat alles gemeend was, en vol kleinachting voor eenen vyand, die er zoo zwak en zoo bang uit zag, loopen zy, woest weg en zonder voorzorg, de vallei door naer de hoogte tot tegen het kamp der Romeinen. Op dat gezigt deinzen de soldaten van Cesar achter uit; zy durven op de vesten niet blyven, en schynen om genade te smeeken. Hierdoor werden de Belgen al stouter en stouter; zy doen uitroepen dat alwie zich vóór den middag wil overgeven, gespaerd zal worden; maer dat er na den middag voor niemand vergiffenis zyn zal. De tyd gaet om, en niet één vertoont zich: alsdan beginnen de Belgen den aenval, zy vullen de grachten, beklimmen de verschansingen, en gaen het kamp stormenderhand innemen. Dit was 't oogenblik waer Cesar naer gewacht had; op denzelfden stond gaen al de poorten open, geheel het leger, ruitery en voetvolk komt in eens uitgestort en rukt van alle kanten op de

{==194==} {>>pagina-aanduiding<<}
belegeraers. Deze wisten niet waer zy 't hadden, het scheen hun dat de mannen uit den grond kwamen, en zy die daer aenstonds zoo driftig waren om aen te randen, dachten haest niet om zich te verweren. Op een omzien lag alles overhoop. De schrik hecht hun vleugels aen de voeten; zy loopen malkander om ver, en nu is de vlugt algemeen. Arme vlugtelingen, ziet eens om: gy zyt tien tegen éénen, en kunt de kans doen keeren als gy maer wilt. Eilaes! hier helpt geen roepen, want de schrik heeft geen ooren. Een leger dat zonder overleg en uit blinden drift alleen te werk gaet, al was het nog zoo talryk, wordt ligt verslagen; om te winnen mag men zynen vyand niet te klein achten; men moet zorg dragen om alle listen, alle toevalligheden te voorzien, ten einde nooit verrast te worden; men moet al zyne pylen in eens niet verschieten, maer altoos wat overhouden om eenen kwaden stoot te herstellen: met een woord, daer behoort kunst en goed beleid toe, en dat ontbrak hier aen de Belgen. Het is niet dat er zoo ontzaggelyk veel dood bleven; neen, Cesar dorst ze niet te ver achtervolgen, omdat hy te weinig volk had en zelf in eene of andere hinderlaeg had kunnen vallen.

{==195==} {>>pagina-aanduiding<<}
Daer ontkwamen het er dan veel door de vlugt, maer hunne raagt was gebroken, en een groot deel zelfs gaf zich over.
Na de nederlaeg der Belgen, begaf Cesar zich nog denzelfden dag tot het kamp van Cicero. Het eerste wat hem daer verwonderde, waren de werken die de Belgen uitgevoerd hadden, hunne verschansingen, hunne torens, hunne oorlogstuigen, geheel de aenleg van hun legerveld. Hy zag wel dat zy hem veel afgeleerd, en geen kleinen voortgang gemaekt hadden in de krygskunst; maer grooter nog was zyne verwondering wanneer hy de keurbende van Cicero monsterde: hy zegt zelf dat er ter nauwernood een tiende deel ongeschonden van overbleef, de anderen waren dood of ten minste gekwetst. Hieruit was te zien hoe veel moeite de verdediging van het kamp gekost had.
Cesar vernam nu eerst al de omstandigheden van de ramp van Atuatuca, en was daer zeer over bedroefd; nogtans, om den moed van zyn leger, die natuerlyker wyze zeer gezonken was, weder op te beuren, liet hy hooren dat de nederlaeg van Sabinus en Cotta alleen aen de onvoorzigtigheid dier krygsoversten toe te wyten was. Daer had hy

{==196==} {>>pagina-aanduiding<<}
geen ongelyk in; de standvastigheid van Cicero bevestigde, op zekere wyze, zyne woorden: intusschen was hy inwendig ten zeerste verbitterd wegens het groot verlies dat hem de krygslist van een barbaer had aengedaen, en hy zwoer by de goden dat hy 't hair van zyn hoofd of van zynen baerd niet zou laten scheren, voor dat hy daer wraek over genomen had. Dit teeken van rouw behaegde zeer aen zyne soldaten, die er een bewys in zagen van het belang dat zy hunnen overste inboezemden. Van den anderen kant werden de overgebleven van Cicero's keurbende naer verdiensten geprezen en beloond, en welhaest was de ramp vergeten.
Maer hoe ging het nu met het legioen van Labiënus, die op de grenzen van het land der Trevieren gelegerd was, en, gelyk wy gezien hebben, zyn kamp niet had durven verlaten, om Cesar tot hulp te trekken? Daer keerde de kans ook al spoedig. Indutiomarus, aen het hoofd van eene talryke krygsmagt, hield Labiënus zoo veel als ingesloten; zelfs ja was zyn moed en die zyner mannen zoo hoog gestegen, ten gevolge der goede tydingen welke zy van Ambiorix en van de Nerviërs ontvangen had-
{==197==} {>>pagina-aanduiding<<}
den, dat de dag gesteld was om het kamp der Romeinen stoutmoedig aen te randen; alle toebereidsels waren gemaekt, de onderneming kon niet mislukken: maer ziet, den avond zelf vóór dien dag, vernemen de Trevieren een buitengewoon gedruis in het legerveld van Labiënus. Het waren woeste vreugdekreten wegens de viktorie welke Cesar behaeld had op de Nerviërs, en die toen juist aen Labiënus geboodschapt werd. Dat geschater ontstelde Indutiomarus, en greep hem in 't hert; maer de moed ontzonk hem geheel en al wanneer hy er de oorzaek van hoorde. Hy verloor het hoofd; hy zag in zyne verbeelding Cesar komen afgemarcheerd om de Trevieren tusschen twee vuren te zetten; en gelyk de schrik gewoon is het verstand te benevelen en tot uitersten te dryven, nam hy het dwaes besluit van denzelfden nacht zyn leger op te breken. Hy vertrok door de Ardeensche bosschen oostwaerts het land in; doch welhaest zag hy dat hy zich door eene hersenschim had laten bedriegen. Cesar had wat anders te doen dan Labiënus te verlossen, die zulks wel alleen gedaen zou krygen, nu de byzonderste magt der Belgen gebroken was. Hy haestte zich dan om naer

{==198==} {>>pagina-aanduiding<<}
Samarobriva weder te keeren, om daer, te midden, van verscheiden legioenen, het oog te houden op de omliggende volkeren, die bykans alle min of meer tot opstand genegen waren. Men mag zeggen dat de krygsverrigtingen van Ambiorix en de ondernemingen der Nerviërs door geheel Gallië den lust der oude vryheid in alle de herten had doen ontwaken. Het was dus niet zonder reden dat de veroveraer meende op zyne hoede te moeten wezen, om te beletten dat er elders nieuwe onweders zouden uitbreken, of om in alle geval, waer het noodig was, spoedige hulp te verschaffen.
Ondertusschen, Labiënus, thans van het leger der Trevieren verlost zynde, had zich op zyn gemak gezet; maer wat zal Indutiomarus gaen aenvagen, nu hy ziet dat hy zich door eene ydele vrees heeft laten meêsleepen? Ei! die edelman was een slechthoofd, goed om de geesten op te hitsen, om partyschappen gaende te maken, om groote dingen stoutmoedig te beginnen; maer om iets wel te overleggen, om gepaste maetregelen te nemen, om eene onderneming manhaftig door te dryven, daer had hy geen verstand van; oorlog voeren, vooral tegen Romeinen die met kunst te werk gingen, dat kende

{==199==} {>>pagina-aanduiding<<}
hy niet. Terwyl Ambiorix en de Nerviërs den meesten roem behaelden door hunne heldendaden, zit hy met de armen overeen op Labiënus te kyken; en wanneer hy, na veel tydverlies, eindelyk gereed is om door te werken, laet hy zich door een enkel geschreeuw uit eenen post verdryven waer hy de Romeinen deed beven. Ja, en dit was zyn laetste misslag niet. Nu men overal den moed opgegeven had, hernam hy den zynen: al wat de wapens dragen kon wordt opgeroepen; de doodstraf wordt uitgesproken tegen al wie zich weigerig toonen zou: en aldus, deels door dwang, deels door geld, weet hy op korten tyd weder een talryk heir op de been te brengen. Nu trekt hy de Maes over, en marcheert op nieuw naer het kamp der Romeinen, gereed om dit mael de gelegenheid niet meer te laten ontsnappen. Labiënus verwachtte zich daeraen, maer hy was er op voorzien; hy had den tyd waergenomen om by de naburige volken eene talryke bende ruitery aen te werven, en deze was reeds onder zyn gebied. Wanneer hy nu vernam dat Indutiomarus naderde, hield hy al zyne magt zorgvuldig in zyn legerveld opgesloten, en liet met voordacht den vyand gelooven dat hy be-
{==200==} {>>pagina-aanduiding<<}
nauwd was, dat hy zich niet sterk genoeg erkende om in het open veld te vechten: zyne soldaten schenen maer in de weer te zyn om zich achter hunne verschansingen goed te kunnen verdedigen. Dit bedrog, gelyk men gezien heeft, had Cesar ook gebruikt, en 't was hem buitengewoon wel gelukt; maer zulks had toch maer eens mogen lukken, indien Indutiomarus een man van talenten geweest ware: hy had immers gehoord hoe deerlyk de Nerviërs hunne onvoorzigtigheid bezuerd hadden, en moest derhalve op zyne hoede zyn, om door denzelfden krygslist op zyne beurt niet verschalkt te worden. Het is zoo; maer menschen die geen oordeel hebben spiegelen zich aen het voorbeeld van een ander niet: zy zyn en blyven onvoorzigtig, bot en vermetel, tot dat hunne dwaesheid hen zelven in 't verderf brengt. Indutiomarus nam den
geveinsden schrik der Romeinen voor waerheid aen, en stelde nu geen palen meer aen zyne verwaendheid; dag voor dag kwam hy met zyne ruiters den vyand tergen tot tegen de grachten van het kamp; zyn gezwets hield niet op; ware het met woorden te doen geweest, hy alleen had geheel de keurbende van Labiënus verslagen. Deze krygsman

{==201==} {>>pagina-aanduiding<<}
lachte in zyn vuist, maer hy liet zich beschimpen en uitdagen zonder te verroeren. De pylen en werpspiessen kwamen met hoopen over de vesten gevlogen, doch zy deden niet veel kwaed, omdat zy in 't wild geschoten waren. Zoo duerde het dagen, en dat moest zyn, ten einde aen de vermetelheid van Indutiomarus tyd te geven om tot dolligheid over te gaen. Eindelyk, op zekeren dag, wanneer de overste der Trevieren, na weder met zyne gewoone baldadigheid tot aen de grachten van het kamp vooruit gekomen te zyn, gereed was om met de zynen terug te keeren, zonder eenige vrees of voorzorg, ziet! daer gaen op eens de poorten open, en Labiënus schiet met al zyne magt naer buiten. Hy had aen zyne soldaten bevolen dat hunne eerste zorg moest zyn om het hoofd des vyandlyken legers te treffen, en hem Indutiomarus dood of levend toe te brengen, zullende zy daerna altoos tyd genoeg hebben om hunnen moed te koelen in het bloed der Trevieren. Dit bevel werd nagekomen. Indutiomarus was de eerste op den loop; hy zocht eene plaets in de rivier waer hy doorwaden kon, en meende 't zoo te ontkomen; maer de soldaten van Labiënus hadden het in 't

{==202==} {>>pagina-aanduiding<<}
oog, verrasten den vlugteling, en sloegen hem dood in het midden van 't water. Zyn hoofd werd naer den romeinschen veldheer gedragen, en nu eerst begon men voor goed te sabelen onder de arme Trevieren, welke, in wanorde gebragt, en nu zonder overste zynde, geen oogenblik stand hielden. Daer sneuvelden er met duizenden; de anderen zochten hunne behoudenis in de vlugt.
Deze uitval was ten hoogste rampzalig voor het belgisch bondgenootschap. Dit wankelde reeds door de nederlaeg der Nerviërs; maer deze laetste slag wierp het geheel en al omver. Arme Belgen! daer is geen doen aen; uw vonnis is gestreken, uw vryheid is verloren: gy moet, willens of onwillens, het hoofd buigen onder het juk van den vreemdeling. Te vergeefs spant gy al uwe krachten in; te vergeefs ontzet gy uwe vyanden zelf door uwen moed en onverschrokkenheid: uwe poogingen vergaen in ydelen rook; eene onzigtbare hand helpt u ten onder brengen, en wil door de overwinningen der Romeinen den weg banen tot de overwinningen van het Christendom.



{==203==} {>>pagina-aanduiding<<}

Zesde hoofdstuk.


    Vyfde veldtogt van Cesar in België.

Het jaer 53 voor Christus geboorte.

Men was nog in 't hardste van den winter. Cesar dorst dit mael Gallië niet verlaten om volgens gewoonte zyne belangen in Italië te gaen waernemen, want het zag er aen dezen kant van 't gebergte veel te slim uit. Hy bleef te Amiens om op alles het oog te houden, en om by de hand te zyn, zoo er ergens iets mogt voorvallen. Daer had hy inderdaed alle reden toe; want al waren de Belgen nu zoo dikwyls verslagen geweest, denkt niet dat zy daerom het hoofd lieten zinken: neen, zy hadden zoo veel moed als den eersten dag. Ondanks alle hunne rampen, ondanks de dubbele nederlaeg die zy geleden hadden op het oogenblik zelfs dat zy 't zekerste meenden te zyn van de overwinning, wanhoopten zy nog niet aen het geluk: en zoo haest de romeinsche bedwinger zich van hunne grenzen verwyderd had, staken zy de hoofden weêr op, en waren weêr bedacht om nieuwe krachten in te spannen, ten einde dat hatelyk juk van den vreem-
{==204==} {>>pagina-aanduiding<<}
deling te verbryzelen. Tot nu toe hadden 't de Menapiërs vol gehouden. De boorden der Schelde die zy bewoonden waren door de romeinsche adelaers nog niet bezocht geweest; de echo's hunner bosschen hadden nog geene andere klanken gehoord dan den kreet der vryheid. Maer het was in Vlaenderen alleen niet dat het vryheidslied wedergalmde: al de volkeren van België, Nerviërs, Eburonen, Atuatikers, Trevieren, allen toonden dezelfde standvastigheid, allen waren bezield met denzelfden moed. Hadden zy de vyftien kohorten van Sabinus en Cotta niet uitgeroeid? Hadden zy het legioen van Quintus Cicero niet zoodanig gedund, dat er maer een handvol van overbleef? Ja, en dat gaf hun nieuwe hoop: zy dachten, met wat meer voorzigtigheid zouden zy de krygskunst van Cesar wel verydelen, en, met al hunne magt nog eens goed te vereenigen, zouden zy sterker zyn dan hunne vyanden. Ambiorix, de onvermoeijelyke Ambiorix, was nacht en dag in de weer, vloog van 't een land naer het ander, om overal de geesten op te
wekken, en waer hy zich in persoon niet wagen dierf, daer werkte hy met uitzendelingen.
De Trevieren waren de vurigsten van allen. Zy

{==205==} {>>pagina-aanduiding<<}
hadden de dood van hunnen overste te wreken, en de vlek uit te wisschen van hunne laetste nederlaeg. Zy zonden gezanten op gezanten naer de germaensche volken van den regten oever des Rhyns, met de schoonste beloften, en met aenbod van geld, indien deze hun wilden hulpbenden verleenen, om eenen vyand af te weren die hen anders op den overkant van hunnen stroom welhaest zou komen vinden. Daer hadden de Germanen zekerlyk voor te vreezen; maer het was juist deze vrees welke hen belette naer de bede der Trevieren te luisteren. Die wereld-veroveraers, dachten zy, zyn niet tegen te houden, en gaen wy ze verbitteren met onze wapens aen gene zyde der rivier te voeren, dat zou het middel zyn om ze nog eerder op germaenschen bodem te lokken. Kortom, zy weigerden van in de zaek der Trevieren party te nemen, en lieten hunne gezanten ongetroost naer huis gaen. Deze gaven het nogtans daerom niet op; zy gingen kloppen by andere Germanen die, verder het land in, woonende, minder schrik van de Romeinsche wapenen hadden. By de Zweven werden zy goed onthaeld; dat volk was hooveerdig op zyne magt, vooral sedert dat Cesar, twee jaren vroeger

{==206==} {>>pagina-aanduiding<<}
over den Rhyn geweest was en het niet gewaegd had om in hun land te dringen, gelyk wy boven verhaeld hebben. Zy maekten dan geene moeijelykheid om met de Trevieren een verdrag aen te gaen, en beloofden zoo haest mogelyk een leger op de been te zullen brengen dat de poogingen der Belgen zou komen ondersteunen.
Zoo werd het belgisch bondgenootschap alle dagen al sterker en sterker. Ambiorix, die er de ziel moest van zyn, spaerde geen moeite om nieuwe vrienden aen te werven, om den haet tegen de Romeinen op te wekken, en om den lust tot opstand verder en verder uit te breiden. Celtisch-Gallië zelf was in beweging: reeds woelde het sterk by twee der grootste volkeren, en al de andere schenen maer te wachten naer eene gunstige gelegenheid om in de wapens te schieten. Het was overal zoodanig gesteld, dat de minste tegenspoed van den kant der Romeinen genoeg zou geweest zyn om Gallië zoo groot als het was te doen ontvlammen.
Cesar wist dat wel. Hy kende den staet zyner verovering beter dan iemand; hy zag by alle de overwonnen volken het vuer onder de assche smeulen; hy gevoelde den oogenblik naderen dat hy

{==207==} {>>pagina-aanduiding<<}
misschien op alle punten te gelyk den oorlog zou moeten hervatten tegen natiën die van hem zoo veel afgeleerd hadden: en zulks met een leger dat maer eene schaduwe meer was van hetgeen waer hy den inval meê begonnen had. Wat zou hy doen? Van zyne onderneming afzien, en naer Roomen vertrekken om daer nieuwe plannen tot voldoening zyner eerzucht te gaen smeden? Dat zouden er velen hem geraden hebben, maer Cesar was de man niet om eene begonnen zaek te laten steken; waren de gevaren groot, des te meer gelegenheid had hy om zyne kunst te doen uitschitteren in ze te bevechten en te boven te komen.
Zyne eerste zorg was om de verliezen van zyn leger te herstellen. Niet tegenstaende de felle koude, de sneeuw en het ys die in dit jaergetyde den overtogt der Alpen bykans onmogelyk maekten, kwamen er alle dagen nieuwe soldaten uit Italië; zoo werden zyne legioenen welhaest voltallig en hy vond zelfs middel om er dry nieuwe by te krygen, dat wil zeggen, dat hy de vyftien kohorten die met Sabinus en Cotta verdwenen waren, dubbel weêrkreeg. Cato was daer te Roomen in den vollen Senaet tegen opgekomen; maer Cesar had te veel

{==208==} {>>pagina-aanduiding<<}
vrienden om niet alles uit te voeren wat hy verlangde. Die schielyke vermeerdering van zyne magt was hem van twee kanten voordeelig: voor eerst, zy stelde hem in staet om al wat hy wilde te ondernemen, en ten andere deed zy zien hoe gemakkelyk Roomen eene nederlaeg herstellen kon, en met welke standvastigheid het zyne voornemens doordreef, zonder zich te laten ontzetten door eenige gevallen van tegenspoed. De inwooners van Celtisch-Gallië waren er inderdaed zeer door getroffen; onderscheidene volken, by wie de gisting zelfs het grootste was, dierven zich nu niet meer verroeren, terwyl andere in Belgisch-Gallië, als de Bellovaken, de Suessoners, de Atrebaten en de Morinen het hert niet meer hadden om hunne oude bondgenooten by te staen.
Cesar zag welhaest hoe zeer de gesteltenis der gemoederen veranderde. Hy maekte daer gebruik van om eene algemeene volksvergadering te Samarobriva byeen te roepen, en daer de Galliërs nog eens goed de les voor te zeggen. Maer eer de byeenkomst plaets had, ziet wat hy onderneemt om zoo veel te beter zyn doel te bereiken. Hy ontbiedt vier legioenen, stelt zich aen hun hoofd, en zonder te

{==209==} {>>pagina-aanduiding<<}
zien naer goed of kwaed weder, leidt hy ze regelregt naer het land der Nerviërs.
Daer verwachtte zich niemand aen zulk een bezoek. Het was nog volop winter, en men dacht niet dat soldaten, die aen de zachte luchtstreek van Italië gewend waren, het wagen zouden om zoo vroeg op 't jaer eenen veldtogt te beginnen in een land waer de inboorlingen zelf soms met moeite de koude uitstaen. Zy konden eerst hunne oogen niet gelooven als zy den vyand zagen inrukken; maer wanneer zy hunne huizen zagen in brand staen, hun vee geplunderd, hunne velden verwoest, hun vrouwen en kinderen gevankelyk weggevoerd worden, dan moesten zy, och armen! wel bekennen dat het zoo lag, en dat niets in de wereld bekwaem was de Romeinen tegen te houden. Cesar wilde aen de Belgen den tyd niet laten om hunne magt te verzamelen; maer zocht, met op het onvoorziens hier en daer een goeden stoot te geven, het bondgenootschap in duigen te slaen, en alle de anderen schrik aen te jagen. Dit lukte hem alweêr meê: de Nerviërs, verrast en overvallen, hadden den tyd niet van zich in de wapens te stellen, noch zelfs van te vlugten; wat bleef er hun dan over?

{==210==} {>>pagina-aanduiding<<}
Niets anders dan het hoofd te buigen en genade te vragen. Dat deden zy ook, en Cesar, die de menschen kende, dacht dat hy verder zou komen met toegevend te zyn, dan met de wraek te overdryven. Zoo werkte hy van twee kanten op de gemoederen, door de vrees namelyk van verplet te worden indien men wederstand bieden dorst, en door de hoop van eene zachte behandeling indien men zich onderwierp. Hy vroeg dan gyzelaers van de Nerviërs en stond hun voor 't overig gunstige voorwaerden toe. Hiermede trok hy terug naer Samarobriva, alwaer de volksvergadering ging gehouden worden. Alles viel uit gelyk hy 't voorzien had. De Galliërs kwamen af als lammeren die nauwelyks hunne oogen durfden opslaen; niemand had het hert van te kikken of te mikken: de meester vroeg geld en zy gaven geld, hy vroeg leeftogt en 't werd toegestaen, ruitery en zy beloofden ze, al wisten zy in hun gemoed dat alles dienen moest om hunne belgische broeders te gaen vernielen.
Daer lag den romeinschen veroveraer nog een zwaer pak op het hert, het verlies namelyk der vyftien kohorten welke in het land der Eburonen gesneuveld waren; hy kon, schynt het, geenen

{==211==} {>>pagina-aanduiding<<}
vryen adem scheppen voor dat hy zynen moed gekoeld had in het bloed van Ambiorix, en de dood zyner soldaten gewroken door de volkomen uitroeijing van dat verraderlyk volk. Dit was het voornaemste doel van dezen vyfden veldtogt; daer moesten alle poogingen naer streven; daer had Cesar zoo vroeg om begonnen, opdat de tyd hem niet ontbreken zou. Maer hoe zal hy 't nu aenleggen om zynen slag niet te missen? Ambiorix wist wel hoe zeer de romeinsche krygsman op hem gebeten was; hy wist ook dat zyne vyanden in het open veld niet aen te tasten waren: daerom was hy van zin geenen veldslag te wagen, maer den oorlog langdurig te maken, met niet te legeren dan in bosschen en ongenaekbare plaetsen, en daer de gelegenheid af te wachten om by tyd en stond de Romeinen te verrassen, gelyk hy in den winter zoo gelukkiglyk gedaen had. Voor 't overig, kreeg hy het te kwaed, kon hy 't niet meer houden, dan bleven hem nog twee kansen over, namelyk van den Rhyn over te steken en naer Germanië te vlugten, of van eenen schuilhoek te zoeken by de Menapiërs, met wie hy afgesproken was. Beter kon hy zekerlyk de zaek niet overleggen; jammer maer

{==212==} {>>pagina-aanduiding<<}
dat Cesar alles geraden had, en by gevolg de noodige maetregelen nemen zou om zynen vyand alle passen af te snyden. Hy besloot eerst en vooral het land der Menapiërs met groote magt aen te randen, om het in eens te veroveren; vervolgens zou hy aen de Germanen eene les geven om hun den lust te benemen van zich met zyne zaken te bemoeijen; eindelyk was hy voornemens de Trevieren op nieuw eens duchtig op 't lyf te vallen en er zoo den schrik in te krygen, gelyk hy by de Nerviërs reeds gedaen had. Daermeê zouden de Eburonen aen den west-, oost- en zuidkant van hun land van alle hulp ontbloot zyn, en noordwaerts hadden zy niet dan vyandlyke volkeren tot geburen, derhalve van die zyde ook niets te verhopen.
Dit plan werd welhaest ten uitvoer gebragt. Cesar had onder zyn gebied een leger van zestig duizend man, zonder nog daerby te rekenen de talryke ruitery die de overwonnen volkeren hadden moeten leveren. Twee keurbenden bleven in het zuidelyk deel van België om alle beweging voor te komen; twee andere trokken naer den Maeskant om Labiënus te ondersteunen; daer werd ook het oorlogstuig niet het grootste deel der wagens en

{==213==} {>>pagina-aanduiding<<}
der bagaedje naer toe gezonden, omdat men oordeelde dat het leger daer het langst zou moeten verblyven; eindelyk vyf legioenen werden bestemd om, met al de ruitery, het land der Menapiërs in te rukken. Cesar nam daer zelf het kommando over, leidde zyne benden met haest door het land der Nerviërs, en zie, daer stond hy op eens aen de grenzen des vyands. De Menapiërs, als gezegd is, bewoonden geheel de streek van Vlaenderen, en breidden zich noord-oostwaerts uit tot aen de kanten van 's Hertogenbosch, ja misschien nog verder. De Zee en de Schelde, en hoogerop de Merwe kenden toen zoo wel hare boorden niet als heden, maer stroomden hier en daer vry diep het land in, en maekten dat er op sommige plaetsen niet by te komen was. Dit had ja tot dan toe de Romeinen belet van die natie te onderwerpen, maer dit mael moest het er door: de hinderpalen waren gekend, de maetregelen om ze te overwinnen genomen, en voornamelyk de yzeren wil van Cesar had vastgesteld dat niets onmogelyk wezen zou. Hy verdeelde zyne krygsmagt in dry verschillende legers, en gaf bevel om langs dry kanten te gelyk het grondgebied der Menapiërs aen te randen. Deze dachten

{==214==} {>>pagina-aanduiding<<}
aen geenen wederstand, want zy wisten wel dat het vruchteloos wezen zou; zy deinsden enkelyk achter uit, in het vertrouwen dat hunne rivieren, hunne bosschen en moerassen welhaest de vyanden zouden beletten van verder te dringen. Ydele hoop: Cesar had alles meêgebragt wat noodig was om bruggen te leggen en wegen te banen, en daer zyne soldaten zoo sterk in getal waren, werd er zeer veel gedaen met halven arbeid. Naer mate de dry legers voortgang maekten, staken zy alles in brand waer zy aen of by kwamen, haelden het vee weg, bragten de menschen om hals, of namen ze gevangen; met een woord, de Menapiërs zagen welhaest dat zy zich of wel in de zee moesten gaen verdrinken, of zich overgeven. Zy verkozen dit laetste, als nog beter zynde in slaverny te leven dan in 't water te sterven. Zy zonden gezanten tot den krygsoverste om vrede te vragen, en om zich aen Roomen te onderwerpen. Cesar, die niets anders verlangde, toonde zich hier weêr zeer inschikkelyk; hy ontving het volk in genade en liet hun houden wat zy hadden, onder de enkele doch strenge voorwaerde dat zy aen Ambiorix, noch aen iemand der zynen, eene schuilplaets zouden vergunnen, op straf van

{==215==} {>>pagina-aanduiding<<}
het, tot den laetste toe, met de dood te bekoopen, indien zy hun woord niet hielden. De Menapiërs waren blyde van er zoo goedkoop af te komen; zy beloofden al wat Cesar wilde, maer deze was niet gewoon veel staet te maken of de beloften van een overwonnen vyand: en ofschoon hy een goed getal pandslieden vroeg, vond hy tevens raedzaem eene sterke bende ruitery in hun land te laten, tot meerder verzekering hunner trouw.
Hier had Cesar zyne taek vervuld. Nu leidde hy zyne legioenen naer Trier, waer hy meende meer moeite te zullen hebben; maer Labiënus had zich van zynen pligt zoo wel weten te kwyten, dat er voor zyn meester niets meer te doen bleef. Terwyl deze krygsoverste niet meer dan ééne keurbende onder zyn bevel had, was het leger der Trevieren nader by zyn kamp gekomen, om hem met den eerste aen te randen. Zy hadden maer een paer dagreizen wegs meer af te leggen, toen zy de tyding kregen dat de vyand met twee nieuwe legioenen versterkt was. Dit klonk hun niet goed in de ooren, want twee legioenen meer te bevechten hebben, dat was geene kleinigheid. Zy besloten dan zich neêr te slaen op eenen afstand van omtrent vyftien

{==216==} {>>pagina-aanduiding<<}
mylen van het romeinsche leger, en te wachten tot dat de Germanen, die van over den Rhyn komen moesten, zich met hen zouden vervoegd hebben. Dit was inderdaed het voorzigtigste; maer Labiënus, die met hen zoo lang had te doen gehad, kende de onstandvastigheid der Trevieren en studeerde om hen door eenen of anderen krygslist te verschalken. Waer zy hun kamp gevestigd hadden, dorst hy hen niet aenranden; maer zou er geen middel zyn om ze daer uit te lokken, om ze in eene streek te krygen waer zy tusschen de Maes en de bergen geene ruimte hebben zouden om hunne ruitery, daer zy wel van voorzien waren, te benuttigen? Men ziet, hy zocht niet min of niet meer dan om de Trevieren in eene muizenval te krygen, en er dan meê te handelen gelyk Ambiorix den voorleden winter met Sabinus en Cotta gedaen had, welke zich ook in eene engte hadden laten vangen. Doch indien de Trevieren, ik zal niet zeggen een greintje verstand, maer een vingerlang geheugen hadden, dan moesten zy zeker het bedrog ontdekken, en zich niet laten misleiden door een middel dat hunne eigen geburen zoo kort geleden tegen de Romeinen zelf gebruikt hadden.

{==217==} {>>pagina-aanduiding<<}
Het is zoo; maer vele menschen spiegelen zich aen het voorbeeld van anderen niet, en worden nooit wys noch voorzigtig; de ondervinding heeft voor hen geene lessen, en daerom is er zoo weinig overleg in hetgeen zy ondernemen. Dit was 't geval by de Trevieren.
Labiënus kwam met de vyf zesde-deelen van zyn leger en met al zyne ruitery de Trevieren te gemoet, en sloeg zich neder op eenen afstand van duizend stappen, latende de Maes tusschen zyn kamp en dat van den vyand. Kon hy deze nu uitlokken om de rivier over te komen, dan had hy ze in de val.
Te dien einde hield hy krygsraed met de officieren die zyne inzigten kenden. Daer werd kwansuis besloten dat men niet langer in eene streek blyven mogt, waer het onmogelyk was zich te verweren, vooral wanneer de Germanen zich met die van Trier zouden vervoegd hebben en dan gezamenderhand het kamp komen overvallen. Derhalve zou men in tyds, en wel des anderdags by het eerste morgenlicht, met stille trommel opkramen, om zich te vereenigen by het gros van 't romeinsche leger. Dit gewaend besluit werd met voordacht rucht-
{==218==} {>>pagina-aanduiding<<}
baer gemaekt, omdat er onder het krygsvolk van Labiënus veel Belgen waren die, in hun hert voor hunne landgenooten genegen zynde, niet zouden nalaten dit nieuws aen die van Trier te boodschappen, gelyk het inderdaed geschiedde. Nu maekte men aenstonds alles gereed tot het vertrek; geheel het kamp was in beweging met inpakken, met de tenten op te rollen, de wagens te laden of aen te spannen, en zoo voort: daer was veel meer beslommering, veel meer geloop dan men gewoonelyk zag in soortgelyke omstandigheden, om geene andere reden dan om den vyand des te beter te bedriegen. Eilaes! de Trevieren hadden de onnoozelheid van niet te merken dat het alles opgemaekt werk was, en des anderdags, zoo haest zy de Romeinen zagen optrekken, meenden zy dat de kans te schoon was om ze te laten voorbygaen. Met een woord, zy waren dwaes genoeg om de rivier over te komen, en in de strikken van Labiënus te loopen. De krygslist lukte boven alle verwachting; wanneer zy ver genoeg doorgedrongen waren, geeft de overste eensklaps het bevel aen zyne soldaten van zich om te keeren en den vyand aen te vallen. De Romeinen gehoorzamen, laten eenen grooten schreeuw, gry-
{==219==} {>>pagina-aanduiding<<}
pen naer hun zweerden, en storten met woede op de arme Trevieren, die niet wisten wat hun overkwam, want zy hadden gerekend de vyandlyke benden niet te zien dan in den rug. Met den eersten schok lagen zy omver; nu gingen hun oogen open maer 't was te laet: hadden zy nog kunnen
de vlugt nemen, daer ware middel geweest om zich te redden; doch hoe en waerheen gevlugt als men zich heeft laten insluiten tusschen de Maes van den eenen kant en rotsen van den anderen? Daer bleef niet over dan te sterven, en dat deden zy ook voor het meerendeel; enkelen ontkwamen het die goed zwemmen konden, en vonden hun behoudenis in de Ardeensche bosschen; de anderen sneuvelden of werden gevangen.
Tot overmaet van rampspoed, nu kwamen juist de Germanen met rappe schreden toegesneld om hunne bondgenooten te ondersteunen; doch zoo haest zy vernomen hadden wat er gebeurd was, keerden zy plotselyk den rug en trokken, met meer spoed nog dan zy gekomen waren, weêr naer hun land. De voornaemste edellieden van Trier die den oorlog begonnen hadden, ziende dat alles verloren was, staken meê den Rhyn over, liever hebbende

{==220==} {>>pagina-aanduiding<<}
hun vaderland te verlaten en by de Zweven eene schuilplaets te zoeken, dan in de handen der Romeinen te vallen.
Wanneer dan Labiënus met zyn overwinnend leger in het land der Trevieren drong, vond hy geenen weêrstand meer; de natie gaf zich over op genade en ongenade. Middeler tyd was Cesar aengekomen met al de oorlogsmagt waer hy de Menapiërs meê overmeesterd had, zoo dat hy zich hier aen het hoofd bevond van acht legioenen, in staet om de Trevieren uit te roeijen tot den laetsten man. Maer daer was zyn voordeel niet in gelegen; hy kende de strydbaerheid van dat volk, en wilde het sparen om het later te doen dienen tot bereiking zyner eerzuchtige bedoelingen. Hy vergenoegde zich dan met de onderwerping der Trevieren; maer hy deed hen tot koning of landvoogd kiezen dienzelfden Cingetorix die zich van eerst af voor de romeinsche party verklaerd had, en daerom van Indutiomarus en zyne aenhangers was verstooten geweest.
Wat bleef hem nu nog over, na dat de rust of eerder de onderdanigheid by de Trevieren hersteld was? Zou hy nu zyne woede gaen uitwerken

{==221==} {>>pagina-aanduiding<<}
tegen de Eburonen en tegen hunnen hatelyken koning Ambiorix? Neen, daer was het nog te vroeg voor; hy wilde eerst zyne zegevierende legioenen voor de tweede mael in Germanië voeren, niet om daer nieuwe veroveringen te maken, maer om zich te wreken wegens de hulp die de volkeren van dat land aen die van Trier gezonden hadden, en meteen om hun den schrik aen te jagen, ten einde zy aen Ambiorix geene schuilplaets zouden durven verleenen. Cesar wist tot nu toe nog niet welke eigentlyk de natie was die de wapens tegen hem had durven opnemen. Hy sloeg eene brug over den Rhyn tusschen Coblenz en Andernach, en trok in het land der Ubiërs. Maer nu verstond hy dat deze geenen voet verzet hadden om den romeinschen adelaer te bevechten, en hy kon het in hun oogen zien, want de schrik dien 't naderen der legioenen verspreid had was op al de aenzigten te lezen. De gezanten welke zich aen zyne voeten kwamen werpen, zeiden en verzekerden hem dat die van Trier geene andere overrhynsche hulp ontvangen hadden dan van de Zweven.
Wy hebben dat volk vroeger reeds leeren kennen (bl. 129) en gezien hoe vermaerd het was

{==222==} {>>pagina-aanduiding<<}
door zyne wreedheid en oorlogszucht, alsmede door zyn groot getal waer geen eind aen was. Dit alles zou nogtans Cesar niet belet hebben om er eens meê in het worstelperk te treden, en 't ware duizend tegen één geweest of die germaensche halfreuzen hadden moeten de vlag stryken voor de kleine soldaten van Roomen; maer tot hun geluk, zy woonden te ver van den Rhyn. Daer was niet by te komen, of men moest eerst dagen lang over hei en door wildernissen trekken, bosschen van mylen en mylen lang en breed doorkruisen, met gevaer van honger te lyden of zelfs van gebrek te sterven. Diezelfde redenen hadden Cesar den eersten keer ook tegengehouden, en waerlyk het zou dolligheid geweest zyn zoo gevaervol eenen togt te ondernemen. Om echter iets te doen, en niet te schynen den vyand te vreezen, beval hy een kamp te maken in het land der Ubiërs, zich vleijende met de hoop dat de Zweven misschien stout en vermetel genoeg mogten wezen, om zelf de Romeinen te komen aenranden. Hy wachtte eenige dagen en deed wat hy kon om ze te tergen; maer de barbaren waren zoo dwaes niet van den wolf in den muil te loopen: zoo dat Cesar welhaest genoodzaekt

{==223==} {>>pagina-aanduiding<<}
was op zyne voetstappen terug te keeren, zonder zyn doel volkomen bereikt te hebben. Ik zeg volkomen; want geheel en al was het toch niet gemist: hy meende zelfs genoeg te hebben gedaen om de volkeren van den regten oever des Rhyns bevreesd te maken, en hun den lust te benemen van iets te beginnen dat Roomen mishagen zou. Zy hadden Cesar nu tweemael zien overkomen, zoo gemakkelyk en zoo spoedig, dat zy zich op hunnen stroom niet meer konden betrouwen, want op een omzien lag daer een brug over, en was de vyand te midden van hen. Om echter die gevoelens van schrik by de Germanen te onderhouden, vond Cesar goed zyne brug niet geheel af te breken, maer liet er een groot gedeelte van staen aen den belgischen kant, en deed daer eenen toren bouwen, om zyn werk te beschutten. Een der krygsoversten bleef ter plaetse legeren met twaelf kohorten, die er zoo sterk een kamp maekten, dat zy geenen aenval te duchten hadden.
Cesar verliet dan de boorden des Rhyns welke hy nooit meer zien moest. Alles wat hy tot nu toe sedert den winter verrigt had, waren, om zoo te zeggen, maer toebereidselen tot de wraek die hy

{==224==} {>>pagina-aanduiding<<}
gezworen had op de Eburonen uit te voeren. Nu was dat rampzalige volk van alle andere afgezonderd, de omliggende landen waren onderworpen, de Rhyn om zoo te zeggen gesloten, alle hoop van vlugt of redding weggenomen, en Cesar vlammende van woede tegen de moordenaers, gelyk hy ze noemde, van Sabinus en Cotta. - Ambiorix, Eburoonsche volk, wat gaet gy geworden? Een leger van tygers wet zyne tanden om u te komen verscheuren; duizenden en duizenden van beulen op uw bloed en op uwen buit verhit, bereiden zich om met de toorts en den dolk in de hand uwe erf te verwoesten, uwe vrouwen en kinderen te slagten, en uwe lyken aen de raven op te offeren! Eilaes! vlugten kunt gy niet, want alle uitwegen zyn afgesloten, en de vyand gaet u omringen van alle kanten! Vat dan ten minste uwe wapens op, kiest eene plaets waer gy u verweren kunt; de nood, de wanhoop zullen uwe krachten vertiendubbelen; misschien gelukt het u de talryke benden van Cesar te verstrooijen of te overwinnen: en moet gy sterven, sterft dan nog als helden met de slagbyl in de hand, en dat Roomen siddere op het verhael uwer onversaegdheid!

{==225==} {>>pagina-aanduiding<<}

Eilaes! de Eburonen weten niet wat er op handen is; zy kennen het opzet van Cesar niet, en al waren zy onderrigt van zyne bloeddorstige voornemens, zy meenen dat hy nog aen den overkant des Rhyns aen 't oorlog voeren is tegen de germaensche volkeren; zy verwachten hem in geen maenden; zy hebben nog tyds genoeg om zich tot wederstand bereid te maken.
Cesar maekte gebruik van die dwaling; hy geeft bevel aen zyne ruitery van met den grootsten spoed het Ardennen-Woud door te trekken, zullende hy met zyn voetvolk haestig volgen. Basilus, die het kommando had over de ruiterbenden, zet zich aen 't hoofd zyner manschap, en vliegt er meê vooruit. Onder wege verneemt hy van eenige gevangen de plaets waer Ambiorix zich ophield, en begeeft zich regelregt daer naer toe. De koning der Eburonen had in dit oogenblik zyn verblyf op het veld, in eene wooning omringd van water en van bosschen; daer ontweek hy waerschynlyk de groote hitte des zomers: maer ziet, op eens wordt zyn huis omsingeld van romeinsche soldaten. Wat gedaen in zulk eene verrassing? Tegenstand bieden was onmogelyk, want hy had geen volk om de menigte van

{==226==} {>>pagina-aanduiding<<}
vyanden te keer te gaen. Een handvol trouwe dienaers en vrienden, welke hem als het ware tot lyfwacht strekten, dat was alles wat hy in de weer kon stellen. ‘Wy zyn verraden’, roepen die mannen, ‘wy zyn verraden’: en zonder naer eenig bevel te wachten, grypen zy de wapens in de vuist, loopen de romeinsche ruiters in 't gezigt, en vechten zich dood tot den laetste toe. - Veel kwaed hadden zy juist den vyand niet kunnen doen; doch de opoffering van hun leven gaf aen Ambiorix den tyd om te peerd te springen en zich weg te pakken. Hy vlugtte de bosschen in, waer hy al de paden van kende, en ontsnapte alleen aen 's vyands woede: al de zynen sneuvelden; zyne peerden, zyne wapens, zyn huis, alles wat hy bezat viel in de handen der Romeinen.
Groot was de ontsteltenis onder de natie, wanneer zy vernam hoe haren vorst verrast geworden, en hoe hy 't gevaer ontkomen was; maer veel grooter nog werd de verbaesdheid, toen Ambiorix aen de voornaemste hoofden des volks weten liet, dat alle hoop verloren was, dat hem alle middelen ontbraken, en dat elkeen maer zoeken moest om zich zelven te redden. Een algemeene kreet van

{==227==} {>>pagina-aanduiding<<}
wanhoop verhief zich alsdan door geheel het land; de kloeksten zelf gaven zich over aen de vertwyfeling: en inderdaed, hier kon geen moed meer helpen; niets was bekwaem om den vyand tegen te houden, om het onweêr te beletten van uit te bersten. Al wat vlugten kon, nam de vlugt; doch waerheen? Sommigen gingen zich verbergen in de bosschen, in de kroften der wilde dieren; anderen ylden noordwaerts om schuilplaets te zoeken in de moerassen welke de nabyheid van Maes en Waal schier ongenaekbaer maekten; eenigen begaven zich naer de oevers van den Oceaen, en drongen door tot in de Zeeuwsche eilanden die toen nog zoo goed als onbewoond waren. De ongelukkigen! Zy hoopten nog dat de wildernissen, dat afgelegen en onbezochte streken hen oogenblikkelyk zouden beschutten voor de woede hunner vyanden; maer zy zagen welhaest dat er geen schuilhoek was zoo ontoegankelyk, waer de wraekzucht van Roomen hen niet kwam opzoeken. De gelukkigsten van allen waren die welke den Rhyn overgeraekten; daer, te midden der barbaren mogten zy nog hopen menschenherten te zullen ontmoeten, welke zich door het medelyden zouden laten bewegen, en geen

{==228==} {>>pagina-aanduiding<<}
rampzalige vlugtelingen verstooten, die hun vaderland verlieten om de dood te ontloopen.
Intusschen kwam Cesar af met geheel zyn leger; eenige kleine volkeren aen de kanten van Hooi en van Stavelot gingen hem te gemoet om genade te smeeken, hem met eed bevestigende dat zy nimmer deel genomen hadden aen den opstand der Eburonen hunne geburen. Zy zeiden de waerheid en werden gespaerd, doch op de uitdrukkelyke voorwaerde dat alle de Eburonen die tot hen de vlugt mogten genomen hebben, of in 't vervolg zouden komen eene schuilplaets zoeken, hem getrouwelyk zouden worden overgeleverd. Men ziet hoe hardnekkig Cesar zyn opzet wou doordryven, hoe vast het besloten was dat de Eburoonsche natie zou uitgeroeid worden. Zyne wraekzucht werd nog aengeprikkeld, toen hy met zyne soldaten te Atuatuca kwam. Daer zag hy het kamp, waer, in den winter, vyftien kohorten gelegerd hadden, en niet verre van daer de vallei waer zy zoo rampzaliglyk gesneuveld waren. Alles was nog in denzelfden staet, al de versterkingen bestonden nog, en daer de ligging zoo voordeelig was, verkoos Cesar het oude kamp om er de troswagens en het oorlogstuig

{==229==} {>>pagina-aanduiding<<}
met al den buit die de krygslieden gemaekt hadden in bewaring te laten. Quintus Cicero, die zoo wel getoond had dat hy kampen verdedigen kon, kreeg het bevel over Atuatuca met eene gansche keurbende.
Nu verdeelde Cesar zyn leger in dry deelen, om, gelyk hy by de Menapiërs gedaen had, het land der Eburonen van alle kanten te gelyk te overvallen, en des te beter zyn doel te bereiken. Labiënus moest met dry legioenen naer het westen op marcheeren, en doordringen tot tegen de zee, om al de vlugtelingen welke zich in de streken van Vlaenderen mogten ophouden, te achterhalen. Trebonius met even zoo veel legioenen, kreeg last om zich naer 't zuiden te rigten tot tegen en zelfs in het land der Atuatikers, dat is tot de omstreek van Namen. Eindelyk Cesar zelf bereidde zich om de dry overige keurbenden noordwaerts te leiden, en den vyand op te sporen tot in de moerassen van den Maeskant, alwaer, volgens zekere geruchten, Ambiorix zich verstoken had. Dat was nog niet al: eer de afgrysselyke menschenjagt aenving, werd er een algemeen doodvonnis tegen de Eburonen uitgeroepen, waerby men alle de naburige volke-
{==230==} {>>pagina-aanduiding<<}
ren uitnoodigde om de meineedige en schelmsche natie, gelyk Cesar ze noemde, te overrompelen, de have te plunderen, de huizen neêr te branden, en al wat leefde zonder onderscheid van ouderdom of geslacht te vermoorden, zynde het de wil van Roomen dat tot de naem zelf der Eburonen voor eeuwig van de aerde verdween. Hierop kwamen er van over den Rhyn en van elders vreemde volkshorden op den buit verhit toegeschoten, om tot werktuigen van Cesars wraek te dienen. Daer waren er zelfs, indien Cesar niet liegt, onder de Belgen, die de barbaerschheid hadden aen de gruweldaed deel te nemen, en zich met den roof hunner landgenooten te komen verryken. Hoe 't zy, de slagting begon: 60, misschien 70 duizend beulen verspreiden zich in eens over geheel de uitgestrektheid van het land der Eburonen; alle hoeken, alle kanten werden doorsnuffeld, alle velden plat getreden, verwoest, vernield; huizen en hutten neêrgeblaekt, het vee weggesleept, de kinderen vertrapt, de vrouwen verwurgd, de ouderlingen neêrgeveld, de strydbare mannen
ontwapend, en met hunne eigen bylen aen stukken gehakt. Niet eens, maer herhaelde malen werd geheel het land doorkruist;

{==231==} {>>pagina-aanduiding<<}
waer nog een zucht, nog een adem te hooren was; waer een angstig hert nog klopte, daer werd het leven uitgedoofd, tot dat eindelyk de dood alleen heerschte in die rampzalige oorden. Of was er nog hier en daer een enkele vlugteling die in kuilen of spelonken den moordpriem ontkomen was, hy stierf welhaest van gebrek of werd verslonden van de wilde dieren. Na zeven dagen was de verwoesting voltooid; Cesars wraek had uitgewoed, maer tot zyn spyt, het eerste voorwerp zyner gramschap, Ambiorix, was hem ontsnapt. De schalke vorst had al de poogingen van zoo veel duizende vyanden weten te verydelen; men had hem overal gezocht; men had hem meermalen gezien, ja gemeend op 't punt te zyn van hem te krygen; maer hy was hun telkens ontglipt, zoo dat, na lange en nuttelooze moeite, de Romeinen alle hoop opgaven van den prys te winnen die beloofd was aen die den beroemden vlugteling levend of dood zou aenbrengen.
Zie daer hoe de wreede veroveraer van België den eed dien hy gezworen had maer al te getrouwelyk volbragt. Schandelyke eed, verfoeijelyke wraekzucht, die hem wapende tegen een volk, waervan voor 't minst de helft geene pligt had aen de

{==232==} {>>pagina-aanduiding<<}
meineedigheid daer hy het van beschuldigt. Had hy 't nog met de wapens aengerand en op het slagveld overwonnen, men zou hem eene strenge kastyding kunnen vergeven; maer gansch eene natie slagten, gelyk het rundvee, was eene barbaerschheid welke, te midden zelfs van de heidensche wereld, den vloek moest trekken op het hoofd van dengene die er zich aen pligtig maekte. Doch daer denkt Cesar niet aen; het scheelt hem weinig dat men zyn gedrag toejuiche of veroordeele, als zyne eerzucht maer voldaen is. Hy zou Gallië in het juk slaen, hy zou de Belgen hunne vryheid ontrooven, en al moest hy al de landen uitmoorden om zyn doel te bereiken, hy zal geen vingerbreed achteruit gaen, want zyn oorlogsroem hangt er van af, en het is door den oorlogsroem dat hy de opperheerschappy moet bekomen die 't voorwerp is van al zyne wenschen. De eerzucht is zyn god, en de outaers dier schandelyke godheid zal hy van menschenbloed doen rooken, tot dat zyne goddelooze bede verhoord en hy meester te Roomen zy.
Hier eindigde Cesar zynen vyfden veldtogt in België, hetwelk thans weder geheel onderworpen was. De Belgen hadden nu gezien wat zy verhopen

{==233==} {>>pagina-aanduiding<<}
konden van eenen opstand tegen hunnen dwingeland; nu mogt deze zich gerust verwyderen, in het betrouwen dat niemand moed genoeg zou hebben om nieuwe poogingen aen te wenden tot het herkrygen der verloren vryheid. Hy vertrok inderdaed naer het land der Rhemers, by welke hy eene algemeene volksvergadering hield, en nog eenige doodsvonnissen uitsprak tegen sommige edellieden welke het romeinsche juk hadden willen afwerpen. Daerna nam hy zynen weg naer de Alpen, en ging den winter in italië doorbrengen.


Zevende hoofdstuk.


Laetste veldtogten van Cesar in Gallië.

Het jaer 52 tot 50 voor Christus geboorte.

Het was wat te zeggen onderworpen te zyn aen de magt van Roomen, vooral in eenen tyd toen de republiek in de handen was der ondeugendste lieden! Wie meldt al de verdrukkingen, de geweldenaryen, de afpersingen, de mishandelingen van alle slach, welke de rampzalige volkeren, die voor

{==234==} {>>pagina-aanduiding<<}
de overmagt van Roomen moesten bukken, te lyden hadden? Cesar zwygt van hetgeen hy de Belgen deed uitstaen, omdat hy zyn eigen vonnis niet zocht te stryken; maer wy weten van elders hoe het ging in de provinciën die door de romeinsche wapens onder 't juk gebragt waren. Dat juk was onverdragelyk. De schattingen, die de overwonnen natiën betalen moesten, klommen tot onberekenbare geldsommen, en werden nog honderdwerf bezwaerd door de knevelary, door de barbaerschheid van die met de inzameling belast waren.
Daerby kwam de onderhoud van 't leger tot last der verdrukte volkeren. Het was niet genoeg dat de roekeloozen de velden geplunderd, de weiden kael geschoren hadden; men moest hunne winterkwartieren nog opkroppen van allerhande levensmiddelen voor de mannen en voor de peerden. Geen eigendom werd ontzien, de tempels zelfs werden uitgeroofd, en de kostelykheden die ze vervulden gingen den buit van den overwinnaer vermeerderen, of werden verkocht tot zyn voordeel. Ik zwyg van de hulpbenden die de overwonnen natiën jaerlyks moesten leveren; de inlandsche jongelingschap werd onder de wapens geroepen om hare

{==235==} {>>pagina-aanduiding<<}
verdrukkers te helpen in de moeijelykste en de gevaerlykste ondernemingen, of om in Azië en andere vreemde landen haer bloed te gaen verkwisten voor de belangen van het onverzadelyk Roomen. Maer wat boven al de Belgen tegen 't hoofd sprong, en hun de hatelyke ketens der romeinsche slaverny zoo dikwyls deed verbryzelen, dat was de zedeloosheid van Cesars soldaten, die, zoo wel als hunne oversten, wangedrochten van ontucht waren. Al het schuim van Italië kwam naer 't leger van Gallië afgedreven; alles wat voor schelmstukken vervolgd, voor schuld ontrust of voor eerloosheid uitgeschreeuwd werd, nam zynen toevlugt naer het kamp van Cesar, die, ruim zoo slecht als de anderen, den vryen toom gaf aen den moedwil zyner krygslieden, wanneer zy hem maer hielpen de overwinning behalen. Ik laet u denken wat de baldadigheid van zulk een geboefte onlust moest stichten by volkeren wier voornaemste deugd de zedigheid was. Is het dan te verwonderen dat de Belgen, by iedere gunstige gelegenheid, met nieuwen moed beproefden om het schandjuk van Roomen van hunne schouderen te werpen, en 't behoud der voorvaderlyke deugd in het herwinnen der voorvaderlyke vryheid zochten?

{==236==} {>>pagina-aanduiding<<}

Dit mael echter was de neêrslagtigheid algemeen; de uitroeijing van 't Eburoonsche volk had by alle de naburen den schrik verspreid, en de tegenwoordigheid van onderscheidene legioenen die in België legerden, smoorde tot den minsten zucht in den benepen boezem der landzaten. Maer in Celtisch-Gallië zag het er zoo niet uit; daer had hetzelfde wangedrag der romeinsche krygshoofden en soldaten de gemoederen heviglyk verhit: en dewyl zy voor het oogenblik door geene talryke legers of bezettingen ingetoomd werden, kwam het welhaest zoo ver dat een algemeene opstand zou uitbersten. Nu vernam men in Gallië de dood van Clodius, een der belhamels van de romeinsche republiek, die op den weg van Lanuvium, eenige mylen van Roomen, door Milo vermoord was. Zyne begrafenis had in de hoofdstad eene ysselyke beroerte verwekt; het grauw, dat Clodius in zyn leven had weten tot zich te trekken, was aen 't branden en aen 't plunderen gevallen, en vervulde, maenden lang, de stad met zoo veel onheils, dat de openbare rust onherstelbaer scheen. De Galliërs dachten dan, nu waren de omstandigheden ten uiterste gunstig om eene nieuwe pooging voor de vryheid te doen, de-
{==237==} {>>pagina-aanduiding<<}
wyl Cesar met de inwendige twisten van Italië de handen te vol zou hebben, om in tyds over de Alpen te komen: en bedroog hy hen hierin, zoo hadden zy nog al de noodige middelen om hem te beletten van by zyne keurbenden te geraken, die allen in 't oosten en in 't noorden van Gallië hare winterkwartieren hadden gevestigd.
De oproer brak uit in 't hert van het land, by de Karnuten, die aen de kanten van Orleans woonden. In de stad van dien naem, welke toen ter tyd Genabum hiet, werden op éénen nacht al de romeinsche burgers, die aldaer koophandel dreven, om hals gebragt, en eer 't morgen was had het gerucht dier slagting zich verspreid op vyftig mylen in de ronde, by middel van mannen die, op zekere afstanden geplaetst, door een grooten schreeuw elkander moesten te kennen geven dat de onderneming gelukt was. De bliksem is zoo snel niet als het vuer dat toen van het een gewest tot het ander oversloeg en al de hoofden in brand stak. Vyf-en-twintig groote en kleine volken sprongen in de wapens, schaerden byeen, en maekten, onder het bevel van Vercingetorix, een leger uit dat niet te tellen was. Welhaest verdeelde zich die krygsmagt om links

{==238==} {>>pagina-aanduiding<<}
en regts andere natiën op te schudden, en goede standpunten te kiezen voor den oorlog, terwyl zelfs een deel naer de Romeinsche Provincie marcheerde, ten einde daer met de eerste gelegenheid in te rukken, en Cesar den eenigsten doorgang dien hy had om in Gallië te komen, af te sluiten.
De romeinsche krygsman bevond zich aen den anderen kant der Alpen tegen 't gebergte. Daer wachtte hy naer den uitval der onlusten van Roomen, om te zien welk voordeel hy er zou kunnen meê doen; doch zoo haest hy vernomen had dat Pompeius de volkswoede gestild, en weêr een weinig orde doen heerschenen had, haestte hy zich om de hoogte over te stygen, en den brand die in Gallië ontstaen was te gaen blusschen. In de Romeinsche Provincie kwam hy nog in tyds: maer hier begon zyne verlegenheid. Hoe zou hy aen 't hoofd van zyn leger geraken? De legioenen waren verre, en tot hem roepen kon hy ze niet, want zoo zouden zy zich al vechtende eenen weg moeten openen, waer zy misschien zonder groote verliezen niet door zouden komen, als hy er niet by was. Er zelf naer toe gaen, scheen niet minder bezwaerlyk; want hy moest landen doortrekken die of wel reeds

{==239==} {>>pagina-aanduiding<<}
in opstand waren, of op wier getrouwigheid hy niet rekenen mogt. Echter moest hy 't een of 't ander kiezen, want daer bleef hem verder niets over. Die keus was dan ook haest gedaen. Hy stelde door goede bezettingen de Romeinsche Provincie in zekerheid; vervolgens nam hy met zich een deel der krygsmagt welke uit Italië meê gekomen was, en trok de Cevennen over, niet tegenstaende hy op sommige plaetsen van 't gebergte tegen zeven of acht voet sneeuw te worstelen had, want het was nog in 't felste van den winter. De bewoonders der valleijen konden hun oogen niet gelooven, wanneer zy de romeinsche soldaten het gebergte zagen overkomen in een jaergetyde waer niemand van hen zulk eenen togt zou gewaegd hebben; maer zy moesten nog van andere wonderen getuigen zyn. Het gerucht dat de vyand op de kruinen der Cevennen gezien was, trok welhaest Vercingetorix met zyne voornaemste krygsmagt naer deze streek, om den inval tegen te houden. Dit had Cesar voorzien, en daer voor 't oogenblik de algemeene aendacht op dat punt alleen gevestigd was, scheen hem de kans goed te zyn om de Galliërs te bedriegen. Het volk dat hy meêgebragt had stelde hy on-
{==240==} {>>pagina-aanduiding<<}
der het bevel van Decimus Brutus, hem zeggende dat hy voor een paer dagen afwezig moest zyn om hulp te halen. Hy wist wel dat het langer zou duren, maer verzweeg zyne inzigten aen zyne eigen onderdanen, opdat ze zeker niet zouden geweten worden. Hiermede vertrok hy in der haest naer eene plaets waer hy een handvol ruitery had doen komen, en zonder meer gevolg ylde hy nacht en dag het land door, met dusdanigen spoed dat hy overal voorby was, eer men zyne tegenwoordigheid had kunnen vermoeden. Op deze wyze voorkwam Cesar al de moeijelykheden en al de hinderlagen welke men hem in den weg had kunnen stellen, en geraekte behouden in Neder-Champagne, alwaer twee keurbenden overwinterden. Nu was hy gered; de andere legioenen werden haest bygeroepen, zoo dat hy aen 't hoofd van al zyne
krygsmagt stond, eer de Galliërs ergens van wisten.
Hier kunnen wy ons niet wederhouden Cesars vlugheid andermael te doen opmerken; want dat is juist de hoedanigheid die hem van alle anderen onderscheidt. Welke spoed! wat vooruitzigt! welke spitsvindigheid om altoos juist dat middel te kiezen, wat best geschikt is om zyne plannen te doen ge-
{==241==} {>>pagina-aanduiding<<}
lukken en die der vyanden te verydelen! Wat kan er wederstaen aen eenen mensch die met zoo veel verstand te werk gaet? Hier baet geen moed, geen getal; by zulk eene krygskunst moeten de Galliërs, welke middelen zy er ook mogen tegen aenwenden, in 't eind te kort schieten: enzoo gebeurde 't ook.
Het was nog te vroeg om den oorlog te beginnen, zoo lang de velden naekt stonden; maer Vercingetorix zag naer geen jaergetyde, en ging zoo spoedig te werk, dat Cesar gedwongen was van zynen kant ook niet stil te zitten. Hy besloot dan aenstonds te veld te trekken, stelde zich aen 't hoofd zyner legioenen, en veroverde op weinige dagen dry steden, waeronder Genabum, dat geplunderd en verbrand wierd, en de inwoonders vermoord tot straf van hunne wreedheid jegens de romeinsche kooplieden.
Zulk een begin was niet geschikt om de Galliërs veel moed te geven: nogtans hun opperhoofd, die een standvastig en krygskundig man was, liet den zynen zoo haest niet zinken, maer riep eene groote volksvergadering byeen, om samen raed te plegen door welke middelen men de Romeinen best zou te keer gaen. Vercingetorix voerde 't woord,

{==242==} {>>pagina-aanduiding<<}
en sprak omtrent in dezer voege tot zyne landgenooten: ‘Indien wy met wysheid willen te werk gaen, zoo moeten wy de veldslagen vermyden, en eerder trachten om aen onze vyanden de levensmiddelen af te snyden. Moeijelyk is dat niet, zoo lang er geen eten op 't veld staet; maer wy moeten de kloekmoedigheid hebben van al onze steden en vlekken, die wy niet verdedigen konnen, in brand te steken. Dit voorstel is hard, ik gevoel het wel: maer 't zal nog harder zyn als wy onze vrouwen en kinderen in slaverny moeten zien wegvoeren, en er ons eigen leven by inschieten, gelyk wy te verwachten hebben, indien wy overwonnen worden. Laet ons dan maer alles vernielen wat wy derven kunnen; wy zullen onze huizen en steden wel opbouwen, indien het ons gelukt die hatelyke vreemdelingen te verdryven: en hoe zouden zy 't hier kunnen uithouden, indien gy mynen raed volgen wilt? Zyn wy niet talryk genoeg om allen toevoer die hun van verre zou toekomen te onderscheppen, of om de benden die Cesar zou kunnen uitzenden om leeftogt te zoeken, met onze ruitery te overvallen en neêr te sabelen?’

{==243==} {>>pagina-aanduiding<<}

Zoo sprak Vercingetorix, en hy werd niet alleen aengehoord, maer op denzelfden dag stonden er meer dan twintig steden of dorpen in vlam en vuer. De naburige natiën toonden dezelfde standvastigheid, zoo dat men van alle kanten niet zag dan brand en verwoesting.
Avaricum, nu Bourges geheeten, de hoofdstad van het land waer de romeinsche legers zich bevonden, was bestemd om ook dat lot te ondergaen, maer de inwoonders baden en smeekten dat men hunne stad, een der schoonste van geheel Gallië, en sterk genoeg om verdedigd te worden, sparen zou. Zy beloofden dat zy al hunne krachten zouden inspannen om er den vyand uit te houden. Die bede werd verhoord; de Avarikers behielden hunne woonplaets, en men stelde er eene goede bezetting in om de burgery te ondersteunen. Dit belette echter niet dat Cesar aanstonds zyne keurbenden derwaerts leidde om de stad le belegeren; want wat kon hy anders doen, wanneer men uren en uren in de rondte alles in asch gelegd had, dan zich zoeken meester te maken van de eenigste plaets waer levensmiddelen in overvloed bleven? Avaricum werd dan ingesloten, en de eerste werken

{==244==} {>>pagina-aanduiding<<}
van het beleg vingen aen; doch welhaest volgde Vercingetorix op de voetstappen der Romeinen en kwam, met een talryk leger, zich neêrslaen op eenen afstand van vyftien duizend schreden. Nu zag het er erg uit voor de soldaten van Cesar; nu hadden zy den vyand van voor en van achter; nu moesten zy eene sterke vesting aenranden in het gezigt van een leger dat zyn uiterste best zou doen om het hun te beletten. Voeg daerby dat, zoo haest het proviant 't welk zy meêgebragt hadden verteerd wezen zou, zy van den hemelschen dauw moesten leven, want al wie het kamp verliet om eten te zoeken, viel in de handen der Galliërs.
Het duerde inderdaed niet lang of de romeinsche soldaten hadden deerlyk te lyden: het brood was op; het slagtvee ontbrak; de uitgevaste peerden zelf, die afgesteken werden, verschaften niet dan drooge spieren en dorre schenkels aen de hongerende krygslieden. Het beleg ging echter voort; doch Cesar, vreezende dat zyne soldaten den moed mogten verliezen, stelde voor van het op te breken. Te dien einde doorliep hy de verschillende afdeelingen van zyn leger; maer, wie zou het gelooven? daer was niemand die van opgeven wilde hooren

{==245==} {>>pagina-aanduiding<<}
spreken. ‘Neen, zegden zy, dat hebben wy nog nooit gedaen, zoo lang wy onder uw bevel zyn; en wy zullen heden nog de schande niet opladen van iets te hebben ondernomen dat wy niet zouden ten einde brengen. Wy zullen vechten met nuchtere magen, tot dat het ons vergund zy in de stad zelve onzen honger te stillen.’ - Is er wel iets onmogelyk met zulke mannen?
Onmogelyk, neen; maer moeijelyk was de onderneming toch boven mate. De belegerden toonden van hunnen kant ook de grootste kloekmoedigheid, en waren nacht en dag in de weer, om 's vyands poogingen te verydelen. Hunne muren waren bezet met houten torens zoo hoog als die der Romeinen, en met versche dierenhuiden behangen, om ze tegen 't vuer te verhoeden. Daerenboven deden zy gedurige uitvallen, nu aen deze, dan weêr aen gene zyde van de stad, tot groot verlies van de belegeraers; zy ondermynden de verschansingen dezer laetsten en deden hun werken invallen; elders zochten zy de vyandlyke mynen te ontdekken en stopten ze dan op met dikke steenen, of zy goten er gesmolten pek in, of zy drongen door met lange puntige stokken en doorboorden de bui-
{==246==} {>>pagina-aanduiding<<}
ken der delvers en der soldaten. De razerny was even groot van wederzyde: Wat den moed der belegerden vooral ondersteunde, was de stevigheid hunner muren. Deze bestonden uit zware arduinsteenen en grove balken laegswyze en overhand op malkander gemetst, hetgeen ze byzonder sterk maekte, vermits het steen aen 't vuer wederstond, en het hout aen den stormram.
Ondanks al die beletselen; in weêrwil van de koude, den honger en de regens, hadden 't de Romeinen, na vyf-en-twintig dagen arbeids, zoo ver gebragt dat zy eene schans opgeworpen hadden van tachtig voet hoog op dry honderd dertig voet lengte. Daermeê reikten zy by en by tot tegen de stadsmuren: wanneer zy op eens, te midden van den nacht, hun werk zagen rooken. Die van binnen hadden 't ondermynd en er vuer aen gestoken; ter zelver tyd deden zy een geweldigen uitval, voorzien van brandende toortsen, van droogen mutsaerd, van pek en van alles wat dienstig was om den brand voort te zetten. De Romeinen hadden dus dien nacht hevig te worstelen; maer wat de Galliërs ook mogten uitvinden om hun doel te bereiken, de eersten waren hun eindelyk toch te rap;

{==247==} {>>pagina-aanduiding<<}
zy kregen 't vuer uit, en drongen den vyand terug in de stad. Dit was de laetste pooging der belegerden; nu gaven zy 't op, en inderdaed daer was geen mogelykheid meer om het langer tegen te houden.
Des anderdags bereidde Cesar zich om storm te loopen, toen er een zware regen opkwam. Zulks ging hem eerder meê dan tegen; want daerdoor zouden de belegerden zich minder aen eenen aenval verwachten, en by gevolg minder op hunne hoede zyn. Wanneer alles gereed was, gaf Cesar het teeken, en beloofde eene vergelding aen die de eersten op de muren zouden staen. Dit laetste was overbodig, want de soldaten vlamden van ongeduld om aen 't werk te wezen; op éénen stond waren al de ladders tegen de muren opgeregt, en een oogenblik daerna bevonden de Romeinen zich meester van de vesting.
De ontsteltenis was groot van binnen, gelyk ieder begrypen kan; nogtans hadden de Avarikers nog moed genoeg om zich op hunne wapenplaets te vereenigen en daer den vyand af te wachten, of de fortuin hun soms in dezen laetsten schok mogt gunstig wezen. Eilaes! zy wachtten te vergeefs, en zagen weldra dat de Romeinen iets anders van zin

{==248==} {>>pagina-aanduiding<<}
waren: namelyk men merkte op dat zy zich bereid maekten om de muren geheel en al te bekleeden, en op deze wyze de stad te omsingelen. Nu verdween alle hoop; nu dacht men aen geen wederstand meer; nu haestte men zich om de stad uit te geraken en te vlugten. - Het was al te laet; eer zy de poort bereikt hadden, was de vyand daer ook, en nu begon de slagting: de vlugtelingen werden overvallen en neêrgehakt; de haestigsten zelf die reeds buiten over de velden zich zochten weg te pakken, werden door de ruitery ingehaeld en omhals gebragt. Vervolgens werd de stad te vuer en te zweerd verwoest; de verbitterde soldaten ontzagen noch vrouwen, noch kinderen, maer kapten en kerfden zoo lang er een levendig hert overbleef, dusdanig dat er van meer dan veertig duizend zielen die in de stad waren toen het beleg aenving, er ter nauwernood acht honderd de dood ontkwamen, die in tyds de vlugt genomen en het kamp der Galliërs gelukkiglyk bereikt hadden.
Nu bevonden zich op eens de overwinnende legers van Cesar in den grootsten overvloed; maer zy hadden den tyd niet om uit te rusten en den honger dien zy geleden hadden, te vergeten. De

{==249==} {>>pagina-aanduiding<<}
ysselyke nederlaeg der Galliërs, verre van hun den moed te benemen, scheen in tegendeel den geestdrift nog meer op te wekken en algemeener te maken. De volken, welke tot dan toe onderdanig gebleven waren, of die maer alleenelyk wankelden, verklaerden zich nu op eens tegen de Romeinen en vatten de wapens op. In sommige steden, waer Cesar de meeste aenhangers meende te hebben, werden de romeinsche inwoonders vermoord: met één woord, geheel Gallië raekte in opstand. De Belgen zelfs, ofschoon zy reeds hunne poogingen voor de vryheid zoo dikmaels bezuerd hadden, konden de rampen hunner zuidelyke naburen niet stilzittend aenzien, maer zonden er hulpbenden naer toe volgens hun krank vermogen. Hiermede schepte Vercingetorix nieuwen moed, want hy had, om zoo te spreken, meer mannen onder de wapens dan er sterren aen den hemel stonden.
Deze overmagt stelde Cesar in geen kleine verlegenheid. Reeds had hy meer dan eens zyne plannen moeten veranderen, belegeringen opbreken, rivieren overtrekken met groot gevaer van verrast te worden, slag leveren zelfs tegen zynen dank en niet zonder verlies van veel soldaten: en niet tegen-
{==250==} {>>pagina-aanduiding<<}
staende al zyne poogingen, zag hy 't getal zyner vyanden dagelyks aengroeijen. Labiënus was met vier legioenen naer de kanten van Parys gezonden, om daer eenige kleine volksgemeenten te temmen; doch daer ook ontmoette hy zoo veel wederstand, zoo veel woede, dat hy blyde was van kunnen weêr te keeren zonder iets verrigt te hebben. Cesar vereenigde dan al zyne krygsmagt, en hield ze by hem, om, volgens dat de omstandigheden zouden meêgebragt hebben, te werk te gaen. Maer hy zag dat hy geen ruitery genoeg had, om behoorlyk het hoofd te bieden aen die der Galliërs, by wie zy in overhoop was. Deze moeijelykheid bekommerde hem des te meer, omdat hy geene hulp uit Italië of uit de Romeinsche Provincie verwachten mogt, dewyl alle toegang, alle gemeenschap met de overalpische landen hem was afgesneden. Hy vond dus geen ander middel dan zich te wenden tot de germaensche volken, die, aen den anderen kant van den Rhyn, zyne wapens gezien, en hem hadden leeren vreezen. Van daer vroeg hy ruitery, en men dorst ze hem niet weigeren. Op korten tyd zag hy dan zyn leger vermeerderd door talryke benden van germaensche ruiters vergezeld van ligtgewa-
{==251==} {>>pagina-aanduiding<<}
pende voetgangers, met welke zy gewoon waren ten stryd te gaen. Die hulp kwam hem zeer te stade, want het zag er alle dagen slimmer en slimmer uit. Vercingetorix ging altoos voort met de omstreken te doen verwoesten, om in het romeinsche leger gebrek te veroorzaken; maer welhaest werd hy zoo stout dat hy den vyand in het open veld dierf aenranden, en daer hy zoo ontelbaer veel volk had, kon hy de Romeinen van voor en van achter, ja van alle kanten te gelyk bespringen. Cesar zocht in dit
oogenblik niet te vechten, maer tot de Provincie te naderen, om haer te verdedigen tegen de Galliërs die er al meer en meer indrongen, en tevens om aen zyn leger een goed steunpunt te verschaffen. Doch nu moest hy van den nood een deugd maken en slag leveren. De stryd was hevig, want de Galliërs hadden gezworen dat zy 't niet op zouden geven, al bleven zy allen op 't slagveld. Zy vochten inderdaed als leeuwen, en dewyl zy zoo sterk waren, hadden de Romeinen moeite om op alle punten den aenval te stuiten. Cesar treedt hier in weinig byzonderheden, doch wy weten van elders dat hy niet alleen druk te worstelen had, maer dat hy zelfs zynen degen ver-
{==252==} {>>pagina-aanduiding<<}
loor die in de handen des vyands bleèf, ja, wat meer is, sommigen beweren dat hy in eenen oogenblik van verwarring gevangen, en door een' ruiter op zyn peerd reeds weggevoerd werd, toen, door een misverstaen van 't bevel des oversten, de soldaet hem weêr los liet. Hoe 't zy, de fortuin was hem in dees geval even zoo gunstig als in zyne vorige krygstogten: in 't eind keerde alweêr de kans ten voordeele der Romeinen, doch dit mael waren zy de overwinning voornamelyk verschuldigd aen de germaensche ruitery, die haren pligt deftig gekweten en de Galliërs doen bukken had.
Vercingetorix was moedeloos wegens zyne nederlaeg, en alhoewel hy nog tachtig duizend man onder de wapens vond, dorst hy in 't veld niet meer blyven, omdat hy te weinig peerden over had, maer begaf zich naer Alisia, thans een dorp in Burgondië, maer toen ter tyd eene sterke stad gelegen op de kruin eens hoogen bergs, alwaer hy zyn kamp naby de stadsmuren vestigde. Daer, zou men zeggen, was hy in veiligheid. Gelegerd op de hoogte met tachtig duizend man, gerugsteund door eene sterke vesting die voorzien was van allerhande voorraed, wie zou hem daer durven aenranden?

{==253==} {>>pagina-aanduiding<<}
Zulks was inderdaed zeer bedenkelyk; maer Cesar had nog voor heete vuren gestaen, zonder zich door de gevaren of door de overmagt des vyands te laten afschrikken. De goede uitkomst van alle zyne vroegere ondernemingen gaf hem hier nieuwen moed en nieuwe trouw op zyne soldaten, zoo dat hy geen oogenblik vertoefde om die talryke menigte van Galliërs met stad en al te belegeren. Men begon aenstonds loopgrachten te delven, om den geheelen berg in te sluiten, in eenen omtrek van omtrent vier mylen. De Galliërs weerden zich met allen mogelyken vlyt om 's vyands verschansingen overhoop te werpen, doch 't waren al vergeefsche poogingen: op weinig tyds bevonden zy zich van alle kanten omringd.
Wat echter de arme Galliërs nog eenige hoop deed koesteren, was dat Vercingetorix in tyds gezorgd had om hulp van buiten te bekomen. Nu zond hy zoo veel ruiters als hy maer missen kon naer alle gewesten van het land, om met den meesten spoed overal de wapens te doen opvatten, en nieuwe krygsbenden tot verlossing van Alisia op te roepen. Zy mogten geenen tyd verliezen, want daer was maer voor dertig dagen eten in de stad, en zoo

{==254==} {>>pagina-aanduiding<<}
deze het op moest geven, dan was 't lot over heel Gallië geworpen; dan bleef er niet meer over dan te sterven of slaef te zyn.
Geheel het land, zoo wel belgisch als celtisch Gallië, raekte in beweging op het hooren van die schrikvolle tyding. Groot en klein vloog te wapen, want ieder gevoelde dat zyn lot van dezen veldtogt afhing; ja de geestdrift was zoo algemeen, dat men zich genoodzaekt vond eenen keus te doen van de strydbaerste mannen elker natie, opdat de menigte niet belemmerend zou geworden zyn. De aendeelen der onderscheidene volken beliepen te samen tot een leger van 240,000 voetknechten en 8,000 ruiters. Deze ontzaggelyke krygsmagt begaf zich, na vier oversten gekozen en een goed plan beraemd te hebben, vol van moed naer Alisia, overtuigd zynde dat de Romeinen van schrik bezwyken zouden op het gezigt alleen van zoo ontelbaer een leger dat hen kwam aenranden van eenen kant, terwyl zy van den anderen kant zouden overvallen worden door de tachtig duizend man van Vercingetorix.
Ondanks den grooten vlyt met welken de Galliërs zich tot den oorlog hadden bereid gemaekt, hadden zy toch aen Cesar den tyd gegeven om zich te voor-
{==255==} {>>pagina-aanduiding<<}
zien, en maetregelen te nemen tegen den vyand dien hy verwachtte. Hy had met den meesten spoed zyn leger langs den buitenkant versterkt door grachten en verschansingen uitwaerts bezet met een zwaer staketsel, en zulks in eenen omtrek van bykans vyf mylen. Verder, om zyne werken zoo veel mogelyk ongenaekbaer te maken, had hy overal putten doen graven van onder gewapend met puntige paeltjes die maer een paer duimen uitstaken; eindelyk het omliggend veld was overal bezaeid met voetangels, waerdoor niet alleen de peerden onbruikbaer wierden, te midden van zoo veel hinderlagen en beletselen; maer de mannen zelven niet zonder groote moeite en voorzigtigheid naderen konden.
Eerlang kwamen de Galliërs af, en gingen legeren op eene hoogte, omtrent vyf honderd schreden van de romeinsche verschansingen. Die van binnen zagen hen, en konden hunne vreugd niet intoomen, want zy hadden deerlyk honger geleden en meenden nu dat hunne verlossing naby was. Zy dwaelden. De eerste proef om de Romeinen te overrompelen mislukte: de belegerden vochten den ganschen dag ondersteund door die van buiten,

{==256==} {>>pagina-aanduiding<<}
maer zy werden met groot verlies te rug de stad in gedreven. Nu rust men ruim vier-en-twintig uren, om vervolgens eenen algemeenen aenval te wagen. De ontelbare legerscharen die gekomen zyn om Alisia te ontzetten, bereiden zich, scherpen hun wapens, vernieuwen hunnen moed: eindelyk juist te middernacht dalen zy van de hoogte af en storten met woede op de romeinsche borstweringen, terwyl hun geschreeuw die van binnen verwittigt dat het tyd is om gezamentlyk uit te bersten. Welhaest dreunt de aerde onder 't stampen van mannen en peerden, die met honderde duizenden op 's vyands verschansingen losrukken. Het schynt de Romeinen moeten met grond en al verzinken: of, zoo de bodem het uit kan staen, zy toch zullen verplet en vernield worden onder de dikgepakte krygsdrommen, die als rotsgevaerten hun van alle kanten op 't lyf vallen. De lucht weêrgalmt van 't getier der strydenden; de schichten snorren, de steenen gonzen, de zweerden klieven de schedels, de hoofden rollen in 't zand, de dood spookt rond over 't oneindige slagveld.
Van den buitenkant was de storm het hevigste. De Galliërs, behalve hunne razerny, bedienden

{==257==} {>>pagina-aanduiding<<}
zich van alles wat zy hadden kunnen uitvinden om de grachten der Romeinen te vullen, of hunne schansen om te werpen: stronken en takkebossen, haken en dreggen, 't werd al te werk gesteld, om ergens een gat in te krygen en door te dringen. Vergeefsche moeite! ydele hoop! De soldaten van Cesar verdedigden zich als leeuwen op en achter hunne wallen; nergens was behoefte aen stryders, nergens een zwakke kant; alles was en bleef bezet, want overal waer mannen vielen, sprongen er andere in de bres. Daerby maekten de van buiten aengewende verdedigingsmiddelen hun uitwerksel. De yzeren voetangels, onzigtbaer in den donker, verscheurden de enkels der Galliërs en deden hen suizebollen; of zy strunkelden in de putten, en wierden daer niet minder wreed gehavend van de scherpe pinnen die in den grond staken. Dit alles bragt natuerlyker wyze verwarring onder de bestormers, en wel zoodanig dat als de morgen aenbrak, zy nog nergens hadden kunnen doorslaen of de overhand krygen. Nu het licht werd, zagen zy eenige romeinsche krygsbenden die aen hunne linke hand eenen heuvel bekleedden: en vreezende van op zyde overvallen te worden, lieten zy den

{==258==} {>>pagina-aanduiding<<}
aenval steken om in hun legerveld gaen adem te scheppen. Die van uit de stad hadden niet minder moeite gedaen, doch met even zoo weinig vrucht, en nu keerden zy ook terug in hun vesten.
Deze tweevoudige tegenspoed deed de hoop der Galliërs wankelen; maer zy gaven toch den moed nog niet verloren. Zy zochten rond of er zich niet ergens eene zwakke zyde zou vertoonen aen de romeinsche verschansingen, en hadden welhaest een gevonden. Aen den noordkant der stad was een heuvel die zich al te wyd uitstrekte om te kunnen ingesloten worden, zoodanig dat de Romeinen ten halve van de hoogte legerden, en dus door de bergkruin overheerscht werden. Boven lagen twee legioenen, die daer de wacht hielden opdat er de vyand zich niet zou komen neêrslaen. De Galliërs nu van dit alles onderrigt zynde door de inwoonders van het land, zonden er 50,000 van hunne beste stryders naer toe, dewelke by nachte daer heen getrokken, en den ganschen morgen achter den berg gerust hebbende, omtrent den middag onverhoeds de kruin beklimmen, en het romeinsche kamp met woede bestormen. Op denzelfden stond schiet de ruitery der Galliërs het plein in, al de legerbenden

{==259==} {>>pagina-aanduiding<<}
verschynen in 't veld, en Vercingetorix, die van uit de vesting al die bewegingen zag, rukt met geheel zyne krygsmagt naer buiten, om een nieuwen aenval te wagen.
Welhaest was de stryd in gang en heviger nog dan de vorige dagen. De Romeinen, van alle kanten te gelyk besprongen, van voor, van achter en boven hun hoofden, hadden het geweldig druk om 't overal vol te houden. Indien er ergens eene breuk kwam in hunne verschansingen, dan wierden zy overrompeld, en moesten bezwyken onder de menigte hunner vyanden. Meer dan eens stond de krygskans op 't nippen: nog een enkele schok en de Galliërs dringen door!... Maer Cesar hield zich met voordacht op eene plaets van waer hy het oog op alles had, van waer hy zyne bevelen uitgaf en hulp zond waer 't noodig was. Op deze wyze voorkwam hy de wisse nederlaeg der zynen. Te vergeefs beproefde Vercingetorix alles wat moed en krygskunst bekwaem zyn in te geven; te vergeefs vochten de Galliërs op de hoogte met eene heldhaftigheid die de Romeinen zelf verbaesde: Cesar deed al hunne poogingen mislukken; waer hy zag dat zyne soldaten begonnen te deinzen, of met minder vuer

{==260==} {>>pagina-aanduiding<<}
zich verweerden, omdat hun de armen van vermoeidheid afvielen, daer zond hy versche manschap heen, om hunne spitsbroeders te ondersteunen; en waer 't gevaer het dreigendste scheen, daer vloog hy zelf ter hulp, en zyne tegenwoordigheid deed de kans telkens keeren.
De viktorie begon op den berg: daer werden de Galliërs eerst verslagen. Het meeste deel bleef er dood, en de overigen namen de vlugt naer hun legerveld, alwaer zy zoodanig den schrik verspreidden, dat welhaest al hunne krygsgenooten door dezelfde vrees bevangen den rug keerden en zich op den loop begaven. De overwinning was volkomen van den kant van Cesar. Zyne soldaten waren al te zeer afgemat door den langen stryd, om de vlugtelingen na te jagen, anders zouden het weinigen ontkomen zyn. Tegen den avond nogtans werden de achterblyvers door de romeinsche ruitery ingehaeld, neêrgesabeld, gevangen of verstrooid, zoodanig dat er zich geen enkele bende meer vertoonen dierf. Alisia, gelyk men raden kan, gaf zich verwonnen; het overgebleven krygsvolk en alle de inwoonders werden als slaven aen de romeinsche soldaten uitgedeeld.

{==261==} {>>pagina-aanduiding<<}

Welk eene uitkomst! wat verbazende viktorie! Eene stad belegeren die door hare ligging zelf bykans ongenaekbaer was, haer met berg en al zoodanig insluiten dat er de burgers van honger vergaen, er 80,000 wel gewapende en kloekmoedige mannen in gevangen houden, bevechten, overwinnen, de wapens doen nederleggen, het slavenjuk doen opnemen, niet tegenstaende dat zy eenen beroemden krygsheld, eenen Vercingetorix aen hun hoofd hadden, en door 250,000 dappere Galliërs van buiten ondersteund wierden; eindelyk geheel die magt, nog verdubbeld en tienmael verdubbeld door de woede die haer bezielde, bestryden niet alleen en tegenhouden met soldaten die maer een zesde in getal uitmaekten en door allerhande werken afgemat waren; maer drymael achtervolgens verslaen, verpletten, verdelgen, ja en byna tot den laetsten man vernietigen: dat zyn dingen die in de wereld maer eens gebeurd zyn, en die nooit hadden kunnen gebeuren, indien God uit geene byzondere insigten den arm van Cesar bestierd en versterkt had.
Daer ligt nu Gallië ter neêr gedrukt, vertrapt onder den reuzenvoet van den romeinschen over-
{==262==} {>>pagina-aanduiding<<}
winnaer. Wie zou nu nog durven de oogen opslaen of op wederstand denken tegen eenen vyand die des te zekerder schynt van de viktorie, naer mate hy grooter legers te bevechten heeft? Waerlyk neen, daer is geen hoop meer; al wat de volkeren van Gallië nog overblyft is van zich in het stof te buigen, den wereldveroveraer om genade te smeeken en de boeijen te kussen die hen aen Roomen moeten vasthechten. Zoo deden ook de onderscheidene inwoonders der landen waer de oorlog gedurende dezen veldtogt gevoerd was; doch, hoe ongeloofelyk zulks moge schynen of niet, de Belgen gaven het nog niet op: zy dorsten nog onder elkander van tegenstand spreken; zy maekten nog nieuwe plannen, even als of zy het ysselyk lot der Eburonen, en hunne eigene rampen der vorige jaren reeds vergeten hadden. Zoo drukkend was de slaverny van Roomen voor die vryheidlievende volken, dat zy, mat geslagen en tot smachtens toe gekneveld, immer nog moeite deden om hunne kluisters te ontspartelen, en weêr vrye lucht te ademen.
Cesar voorzag dat hem zyne meesterschap hier en daer nog zou betwist worden, en vond daerom goed den winter aen deze zyde der Alpen door te

{==263==} {>>pagina-aanduiding<<}
brengen. Het was niet zonder reden; want gedurende al de wintermaenden ontstonden er, nu in de eene dan weêr in de andere streek, nieuwe onlusten, en moest hy zyne keurbenden herwaerts en derwaerts leiden om telkens de rust en de onderdanigheid te herstellen. Het lukte hem overal goed meê, hier met zachtheid, daer met strengheid; doch ter nauwernood was de lente aengekomen, of de Bellovaken, een der dapperste natiën van oud België, raekten in vollen opstand. Deze hadden weinig deel gehad in den oorlog van het vorig jaer, en lieten zich op hunne magt en dapperheid nog zeer veel voorstaen. Hun koning of krygshoofd, met name Correus, was een gezworen vyand van Roomen en een ervaren oorlogsman; hy had met den vorst der Atrebaten een verbond aengegaen, en zoo veel volk op de been gebragt, dat hy den overwinnaer van Alisia stoutmoedig dierf afwachten.
Cesar zag daer geen erg in; hy dacht het was niet dan eene kortstondige opbruising, die zyne tegenwoordigheid gemakkelyk zou doen vallen: en dewyl zyne soldaten vermoeid en afgesloofd waren door den veldtogt van den laetsten zomer, en door het heen en weêr gaen van den ganschen winter,

{==264==} {>>pagina-aanduiding<<}
besloot hy slechts met vier keurbenden tegen de Bellovaken op te trekken, en de andere te laten rusten, vertrouwende dat hy daer volk genoeg meê had, om den oorlog in weinige dagen te eindigen. Dit mael was hy bedrogen in zyne vooruitzigten. De Bellovaken hadden zich zoo goed bereid gemaekt, zy waren zoo sterk, zy hadden zoo wel hunne posten gekozen, daer was zoo veel kunst in den aenleg van hun kamp, zoo veel orde en krygstucht in hun leger, zoo veel beleid in de oversten, dat Cesar het niet wagen dierf om in het veld te verschynen, zonder beter voorzien te wezen. Hy vroeg dan in der haest dry andere legioenen die Trebonius hem moest aenbrengen; daerenboven eischte hy van de overwonnen Galliërs talryke hulpbenden van ruitery: kortom, hy verzuimde niet ééne der voorzorgen welke hy gewoon was te nemen als er iets groots of gevaerlyks te verrigten was.
Wy zullen ons niet verder inlaten in de gebeurtenissen van dezen veldtogt, welke dan ook van minder belang zyn dan die wy pas beschreven hebben. Het zy genoeg hier aen te merken dat de Bellovaken gedurende gansch den zomer aen de

{==265==} {>>pagina-aanduiding<<}
Romeinen veel spel leverden; dat zy en hunne bondgenooten zoo veel krygskunst als kloeken moed vertoonden; eindelyk dat Cesar eene magt van soldaten verloor, maer op 't laetste toch, met behulp der germaensche ruitery, de overhand behaelde en de Belgen tot onderwerping dwong.
Correus was gesneuveld, de vorst der Atrebaten had de vlugt genomen, en nu kwamen de voornaemsten des volks de knieën buigen en om genade smeeken by den overwinnaer. Cesar gedroeg zich met zyne gewoonlyke wysheid; hy schonk vergiffenis aen de Bellovaken, op de enkele voorwaerde dat zy aen de bevelen van Roomen zouden gehoorzamen, en gyzelaers geven. De andere volkeren die zich ook aen straf en wraek verwacht hadden, werden met dezelfde zachtmoedigheid behandeld, zoo dat op eens geheel België tot vrede kwam. 't Is waer, vele inwoonders onzer streken verkozen een vrywillig ballingschap, en verlieten hun vaderland, hunne have, hunne vrienden, liever dan in slaverny te leven; maer de grootste hoop, ziende dat er toch met wederstand bieden niets te winnen was, onderwierp zich aen de vreemde overmagt, om, na zoo veel jaren worstelens, eindelyk wat rust te genieten.

{==266==} {>>pagina-aanduiding<<}

Deze veldtogt was de laetste. Waer nog eenige gisting overbleef het zy in België of in Gallië, daer bragt men allengskens de gemoederen tot bedaren, zoo dat op 't einde van den zomer de oorlog overal ophield. Cesar was voornemens den winter en het volgende jaer geheel te besteden, om in de onderscheidene deelen van Gallië, dat nu gansch onderworpen was, het gebied van Roomen te bevestigen en verdragelyk te maken, ten einde aldus allen opstand in 't vervolg voor te komen. Hy had nu andere inzigten. Zyne vriendschap met Pompeius was gebroken; het werd derhalve tyd dat hy naer Italië omzag, om de gelegenheid niet te missen, en opdat de opperheerschappy, die altoos het voorwerp zyner wenschen geweest was, hem in 't eind niet mogt ontsnappen. Het was dus geheel in zyn belang alle zorg aen te wenden om de veroverde landen te bevredigen, want hy voorzag dat hy zyne soldaten elders zou noodig hebben om zyne heerschzuchtige plannen te helpen uitvoeren.
Het leger werd verdeeld: vier keurbenden gingen hun verblyf nemen by de Belgen; de andere zond men twee en twee in de verschillende streken van Gallië, waer hare tegenwoordigheid noodza-
{==267==} {>>pagina-aanduiding<<}
kelykst scheen om de rust te verzekeren. Cesar zelf kwam zyn winterkwartier vestigen in de nabyheid zyner legioenen, namelyk aen de kanten van Atrecht. - Daer hield hy prachtiglyk hof; alle dagen waren er feesten en kostelyke maeltyden waer groot en klein, alhoewel aen onderscheidene tafels, mogt deel aen nemen. Cesar, die de menschen kende en die, als hy wilde, de schoonste hoedanigheden wist te vertoonen, liet niets onbeproefd om de herten der overwonnen natiën te winnen. Met de meeste lieftalligheid onthaelde hy iedereen; de edellieden waren ingenomen van de eer die men hun aendeed, de gemeene man kreeg altoos gehoor; men ontvong zyne klagten, men vervulde zyne wenschen, of, als het niet doenbaer was, werd het hem met beleefdheid en vriendschap geweigerd. Dat was juist het middel om de Belgen te betooveren: een vriendelyk woord van hunnen vorst, daer hebben zy nooit kunnen aen wederstaen, en, heden zoo wel als over achttien eeuwen, zouden zy door een vuer loopen voor eenen koning of meester die hen met hertelykheid weet te behandelen. Voor het overig had Cesar de wysheid van alle teekens van slaverny te verwyderen, en alles wat

{==268==} {>>pagina-aanduiding<<}
eenen schyn van vryheid vertoonde zorgvuldig te bewaren. Hy eischte wel eene jaerlyksche schatting doch zoo gematigd, en zoo goed verdeeld, dat er niemand last moest in vinden: vooral wist hy de hoofden der natiën, die den meesten invloed op de menigte hadden, door ryke geschenken en door schitterende beloften tot zich te trekken.
Na den winter, deed Cesar eene reis naer de provincie, welke aen gene zyde der Alpen onder zyn gebied was, ten einde aldaer de geesten op te winden, en tot zyne verdere ondernemingen te bereiden. Hy werd er ontvangen, niet als een overwinnaer, maer als een god. De wegen waren met bloemen bestrooid, de poorten der sleden en de straten versierd met triomfbogen, overal feestmalen opgeregt, millioenen menschen op de been, om den krygsheld, den veroveraer van Gallië zegepralend in te halen. De plegtigheden duerden weken. Wanneer Cesar oordeelde dat hy genoeg gedaen had om zich van de aengekleefdheid der provincie te verzekeren, trok hy weêr de Alpen over om zyn laetste bezoek in Gallië af te leggen. Het land der Trevieren was bestemd om nog eens al de legioenen vergaderd te zien, nu niet in vyandlyken toe-
{==269==} {>>pagina-aanduiding<<}
stel, maer om hun afscheid te nemen. Na eene plegtige offerhande opgedragen en het leger gemonsterd te hebben, vertrok Cesar aen het hoofd der keurbenden, welke hy gedurende geheel den zomer van het eene land naer het andere leidde, op voorwendsel dat die omwandeling voor de gezondheid der krygslieden noodzakelyk was; maer inderdaed om voor de oogen van al de overwonnen volken de magt van Roomen nog eens ten toon te spreiden, en hunne onderdanigheid te bevestigen. Daer kwam nog eene andere reden by. Cesar bezocht aldus de onderscheidene natiën van Gallië, ten einde gelegenheid te vinden om den adel en de jongelingschap, welke hy tot medehelpers zyner toekomende ondernemingen bestemde, door geschenken en door schoone beloften tot zich te trekken. Alwie onder zyne vaendels dienst wou nemen, kreeg, behalve geld in overhoop, de verzekering dat hy na zekeren tyd al de regten van het romeinsche burgerschap genieten zou. Zoo verlokte Cesar de arme Belgen en Galliërs, die zich welhaest tot talryke benden vereenigden, om den veroveraer te volgen, en zyne eerzucht in vreemde landen te gaen ondersteunen.

{==270==} {>>pagina-aanduiding<<}

Eindelyk, de zomer voorby zynde, bestelde Cesar de winterkwartieren voor acht legioenen, waervan de helft, onder het bevel van Trebonius, in België legeren ging, terwyl de andere hun verblyf moesten nemen by de Eduenzen in Celtisch-Gallië. De veroveraer was verzekerd dat alles in rust blyven zou, indien deze twee voorname natiën haer niet stoorden. Vervolgens zeide hy vaerwel aen de volkeren die negen jaren lang getuigen waren geweest van zyne dapperheid, en trok de Alpen over.



{==271==} {>>pagina-aanduiding<<}

Achtste hoofdstuk.


België onder de heerschappy van Roomen.

Van 49 jaer vóór, tot 445 jaren na Christus geboorte.

De Belgen waren overwonnen. Negen jaren van bykans gedurigen stryd hadden de bevolking zeer verminderd; de kloeke jongelingschap, zy, die in de liefde voor de vryheid gevoed en groot geworden was, had het oorlogszweerd afgemaeid; de aenkomende jeugd, in de nederlaeg opgegroeid, liet zich misleiden door de schoone beloften des veroveraers, en door den schitter des krygsroems dien zy verwerven zouden met te vechten onder de banieren van Cesar.
Deze was met weinige troepen het gebergte overgetrokken; maer duizenden van Galliërs en Belgen waren bereid om hem te volgen in Italië, alwaer hy met den degen ging beproeven wie van twee, hy of Pompeius, de wet zou geven te Roomen.
Pompeius was in bezit van de oppermagt en had voor hem den Raed en den adel; Cesar, in wiens oogen de tweede plaets te gering was, zou zyn' mededinger den voet ligten, en had het volk op zyne

{==272==} {>>pagina-aanduiding<<}
zyde weten te trekken. Hy had millioenen en millioenen opgeofferd om het getal zyner aenhangers te vergrooten. Maer zoo haest Pompeius gewaer werd dat het gezag hem ontsnappen zou, indien men aen den veroveraer van Gallië het bestier der wingewesten, en de talryke keurbenden liet, waermeê hy zoo veel wonderen verrigt had, zag hy naer middelen uit om hem het bewind doen neêr te leggen, en zyne legioenen af te danken. Dit ging niet. De partyschappen braken uit; de gemoederen werden opgehitst; men gebruikte geweld tegen de vrienden van Cesar, en de twist ging over tot burger kryg. Het lot was geworpen.
Cesar zag dat het oogenblik gunstig was, en dat de menigte hem by zou vallen; daerom zond hy bevel aen zyne legerhoofden in Gallië om hem zoo veel krygsvolk aen te brengen als er daer kon gemist worden: en aen het hoofd van een enkel legioen, stapt hy de grens zyner provincie over, en trekt gewapenderhand naer Roomen, al de steden die op zynen weg lagen innemende.
In zyne oorlogsplannen stond de spoed, de verrassing altoos op de eerste plaets, gelyk wy meermaels hebben aengemerkt: hier wederom was hy

{==273==} {>>pagina-aanduiding<<}
zoo haestig, dat zyn tegenstrever den tyd niet had om zich in gereedheid te stellen, en, te midden der algemeene verslagenheid welke de enkele nadering van Cesar te Roomen verwekte, geen ander middel vond dan de hoofdstad te ruimen met al de Raedslieden, met de romeinsche ridders, de overheidspersoonen, de aenzienlykste burgers en al wie de tegenparty niet aenkleefde. Hy hoopte door deze vlugt de gemoederen tegen zynen vyand te verbitteren, en terwyl hy achteruit trok, naer Griekenland op, om des noods in het Oosten, waer zyn naem groot was, hulp te vinden, gaf hy bevel om door gansch Italië krygsvolk op de been te brengen, ten einde den aentogt van Cesar te stuiten. 't Was alles te laet: Cesar won de eene stad voor en de andere na, wierf soldaten by naer mate hy doordrong, lokte geheele legioenen die tegen hem uitgezonden waren onder zyne vaendels, ging Pompeius belegeren te Brundusium, en dwong hem Italië op te geven en naer Epirus over te steken.
Cesar zou zynen tegenstrever aenstonds in Griekenland opgevolgd zyn, om uit de eerste verwarring en ontsteltenis zyn voordeel te trekken, en den twist door een enkelen slag te beslissen; maer

{==274==} {>>pagina-aanduiding<<}
hy had geene schepen aen de hand. Daerenboven vreesde hy dat de legerhoofden van Pompeius in Spanje, waer deze de landvoogdy door stadhouders bekleedde, met de vyf keurbenden die zy onder de wapens hadden, in Gallië mogten rukken of zelfs Italië ontrusten, terwyl hy afwezig zyn zou. Hy trok dan regelregt naer Roomen, alwaer hy van de raedsheeren die de vlugt niet genomen hadden en van het volk met den grootsten geestdrift ontvangen werd. Hy vond er 's ryks schatkamer zoo goed als verlaten, en sloeg er de hand op, in weêrwil van den gemeensman Metellus die het zocht te beletten. Daer de Consuls de sleutels hadden mede genomen, werden de sloten aen stukken geslagen, de deuren ingestort. Vervolgens haelde hy alles uit wat er in was, namelyk 25,000 staven of 4,136 pond gouds, 35,000 staven of by de 900,000 pond zilvers, en 40 millioenen Sestercen, of omtrent acht millioenen franks, gemunt geld. Deze geweldige roovery baerde in't oogenblik veel misnoegen; maer Cesar wist er eenen draei aen te geven, en stelde er verder zich boven. Dan deed hy in der haest twee vloten timmeren; hy nam goede maetregelen om in Italië meester te blyven, en begaf zich met

{==275==} {>>pagina-aanduiding<<}
een leger naer Spanje om de stadhouders van Pompeius te bevechten. Daer volgden hem talryke ruiterbenden, samengesteld uit Galliërs en Belgen, welke hem de eene overwinning op de andere deden behalen: kort, hy versloeg alles, en dwong de soldaten van zynen tegenstrever de wapens neêr te leggen. Vervolgens kwam hy weder naer Roomen, werd opperbevelhebber of Dictator gekozen, gaf eenige wetten uit die geschikt waren om de menigte te believen, en maekte gereedschap om naer Griekenland over te steken en Pompeius op 't lyf te vallen.
Deze laetste had hemel en aerde geroerd om zich in goeden staet van verdediging te stellen. Vyf legioenen waren met hem vertrokken, een was uit Sicilië ontboden, dry waren in Asië en elders aengewerfd, twee andere werden verwacht uit Syrië. Wat de hulp van vreemden aengaet, daer zou het ook niet aen ontbreken: al de koningen, al de volkeren van Griekenland en van het Oosten moesten krygsvolk leveren, en hadden reeds boogschutters, slingeraers en ruitery in menigte bygebragt. Maer het voorwerp van Pompeius meeste zorg was om eene onverwinbare vloot uit te rusten, ten einde

{==276==} {>>pagina-aanduiding<<}
Cesar te beletten van in Griekenland te geraken. Schepen zonder tal werden hem van alle kanten verschaft, en bewaerden de kusten van Epirus en Illyrië, zoo ver als er eenig gevaer te vreezen was.
De toebereidsels waren groot, verschrikkelyk, als men ziet; maer zy waren niet groot genoeg om Cesar af te schrikken. De zomer ging ver, Cesars soldaten waren afgemat van 't vechten en 't marcheeren; ja, voor het meerendeel ziek van de hitte die zy hadden uitgestaen. Tot overmaet van tegenspoed, de schepen ontbraken om het leger in zee te voeren. Dit alles belette niet dat de Dictator zyn opzet doordreef; want hy had liever met de helft zyner krygsmagt vooruit te gaen, dan tyd te verliezen om het leger voltallig te maken. Hy scheepte in te Brundusium met 20,000 man en 600 peerden; daermeê moest hy eene vloot van vyf à zes honderd schepen ontwyken of bevechten, en het uithouden tegen een leger van meer dan zestig duizend soldaten zonder de hulptroepen. - Cesar was zoo haest niet verwacht; dit vermeerderde zyne kans, en maekte dat hy zonder tegenstand in Epirus aenlandde. Daer nam hy onderscheidene steden in, eer Pompeius den tyd had om er zich tegen te ver-
{==277==} {>>pagina-aanduiding<<}
zetten, en sloeg zyn kamp neêr in de nabyheid eener rivier, voornemens zynde het overig zyner krygsmagt af te wachten om met meer zekerheid voort te gaen.
Het kostte geweldig veel moeite voor de manschap die in Italië gebleven was, om eene tweede mael de zee over te geraken, want de vloot van Pompeius hield ze zoo nauw bezet, dat er geen schip ongezien voorby kon zeilen. Intusschen Cesar drong er zoodanig op aen, en zyne soldaten waren zoo onverduldig, dat zy toch, in weêrwil van alle beletsels, beproefden om over te steken, en met vier legioenen te gelyk inscheepten. Hoe vermetel zulks ook ware, het viel hun meê: zes groote galeijen die hen kwamen aenranden, en in staet waren om de vrachtschepen met éénen schok te overrompelen, werden tot de laetste toe, door 't schielyk keeren van den wind, tegen de kusten aen stukken geslagen, en Cesars mannen ontsnapten niet alleen, maer geraekten onverhinderd by 't gros van 't leger. Nu had de gelukkige oorlogsman nagenoeg 40,000 stryders onder zyn bevel; nu moest het, wat Pompeius ook verzinnen mogt om eenen algemeenen veldslag te ontwyken, welhaest

{==278==} {>>pagina-aanduiding<<}
tot een treffen komen, want Cesar had geen eten genoeg om het lang te trekken, en dat was hy overigens niet gewend. Daerby geviel het dat hy, door verraed van twee Galliërs, eenige schade leed en verpligt was zyne plannen te veranderen; maer nu werden de aenhangers van Pompeius op eens zoo verwaend, zoo laetdunkend, dat zy hunnen overste bykans dwongen om slag te leveren. Dit geschiedde in der daed te Pharsalië, den 12 Mei van het jaer 48 vóór Christus geboorte: Pompeius werd verslagen, 15,000 van zyne soldaten sneuvelden in den stryd, 25,000 gaven zich over, en hy zelf vlugtte naer Egypte, alwaer Cesar hem opvolgde, en rust noch duer had tot dat het hoofd van zynen vyand hem voor de voeten werd neêrgelegd.
Cesar was overwinnaer; daer bleven hem nog vyanden over die de party van Pompeius met hert en ziel aenkleefden; doch zy werden een voor een, in Asië, in Africa, in Spanje bevochten, verslagen of verstrooid, en nu kwam eindelyk Cesar naer Roomen om de vruchten van zoo veel arbeids en van zoo veel overwinningen in te zamelen. De grootste eer die een romeinschen krygsoverste kon te beurt vallen, was de Triomf of zegeprael.

{==279==} {>>pagina-aanduiding<<}
Deze eer werd hem door den Senaet, die het nu, gelyk meestal gebeurt, met den sterkste hield, eenpariglyk toegewezen; doch dit was niet genoeg: men besloot dat er gedurende veertig dagen openbare feesten zouden gevierd worden, en dat de praelwagen des krygshelds op den dag van zynen triomf getrokken zou worden door vier sneeuwwitte peerden, gelyk de wagens van Jupiter en van Apollo; het dictatorschap of opperbevel werd hem voor tien jaer opgedragen; eindelyk, zyn standbeeld zou op eenen triomfwagen in het Capitolium, regt over dat van Jupiter, opgerigt worden, met den wereldbol aen zyne voeten, en voor opschrift dragende: Aen Cesar halven god.
Nooit in de wereld had men iets gezien dat vergelykbaer was aen den luister van Cesars zegeprael, die niet ééns, maer tot viermael toe, met eenige dagen tusschenruimte, gevierd werd. De eerste reize triomfeerde hy over Gallië; deze zegeprael was de prachtigste van allen: de wagen (die maer ééns dienen moest) was gemaekt van een kostbaer en zeldzaem hout dat tegen het goud opgewogen, ja nog duerder zelfs betaeld werd. Voorop stapten de koningen en veldoversten der verschil-
{==280==} {>>pagina-aanduiding<<}
lende overwonnen natiën; zy waren voorgegaen van eene ontelbare menigte romeinsche burgers geladen met den buit der onderworpen vyanden. Eenige droegen gouden beelden vertoonende den Rhyn, de Rhône, den Ocëaen geketend en verslaefd; schilderyen waerop de namen van dry honderd veroverde volken, acht honderd ingenomen steden en het getal der gesneuvelde vyanden, begroot op een millioen menschen, uitgedrukt waren. Nog anderen droegen achttien honderd tweeen-twintig gouden kroonen, wegende te samen 20,000 pond: dit waren geschenken van overwonnen vorsten en steden; anderen wederom droegen korven met geld en zilverwerk geschat op 65,000 talenten of ruim 175 millioenen franks. De zegepraler, met eene lauwerkroon op het hoofd en den triomfmantel op de schouderen, gevolgd van zyne bloedverwanten, van zyne vrienden, en eindelyk van zyne overwinnende legioenen, werd, door de byzonderste straten van Roomen, onder het vreugdgejuich der menigte en het geschal der trompetten, geleid naer het Capitolium of den tempel van Jupiter, alwaer eene offerande gepleegd moest worden. Daer de praeltrein eerst laet in den avond

{==281==} {>>pagina-aanduiding<<}
ter bestemde plaets aenkomen zou, had men zich voorzien van duizende fakkels in ryke luchters opgestoken en gedragen door veertig olifanten, welke van wederzyde den stoet vergezelden. Zoo bereikte men eindelyk den afgodstempel, alwaer twee blanke stieren geslagt werden, en na eenige andere plegtigheden, eindigde het feest met gastmalen, schouwspelen, volksvermaken, geldgiften aen de soldaten, en dit alles zoodanig in 't groot, dat wy er ons geen denkbeeld kunnen van maken.
Zoo luisterlyk was de eerste triomf van Julius-Cesar. De tweede, derde en vierde waren insgelyks overprachtig: de praelwagens werden telkens vernieuwd, en de rykste stoffen die men vinden kon, acanthus-hout, schildpadschelp, elpenbeen, werden daer beurtelings voor gebruikt. Zelfs het jaer daerna, wanneer Cesar voor de vyfde mael zegepraelde, was de wagen en alles wat tot den toestel behoorde, uit louter zilver gesmeed. Niets was te kostbaer om Cesar te vereeren; niets te schitterend om den roem van den krygsheld op te helderen. Grooten en kleinen bogen voor hem de knien; de Senaet verhief hem tot in de wolken, gaf hem het bewind van al de romeinsche legers met

{==282==} {>>pagina-aanduiding<<}
den titel van Keizer en van Dictator zyn leven gedurende, droeg hem den eernaem op van Vader des Vaderlands, en gaf, tot eeuwige gedachtenis van den grooten man, zynen naem aen de zevende maend des jaers, gelyk het op den huidigen dag nog gepleegd wordt.
Nu was Cesars eerzucht verzadigd; nu was hy meester van het romeinsche ryk en derhalve van de gansche wereld; nu werd hy als eene godheid geëerd en zag zyn standbeeld pralen by dat van den dondergod. Zyne vorige vyanden moesten hem lief hebben, want hy had alles vergeven en vergeten; het volk en de soldaten moesten hem aenbidden, want hy had hen overladen met giften; wachten of lyftrawanten had hy niet noodig, want hy heerschte in al de herten. - Cesar meende het zoo, en smaekte eindelyk het geluk dat hy altyd betracht had; toen hy, den 15 Meert van het jaer 44 voor 's Heilands geboorte, in den vollen Raed op de jammerlykste wyze vermoord werd. Eene samenzwering was tegen hem gesmeed; weêrstand bieden was onmogelyk: hy wond zich het hoofd in zynen tabbaert, sloot de oogen digt, viel, voor het standbeeld van Pompeius, doorboord van

{==283==} {>>pagina-aanduiding<<}
dry-en-twintig dolksteken, en versmachtte in zyn bloed.
Zoodanig was het einde van dien heerschzuchtigen mensch, die geheel zyn leven had opgeofferd aen den ydelen roem. Niet te vrede met den rang die hem door geboorte en door zyne hooge bekwaemheden verzekerd was, wilde hy den oppersten trap bereiken, en alle zyne medeburgers aen zyne voeten zien. Zyn wensch wordt volbragt; maer nauwelyks heeft hy den vorstelyken zetel beklommen, of een moordpriem stort hem daer af, en verandert op eenen oogenblik den trotschen prael der aerdsche grootheid in het afgrysselyk schouwspel van een bloedbad!
Zoo eindigt veelal de eerzucht, het zy in 't groot of in 't klein: zy, afgod van zich zelve, offert alles op aen hare verheffing, en wordt ten laetste dikwyls geslagt op haren eigen altaer.
Keeren wy nu weder tot onze geschiedenis. Wy hebben de op bladzyde 144 gedane belofte vervuld, met Cesar na te gaen tot op het einde zyner loopbaen, en wy meenden zulks verschuldigd te wezen aen de nieuwsgierigheid van den lezer, welke niet onverschillig blyven kon omtrent de lotgevallen

{==284==} {>>pagina-aanduiding<<}
van eenen oorlogsman, die door zoo veel heldendaden de magt van Roomen hier heeft gevestigd, en eene heerschappy gesticht waer België meer dan vyf eeuwen onder gestaen heeft.
Hoe was het hier te lande gesteld, terwyl Italië in vuer en vlam stond, en terwyl de burgerkryg woedde in Griekenland, waer wy het bloedig pleit tusschen Cesar en Pompeius hebben zien beslist worden? Men zou natuerlyker wyze genegen zyn om te denken dat Belgen noch Galliërs die gelegenheid konden laten voorbygaen, zonder te beproeven om het vreemde juk van hunne schouderen te schudden. Zulks ware inderdaed niet moeijelyk geweest, en men was er te Roomen genoeg voor bevreesd: echter viel het geheel anders uit. Gallië en België bleven stil en lieten zelfs, na Cesars dood, aen zekeren Aurelius, die toen het bevel voerde, weten dat zy getrouw zouden blyven. Deze gedweeheid zal minder verwonderen, indien men opmerkt dat de hoofden der onderscheidene natiën door geschenken en andere, middelen van verleiding reeds gewonnen waren, gelyk wy te voren gezegd hebben. Daer kwam nog by dat de belgische jongelingen die de overwinnaers gevolgd waren

{==285==} {>>pagina-aanduiding<<}
om in Spanje, in Epirus, in Egypten, de party van Cesar te ondersteunen, zich door den eernaem van bondgenooten lieten begoochelen, maer inderdaed tot waerborg en tot gyzelaers dienden van de getrouwheid hunner natie. En wanneer die jonge Belgen hun vaderland wederzagen, dachten zy aen geene voorouderlyke vryheid meer, maer aen de pracht en de weelde die zy in de zuidelyke gewesten hadden leeren kennen, en waervan zy den smaek onder hunne landgenooten allengskens verspreidden. Hierdoor werd de beschaving wel eenigzins bevorderd, doch de voorvaderlyke deugd en vryheidsliefde gingen er meê ten gronde.
Na lange onlusten en bloedige twisten, die te Roomen ontstonden ter gelegenheid van Cesars moord, kwam de oppermagt in de handen van zyn' neef Octavianus-Augustus. Deze nieuwe keizer (want nu was er geen republiek meer, het ryk werd voortaen de prooi van den sterkste) volgde het voorbeeld van Cesar niet na. Verre van de gemoederen der Belgen tot zich te trekken, gelyk zyn oom gedaen had, verwyderde hy alle de herten door de nieuwigheden die hy wilde invoeren. Tot dan toe hadden de Belgen geleefd volgens hunne

{==286==} {>>pagina-aanduiding<<}
oude wetten, zeden en gebruiken; de voornaemste natiën hadden hunne vorsten of opperhoofden, hunnen adelstand, hunne volksvergaderingen mogen behouden; zy zagen zich aen als bondgenooten van Roomen: en moesten zy zich naer vreemde bevelen schikken, daer bleef hun ten minste nog eene schaduwe der oude vryheid. Deze staet van zaken duerde vóór en na de dood van Cesar, zoo lang men de armen der Belgen in Italië of elders noodig had, en zoo lang hunne misnoegdheid de krygskans had kunnen doen keeren. Doch nauwelyks had Augustus zyne mededingers ten onder gebragt; nauwelyks was hy alleen met de opperste magt bekleed, of alles veranderde in de romeinsche wingewesten. Hy wilde geen bondgenooten, maer onderdanen; derhalve moesten alle nationale instellingen ophouden, en België op zyn romeinsch bestierd worden. Dit bragt in 't begin, groote ontevredenheid voort; meer dan eens raekte deze of gene streek in vollen opstand: doch dan zond men er krygsvolk naer toe, en de muitery werd gedempt. Eindelyk kwam Augustus zelf, van een talryk leger vergezeld, in België, om al de moeijelykheden in eens te beslissen, en de provinciën aen

{==287==} {>>pagina-aanduiding<<}
een regelmatig bestier te onderwerpen. Te dien einde deed hy den staet van geheel Gallië opnemen, dat is te zeggen dat ieder inwooner verpligt was zynen naem, zyne hoedanigheid, verblyfplaets en vermogen, met het getal zyner kinderen en slaven, aen te geven, welk alles in openbare registers werd opgeteekend. Vervolgens kwam er eene nieuwe verdeeling van Gallië, waerby oud België in dry deelen of departementen gesplitst werd: het eerste bleef den naem van België behouden en had Rheims tot hoofdplaets, alhoewel de landvoogden of gouverneurs van dit deel somtyds hun verblyf hadden te Bavay by Kameryk. Volgens Plinius strekte België zich alsdan uit van de Schelde tot aen de Seine: het zal dus waerschynlyk den loop dier laetste rivier oostwaert gevolgd hebben, om langs de Maes weêr te komen. Men ziet derhalve dat een groot deel van Vrankryk toen ter tyd tot België behoorde.
Het tweede deel kreeg den naem van Opper-Germanië, waer Mainz of Mayence de hoofdstad van werd. Het was aen de oostzyde door den Rhyn bepaeld, en liep van dien kant tot boven Straetsburg.
Het derde deel kreeg den naem van Neder-Ger-
{==288==} {>>pagina-aanduiding<<}
manië. Het besloeg, van de noordzyde opgaende, behalve het nederduitsch-sprekende deel van hedendaegsch België met Luik daerby, Kleef-en Gulikerland, en strekte zich uit tot boven Bonn, alwaer het van het ander Germanië niet ver af bleef. Keulen en Tongeren werden er daerna de hoofdplaetsen van.
Door deze nieuwe verdeeling werden de onderscheidene volken noodzakelyker wyze onder elkander vermengd, iets wat hun zeker ten hoogste mishagen moest, dewyl hun eigen volksbestaen daerdoor vernietigd werd. Maer de keizer had meer dan één middel om ze in bedwang te houden. Het was van ouds de gewoonte dat Roomen, wanneer het eene natie had ten onder gebragt, een deel van het veroverd land aensloeg, hetwelk alsdan het eigendom van den Staet werd. Dat land wierd vervolgens verhuerd ten voordeele der republiek, of men gebruikte het voor de volksplantingen der uitgediende soldaten, in welk geval het onder eene min of meer talryke menigte verdeeld werd. Dewyl nu Cesar ook by zyne verovering van Gallië en België, groote domeinen aengeslagen had, vond zyn neef goed die te benuttigen voor de ontelbare

{==289==} {>>pagina-aanduiding<<}
soldaten welke hem hadden helpen meester worden, en die nu hunne belooning verwachtten. Duizenden van Romeinen kwamen zich dan in Gallië en België neêrslaen, en bragten eene bykans nieuwe bevolking in vele streken. Dit had een dubbel voordeel: de tegenwoordigheid dier vreemden was een groot beletsel voor allen verderen opstand, en hunne vermenging met de landzaten maekte dat op den duer alles een romeinsch uitzien kreeg.
Deze volksplantingen, hoe talryk dan ook in de vruchtbaerste gewesten der veroverde landen verspreid, waren echter nog niet bekwaem om al de ledige plaetsen te vervullen, inzonderheid in het noordelyk en oostelyk deel van België. Daer was eene gansche natie uitgemoord, namelyk die der Eburonen; van de Atuatikers ook waren er slechts weinigen overgebleven, en zoo was het haest by al de oude belgische volken, die, gedurende zoo veel jaren worstelens, in getal zeer verminderd waren. Tusschen Maes en Rhyn, en zelfs aen dezen kant der Maes tot aen het land der Nerviërs toe, waren er byna geene inwoonders meer. De keizer vond een gemakkelyken middel om die streken te vervullen, met ze af te staen aen Germaensche volks-
{==290==} {>>pagina-aanduiding<<}
gemeenten, welke tot dan toe aen gene zyde van den Rhynstroom gehuisd hadden. De Ubiërs waren de eersten die zich in België kwamen nederzetten. Dit volk, hetwelk wy vroeger reeds hebben leeren kennen, had alle dagen te lyden van de woeste Zweven, welke aen hunne geburen niet vergeven konden dat zy in bondgenootschap met Roomen getreden waren. Marcus-Agrippa, de toenmalige landvoogd dezer streken, liet hun dan toe, dat zy den stroom zouden overkomen en zich vestigen tusschen Maes en Rhyn, alwaer de Eburonen gewoond hadden. Dit geschiedde 35 jaren voor de geboorte des Zaligmakers. De toekomende keizer (want toen was hy 't nog niet) dacht dat die bondgenooten hem kloeke soldaten zouden opleveren, om den Rhyn te bewaren tegen de invallen van andere Germanen: ook had hy te dien einde den linken oever doen bezetten met sterkten of kasteelen; en daer de Ubiërs altoos getrouw gebleven waren aen het verbond dat zy met Roomen aengegaen hadden, meende hy op hen te mogen rekenen.
Hierin verwyderde hy zich nogtans van het voorbeeld dat Cesar gegeven had. Deze schrandere krygsman wilde nooit gedoogen dat de overrhyn-
{==291==} {>>pagina-aanduiding<<}
sche volken hunnen zetel op romeinschen bodem overbragten; hy vreesde dat zy zich allengskens mogten meester maken van de landen welke men hun zou inruimen, en dat zy met der tyd, ondersteund door andere vreemdelingen, al verder en verder mogten indringen, om eindelyk Italië en Roomen zelf aen te randen. Het vervolg zal toonen dat Cesar zich in zyne vooruitzigten niet bedroog; maer zoo ver dacht Augustus niet, noch die in zynen naem dit land regeerden. Zyn aengenomen zoon Tiberius, die na hem den keizerlyken troon beklom, ging nog verder: hy had, met zyn' broeder Drusus, groote overwinningen behaeld op de Zweven en de Sikambren, en er meer dan 40,000 krygsgevangen gemaekt. Deze, al kon men ze niet voor vrienden aenzien en derhalve op hunne getrouwheid geen' staet maken, werden meestendeels den Rhyn overgebragt en in de noordelyke streken van België neêrgezet, om de onbewoonde landen te bevolken. Een deel dier vreemdelingen vestigden zich in Gelderland; men vindt ze daer later onder den naem van Gubernen. Anderen kregen hunnen zetel in het namalige Luikerland, alwaer zy met de kleine overgebleven volksstammen den

{==292==} {>>pagina-aanduiding<<}
gemeenen naem van Tongren voerden, en de stichters geweest zyn van de stad welke wy heden onder dien naem nog kennen. Bewesten dit volk, namelyk in de hedendaegsche Kempen en verderop in Noordbrabant, gingen er andere woonen, welke by later tyd bekend worden onder den naem van Taxandren. Het schynt dat die allen een gemeenen oorsprong hadden en, onder verschillende benoemingen, deel maekten van het Zwevisch bondgenootschap dat wy vroeger (bl. 129) reeds hebben leeren kennen.
Deze onderscheidene volksplantingen behooren, hoogstwaerschynelyk tot het achtste jaer voor Christus geboorte. Sedert dien tyd tot in het midden der derde eeuw, wanneer Germanië voor goed het hoofd begon op te steken en het romeinsche Ryk van alle kanten te bestormen, leest men van geene nieuwe volken meer, die in België zouden toegelaten zyn geweest. Voor het oogenblik bleef alles stil; de overrhynsche natiën waren verslagen, al de vyanden van Roomen overwonnen, Gallië en België, onderdanig, het Ryk zelf bevredigd, zoo dat keizer Augustus den tempel van Janus, die in oorlogs tyd altoos open stond en nu sedert meer

{==293==} {>>pagina-aanduiding<<}
dan twee eeuwen zoo gestaen had, eindelyk sluiten mogt. De Messias, sedert vier duizend jaren aen het menschdom beloofd, zou haest geboren worden; de goddelyke Voorzienigheid had al de deelen der toen bekende wereld aen de romeinsche magt onderworpen, opdat in de eenheid van het tydelyk ryk de hemelsche leering van Gods eeuwigen Zoon zich des te gemakkelyker zou kunnen verspreiden. De burgerkryg, die zoo lang in den staet gewoed, en door eene zee van bloed de ondeugden van het bedorven heidendom gewroken had, houdt eensklaps op, en de Koning van vrede daelt op de aerde te midden van den algemeenen vrede dien Augustus had aengebragt.


Negende hoofdstuk.
    
Opkomst en voortgang van het christendom in België.

Wy weten met geene zekerheid het juiste tydstip wanneer het christelyk geloof in onze gewesten is beginnen gepredikt te worden. De gedenkstukken, waeruit wy zulks zouden kunnen leeren, zyn in de

{==294==} {>>pagina-aanduiding<<}
volgende tyden al vroeg vergaen, te midden van de verwoestingen waer ons land zoo dikwyls in de eerste eeuwen heeft aen bloot gestaen. De levens der Heiligen welke het Evangelie aen de Belgen eerst zyn komen prediken, en die hun bloed voor het geloof van Jesus-Christus hebben gestort, zyn niet dan lang daerna geschreven geworden, en berusten, in vele byzonderheden, niet dan op volksoverleveringen. Intusschen valt er niet te twyfelen of daer waren van in de eerste tyden af vele christenen onder de soldaten, welke in groote menigte den oever des Rhyns bezet hielden, en het Ryk bewaerden tegen de invallen der germaensche volkeren. Van hen zullen dan wel de inwoonders onzer gewesten de eerste begrippen van het christelyk Geloof ontvangen hebben. Daerenboven, de nauwe gemeenschap die de Belgen met Italië hadden, en de yver der eerste apostelen doen ons te regt denken dat ten minste eenige streken van België al zeer vroeg het christendom gekend hebben.
Onder de oudheden, welke men op verschillende plaetsen, doch vooral aen de kanten van Nymwegen, uit de aerde opgegraven heeft, als steenen, lykbussen, ringen, vazen en andere voorwerpen

{==295==} {>>pagina-aanduiding<<}
tot den romeinschen huisraed behoorende, zyn er niet weinige waerop men duidelyke teekens van het christendom erkent. Sommigen zyn gemerkt met een kruis; anderen dragen het beeld van een anker dat de christelyke hoop aenduidt; van een lam beteekenende het goddelyk slagtoffer voor 's menschen zaligheid opgedragen; van een schip, het zinnebeeld der Kerk in wier schoot, gelyk eertyds in de ark van Noë, alleen redding te vinden is. Anderen wederom dragen de letteren x en p, waer de aenbiddelyke naem van Christus in 't Grieksch meê aenvangt; of de eerste en laetste letter van het grieksch Abé, a namelyk en Ω, waerdoor beteekend wordt dat God het begin en het einde is aller dingen. Deze en soortgelyke gedenkstukken der Romeinen in ons land, bewyzen genoegzaem, dat het waer geloof al vroeg hier gekend was; daerenboven, de heilige Irenaeus, die in de tweede eeuw leefde, getuigt uitdrukkelyk dat er reeds in zynen tyd onderscheidene christelyke kerkgemeenten bestonden in Neder-Germanië, waer een groot deel van België toe behoorde.
In den loop der derde eeuw vinden wy het christendom ingevoerd in de voornaemste streken van

{==296==} {>>pagina-aanduiding<<}
België. De heilige Martinus predikt het geloof in Haspengau tusschen Maes, Demer en Dyl, alwaer hy als apostel geëerd wordt. De heilige Piatus komt uit Italië naer de gallische wingewesten om het Evangelie te verkondigen; hy dringt door in België en bekeert de Nerviërs aen de kanten van Doornik. Daerna gaet hy de martelkroon ontvangen niet verre van Ryssel, omstreeks het jaer 286. Omtrent denzelfden tyd komen de H. Victoricus en de H. Fuscianus de zalige tyding brengen aen de Morinen. Zy kiezen tot zetel van hun apostelschap de oude stad van Teruanen, maer worden te Amiens onthoofd, op bevel van Rictius-Varus, die toen het bewind had over dat deel van België. Men vindt alnog op hetzelfde tydstip den heiligen Eubertus het geloof predikende aen de inwoonders van Henegau, en den heiligen Chrysolius zynen yver uitoefenende aen de kanten van Wervick en van Comines in Vlaenderen. Beide eindigden insgelyks hunne loopbaen door de marteldood.
Dit is bykans alles wat men weet over den voortgang van het christendom in ons land gedurende de dry eerste eeuwen. In de vierde werd de voortgang veel sneller, sedert dat keizer Constantius-
{==297==} {>>pagina-aanduiding<<}
Chlorus verboden had de Christenen in Gallië te vervolgen; doch vooral sedert dat zyn zoon Constantyn-de-Groote het christendom omhelsde en den vrede aen de Kerk schonk in het jaer 313. Van dan af verspreidde zich het geloof in alle landen: en zonder den inval der barbaersche volken, die steden en dorpen vernielden en de inwoonders als slagtvee vermoordden, zou de godsdienst haest in geheel zynen luister geschitterd hebben.
In deze eeuw vindt men reeds bisschoppen in al de voornaemste steden van het toenmalig België, als blykt uit een werk van den H. Hilarius over de Kerkvergaderingen, hetwelk hy in 358 opdroeg aen zyne geëerbiedigde en heilige broeders de Bisschoppen van Opper- en Neder-Germaniè, en van België.
Een dier yverige kerkvoogden was Victricius, aertsbisschop van Roanen en hoogstwaerschynlyk van belgische afkomst. Wy vernemen van den heiligen Paulinus, die in denzelfden tyd leefde, dat de godsgezant Victricius de fakkel des geloofs voerde in die gewesten van België, welke naderhand gekend werden onder den naem van Picardië, van Henegau en van Vlaenderen. Tot dan toe was de kennis van het Evangelie daer nog niet zeer

{==298==} {>>pagina-aanduiding<<}
verspreid; maer nauwelyks verscheen er Victricius, of die dorre landen, met hunne zandige heuvels en woeste pleinen, werden welhaest een bloeijend gedeelte van de christelyke Kerk. Men bouwde er bidplaetsen, men stichtte er kloosters; de steden, de vlekken, de eilanden, de bosschen werden bevolkt met heiligen. Het zyn de eigen woorden van den H. Paulinus.
De eilanden welke hier vermeld worden, zyn mogelyk de Zeeuwsche eilanden: mogelyk ook moet dat woord verstaen worden van de Vlaemsche zeekusten, Inderdaed, Vlaenderen aen den westkant was zoodanig doorsneden van rivieren, welke zich in de noordzee ontlastten, dat het in onderscheidene eilanden als verdeeld scheen.
Tongeren en zyne omstreken erkennen den heiligen Maternus voor hunnen apostel. Hy was eerst, volgens alle waerschynlykheid, bisschop van Trier, gedurende welken tyd hy zynen yver uitstrekte tot onder de volken van Keulen en van Tongeren, die toen, als gezegd is (bl. 288), de twee hoofdsteden waren van Neder-Germanië. Welhaest werd het getal der geloovigen aen den Rhynstroom zoo groot, dat hy noodig oordeelde zynen zetel te vestigen in

{==299==} {>>pagina-aanduiding<<}
Keulen zelf, en zich te doen vervangen in de kerkvoogdy van Trier door den heiligen Agricius. Sedert dan bestierde hy Neder-Germanië met den meesten godsdienst-yver. Men gelooft dat hy eene kerk bouwde te Tongeren en te Maestricht. Hoey en Dinant op de Maes, en nog andere plaetsen van Luikerland, zouden hem insgelyks hunne kerken te danken hebben, waeruit volgt dat het christendom in die streken reeds bloeijend was. Na zyne dood, die voorviel in 328, werden de noodwendigheden van de stad en het land van Tongeren zoo groot, dat de inwoonders eenen byzonderen bisschop vroegen, gelyk zy alle de voornaemste steden zagen hebben. Dat verlangen was volkomen gegrond, want Tongeren moest in dien tyd, toen het nog door de Hunnen niet verwoest was, voor weinige andere steden wyken zoo min in uitgebreidheid als in bevolking. De wensch der geloovigen werd vervuld omstreeks 335, wanneer de H. Servatius met het bisschoppelyk ambt vereerd werd, en den Stoel van Tongeren beklom. Deze kerkvoogd moet dus als eerste bisschop van Tongeren gehouden worden; zyn geestelyk regtsgebied breidde zich uit over een groot gedeelte van hedendaegsch België; maer op

{==300==} {>>pagina-aanduiding<<}
het einde der vyfde eeuw, wanneer de stad van Tongeren door de Barbaren in puinen was gelegd, werd de bisschoppelyke zetel naer Maestricht overgevoerd door eenen anderen Servatius, wiens opvolgers daer gebleven zyn tot dat, meer dan dry, misschien vier eeuwen later, de Stoel gevestigd werd te Luik, alwaer wy hem heden nog zien.
De verwoesting van Tongeren in de vyfde eeuw was de eenigste niet die de Kerk te betreuren had. De vervolging kwam nu van Roomen niet meer, maer van ontelbare barbaersche volken, Wandalen, Alanen, Zweven en anderen, die in België en Gallië indrongen en alles te vuer en te zweerd stelden. De heilige Hieronymus, in eenen brief van het jaer 409, schetst een ysselyk tafereel van de wreedheid en den vernielingsgeest dier woeste menschen. Eerst, zegt hy, deden zy eenen inval in Opper-Germanië, alwaer Mainz overrompeld en neêrgebrand werd; verscheiden duizenden van Christenen wierden in de kerk omhals gebragt, te samen met hunnen bisschop Aureus genoemd. Dan volgde Worms, dat na een langdurig beleg de Barbaren in de handen viel, en deerlyk verwoest werd. Spier, Straetsburg en andere steden onder-
{==301==} {>>pagina-aanduiding<<}
gingen hetzelfde lot; waerna de schrikkelyke volkshorden tot Neder-Germanië overgingen, en Keulen in asch legden. België werd op zyne beurt aengerand: Trier, Doornik, Teruanen, Atrecht, Amiens en andere steden werden geplunderd, uitgemoord, in brand gestoken, het land vernield, met zoodanige woede, dat, gelyk een schryver die 't beleefde zich uitdrukt, indien de Oceaen zyne boorden uitgestegen en in Gallië gestort ware, zyne golven zoo veel verwoesting niet zouden gesticht hebben als die Barbaren.
Het spreekt van zelf dat door zoo eene ysselyke vervolging het christendom in België zoo goed als uitgedoofd werd. Die jammeren duerden voort tot op het einde der vyfde eeuw, wanneer Clodovaeus koning der Franken het doopsel ontving, en de Kerk liet adem scheppen, gelyk wy in het tweede deel dezer Geschiedenis verhalen zullen. Van toen af konden de geloofsverkondigers hunne zending weêr hernemen, en het kruis des Zaligmakers herstellen in de verschillende streken van België, waer het onder de slagen der afgodendienaers gevallen was, of waer het onteerd werd door kettersche leeringen of heidensche dwalingen. Sedert

{==302==} {>>pagina-aanduiding<<}
deed het waer geloof gedurigen voortgang. Al wat nog in den nacht der doling sluimerde, werd niet alleen opgewekt en tot het licht der waerheid bekeerd, maer de godsdienst breidde zyne weldaden uit over geheel het land, door de stichting van menigvuldige kerken en kloosters, welke, terwyl zy den geestelyken akker der zielen bewerkten, het overig van hun zweet besteedden om de dorre heiden, de stinkende moerassen, de onbezochte wildernissen in vruchtbare koornvelden en ryke weilanden te herscheppen, en om den overvloed te doen heerschen in streken waer te voren niet dan armoede te vinden was. Over dit alles zal nog nader spraek zyn in het tweede Deel.



{==303==} {>>pagina-aanduiding<<}

Tiende hoofdstuk.
    
Bestier van België gedurende het Romeinsche tydvak. - Beschaving, koophandel, nyverheid. Inval der barbaren. Ondergang van het Romeinsche ryk.

De Belgen aen Roomen onderworpen, werden allengskens de vreemde meesterschap gewend, en troostten zich wegens de verloren onafhankelykheid met het bezit van nieuwe voordeelen welke eene gedurig toenemende beschaving natuerlyker wyze moest aenbrengen. Daerenboven hadden de keizers zorg van aen de voornaemste familiën het romeinsch burgerschap te verleenen, waerdoor velen het regt bekwamen om openbare ambten te mogen bekleeden. Men vindt in der daed, van de vroegste tyden af, eenige Belgen in hooge bediening; en hun getal, onder Augustus zeer beperkt, groeide onder zyne opvolgers altyd aen, tot dat keizer Claudius, omtrent het midden der eerste eeuw, al de vrye inwoonders van Gallië met het burgerschap vereerde.
Beter middel kon er niet uitgedacht worden om de Belgen met hun lot te verzoenen. Die onder

{==304==} {>>pagina-aanduiding<<}
hen op de eer uit waren (en in welk land of natie vindt men die soort van menschen niet?), zochten het geluk in hunne verheffing; zy schudden de oud-vaderlandsche gevoelens uit, en verkozen zelfs romeinsche namen. Welhaest vond men by de Belgen Juliussen, Paulussen, Florussen en meer andere namen te voren hatelyk of onbekend. Deze zonden hunne kinderen naer de scholen van Roomen, alwaer zy ligtelyk met een of anderen Groote kennis maekten, en dan later op zyne aenbeveling in hun eigen land aen de eereposten geraekten. Zulke nieuwe ambtenaers, gansch doordrongen van romeinsche beginselen, op zyn romeinsch opgevoed, op de romeinsche pracht verzot, en vol van minachting voor de eenvoudigheid hunner vaderen, moesten met der tyd eene gansche omwenteling in de geesten te weeg brengen, en aen België eene volstrekt romeinsche gedaente geven.
Sommige schryvers zyn van gedachte dat de meeste Belgische volken hun oud bestier mogten bewaren, volgens hunne eigene wetten leven, en onder nationale overheden blyven bestaen. Zulks kan waer zyn voor sommigen, als voor een deel der Morinen, doch inzonderheid voor de Mena-
{==305==} {>>pagina-aanduiding<<}
piërs, wier moerassige landen en bosschen de Romeinen nooit geheel veroverd hebben. Roomen moest te vrede zyn, wanneer die volkeren zich stil hielden en al wat manschap voor den oorlog leverden; maer dat het niet zou gezocht hebben om in de andere deelen van België, als by de Nerviërs, by de Trevieren, enz. aen geheel het bestier een romeinschen vorm te geven, dat is gansch onwaerschynelyk. Zeker is het in tegendeel dat er by meer dan eenen latynschen schryver gewag wordt gemaekt van de landvoogden welke over België, en insgelyks over Opper- of Neder-Germanië het bevel voerden. Deze bevelhebbers droegen den naem van Stadhouder (Legatus) of Voorzitter (Praeses).
De stadhouder van België had gewoonelyk zyn verblyf te Rheims; die van Opper-Germanië te Mainz, en de andere te Keulen. Hun gezag strekte zich uit over de legers, de regtspleging, de burgerlyke regering, het geldbestier en allerhande staetszaken: alles nogtans onder het opzigt en de goedkeuring des keizers die hen noemde, verplaetste of afzette; zonder wiens toestemming zy geene nieuwe lasten mogten invoeren, geene krygsmagt te been brengen, geene zaken van belang be-
{==306==} {>>pagina-aanduiding<<}
slissen, en aen wien zy rekenschap moesten geven van hun doen en laten. De stadhouders, meestal gekozen onder de aenzienlykste Raedsheeren, welke reeds verhevene eereposten te Roomen bediend hadden, en soms tot Consul toe geweest waren, hielden een luisterlyk hof, bestaende uit talryke officieren en onderhoorige ambtenaren; altoos gevolgd van dien prachtigen stoet om de oogen des volks te treffen, bezochten zy jaerlyks hunne provincie, en gaven hunne bevelen volgens dat het noodig was.
De eerste plaets na den stadhouder werd bekleed door den Schatmeester (Procurator). Deze ambtenaer was belast met het inzamelen der gelden, alsook met de betaling der krygslieden en der openbare staetsdienaren. De inkomsten kwamen gedeeltelyk voort van de landen welke, als boven opgemerkt is, door den Staet aengeslagen waren: wat niet gebruikt werd tot belooning der uitgediende soldaten of tot stichting van volksplantingen, werd verpacht voor den jaerlykschen cyns van het tiende deel der veldvruchten, van het vyfde deel der boomen, en van een gestelden prys voor ieder hoofd van groot of klein vee in de weilandstreken.

{==307==} {>>pagina-aanduiding<<}

Dan volgden de belastingen, die groot en talryk waren. Voor eerst het hoofdgeld, of de schatting op de menschen, welke beurtelings klom of daelde. Onder het stadhouderschap van Julianus was het van 20 stukken gouds (waer de weerde nu meer dan minder van was, doch samen op 300 francs mag gerekend worden) per hoofd. Ieder ingezeten betaelde voor zich zelven, voor zyne kinderen en voor zyne slaven. De kinderen beneden de twintig jaren, en, naer 't schynt, de ouderlingen waren vry van het hoofdgeld: wat de vrouwen aengaet, zy telden getweeën voor éénen man. Daer kwam dan by de grondlast of jugeratio, die volgens een nauwkeurig kadaster in iedere provincie geregeld was. Deze schatting werd geligt op al de landen, zelfs op die welke door den Staet verpacht waren, en derhalve betaelden dezulke twee mael. Waer noch geld, noch bouwland was, gelyk by de Vriezen, daer werd de tol op het vee gesteld; zy wisten met hoe veel ossenhuiden zy er jaerlyks af waren. De Morinen, die in de bosschen woonden, betaelden volgens het getal der boomen, en klaegden dat zy zelfs geene schaduwe voor niet hadden. Eindelyk, wat misschien nog meest van al opbragt, waren

{==308==} {>>pagina-aanduiding<<}
ontelbare en onnoembare imposten op eet- en koopwaren, op erfgoederen en kontracten. Het zout was belast; alle vreemde waren moesten inkomende regten geven, welke somtyds tot het achtste der gansche weerde klommen: al de grenzen, al de rivieren, al de groote banen waren bezet met tollenaers. Voor de eetwaren die op de openbare merkten gebragt werden, betaelde men soms den honderdsten, soms den veertigsten penning; de soldaten alleen waren daer vry van, als zy niet meer kochten dan voor hun eigen verdoen. De regten op de nalatenschappen en erfgiften beliepen vyf ten honderd; verders betaelde men vier ten honderd voor iedere verkochte slaef, en één ten honderd voor alle andere verkochte goederen.
Men ziet, daer was geen eind aen. Ook klaegden de Belgen meer dan eens over de drukkende lasten die men hun afperste; maer men antwoordde droog weg: ‘Gy doet niet dan den vrede koopen dien wy u laten genieten. Zonder legers, kan men de rust niet bewaren: nu, om de legers te betalen, moet er een krygskas wezen; en om de krygskas te vullen, moeten er schattingen opgebragt worden.’ Hiermede mogten zy zich getroosten.

{==309==} {>>pagina-aanduiding<<}

Het spreekt van zelf dat, om al die verschillende belastingen in te zamelen, de schatmeester of procurator veel volk onder zyn bestier moest hebben. Het krielde inderdaed van meerdere en mindere bedienden, die, van ambtswege hatelyk, zich dikwyls nog verfoeijelyker maekten door hunne onmeêdoogendheid en knevelary. Het hoofdgeld en de grondlasten werden ingemaend door plaetselyke en veelal nationale overheden die den naem voerden van Decuriones, of wat wy in onze tael zouden Dekens noemen. Zy waren belast met eene wyk of gebuerte zoo wel buiten als binnen de steden, in welke laetste zy nog andere bedieningen te vervullen hadden.
De koophandel, die door de gemeenschap met Roomen en met geheel het romeinsche ryk natuerlyker wyze begunstigd moest worden, vergoedde eenigzins de schade welke de Belgen leden, en hielp hen de lasten dragen. De veeteelt bleef in vele streken beoefend worden; de uitvoer van gezouten vleesch was zoo groot, dat Roomen niet alleen maer onderscheidene gewesten van Italië daerin met de Belgen handel dreven. De Menapiërs schynen uitgemunt te hebben in het rooken en be-
{==310==} {>>pagina-aanduiding<<}
reiden van hammen of hespen, welke zy wyd en zyd verzonden, en waer de latynsche schryvers met ophef van spreken. Deze nyverheid bragt aen de inwoonders van Vlaenderen veel geld op, en kostte hun weinig; want zy lieten de zwynen met geheele kudden in de bosschen loopen, alwaer die dieren voedsel in overvloed vonden. Eeuwen en eeuwen lang is dit gebruik in stand gebleven; zelfs in de steden werd het naderhand toegelaten dat de zwynen op de straten en openbare wegen hunnen kost zochten, iets wat maer eerst in de vyftiende of zestiende eeuw verboden werd, en waer men heden nog overblyfsels van ziet op het platte land. Behalve de hammen, hadden de Menapiërs een aenmerkelyk vertier van ganzen; zy voedden die vogels in hunne moerassen, en dreven ze vervolgens met ontelbare hoopen naer de overalpische landen, alwaer zy ten zeerste gezocht waren, en als eene buitengewoone lekkerny gehouden werden. Ook de schapen waren in groote menigte en de wollenhandel zeer uitgebreid. De Belgen bepaelden zich echter niet by den uitvoer der vachten; zy bewerkten ook de wol zelf, voornamelyk de Atrebaten, en wisten ze zoo goed te weven en

{==311==} {>>pagina-aanduiding<<}
te verwen, dat hunne lakens en velerhande wollenstoffen in Italië en te Roomen zelfs eene groote vermaerdheid hadden. Zoo oud is by ons de lakenwevery, welke in de volgende eeuwen schatten van geld in de meeste belgische steden bragt. Reeds ten tyde der Romeinen waren er groote fabryken te Trier, te Doornik en waerschynelyk elders nog, in welke de onderscheidene stoffen, tot den onderhoud der legers noodig, gemaekt werden. De linnenwevery was mede niet onbekend, en schynt zelfs van toen af een ryke tak voor den uitlandschen koophandel geweest te zyn. Volgens Plinius maekten de Belgen ook tichels en dakpannen van zekeren witten steen, dien zy wisten te zagen of 't hout was, ja nog gemakkelyker, naer de getuigenis van dien schryver. Men mag daeruit besluiten dat hy heeft willen van schaliën spreken, zonder regt te weten hoe deze gekloven wierden: en indien de Belgen toen reeds de delfstoffen uit den grond haelden, mag men voor zeker houden dat zy het yzer ook wisten te maken en te smeden. Wy weten er niet meer van dan 't geen de romeinsche schryvers ons hebben medegedeeld; doch als men opmerkt hoe vernuftig en hoe werkzaem onze land-
{==312==} {>>pagina-aanduiding<<}
zaten ten allen tyde geweest zyn, mag men vryelyk onderstellen dat zy onder het bewind der Romeinen zich op vele andere takken der nyverheid hebben toegelegd, zonder dat daer eenig berigt van tot ons gekomen zy.
En hoe zouden zy inderdaed geen gebruik hebben gemaekt van de middelen van vervoering welke het romeinsch bestier hun aen de hand gaf, om de voortbrengselen van hunnen bodem of de vruchten van hunnen arbeid te vermenigvuldigen, en er eene bron van welvaert door den koophandel in te zoeken? Van den eenen kant hadden zy de zee, waer de Menapiërs en de Morinen, reeds vóór den tyd der verovering, zich goed wisten van te bedienen, om het mergel (zynde eene kalkachtige aerde zeer voordeelig tot het verbeteren en het mesten van kille gronden) en andere koopwaren naer de Britten over te voeren: waeruit men besluiten mag dat de scheepvaert onder het romeinsch bewind niet kan verwaerloosd zyn geweest. Van den anderen kant werden er, van Augustus tyden af, groote heerbanen aengelegd tot gemak der legers, welke door dat middel, zoo wel in den winter als in den zomer het land konden doorkruisen, iets wat noo-
{==313==} {>>pagina-aanduiding<<}
dig was niet alleen om de openbare rust te handhaven, maer wel byzonderlyk om met de menigvuldige bezettingen die den Rhynstroom bewaerden in gemeenschap te blyven. Eene dier groote banen ving aen te Boulogne tegen de Noord-Zee. Van daer strekte zy zich uit naer Teruanen in 't land der Morinen, en naer Cassel in 't land der Menapiërs of hedendaegsch Vlaenderen. Vervolgens liep zy over Wervick naer Doornik, alwaer zy zich in twee splitste: de eene ging naer Atrecht en van daer naer Kameryk; de andere liep zuidoostwaert naer Bavay in 't land der Nerviërs, alwaer beide zich weêr vereenigden. Van daer nam zy andermael eene dubbele rigting: de eene ging door Ardennen langs Arlon (alwaer zy de groote baen van Rheims ontmoette) naer Trier; de andere strekte noordoostwaerts, liep langs Binche en Gembloux naer Tongeren en Maestricht, alwaer zy de Maes over ging, en vervolgens zich uitbreidde, over Valkenburg en door Gulikerland, naer Keulen. Van Tongeren vertrok eene andere groote heerbaen naer het Noorden op; hare
rigting was langsheen de Maes; zy liep over Esden by Stockhem, over Hoorne by Ruremonde, over Blerick by Ven-
{==314==} {>>pagina-aanduiding<<}
loo, en zoo naer Nymwegen, en verder op naer 't land der Batavieren.
Van deze groote wegen, door de Romeinen aengelegd, en met veel kosten en moeite voltooid, zyn heden nog aenzienlyke overblyfselen in onderscheidene streken van België. De steden welke wy hebben opgenoemd, en die toen ter tyd standpunten op de heerbanen uitmaekten, zyn ongetwyfeld de oudste van ons land. Het meestedeel zyn gedurende het romeinsch bewind gesticht; sommige, als Tongeren, Trier, Keulen, Doornik werden al haest aenzienlyke steden. Bavay, dat heden zeer gering is, was in de eerste eeuwen eene magtige en volkryke stad, indien men er van oordeelen mag volgens de gedenkstukken welke men er later ontdekt heeft. Men vindt er inderdaed overblyfsels van oude waterleidingen, by middel van welke men het water tot onderhoud der openbare fonteinen soms mylen ver deed komen; en van onderaerdsche riolen of Cloaken dienende tot afloop der vuile wateren: twee soorten van werken waer de Romeinen veel prys aen hechtten, en welke overal als voorname teekens der romeinsche grootheid gehouden worden. Bavay had insgelyks zyne renbaen voor

{==315==} {>>pagina-aanduiding<<}
de openbare spelen; het had badstoven, tempels en andere prachtige gebouwen, waervan de overblyfsels genoegzaem betuigen dat deze stad, in rykdom en luister, de steden van latere eeuwen verre heeft overtroffen. Dit zelfde geldt, en zelfs in hoogere maet, van Trier.
De inwoonders der steden waren onderscheiden in vier standen of klassen: 1o de Senateurs of de adelstand; 2o de Curiales, of wat wy heden de burgerklas zouden noemen; 3o het volk; 4o de slaven.
De Senateurs hadden het voorregt van geene openbare of stedelyke bedieningen te moeten bekleeden; zy werden genoemd door den keizer, het zy om bewezen diensten, het zy om andere redenen.
Tot de klas der Curiales behoorden de stedelingen, bezitters van vyf-en-twintig morgen of gemeten lands. Zy waren belast met het bestier der steden, moesten de schattingen afeischen en er zelfs voor instaen. Hunne pligten waren zoo menigvuldig en zoo drukkend, dat iedereen benauwd was van grondeigenaer te worden. Van den anderen kant waren zy vry van de pynbank, en van eenige andere straffen welke voor het volk bespaerd werden; en na veel jaren dienst hadden zy soms het geluk van tot den adelstand verheven te worden.

{==316==} {>>pagina-aanduiding<<}

De volksklas bestond uit de kleine grondeigenaers, de winkeliers en de vrye ambachtslieden.
Eindelyk de klas der slaven bestond uit al de dienstbare lieden, welke hun eigen meester niet waren, maer aen anderen toebehoorden. De huisslaven deden het werk, gelyk heden de dienstboden, behalve dat zy van meester niet veranderen konden, maer gekocht en verkocht werden, gelyk het vee. Het christendom alleen heeft de slaverny doen ophouden, en de armste menschen zelf in bezit der vryheid gesteld; maer de gemeene lieden schynen vergeten te hebben hoe veel zy aen den godsdienst verschuldigd zyn, anders zouden velen onder hen hunne christelyke pligten zoo niet verwaerloozen.- De buitenslaven bebouwden 't land, en werden met het land verkocht; andere werkten voor eigen rekening, en wisten hoe veel deelen der vruchten zy aen hunne meesters moesten uitkeeren.
Naest dit alles is men echter genoodzaekt aen te nemen, dat er ook vele vrye persoenen in de verschillende streken van België buiten de steden, of op het veld woonden. Het getal der steden was te gering om al de landzaten in te sluiten: weshalve er toen, gelyk nu, een talryke boeren-
{==317==} {>>pagina-aanduiding<<}
stand zal geweest zyn, die zich by voorkeur met den akkerbouw ophield, en zyne vruchten genieten mogt, mits het gewoone hoofdgeld te betalen en zyn deel in de lasten te dragen.
Zie daer hoe de inwoonders van België onder het bewind van Roomen gedurende vyf eeuwen geleefd hebben. De voor- en nadeelen van hunnen staet van afhankelykheid wogen tegen een op, zoo lang er een regelmatig bestier en eene goede orde in het Ryk heerschte; maer zy werden allengskens meer en meer ongelukkig, naer mate het Ryk verzwakte en naer zynen ondergang overhelde. Welke rust, welke voorspoed kon er wezen, wanneer de ryksstaf in de handen viel van monsters gelyk er zoo veel op den troon van Roomen gezeten hebben? Wat had men hier of elders te verwachten van eenen Tiberius, eenen Caligula, eenen Nero, eenen Caracalla? Dat waren geen menschen, maer wilde beesten, gedrochten die de hel had uitgespogen, of eerder geesels die de hand van God gebruikte om het heidendom te straffen, dat de maet zyner schelmstukken vervuld had, en den hemel getergd door zyne ysselyke ondeugden. Zoo gaet het met de volkeren die hunne pligten schenden;

{==318==} {>>pagina-aanduiding<<}
daer komen draken en schorpioenen onder menschelyke gedaente op den troon, om de regtveerdigheid Gods te wreken. De heidensche volkeren hadden de wet der natuer met voeten getrapt, en zy zyn uitgeroeid geworden; de christene volkeren die de wet van het Evangelie met voeten treden, ondergaen het zelfde lot. Wanneer een volk bederft, wanneer het geene geregtigheid meer kent, wanneer het de goede zeden verliest, en tot heidensche baldadigheid zich laet vervoeren, dan valt het in de handen van tirannen die de werktuigen worden van den eeuwigen wreker des kwaeds.
De scepter van het romeinsche Ryk, op eenige uitzonderingen na, ging over van den eenen dwingeland tot den anderen. Deze had geen vermaek dan in menschen te vermoorden; gene stak Roomen in brand om eens eene verlichting in 't groot te zien; een derde deed de graenzolders sluiten om zich te verlustigen met het schouwspel van eenen hongersnood; een andere liet zyn moeder omhals brengen om zeker te zyn van haer te overleven. Ik zwyg van overspel, van bloedschending en van al wat de ontuchtigheid verfoeijelykst ingeven kan; daer was pael noch perk aen. Men zou geheele boe-
{==319==} {>>pagina-aanduiding<<}
ken vullen met het enkel verhael der wreedheden en onmenschelykheden van de roomsche keizers.
Maer nu begrypt men van zelf dat al die gruwelen, en duizend andere, niet uit te voeren waren, of de keizer moest de gewapende magt op zyne hand hebben, en by gevolg moest hy de gunst der krygslieden winnen door giften en onpphoudelyke milddadigheden. Het is zoo: de keizers kochten de soldaten om, en verspilden oneindige schatten om de gunst van 't leger en alzoo hunne meesterschap te behouden. Was de rykskas uitgeput, en kon men geenen buit op de vyanden maken of uit de provinciën halen, dan werden de burgers van Roomen zelf uitgeplunderd, om aen de dringende behoefte te voldoen. Hieruit volgde dan weêr dat het krygsvolk, aen gedurige geldgiften gewoon, zyne eischen altoos vermeerderde, en eindelyk te koop werd voor den meestbiedende. Het leger maekte de keizers, of zette ze af, en koos er een nieuwen; beantwoordde hy niet aen de verwachting, gaf hy zoo veel niet als hy beloofd had, de soldaten legden hem het, hoofd voor de voeten, en riepen een anderen keizer uit. Somtyds waren er twee of dry: in zulk geval, die 't sterkste was bevocht en over-
{==320==} {>>pagina-aanduiding<<}
rompelde zyne tegenstanders, heerschte dan alleen, tot dat het weêr zyne beurt wierd van vermoord te worden.
Zoo ging het eeuw in, eeuw uit, te Roomen, behalve dat er van tyd tot tyd een Titus of een Trajanus tusschen liep, die het menschdom eenen oogenblik lieten rusten en adem scheppen. Men begrypt dat door zulke wanorde en door dat eeuwig geworstel, waer de krygsmagt al meer en meer deel aen nam, het Ryk deerlyk verzwakt moest worden; dat de naem van Roomen eertyds zoo groot, zoo geducht, allengskens in minachting moest vallen. Nu waren het die Romeinen niet meer, beroemd om hunne overwinningen, om hunne voorzigtigheid, hunne wysheid, hunne standvastigheid, hunne vaderlandsliefde; de vreemde volkeren, die tot dan toe in het Noorden als opeengestapeld, zich niet dorsten roeren van vrees voor de romeinsche wapenen, verloren langzamerhand dat ontzag, en verstoutten zich welhaest om nader by 't Zuiden te komen. Reeds in het begin der derde eeuw, begonnen de Gothen het keizerryk te ontrusten door hunne invallen in Dacië. Nog vroeger had Roomen in het Oosten al veel lands moeten inruimen aen

{==321==} {>>pagina-aanduiding<<}
de Parthen. Men beproefde somsom de Barbaren met geld uit te koopen; doch zulks was maer goed voor een oogenblik. Daerna nam men ze op in de romeinsche keurbenden, om aldus de eenen door de anderen tegen te houden; doch dit alles maekte de vreemdelingen stouter, en kon niet dan het kwaed allengskens vermeerderen. Eindelyk ging het zoover dat geheel het Ryk van alle kanten bestookt werd: ontelbare zwermen van Alemannen, Wandalen, Franken, Herulen, Sarmaten, Langobarden en andere germaensche of noordsche volkshorden, stortten nu hier, dan daer op de romeinsche provinciën; meer dan eens werden zy bevochten en verslagen of achteruit gedreven; maer zy kwamen telkens weêr, drongen al verder en verder in, en wierden al dag voor dag meer ontembaer. Toen in de eerste helft der vierde eeuw keizer Constantius zyn' zoon Juliaen naer Gallië zond, bevond deze dat er reeds langsheen den Rhyn vyftig steden door de Barbaren ingenomen waren, dat de romeinsche legers overal de neêrlaeg kregen, en dat de provinciën aen de grootste verwoestingen bloot stonden.
Het kwaed greep gedurig toe: welhaest konden de keizers overal het hoofd niet meer bieden, en

{==322==} {>>pagina-aanduiding<<}
riepen een groot deel der krygsmagt naer Italië, om ten minste het hert des Ryks te verdedigen en te redden. Wat later werden de provinciën geheel en al verlaten; de landvoogden zelf vertrokken, het romeinsch bestier hield op, en de veroverde landen werden, na nog eenigen tyd tegen den stroom des invals geworsteld te hebben, eindelyk de prooi der Barbaren.
Deze groote omwenteling werd in België voltrokken omtrent het midden der vyfde eeuw. De geschiedenis der nieuwe verovering besparen wy voor het tweede Deel van dit werk.

einde van het eerste deel.



(1) De stof van dit deel is zoo ver uitgeloopen, dat de schryver ze heeft moeten splitsen en er twee Deelen van maken.

(1) By nader overleg heeft de schryver raedzaem gevonden de geschiedenis van Vlaenderen voor die van Brabant te laten gaen, welke laetste dus het vyfde Deel zal uitmaken.

(1) Of zelfs dit mael voor acht legioenen en half. Eene geheel nieuwe keurbende was pas gewerfd, en daer Cesar dit jaer niet veel volk verloren had, was zyn leger voor het oogenblik meer dan voltallig.

