 
   
	  
		  Alphabetisch letterkransje 
J.F.L. Müller		  
		 
		  GEBRUIKT EXEMPLAAR 
		  exemplaar Koninklijke Bibliotheek Den Haag, signatuur:  BJ 26824 
		    
		  ALGEMENE OPMERKINGEN 
		  Dit bestand biedt, behoudens enkele hierna te noemen ingrepen, een diplomatische weergave van Alphabetisch letterkransje van J.F.L. Müller, zonder jaartal uitgegeven (jaren '50 negentiende eeuw). De eerste druk dateert uit 1836. 
  		  
REDACTIONELE INGREPEN 
		  Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina's (p. 2, 3 en 54) zijn niet opgenomen in de lopende tekst. 
 
[pagina ongenummerd (p. 1) 	
Alphabetisch letterkransje
  
door
J.F.L. Müller
  
Leiden,
D. Noothoven Van Goor
		    
		 
		   
			 2004 dbnl 
			   
		   
		  mull031alph01_01
		   
		 
		  J.F.L. Müller, Alphabetisch letterkransje. D. Noothoven van Goor, Leiden z.j. [jaren vijftig negentiende eeuw] 
		    
		 
	  
		DBNL-TEI 1 
	  
	  
		 
		  2004-02-23 
		   
			 LvtL 
		   
		  colofon toegevoegd 
		 
		 
		  2005-06-28 
		   
			 MG 
		   
		  conversie van het bestand naar teixlite 
		 
	  
   
  
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: J.F.L. Müller, Alphabetisch letterkransje. D. Noothoven van Goor, Leiden z.j. [jaren vijftig negentiende eeuw]
 
Zie: https://www.dbnl.org/tekst/mull031alph01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 
 
  
 
	 

{==4==} {>>pagina-aanduiding<<}


{== afbeelding 	==} {>>afbeelding<<}
    

Alida bestudeert het Abé.


Eerst eene A, en dan een B; 
Deze letter heet men P; 
Die haar volgt, noemt men een Q; 
Vóór de V, staat eerst de U. 




{==5==} {>>pagina-aanduiding<<}


{== afbeelding 	==} {>>afbeelding<<}
    

Bertram met zijn Bokje.


Kom, mijn Bokje! rijd wat aan, 
Blijf zoo dikwijls toch niet staan; 
Zoo gij lui of stug wilt wezen, 
Hebt ge uws meesters zweep te vreezen. 





{==8==} {>>pagina-aanduiding<<}


{== afbeelding 	==} {>>afbeelding<<}
    

Cecilia koopt Citroenen.


Koopman! neen, ik geef niet meer, 
'k Heb u waarlijk veel geboden - 
Nu - ik heb er zes van nooden, 
Geef maar van een' Gulden weêr. - 




{==9==} {>>pagina-aanduiding<<}


{== afbeelding 	==} {>>afbeelding<<}
    

David vertelt zynen Droom aan Daniël.


'k Heb gezien - (maar 't was een droom,) 
Gouden visschen op een' boom; 
Zilvren vogels in een' stroom; 
Groene melk en zwarten room. - 





{==12==} {>>pagina-aanduiding<<}


{== afbeelding 	==} {>>afbeelding<<}
    

Emma voedert hare Eendjes.


Ha! daar komen ze aangezwommen! 
Och, die diertjes weten 't al. 
Dat, als ik de vijver nader 
Ik hun ook iets geven zal. 




{==13==} {>>pagina-aanduiding<<}


{== afbeelding 	==} {>>afbeelding<<}
    

Ferdinand in eenen Fruitwinkel.


Hè! wat is dat heerlijk ooft; 
Wat al groote, rijpe peren! 
'k Zal mijn zusje een paar vereeren, 
'k Heb 't haar al zoo lang beloofd. 





{==16==} {>>pagina-aanduiding<<}


{== afbeelding 	==} {>>afbeelding<<}
    

Geertruida verjaart haren Grootvader.


Lieve Grootpa! hoor naar mij; 
Uw verjaardag maakt mij blij, 
Daarom voeg ik weltevreden 
Mijne kinderlijke beden 
Bij de wenschen van Mama, 
Voor het heil van Grootpapa. - 




{==17==} {>>pagina-aanduiding<<}


{== afbeelding 	==} {>>afbeelding<<}
    

Hendrika lokt den Hond uit het Hok.

(zij zingt.)

Kom, Diaan! kom, Diaan! 
Gij moet, gij moet medegaan, 
Op de jagt, op de jagt, 
Met mijn' Vader, die u wacht. 





{==20==} {>>pagina-aanduiding<<}


{== afbeelding 	==} {>>afbeelding<<}
    

Izaak ligt ziek, hij heeft de kramp in de Ingewanden.


O, Wat doet mijn buikje zeer -  
O, Wat ben ik ziek! De pijnen 
Willen nog maar niet verdwijnen, 
Bij 't gebruik der medicijnen; 
Maar ik steun op U, o Heer! 
'k Smeek U - Och, herstel mij weêr! 




{==21==} {>>pagina-aanduiding<<}


{== afbeelding 	==} {>>afbeelding<<}
    

Jetje met hare Mama in de Jaagschuit.


Jetje 
Kijk, Mama! is dat niet raar? 
Nu ik vaar, 
Schijnt de weg, met huis en boomen, 
Mij voorbij te komen! 
De Mama 
Leer hieruit, mijn lieve Jet! 
Dat, wie op den schijn slechts let, 
Deerlijk in de war zal raken 
Bij personen en bij zaken. 





{==24==} {>>pagina-aanduiding<<}


{== afbeelding 	==} {>>afbeelding<<}
    

Kornelis klimt op eene Koets.


Wie zich roekeloos wil wagen, 
Of zich in gevaar begeeft, 
Keesje! zal zich eens beklagen, 
Dat hij zoo gehandeld heeft. 




{==25==} {>>pagina-aanduiding<<}


{== afbeelding 	==} {>>afbeelding<<}
    

Leendert in den Leuningstoel en Lotje aan hare Les.


Luije Leendert! schaamt ge u niet, 
Zoo in vaders stoel te slapen! 
Lusteloosheid past geen' knapen: 
Leer, als ge op uw zusje ziet, 
Wat u pligt u thans gebiedt. 





{==28==} {>>pagina-aanduiding<<}


{== afbeelding 	==} {>>afbeelding<<}
    

Mietje bij haren Muzijkmeester.


Dat gaat waarlijk allerliefst, 
Zuiver in de maat en toonen! 
Gaat de kleine Mie zoo voort, 
Zal de kunst haar vlijt beloonen. 




{==29==} {>>pagina-aanduiding<<}


{== afbeelding 	==} {>>afbeelding<<}
    

Nina leert haar Neefje de Nooten.


Neefje! ik ken de nooten al! 
Zeven zijn zij in getal. 
Wilt gij weten, 
Hoe zij heeten - 
Zeg mij dan maar zoetjes na: 
Sol, La, Ci, Ut, Re, Mi, Fa. 





{==32==} {>>pagina-aanduiding<<}


{== afbeelding 	==} {>>afbeelding<<}
    

Olivier verheugt zich in zijnen Ouderdom.


Maart, April en Mei en Junij..... 
Nog vier maanden, dan is 't klaar! 
Dan ga ik naar 't groote school toe, 
Want dan ben ik zeven jaar! 




{==33==} {>>pagina-aanduiding<<}


{== afbeelding 	==} {>>afbeelding<<}
    

Paulus plant eenen Perenboom.


Boompje! mij zoo lief en waard, 
'k Plant u thans in welige aard' - 
Wil aan Paulus spoedig denken 
En hem rijpe vruchten schenken! 





{==36==} {>>pagina-aanduiding<<}


{== afbeelding 	==} {>>afbeelding<<}
    

Quintilianus teekent eene Q.


Quintilianus! welk een naam; 
Naauwelijks kan ik dien lezen! 
Hollandsch is 't voorzeker niet: 
Zou 't Latijn of Grieksch ook wezen? 




{==37==} {>>pagina-aanduiding<<}


{== afbeelding 	==} {>>afbeelding<<}
    

Rozientje maakt eenen Ruiker.


Nu nog wat Vergeet-mij-nietjes 
En een struikje Resida, 
Dan breng ik mijn lief Bouquetje 
Naar mijn jarige Mama. 





{==40==} {>>pagina-aanduiding<<}


{== afbeelding 	==} {>>afbeelding<<}
    

Suze op haar Schopje.


Wees voorzigtig, lieve Willem! 
Zusje Suze is nog zoo teêr; 
Door haar al te forsch te schomlen, 
Valt zij ligt van boven neêr. 




{==41==} {>>pagina-aanduiding<<}


{== afbeelding 	==} {>>afbeelding<<}
    

Theodorus vischt met eene Totebel.


Toon! dat heet ik vangen, kijk, 
Zeven vischjes tegelijk! 
Nu behoef ik niet te schroomen, 
Onbeladen t'huis te komen. 





{==44==} {>>pagina-aanduiding<<}


{== afbeelding 	==} {>>afbeelding<<}
    

Urbanus beschouwt met zijnen vader het Uitspansel.


De Vader 
Merk toch op, mijn lieve Zoon! 
Welk een pracht, 
Het gesternte spreidt ten toon, 
In den nacht. 
Wil daardoor Hem kennen leeren 
En vereeren, 
Die, door onbeperkte magt, 
't Al uit Niet heeft voortgebracht. 




{==45==} {>>pagina-aanduiding<<}


{== afbeelding 	==} {>>afbeelding<<}
    

Veronica voedert haar Vogeltje.


Zie, mijn beestje! ik heb wat eten 
Voor u lekker toebereid. 
Maar, pas op - wil niet vergeten, 
Wat Mama u heeft gezeid: 
Denk, denk aan de Matigheid. 





{==48==} {>>pagina-aanduiding<<}


{== afbeelding 	==} {>>afbeelding<<}
    

Wilhelmina bij de Wieg van haar broertje.


Stil toch, liefje! 
Hartediefje! 
Sluit uwe oogjes - sluimer in. 
Waarom weent gij? 
Broertje! meent gij, 
Dat ik u niet teêr bemin? 




{==49==} {>>pagina-aanduiding<<}


{== afbeelding 	==} {>>afbeelding<<}
    

Xaverius teekent eene X.


'k Weet dees letter ook al fiks 
Voor het schrift noemt men haar Iks. 
Als Romeinsch getal gesteld, 
Wordt zij steeds voor tien geteld. 





{==52==} {>>pagina-aanduiding<<}


{== afbeelding 	==} {>>afbeelding<<}
    

IJsbrand vermaakt zich op het IJs.


't IJsvermaak kan mij behagen; - 
Maar ik hoop toch zorg te dragen, 
Dat geene onvoorzigtigheid 
Mij een ongeluk bereidt. 




{==53==} {>>pagina-aanduiding<<}


{== afbeelding 	==} {>>afbeelding<<}
    

Zacharias ziet de Zee.


Wel verbazend, welk een plas! 
'k Huiver op 't gezigt der baren - 
En de mensch durft haar bevaren 
Even of 't een meertje was! 






