
   
        
           
               Treurspelen. Deel 2. Kormak. Het treurspel
               Willem Bilderdijk
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van de tweede druk van Treurspelen. Deel 2. Kormak. Het treurspel van Willem Bilderdijk uit 1836. De eerste druk dateert uit 1808.
               
               
                   
                       p. 2: accolades verspreid over meerdere regels kunnen in deze digitale versie niet weergegeven worden. Daarom wordt de accolade hier, met bijbehorende tekst, op iedere regel herhaald.
                       p. 130: het nootverwijzingsteken in de lopende tekst komt niet overeen met het teken in de noot. De redactie heeft ook in de tekst ‘(*)’ geplaatst.
                       p. 174: de errata zijn in deze digitale versie doorgevoerd in de lopende tekst. De opgave ervan is verplaatst naar dit colofon.
                   
               
           
           
           
               bild002treu07_01
               DBNL-TEI 1
               
                   2017 dbnl
               
           
           
               unicode
           
           
               
                   
                   exemplaar Koninklijke Bibliotheek Den Haag, signatuur: 9208 E 93 [1]
               
               Willem Bilderdijk, Treurspelen. Deel 2. Kormak. Het treurspel. C. van der Post jr., Utrecht 1836 (tweede druk)
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Treurspelen. Deel 2. Kormak. Het treurspel
               Willem Bilderdijk
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               Treurspelen. Deel 2. Kormak. Het treurspel
               Willem Bilderdijk
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               2017-06-27
               
                   KE
               
               colofon toegevoegd
           
       
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Willem Bilderdijk, Treurspelen. Deel 2. Kormak. Het treurspel. C. van der Post jr., Utrecht 1836 (tweede druk)
 
Zie: https://www.dbnl.org/tekst/bild002treu07_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 

       
           
       




{==I==} {>>pagina-aanduiding<<}

TREURSPELEN.

TWEEDE DEEL.

{==II==} {>>pagina-aanduiding<<}


{==III==} {>>pagina-aanduiding<<}

KORMAK.
TREURSPEL.
DOOR
Mr. Wm. BILDERDIJK.
Tweede Druk.
TE UTRECHT, BIJ
C. VAN DER POST, Junior.
MD CCCXXXVI.

{==IV==} {>>pagina-aanduiding<<}





{==V==} {>>pagina-aanduiding<<}

Voorbericht.

Dit Tweede Deel bevat mijnen kormak, wiens oorsprong ik in de Voorrede voor het Eerste kortelijk aanwees. De Verhandeling die er achter gaat, strekt om uit den verschillenden aart en de kenmerken der onderscheiden soorten van Treurspelen, tegenwoordig onder dezen naam vervat, juister toepassing aan die regels te geven, die men thands als betwistbaar beschouwt, en, is het mogelijk, te ontdekken wat nu, in den stand van zaken in welken wy schrijven, de Treurspeldichter zich voor heeft te stellen. Men miskenne in de warmte van dit Vertoog, mijn beooging niet. Zy was niet, om my juist in dit vak als wetgever op te

{==VI==} {>>pagina-aanduiding<<}
werpen, noch zelfs om mijne waarnemingen tot zekere Tooneellessen te maken. Ik zocht alleen, wat men vinden mocht, de zaak uit een ongewoon oogpunt beschouwende, en wensch dat mijn lezers het met my zoeken. Οὐδε γαρ τοι ἐγωγε ἐιδως λεγω ἁ λεγω, ἀλλα ζητῶ ϰοινῆ μεθ’ ὑμῶν. Dus spreekt Sokrates by Plato, en ik mag hier het zelfde zeggen.

{== afbeelding 
	
==} {>>afbeelding<<}
    




{==1==} {>>pagina-aanduiding<<}

Kormak,


treurspel.

Ἠλθ’ Ὀδυτνς, ϰαι ὀιϰον ἱϰανεται, ὀψε περ ἐλόθν.


'OMHPOC.


{==2==} {>>pagina-aanduiding<<}

Personaadjen.


KORMAK, Koning van Klijde, of Klijddal, en Merzey, of Merzië.

MOÏNE, Gemalin van Kormak.

MAKDULF, Zoon van Kormak en Moine.

IRDAN, Jong Krijgsbevelhebber.

TUNIBALD, Koning van Humberland, Hoofd van een Vorstenbond.

DARGO, en { uitmakende dat Vorstenbond.

    VIER andere KONINGEN der Anglen en Saxen { uitmakende dat Vorstenbond.

RIJNO, oud Krijgsman.

Een HOFBEDIENDE of BODE.

Een KRIJGSBEDIENDE of GEWAPENDE.

GEVOLG, van Moines Staatsvrouwen.

- - - - van Barden,

- - - - van Krijgslieden en Gewapenden.



Het TOONEEL is aan de Klijde in Schotland.

Het Eerste Bedrijf speelt in een Hofvertrek der Koningin. Het Tweede en Derde in een vertrek van het Koningshof. Het Vierde en Vijfde in den zoogenaamden Wapenhat, of groote Zaal, van dit Koningshof.




{==3==} {>>pagina-aanduiding<<}

Kormak,


treurspel.


Eerste bedrijf.

Eerste tooneel.

MOÏNE, IRDAN.

MOÏNE. 
Dat ik deze eenzaamheid, dit weduwlijk gewaad, 
Na achttien jaren rouws, voor 't bruilofskleed verlaat! 
Ach, kan ik? Irdan, hoe? 
IRDAN. 
Ga met u - zelv te rade. 
Die dwang is niet te ontgaan. 
MOÏNE. 
Mijn hart gevoelt zich Gade: 
't Gevoelt zich nog omklemd van d' eersten huwlijksknoop. 
IRDAN. 
Dien lost geen Egaas dood? geen eindloos tijdverloop? 
MOÏNE. 
Geen tijd. 

{==4==} {>>pagina-aanduiding<<}

Van stervensrouwmisbaar, gekerm, en aaklig gillen; 
Ik zie geronnen bloed aan muur en pijlers lillen, 
Of druipen van 't gewelf. Mijn boezem vindt geen rust. 
Neen, Kormak! in dit hart wordt nooit uw vlam gebluscht. 
IRDAN. 
Verwin, ô Koningin, die zwakheid! Stelp uw tranen, 
En offer u, zoo 't moet, aan 't heil der onderdanen. 
Uw volk, van allen kant met legers dicht omzet, 
Uw platgetreden land, moet eindlijk, moet gered. 
Daar is geen uitweg meer. Indien van 't rijk der schimmen 
De fiere Kormak - zelf herboren af mocht klimmen, 
Hy wettigde uw besluit, deed rechtaan zulk een' gloed, 
Die vijftien jaren streed met nooit bezweken' moed. 
Gy handhaafde uwen Zoon, u - zelve, en uwen zetel, 
Met grootheid, met een hart - licht meer nog dan vermetel. 
Maar eindlijk, 't is beslist. Men buig voor Hooger macht! 
Toon, Moeder, Gade, en Weeûw, dezelfde Heldenkracht! 
MOÏNE. 
Ik moet het! Hemel ach! - Ja, Irdan, 'k moet verkiezen! 
En wien....? Ik voel my 't bloed in 't krimpend hart bevriezen. 
Maar 't zij zoo, - welk een keus laat hier het noodlot toe, 
Die Kormaks heldenkoets geene eeuwige oneer doe! 
Hier woeste Tunibald van Humbers dorre boorden: 
Daar Dargo, koud van ziel, en grimmig als zijn Noorden: 
Daar de ongestuime Sax van 's Eilands Oosterkant: 
Daar felle Grimoald -! Daar Wicholfs onverstand! 
Daar wrevele Kanoet -! Helaas! - Gy ziet my blozen. 
IRDAN. 
Ja, bloos, Mevrouw, ja, bloos om zoo veel roekeloozen! 
Doe meer, en daar gy bloost, bloos tevens ook om my, 
Die me aan hun zijde stel, en optrede in hun rij. 

{==5==} {>>pagina-aanduiding<<}

Ik meê, en 'k bloos met u, durf naar dat eerloon dingen, 
Dat Kormaks glorie past, geen' lager' stervelingen! 
Ik weet, wie Kormak was, wiens krijgsroem d' aard' vervult; 
Ik weet het, dat die naam geen' mededinger duldt; 
En - siddre, wie dien naam door dartlen hoogmoed hone; 
Geen vaderlijk ontzag, geen Godlijke eer betoone! - 
Dat Kormak weêr verschijne, ik val den held te voet. 
Hem schenke ik, u, zijn kroost, mijn' laatsten droppel bloed. 
'k Verdien niet... maar 'k ontzie de woorden uit te spreken. 
Doch, wie voor Kormak wijkt, kan echter deugden kweken, 
Kan Held, kan waardig zijn, door meer dan dapperheid, 
Dat hem Moïnes stem van andren onderscheid'. 
Gy kent mijn' staat, Mevrouw. Ik heb geen grijze Vaderen 
Te roemen: 'k roem geen kroon, geen koningsbloed in de aderen. 
Het noodlot wierp me als vreemd, als balling, over de aard, 
En 'k heb mijn hart - alleen tot voorspraak, en mijn zwaard. 
Aan Humbers boord geteeld, onkundig van mijne ouderen, 
Lei my 't ongunstig lot geen plichten op de schouderen, 
Dan de onschuld voor te staan. Ik deed dien plicht gestand, 
En heb mijn staal, mijn' arm, aan uwe dienst verpand. 
'k Behield u 't rijk, 't gezag, en redde uw onderdanen. 
De glorie volgde my in 't zwaaien van uw vanen. - 
De keten die ik droeg, het teeken op mijn borst, 
Tuigt van eene afkomst, ja, licht waardig aan een' Vorst; 
Maar, eenmaal moog mijn lot zich duidlijk openbaren, 
'k Boog op my - zelv' alleen en luttel lauwerblaâren. 
Dan, hoe gering dit zij, ik acht my groot genoeg, 
Dat ik me in dezen strijd met Koningsloten voeg. 
MOÏNE. 
Ach! dat hun 't zelfde lot, die naar mijn voorkeur streven! 
Slechts deugden in 't gemoed voor scepters had gegeven! 
Ja, deugd; ja, heldenmoed; ja, eerbied voor zijn' naam, 
Verbiedt zelfs Kormaks Weeûw, dat zy zich uwer schaam. 
Maar kunt ge, ô jeugdig hoofd...! 

{==6==} {>>pagina-aanduiding<<}

IRDAN. 
Mevrouw, ik heb geen rechten, 
Geen hoop, geen eerzucht zelfs, dan voor uw recht te vechten. 
Maar 'k wijk voor geen' van hun die naar uw gunsten staan. 
Gy, kies, Vorstin: ik zwijg, en bid uwe uitspraak aan. 
Dit zweer ik aan uw knien. Ik zal die keus verweeren. 
Mijn vijand drukke uw zij'! in hem zal ik haar eeren. 
Ik biede u geene vlam, geen' laffen liefdegloed; 
Maar yver, zucht, en trouw, voor u, en Kormaks bloed. 
Uw waardigheid, uw stand, gedoogt geen jeugdig kwijnen. 
Wat u te laag zou zijn moet voor uw' blik verdwijnen! 
Hy boezemt grootheid in, verknochtheid, en ontzag: 
Zie daar het geen mijn hart Moina offren mag! 
MOÏNE. 
Ga, waardig Jongling! Ga! Wie zou dit offer wraken! 
Thands bloze ik, maar van moed. - Zie daar hoe helden blaken. - 
'k Beraad my met mijn' Zoon. - 'k Erken der Vorsten recht, 
Hier wachtende op een keus hun heilig toegezegd. 
Ik onderwerp my, ja, aan 's Hemels welbehagen, 
Maar siddrend; met een ziel, verscheurd door heimlijk knagen. 
Uw trouw nochtans vertroost en sterkt my.- 'k Zie mijn' Zoon. 
Ga, Irdan; denk, de deugd weegt zwaarer dan een kroon. 



Tweede tooneel.

MOÏNE, MAKDULF.

MOÏNE. 
Treed toe, mijn Zoon, treed toe! 
(Na een' diepen zucht.) 

{==7==} {>>pagina-aanduiding<<}

De tijden zijn verdwenen, 
Van teder, met elkaâr, naast Kormaks koets te weenen; 
Van moederlijke zorg, en kinderlijke zucht. 
Een andre dag genaakt en zwangert reeds de lucht. 
U roept uw volle jeugd, naar Staats- en Volksverdragen, 
Ten Vaderlijken throon, om Kormaks naam te schragen; 
En, na een Weduwschap, zoo vruchtbaar rijk in smart, 
My, tot een haatlijke Echt, in weêrwil van mijn hart. 
'k Doe morgen keus, en huw, en zie u nimmer weder. 
ô Zij dit oogenblik ons beiden even teder! 
Vernieuw my nog voor 't laatst dien dierbren moedernaam. 
My zoeter dan de kroon, die ik my - zelve schaam. 
Omarm my thands nog eens, als zoon, als louter moeder. 
Op morgen zijl gy Vorst, uw eigen heer en hoeder. 
De Hemel schenke u deugd en - Kormaks edelmoed! 
Voor my, het waar mijn hart een onuitspreeklijk zoet, 
Indien ik, aan uw zijde, en naast uw' throon gezeten, 
In Makdulf, Kormaks roem verdoofd zag en vergeten! 
U, by uws Vaders staf, den mijnen schenken mocht, 
En Merzië aan de Klijd' voor eeuwig zag verknocht. 
Maar neen, dit wil geen eed, geen Staatsverdrag gehengen: 
Ik moet mijn kroon door de Echt een ander stamhuis brengen. 
De Staatsplicht scheidt ons, en voor eeuwig. 'k Worde u vreemd, 
En 't noodlot rooft me een' Zoon, dat u een' scepter neemt. 
Dan, zoo mijn boezem steeds voor uw belangen zwoegde, 
De zorg voor uw geluk dees fletsche wang doorploegde, 
Mijn Zoon, vergeld my 't thands in 't dringendst oogenblik! 
Het doodlijk uur genaakt en vult mijn ziel met schrik. 
Ik moet (mijn boezem gruwt) in de echtkoets van uw' Vader 
Verkiezen -! Wien? Een' man, dien ik met afschrik nader! 
Een' roover (wien 't geweld my opdringt) van zijn recht! 
En 't hart, dat hem behoort, vervreemden door eene Echt. 
Mijn Zoon, ontlast mijn hart in dezen strijd van plichten! 
Doe, in uw moeders naam, het geen zy moest verrichten. 
Kies gy een' Koning voor mijn Staten, en een' man, 

{==8==} {>>pagina-aanduiding<<}

Die Kormak by mijn volk in naam vervullen kan. 
Spaar mijn verscheurde ziel! bevrij haar van 't vermoeden. 
Of iemand in 'l heelal my Kormak kon vergoeden, 
My niet verachtlijk, my niet haatlijk waar, na hem! 
Ik drage u mijne keus, beslissing op, en stem. 
MAKDULF. 
Mijn Moeder! Ja, mijn ziel, in dankbre plichtgevoelens 
Versmolten, doet u recht, doet recht aan uw bedoelens. 
't Betreurt geen' scepter, neen, die 't Lot naar elders voert; 
't Betreurt, het geen uw hart, uw moederhart, ontroert. 
't Kan, zonder afschrik thands, den morgen niet begroeten, 
Die heel een dankbaar volk moet leggen aan mijn voelen! 
En 't koos, met u, Mevrouw, te sterven aan de kniên 
Eens Vaders, dien ons 't lot niet toelaat weêr te zien. 
Ik weet, wat dwang.... Maar neen! door Staatsverdrag verbonden, 
Is 't plicht; en, blijve uw plicht voor eeuwig ongeschonden! 
Wat plicht als Gade u riep, als Moeder, als Vorstin, 
Zy zijn voldaan, Mevrouw: ook hier is grootheid in! 
Ik, die by Klijdes volk mijns Vaders throon ga drukken, 
Ik spreek uw' boezem vrij van laf, van schandlijk bukken. 
Ik tuig zijn zaalge schim, ik tuig des Hemels macht, 
Van de onbezweken trouw, die gy zijne asch betracht! 
En wie, in Kormaks plaats, uw zijde moog bekleeden, 
Uw hart houdt Kormak hulde, in spijt der latere eeden. 
Maar waan niet, dat mijn hand na 't plechtig Staatsverdrag, 
Met Kormaks staf versierd, van de uwe schikken mag. 
Die Bond scheurde eens voor al mijn Koninkrijk van 't uwe, 
En lijdt niet, dat uw hand zich naar mijn keus verhuwe! 
Die keus waar roekloos, waar betwistbaar voor elk een', 
En stortte ons beider volk in eindeloos geween. 
Neen, laat uw vrije keus, of laat hier 't lot beslechten, 
Ik stem 't -; maar 'k doe, Mevrouw, geene inbreuk op uw rechten. 

{==9==} {>>pagina-aanduiding<<}

MOÏNE. 
'k Erken de wijsheid van uw tegenwerping. Ja! 
Ze is wettig; ze is gegrond. Ik volg uw voorbeeld na, 
Ik onderwerp me aan 't lot. - Maar stelle ik in uw handen, 
Mijn Zoon, het eêlst voor my, 't onschatbaarste aller panden! - 
(Ontroerd, en na eenige tussdienpozing.) 
Verwondert vraagt me uw oog, de drift van uw gemoed, 
Het geen mijn hart bedoelt, en wat my siddren doet. 
Verwonderd ziet gy 't vocht mijn bleeke kaak bedauwen.- 
Hoor, Makdulf, - hoor! - en dan - dan zult gy 't pand aanschouwen, 
En dit de Rechter zijn, die hier van Kormaks bed 
Beslisse.- Ontzachbre Goôn, dat dit mijn glorie redd'! 
(Na eenige nieuwe tusschenpozing.) 
Mijn Zoon, reeds zaagt gy 't licht, maar op mijn kniën spelend. 
En tusschen hem en my uw lief gestrook verdeelend, 
Als Kormak tot den tocht naar Lochlin uitgerust, 
U 't Vaderlijk vaarwel voor 't laatst had toegekust. 
Toen, vaardig, om den helm op 't moedig hoofd te drukken: 
Mijne Ega (riep hy uit), de dapperste ook kan bukken. 
Te sterven zonder roem vermag geen Oorlogsheld; 
Maar 't onverbidbre lot heeft alles in geweld. 
Licht treft het me op den locht. U zij de zorg verbleven 
Voor 't pand van onze min. De Hemel schenk' hem 't leven; 
Maar by dit leven, deugd, en moed, en heldenkracht, 
En maak hem d'oorsprong waard van zijn doorlucht Geslacht! 
Aanvaard dees Oorlogsboog (den geessel der tyrannen 
In Vader Konnals hand!) die niemand ooit kon spannen 
Dan 't bloed dat Kormak teelde. Ontfang hem voor mijn' Zoon, 
Den Erfgenaam mijns bloeds zoo wel als van mijn kroon. 
Wen 't driemaal zesde jaar zijn spieren uil deed zwellen, 

{==10==} {>>pagina-aanduiding<<}

Zoo zorg, hem dezen boog in de ijzren vuist te knellen, 
Niet eerder! Wie hem spant, is Kormaks eigen bloed, 
Of - waardig, dal hy 't zij, in heldenkracht en moed. 
Hy zweeg, omarmde my, verdween van uit mijne oogen, 
En liet my 't dier kleinood. Door 't moederhart bewogen, 
Verborg ik 't; dat wellicht geen jeugdig ongeduld 
Uw leven schaden mocht eer 't tijdperk waar vervuld. 
Thands is dat perk bereikt, en alle schroom geheven. 
Thands doe het in uw vuist verraad en vijand beven! 
(Zy reikt hem den boog over; hy knielt neér, en kust dien; en zy vervolgt.) 
Doch hechten we aan die gift het noodlot van mijn hand! 
Hy zij mijn Echtgenoot, die dezen Krijgsboog spant! 
Dat geen verwijfde knaap, geen arm Verfletscht van spieren, 
My aanroere op de koets, die Kormak mocht versieren. 
Mijn Makdulf, dit 's mijn wil, mijn uiterste besluit: 
Wiens arm dees boog regeert, ontfang' my tot zijn bruid! 
MAKDULF. 
Ik ben te vreên, Mevrouw! Ja, zij die boog hier Rechter! 
Jn hem is Kormak - zelf de onwraakbre twistbeslechter. 
Hy noemt dien arm, zich waard. Wien Kormak waardig heet, 
Onteert zijne Echtkoets niet, als hy uw zij' bekleedt. 
Nog hoore ik dag aan dag in 't staal vergrijsde helden 
Van Kormaks heldenkracht, zijn' Oorlogsroem, vermelden: 
ô Zij, by Kormaks moed, mijn' arm die kracht gespaard, 
En 't zal me een broeder zijn, die beiden evenaart! - 
Een broeder -? Neen, Mevrouw; hy zij my meer dan broeder! 
Hy zal me een Vader zijn, en waardig aan mijn Moeder, - 
Maar wie...! zal Tunibald, - Zal Dargo -! 
MOÏNE. 
Zwijg, mijn Zoon! 

{==11==} {>>pagina-aanduiding<<}

De schim uws Vaders waakt voor uwe en mijne kroon. 
Zy duldt niet, daar we aan haar een waardige uitspraak vragen, 
Dat één onwaardig hoofd dat eêl kleinood zou dragen. 
En mooglijk, dal niet een.... Maar moet mijn eed voldaan, 
Toon, Hemel! me in dien proef, den arm van Kormak aan! 




Derde tooneel.

MOÏNE, MAKDULF, een HOFBEDIENDE. de HOFBEDIENDE. (Aan Makdulf.)

Vorst! Tunibald verlangt.... 
MAKDULF. 
Ach! laat my rust genieten! 
Laat, laat dees nacht voor 't minst nog vredig henen vlieten! 
Op morgen sluit de zorg voor eeuwig my in band. 
KOÏNE. 
Neen, Makdulf; wees reeds nu de slaaf van 't Vaderland: 
Die plicht ontstond met u. 
[Tegen den Hofbediende.) 
Gy kunt hem hier geleiden. 
[Tegen Makdulf.] 
Ik ga, my tot den dag van morgen voorbereiden. 
Vaarwel! 




Vierde tooneel.

MAKDULF, TUNIBALD.

TUNIBALD. 
Gy, Makdulf, zijt gedachtig aan den eed, 

{==12==} {>>pagina-aanduiding<<}

Die morgen....? 
MAKDULF. 
Tunibald! de toestel is gereed. 
Mijn moeder zal haar plicht, zy zal haar woord vervullen. 
Wat wilt, wat eischt ge meer? 
TUNIBALD. 
En wien de kroon zal hullen.... 
MAKDULF. 
Zy-zelve zal haar keuze ons morgen doen verstaan. 
TUNIBALD. 
Niets weet gy meer daar van? - Zoo hoor my uit. 
MAKDULF. 
Welaan! 
TUNIBALD. 
Ik kwam hier, en, gerust op Staatsverbintenissen, 
Geloofde ik, dat hier de eer, de krijgsdeugd, zou beslissen, 
En zag met fiere borst op mededingers af, 
Onwaardig aan mijn' arm, als aan Moïnes staf. 
Men kent my. 't Ware een hoon, my hun gelijk te stellen, 
Wier vaderlijken naam de Barden naauwlijks spellen. 
Moïne denkt te groot (mijn boezem stelt dit vast) 
Dat ze ongevoelig zij voor 't bloed van Radegast; 
Maar 'k onderwierp me een keus, en wilde wel gedogen, 
Dat Dargo, dat Kanoet, mijn zege mocht verhoogen; 
Dat Wicholf, Grimoald, of de eèlste Saxenstam 
In 't gene aan my behoort een' schijn van aandeel nam. 
t' Zijn Bondgenooten, 't zijn Vazallen van mijn staten, 
Doch, koningen, als ik, en 'k heb hen toegelaten. 

{==13==} {>>pagina-aanduiding<<}

Maar thands verspreidt men hier, dat zelfs een onderdaan, 
Dat Irdan, zich vermeet om naar heur hand te staan. 
Dit, Makdulf, waar te veel! Op morgen zijt gy Koning, 
En 'k wachte in dit uw Rijk een billijke eerbetooning. 
MAKDULF. 
'k Ben Koning, ja, mijn heer, als 't licht van morgen daagt; 
Maar 't is te veel van my, te veel voor u gevraagd. 
De keus eens Echtgenoots behoort alleen Moïne. 
Haar voegt het, toe te zien, wie dees haar keus verdiene. 
My komt geen deel daar in als koning, geen gezag; 
En, sloot ik iemand uit, ik schond het Staatsverdrag. 
Ik-zelf acht Irdan hoog, maar zal geen aanspraak stijven 
Of wraken. - Hoor my uit! - Ik wil onzijdig blijven. 
Een recht beweere ik slechts; en dit, dit koomt my toe; 
Dat niets de vrijheid stremm' der keuze die zy doe. 
Dit melde ik u, mijn heer. Laat daar een ijdel pralen! 
De voorkeur hangt aan haar, moet alles hier bepalen. 
Maar mooglijk wordt die keus bestemd door Heldenkracht. 
Gy roemt op de uwe, ô Vorst! - Bedwing u deze nacht! 




Vijfde tooneel.


TUNIBALD alleen. 
Door Heldenkracht bestemd! - Ik triomfeer voorzeker! 
My reikt Moïnes hand den gouden Huwlijksbeker. 
Men dinge in 't worstelperk, of stell' de keus aan 't zwaard; 
Wie, daar het krachten geldt, die met my evenaart! 


EINDE VAN HET EERSTE BEDRIJF.




{==14==} {>>pagina-aanduiding<<}

Tweede bedrijf.

Eerste tooneel.

MAKDULF, IRDAN.

MAKDULF. 
Ja, Irdan, 'k schroom niet u mijn smartlijk zielsontroeren 
Te ontdekken op dees dag, die my ten throon moet voeren. 
Ik beefde op 't naadren; maar, ô Hemel! welk gevoel 
Vermeestert thands mijn hart! - ô Koninklijke stoel, 
Wat zorg, wat wee, wat angst omwolkt u voor mijne oogen! 
Is dit de schittring dan van 't Opperst staatsvermogen, 
Door stroomen menschenbloeds zoo dikwerv' nagejaagd, 
Voor 't heiligste gekocht, door gruwlen onderschraagd! 
Ach! stell' men ('k smeek er om) die ijdle praalvertooning, 
Dat nietig Volksspel, uit, van huldiging en kroning. 
Men offer' dezen dag aan 't Godendom - alleen: 
Op morgen.... Morgen (licht) schaft andre zwarigheên! 
IRDAN. 
Gy tracht die hulde dan te ontduiken? neen, veeleerder 
Vervroegd' men ze! ô mijn Vriend, zy maakt den Vorst, regeerder! 
Zy vestigt hem. Het Volk, vertuit aan ijdle pracht, 
Ziet daar uw erfrecht in, den grondslag van uw macht. 
De kroon, 't gejuich, de throon: zie daar de onwraakbre rechten, 
Die 't hart van 't blind gemeen aan hunn' beheerscher hechten! 
Een dag verwijlens schijnt u nietig; maar - die dag 
Stond mooglijk 't Volk op bloed, en u, op 't Rijksgezag. 

{==15==} {>>pagina-aanduiding<<}

MAKDULF. 
Ach! mocht hy 't Volk geen bloed, maar my dien scepter rooven! 
Ja, Irdan, 'k kan dien schrik bedwingen noch verdoven, 
Die door mijne aadren zweeft. Ik gruw van dezen staf. 
My dunkt, ik zie de schim mijns Vaders uit zijn graf 
Verrijzen, my dien staf ontrukken uit de handen, 
En vallen plotslings neêr: - zijn rokende ingewanden 
Al stervende uitgestort, en door mijn' voet vertreên. - 
Mijn Vriend - ach! wierd die kroon op heden nog verbeên! 
IRDAN. 
Wat somber voorgevoel -! Gy moet u-zelv' verheeren. 
Geboorte, en Kormak - zelf, verplicht u tot regeeren. 
Maar 'k heb eene andre zorg. Men mompelt by 't gemeen, 
Dat Kormak onverhoeds op onze kust verscheen. 
MAKDULF. 
Ach, gaf de Hemel dit! 
IRDAN. 
Men stell', hy ware in 't leven; 
Beef echter, dit gerucht den minsten loop te geven! 
Men dient zich van dien glimp, in 't hachlijkst oogenblik, 
Tot stuiting van de hulde. 
MAKDULF. 
En ik, mijn Irdan! ik! - 
Ik grijp hem aan, dien glimp, om tijd en moed te winnen, 
Tot voeren van een kroon, wier glans ik nooit kan minnen. 
De Hemel gaf het hart eens konings niet aan my. 
Licht, dat mijn Vader leef, dat hy behouden zij! 
En zoude ik dan mijn hand...? 

{==16==} {>>pagina-aanduiding<<}

IRDAN. 
De Hemel mocht hem sparen, 
Zoo moet ge uws Vaders staf voor hem en u bewaren. 
Ook dan gebiedt de plicht, en roept met kenbre stem: 
Als Koning, of als Zoon, regeer voor u of hem! 
MAKDULF. 
Aanvaarde ik dan 't bestuur; maar niet op naam van Koning; 
In Kormaks naam alleen! Zie daar mijn plichtbetooning. 
De minste onzekerheid omtrent mijns Vaders dood 
Rechtvaardigt dit, mijn heer. 
IRDAN. 
En doemt zijne Echtgenoot. - 
Gy heerschen in zijn' naam! en zy - haar Echt verbreken! 
Hy, levend zijn voor u! voor haar, der dood bezweken! 
Neen, Makdulf! die in naam zijns Vaders hier gebiedt, 
Duldt op zijns Vaders koets zoo wreed eene inbreuk niet. 
En echter, 't is beslist. 
MAKDULF. 
Gy doet mijn boezem beven. 
IRDAN. 
Neen, Makdulf! 't Geldt haar eer, en de uwe, door te streven. 
Men geve aan Volksgeklap, aan dwaasheên, geen gewicht, 
Maar volge 't voorschrift op van d' onbetwistbren plicht! 
De dood uws Vaders is aan heel uw Rijk gebleken; 
Uw erfrecht, onbetwist. En wet en staatsdwang spreken. 
Moïnes keuze is onvermijdbaar, niet te ontgaan. 
Gy, volg uw' Vader op, daar hangt haar glorie aan; 
Ja, laat in 't eind een' waan zoo buitensporig, varen. 
Uw Vader vond zijn graf in de opgeruide baren. 
Gy - zelf vond in 't geheim getrouwen Ryno uit. 

{==17==} {>>pagina-aanduiding<<}

Hy kruiste in 't hooge Noord, maar werd de golf ten buit. 
Bezending, watertocht, en wat wy ondernamen, 
't Spant alles in den blijk van 's Konings schipbreuk samen. 
MAKDULF. 
Dit punt slaat zeker. 
IRDAN. 
En niet minder staat het vast, 
Dat Vriend noch Nabuur ooit hein sedert heeft vergast. 
Na 't brijzlen met zijn kiel op onbevroonbre klippen 
Verdwenen van deze aard, en nog de dood te ontglippen! 
Geef de overtuiging plaats, en geen te teedre zucht 
Die u vermeesterd heeft. - Maar, welk een vreemd gerucht? 



Tweede tooneel.

MAKDULF, IRDAN, TUNIBALD.

TUNIBALD. (Met drift uitstuivende.) 
Hoe, Makdulf! welk een hoon! Verbreekt men Staatsverbonden, 
Zoo heilig aangegaan, door zoo belachbre vonden! 
Wat meent men? Dat ons oog die listen niet doorziet? 
Is dit uw eerste proef in 't Koninklijk gebied? 
MAKDULF. 
Wat wilt ge? 
TUNIBALD. 
Op d' eigen dag, dien zoo veel plechtige eeden 
Bestemmen, durft m' een' slaaf met Kormaks naam bekleeden! 
Een' vreemde, een' onbekende, uit roovren hand ontsnapt! 

{==18==} {>>pagina-aanduiding<<}

Maar weet, de list heeft uit, de moedwil is betrapt. 
MAKDULF. 
Men meldde my 't gerucht dit oogenblik, en 'k beefde. 
Mijn hart nam juichende aan, dat, ja, mijn Vader leefde: 
Maar Irdan, maar gy-zelf, slaat al mijn hoop ter neêr. 
Wie gaf zich dezen naam? 
TUNIBALD. 
Reeds viel hy door 't geweer. 
Maar een, die hem verzelde, is door mijn Volk gegrepen 
En in den boei gekneld. Men zal hem voor u sleepen, 
Hy nadert. 




Derde tooneel.

MAKDULF, IRDAN, TUNIBALD; KORMAK, gekluisterd, en door Soldaten op het Tooneel gesleept. Eenig Gevolg van Tunibald.

MAKDULF. 
Welk geval! Hoe siddre ik, Hemel, ach! 
KORMAK. 
Wie voert in Kormaks rijk het Opperste gezag? 
MAKDULF. 
Treed toe! Gy ziet zijn' Zoon, thands in zijn plaats verheven. 
KORMAK. 
Gezegend zij zijn kroon! 
MAKDULF. 
Tree nader, zonder beven. - 

{==19==} {>>pagina-aanduiding<<}

Men neem dien kluister af, die 's Grijzaarts arm beknelt! 
Waar Kormaks zoon regeert, heerscht afkeer van geweld. - 
Wie zijt ge; en uit wat grond beladen met die keten? 
KORMAK. 
Uit Erin; door een' storm op deze kust gesmeten. 
Ik toog naar 't hooge Noord met eenen reisgenoot. 
Wy zett'en voet op 't strand en meerden onze boot. 
De strandwacht riep. Men kwam. Het Volk schoolde om ons henen, 
Kreet: Kormak, Kormak leeft; ja Kormak is verschenen! 
Ken Oorlogsbende schoot gewapend op ons af; 
Omeingelde ons. Mijn Vriend biedt weêrstand met zijn' staf. 
Hy wordt gedood; en ik, in ketenen geslagen. - 
Zie daar mijn andwoord, Vorst! - Gelust u, meer te ragen? 
TUNIBALD. 
Uw' naam? 
KORMAK. 
Door welk een recht? 
TUNIBALD. 
Vermeetle! 
MAKDULF. 
Tunibald! 
Men schendt hier 't Gastrecht niet; en deze uw vraag vervalt. 
Ik eer den vreemde, ik eer de grijsheid. - Erins helden 
Bedekten dikwerf onze, en wy hun Oorlogsvelden. 
Aanvaard gy hier 't onthaal, den Vreemdling toegericht! 
Dan openbaart ge uw' naam, naar Gast-en Krijgsmansplicht. 
Een enkle vraag - alleen, en ik begeer niets wijder. 
Uw medgezel bezweek; wat graf betaamt dien strijder? 

{==20==} {>>pagina-aanduiding<<}

KORMAK. 
't Eenvoudig Krijgsmansgraf. Hy had noch rang noch staat, 
Maar sloot een eerlijk hart in 't needrig krijgsgewaad. 
MAKDULF. 
Genoeg! 
(Aan Irdan.) 
Men doe den Vreemde een heusch onthaal genieten. 
Mijn hart beklaagt het bloed, dat schuldloos weg moest vlieten 
Maar 'k ben daar zuiver van. 
(Aan Tunibald.) 
Gy, Koning, hebt gezien, 
Wat achterdocht u dreef - en, of ik haar verdien? 




Vierde tooneel.


TUNIBALD alleen, met eenig Gevolg. 
Ik zie het; maar mijn ziel is daarom niet geruster. 
De heilzame achterdocht is Recht-en en Staalbeschutster. 
Het geldt een Koninkrijk, aan Kormaks Weeûw verknocht: 
Hier eischt het waakzaamheid, en meer dan achterdocht. 
Mijn Ergon! Ja, 'k voorzie...! Eer ons de list verrade, 
Versterken we ons in tijds. Licht koomt het ons te stade. 
Versprei mijn gantsch Gevolg, gewapend onder 't kleed, 
Door Koningshof en wal, en houde 't zich gereed. 
(Hun aantal is genoeg om alles hier te dwingen.) 
Het moge op 't eerst allarm Moïnes hof bespringen, 
En voeren ze in mijn' arm. Gy, met mijn kenbre Wacht, 
Blijf om my, wat gebeure, en neem mijn' wenk in acht. 


('t Gevolg vertrekt.)



{==21==} {>>pagina-aanduiding<<}

Vijfde tooneel.

TUNIBALD, IRDAN.

IRDAN. 
Toef, Koning Tunibald! - Wanneer de zonnestralen 
De schaduw van het woud by 's Landstrooms boord bepalen, 
Verwacht Moïne, en u, en al wie op haar hand 
Een wettige aanspraak maakt, uit kracht van 't eedverband. 
't Is de oude Wapenhal, waar, in den kring der Helden, 
Haar uit te brengen keus zich openlijk zal melden. 
De Bard verkondde dit op 't marktplein. 
TUNIBALD. 
't Is dan waar, 
Dees avond sluit de kroon van Merzië om mijn hair! - 
IRDAN. 
Wien deze kroon verwacht, is u noch my gebleken. 
Dat vluchtig woord, mijn heer, slaat nog om uit te spreken. 
Gy, schend hier d' eerbied niet aan die verheven Bruid, 
En loop door trotschen waan haar uitspraak niet voor uit. 
TUNIBALD. 
Ik weet, wat ge u vermeet.... 
IRDAN. 
Noch uw, noch mijn vermeten 
Beslist hier. Laat ons beide ons-zelven niet vergeten! 
Ik spreek als Oorlogsman in dienst der Koningin: 
Nog houde ik mijn gevoel als Mededinger in. 
Maar weet, zoo Koningen zich hier dien trots niet belgen, 
Geen Oorlogsman als ik kan uwen smaad verzwelgen. 
Valt Kormaks staf u toe, ontfang hem met ontzag, 
En toon ons, dat uw hand hem waardig voeren mag. 

{==22==} {>>pagina-aanduiding<<}

Bedrieg u niet, mijn heer, in uw ontwerpen smeden, 
't Kon u gevaarlijk zijn. Ik rep u van geene eeden; 
Ik weet, wat Tunibald een eed, als de onze, geldt; 
Die onderwerping houdt en afstand van geweld. 
Maar Makdulf is hier Vorst, en, waagt gy 't my te honen 
Daar de eed mijn' arm bedwingt; hy zal zich Koning toonen. 
TUNIBALD. 
'k Ben Koning, Irdan, 'k weet eens Konings recht te ontzien, 
Maar laat geen' Onderdaan aan Koningen gebiên. 
Vereert men mijn gezag by zwakker Bondgenooten, 
U heeft geboorte en stand van de onzen uitgesloten, 
En 't oogenblik genaakt...! 
(Hy wendt zich af, en vertrekt.) 
IRDAN. 
Ik heb u wel verstaan; 
Maar 't oogenblik, mijn heer, is nog niet omgegaan. 




Zesde tooneel.


IRDAN. (Alleen.) 
Verduur, mijn hart, verduur! Uw ongeduld beteugeld! - 
Hoe spoedt de tijd zoo traag! hy, anders zoo gevleugeld! 
Hoe kruipen de uren, ach, voor die beslissing wacht! 
Mijn ziel is louter vuur, en hongert naar de nacht. 
Die dacht, wanneer zy daalt, zal rust en kalmte brengen. - 
Neen, 'k zal op Kormaks throon geen' Tunibald gehengen. - 
Gehengen? - Zoo Moïne, uit vrees voor de overmacht 
Diens woestaarts, hem zich-zelv ten gruwlijk' offer bracht! - 
Die keus heeft nimmer plaats. - Ik zie door zijne ontwerpen. 
Ik zie hem 't Oorlogszwaard, in schijn van Vrede, scherpen, 
't Verdrag verbreken, en door 't neêrgelegde staal 

{==23==} {>>pagina-aanduiding<<}

Zich dringen tegens dank in 't recht van haar Gemaal. 
Hy vreest my, of veeleer, zijn trots wil my braveeren; 
My mooglijk uit de rij der mededingers weeren! 
Hoe 't zij, de keus gestremd, blijft alles aan den kling: 
Wat anders hoopt hier toch een moedig Jongeling! 
Ach, gistren dorst mijn ziel zich nog met uitzucht vleien; 
Thands zie ik, 't was my - zelv' door ijdle hoop misleien. 
Ik naar Moïnes hand - ik, dingen naar haar kroon! - 
Moïnes Echtgenoot - de jaren van haar zoon! - 
Ach! kan mijn hart haar hand, haar Echtkoets, zelf verlangen? 
Ik voel me op 't denkbeeld - zelf een' stillen schroom bevangen; 
Een' heimelijken blos my klimmen op 't gelaat. 
Niets wenschte ik, dan haar kroon te dienen als soldaat. 
En echter...! Uit wat bron dat schrikbre boezemhijgen 
Op 't voorstel, dat ze een' vreemde in Kormaks plaats doe stijgen? - 
Neen, 't is geen minnenijd; 't is eerzucht, die - alleen! 
En voegt die eerzucht my? - Mijn eigen hart zegt, neen. 
'k Zoek vruchtloos 't diep geheim van mijn geboort' te ontwikkelen. 
't Rechtvaardigde misschien de vonken die my prikkelen. 
Maar ach! vergeefsche wensch! Mijn grijze Voedsterheer, 
Aan Kormaks huis verknocht, vloog met hem over 't meir, 
En bleef. De hoop heeft uit. Ik mag op lauwerblaâren, 
'k Mag mooglijk op een kroon door zelfverdienste staren; 
Maar tederheid van 't hart, maar de achting voor zijn bloed, 
Zijn voor geen' Irdan meer; zy! meer dan Oorlogsmoed! 




Zevende tooneel.

MAKDULF, IRDAN.

MAKDULF. 
Mijn Irdan, 'k zoek u. - Mocht, ô waardste mijner Vrinden, 
Mijn ziel zich aan uw ziel door naauwer band verbinden! 

{==24==} {>>pagina-aanduiding<<}

Ach, de onrust van dees dag weegt schriklijk op mijn ziel. 
Ik beef voor de avondstond, en wenschte dat zy viel. - 
Indien die Vreemdling eens... Heb deernis met mijn droomen! 
Indien hy' op zijn' tocht van Kormak had vernomen -! 
Doorgrond hem, 'k smeek het u: mijn boezem is te week. 
Gy weet, uit welk een' grond, met welk een hoop, ik 't smeek: 
Gy, de eenigste in 't Heelal, op wien ik kan vertrouwen. 
Ach, waar mijn Moeders keus voor 't minst nog op te houen! 
Vlieg heen, en onderzoek - Maar ach, verlies geen' tijd. 
IRDAN. 
Ik ga. 
MAKDULF. 
Bedenk, mijn Vriend, dat gy my alles zijt. 
Ik wacht Moïne hier. - Zy nadert. 




Achtste tooneel.

MOÏNE, MAKDULF.

MAKDULF. 
ô Mijn Moeder! 
Wat schrikbre dag voor my! - 
MOÏNE. 
My treft hy nog verwoeder. 
Maar 't ware onedel, thands te klagen. 't Is het Lot, 
Dat offers eischt van 't hart. De nooddwang kent geen' God. 
Ik wilde u zien, mijn Zoon. Schoon Klijddals Staats-belangen 
Dit uur aan u - alleen, aan uwe zorgen hangen, 
Ik heb in dit uw Rijk op uw bescherming recht. 
Gy kent hen, welker hand durf dingen naar mijn Echt. 

{==25==} {>>pagina-aanduiding<<}

Ik beef, zoo Tunibald den boog besta te rekken. 
Ik sidder, wie de hand naar 't vreeslijk tuig zal strekken. 
'k Word prooi, hoe 't afloop, en rampzalig weggesleurd. 
Maar nog eene andre vrees, eie my de ziel verscheurt! 
Men mocht het Staatverdrag door Krijgsgeweld ontheiligen, 
Wat kan voor de overmacht eens roovers my beveiligen? 
Thands vliede ik in uw' arm. De schaduw van uw' throon 
Is al mijn heiligdom. - Verweert gy dit, mijn Zoon? 
MAKDULF. 
Mevrouw, gy kent den staat van 't Koninkrijk 't Is heden, 
Dat Makdulf, dat uw Zoon, op dezen throon moet treden. 
Waar is zijn zekerheid, indien gy twijfel voedt? 
Mijn Volk mint Kormaks naam, zijn Weduw, en zijn bloed; 
Zie daar mijn hoop alleen! - Voor u als Zoon te strijden, 
Als Koning, in mijn rijk geen' overmoed te lijden, 
Is plicht. Ik heb een' arm, en, by dien arm, een zwaard; 
Het oovrig staat aan 't Lot. 
MOÏNE 
Uw benden zijn vergaârd? 
MAKDULF. 
Dat klein getal, Mevrouw, dat ik by een kon trekken 
Om voor een' overval dit Hofverblijf te dekken. 
Ik ken dien Vorstenbond, dat vreeslijk Roovrenrot, 
Dat, steunende op het zwaard, met recht en eeden spot, 
Ten roof op Rijken gaat, op scepters uit vrijbuiten, 
En dat U 't eerst gelukte in zijn geweld te stuiten. 
Uw fierheid en 't ontzag voor uwen Heldenaart, 
En niet onze Oorlogskracht heeft dezen throon bewaard. 
Die meerderheid - alleen, der ware grootheid eigen, 
Toomt nog de snoodaarts in, terwijl zy ons bedreigen. 
Doch trotsche Tunibald ontrust my boven al. 

{==26==} {>>pagina-aanduiding<<}

Zijn leger ligt naby, en loert op dezen wal. 
Indien het zich beweegt, daar blijft ons tijd tot wijken; 
Niets meer. Het waar gewaagd, dat we argwaan lieten blijken. 
MOÏNE. 
Gy oordeelt wel, mijn Zoon. Maar pleeg met Irdan raad. 
Hy, in zoo vroege jeugd het steunsel van mijn' Staat, 
Hy, dapper en bedaard, en in den krijg ervaren, 
Is mooglijk meer voor ons dan gantsche legerscharen. 
Zoo echter, in dit uur...! 
MAKDULF. 
Ik andwoord voor zijn trouw. 
Hy is me op 't teêrst verknocht, en meer dan Vriend, Mevrouw. 
Zijn zucht voor Kormaks huis ben ik mijn Rijk verschuldigd: 
Hem zag ik, ja, te vreên, op Kormaks throon gehuldigd. 
En, wilde 't Lot.... 
MOÏNE. 
Het Lot doet uitspraak. Maar, hoe 't zij, 
Zijn uitspraak is de dood, de zeekre dood voor my. 
Indien de boogpees rekt, de pijl vliegt my door 't harte; 
En niets, mijn Zoon, gelijkt aan 't voorgevoel dier smarte. 
Rampzalig 't oogenblik, het geen mijn vonnis velt! - 
Ja, 'k wettige al uw zucht voor d' u zoo dierbren Held: 
Doch, schijnt ons Irdans deugd zoo luisterrijk in de oogen, 
Geloof hem op mijn hart geen 't allerminst vermogen. 
'k Haat Tunibald; 'k veracht en Dargo, en Kanoet; 
'k Schuw Wicholf, 'k schuw geheel dien wreevlen minnaarsstoet: 
Maar 'k gruw van 't denkbeeld, my aan Irdans Echt te geven. 
Verwint hy, 'k zal het licht van morgen niet beleven. 
Is hem uw Vriendschap waard, beproef die; maar, ô neen, 
Ik zelf zal poging doen, dat hy te rug moog treên. 





{==27==} {>>pagina-aanduiding<<}

Negende tooneel.


MAKDULF. (Alleen.) 
Hoe! Hemel, hoorde ik wel? Dat hy te rug moog treden! 
Hy afstand doen van 't recht -! Wat wonderzinnigheden! 
Te rug treên? Irdan? - Neen, zijn boezem is te fier. 
Maar, Hemel! kan het zijn? Men houdt zijn deugden dier, 
Men eert zijn dapperheid, beleid, en oorlogsdaden, 
En voegt er d' afkeer by, en 't redeloost versmaden. 
Wie dit geheim doorgrond', my ligt het veel te diep. 
Natuur beriep den Vorst, waar zy den Krijgsman schiep. 
Voor my, 't betaamt my niet, hier verder in te dringen. 
Mocht niemand, wie 't ook waar, naar Kormaks Echtkoets dingen! 
Doch, zoo één stervling ooit aan Kormaks deugd gelijkt, 
't Is Irdan, hy - alleen, in wien zy edelst prijkt. 


EINDE VAN HET TWEEDE BEDRIJF.




{==28==} {>>pagina-aanduiding<<}

Derde bedrijf.

Eerste tooneel

MAKDULF, KORMAK.

KORMAK. 
Ja, Koning, 'k heb verlangd, u-zelven te onderhouën! 
't Verheugt my, de eedle spruit uit Kormaks heup te aanschouwen, 
Den secpter, dien hy voerde, in uwe hand te zien, 
En 'k wenschte uws Vaders groet zijn' dierbren Zoon te biên. 
MAKDULF. 
Mijns Vaders groet! 
KORMAK. 
Ik - zelf, ik heb de blaauwe baren 
Met Kormak doorgekliefd; gedeeld in zijn gevaren. 
'k Zag Lochlin door zijn' arm verwonnen, afgestreên; 
En voor - en tegenspoed was hem en my gemeen. 
MAKDULF. 
Gezegend zij uw komst, ô Grijzaart! ja, gezegend! 
Gy, Kormaks lotgenoot! en hier met smaad bejegend! 
Hier met de dood bedreigd! Gekluisterd! - Sta my toe, 
Dat Makdulfs teedre zorg aan u dat leed vergoê, 
Uw grijsheid koeslre en eer'! Wien treft die plicht ooit nader? 
Mijn oog beschouwt in u mijn' ongelijkbren Vader. 
Hy bleef. Gy streedt met hem; gy zaagt hem in 't gebied. 
Onthou me in Vrede of Krijg zijn dierbre lessen niet! 
KORMAK. 
Het streelt my, ja mijn heer, in u dat hart te ontdekken! 

{==29==} {>>pagina-aanduiding<<}

Maar Kormak.... Laat my hier zijn jongste last voltrekken! 
Gy, die zijn dood beschreit, zijn nagedachtnis eert, 
Verneem, het geen die last van zijnen Zoon begeert! 
MAKDULF. 
Ik hoor u. 
KORMAK. 
Wraak op hen, die zijn gedachtnis honen, 
En, schuldig aan den moord van d' ousten zijner Zonen, 
Thands naar zijns Weduws hand en naar haar scepter staan. 
Dien zoen eischt Kormaks schim, zy rust niet dan voldaan. 
MAKDULF. 
Zoo meld my, wie zy zijn, op wie het zwaard moet woeden: 
Mijn arm belooft hem wraak. Wat offer moet hier bloeden? 
Verklaar my, 't geen myn hart, van alles onbewust, 
In weêrwil van zich - zelf verwondert en ontrust. 
Wie is die ouder Zoon, door moorders neergeslagen? 
Nooit hoorde ik van dien moord, nooit van hem-zelv'gewagen. 
Nooit is Moïnes mond het minste woord ontvloôn, 
Dat me argwaan gaf op hen die dingen naar haar kroon. 
KORMAK. 
Welaan! Gy zult het lot diens ouder' broeders hooren, 
Uit Kormak, maar voor u, uit vroegere Echt geboren. 
De grijze Lamhor heerschte aan 's Humbers linker boord. 
Ornilde, Lamhors telg, had Kormaks ziel bekoord. 
Zes Vorsten van rondom, door Lamhors kroon betooverd, 
Wees ze af. Hy won haar hand! hy had haar hart veroverd. 
Hun Echtknoop bleef geheim, en de eerstling van haar schoot 
Kostte aan zijn moeder 't licht, eer 't jaar zijn ronde sloot. 
Ik gaf dat wicht, dien zoon, een' Grijzaart op te voeden, 
My dierbaar, en vertrouwd, mijn reishulp langs de vloeden. 
Drie jaren vloten heen. Een nieuwe huwlijksmin 

{==30==} {>>pagina-aanduiding<<}

Schonk Kormak zijn Moïnes als tweede Gemalin 
(Gy zijt het pand dier liefde); en twee paar andre jaren 
Verliepen, als ons de eer te rug riep op de baren. 
't Gold Lochlins rijk. Wy gaan; wy vliegen over 't meir 
Met Klijdes oorlogsvloot, en werpen Lochlin neer. 
Wy keeren. Door een' storm in wielingen gedreven, 
Geslingerd en verstrooid, de dood ten prijs gegeven, 
Wordt Kormaks kiel gesloopt door 't hevig zeegeweld, 
Zinkt onder hem - 
MAKDULF. 
ô Goôn! men heeft my wel gemeld! 
KORMAK. 
Ik red my in een' boot, en drijf door 't holst der golven 
Naar 't uiterst Noorden heen, in nacht en sneeuw bedolven; 
Beklim langs 't ijsgebergt' den scheidsmuur van 't Heelal; 
Streef watervlakten door, en dool van wal tot wal. 
Een andere hulk verschijnt na lang en hooploos zwerven, 
Daar honger, daar gebrek mijn krachten deed versterven, 
En 't eertijds helder vuur in de oogen had gebluscht; 
Neemt me in, en voert me in 't eind aan Erins Westerkust. 
Hier hoore ik Lamhors dood, die weêrloos in zijn wallen, 
In 't midden van de Vreê door moorders overvallen, 
De prooi eens Eedgespans met Tunibald aan 't hoofd, 
Zich met zijn' Erfgenaam van 't leven zag beroofd. 
Gy kent dien Tunibald, den schrik van Englands Noorden. 
Hy voegde by zijn erf den scepter des vermoorden; 
En thands, als waar dit al zijn Staatzucht nog te min, 
Dringt Kormaks koets zich op, en eischt zijn Gemalin. 
MAKDULF. 
't Is mooglijk u bekend, door wat noodlottigheden, 
Van drie paar Koningen gevorderd en bestreden, 
Moïne werd geprest, te schikken van haar hand. 

{==31==} {>>pagina-aanduiding<<}

Zy streed. 't Ontvolkt gewest getuigt haar wederstand. 
Maar eindlijk, 't is gedaan. Zy moest haar hand beloven. 
De keus, door haar te doen, werd tot dees dag verschoven. 
Wat doe ik in dit uur, (gy, Vriend mijns Vaders, spreek!) 
Dat ik den moorder straffe en my een' broeder wreek? 
Mijn grenzen zijn in 't rond bezet met vreemde benden; 
Mijn grondgebied, ten prooi aan wie de Vreê wil schenden; 
Gy - zelf vielt in hun hand. En, waar mijn oog zich keer, 
Gevangen op mijn' throon, bezit ik macht noch heir. 
KORMAK. 
Ik weet het. 'k Weet nog meer. Men heeft aan alle kanten 
De zeën overdekt met snode Vloekverwanten, 
Om Kormak, Kormak - zelv', indien hy wierd behoed, 
Op vreemde kust verrast, te smooren in zijn bloed. 
MAKDULF. 
Gerechte Hemel! 
KORMAK. 
Gy, niet Kormaks bloed in de aderen, 
Gedoogt gy...? 
MAKDULF. 
Zie, zie neêr, ô waardigste aller Vaderen! 
Zie uit uw nevelwolk en lees uw' Zoon in 't hart! 
Hy, werkloos by die drift! - ô Hemel welk een smart! 
KORMAK. (De hand op 't hart slaande ter zijde.) 
‘Bedwing u’. - 
(Tegen Makdulf, vertrouwlijk.) 
Laat mijn ziel u alles openbaren.- 
Wat weet gy, of het Lot uw' Vader niet mocht sparen? 

{==32==} {>>pagina-aanduiding<<}

MAKDULF. 
Ach! met die zoete hoop nog steeds in 't hart gevleid, 
Verschuive ik uur aan uur de droeve staatlijkheid. 
Maar gy, gy hebt die hoop den laatsten slag gegeven: 
Gy zaagt zijn kiel gesloopt, en Kormak.... 
KORMAK. 
Is in 't leven! 
MAKDULF. 
In 't leven? Hy, gered! 
KORMAK. 
Reeds deed ik 't u verstaan. 
Zegt, zegt dat hart u niets, ô Makdulf? zie my aan! 
Ja, Kormak leeft, hy leeft. Hy naderde op uw stranden;- 
Ontsnapte, en onbekend, zijns wreedsten vijands handen; 
Eu 't is geen valsch gerucht hetgene uw ooren trof. 
'k Zeg meer -: Uw Vader is, dit tijdstip - aan uw Hof. 
MAKDULF. 
ô Goôn, wat zest ge my! Wat moet ik thands vermoeden! 
Ontdek my - 
KORMAK. 
Hoor my aan! 
(Een gedruisch van binnen verheft zich en koomt nader.) 
MAKDULF. 
Wat hoor ik herwaart spoeden! 
Wat wapenklank! Men strijdt. - Toef, vreemdling, tot ik keer. 
't Is alles my verdacht. - Hoe! Irdan in 't geweer? 




{==33==} {>>pagina-aanduiding<<}

Tweede tooneel.

MAKDULF, KORMAK. IRDAN, gewapend, en met drift opkomende.

IRDAN. 
Vorst, red u-zelv' en wijk. De voorhof is bezweken. 
Ik-zelf, ter naauwernood, kon door de spietsen breken. 
Men dringt steeds feller op. 
MAKDULF. 
Wat dan, wat gaat hier om? 
IRDAN. 
Men overrompelt ons. 
MAKDULF. 
Vermogend Godendom! 
Wat doen we? 
IRDAN. 
't Waterslot zal ons een wijkplaats bieden; 
Men deinze, en rekk' den tijd. Een handvol Oorlogslieden 
Verdedigt dit paleis; maar hooploos, zonder vrucht. 
Ik trek uw benden saam, en dek u in uw vlucht. 
MAKDULF. 
Getrouwe, ga! - Maar neen, ik zal hen hier verwachten, 
Die naar mijns Vaders kroon of naar mijn leven trachten. 
Dees Grijzaart zij uw hoede op 't heiligst toebetrouwd! 
(Tegen Kormak) 
Gy, volg mijn' diersten Vriend tot nader onderhoud. 

{==34==} {>>pagina-aanduiding<<}

(Tegen Irdan.) (Tegen Kormak.) 
'k Wacht alles van uw' moed, en van uw verdre ontdekking. 
Licht stuit ze en huldiging, en keus, en trouwvoltrekking! 




Derde tooneel.

De Vorigen, een KRIJGSBEDIENDE.

de KRIJGSBEDIENDE. 
't Gewapend Vorstental, reeds meester van de poort, 
Begeert een mondgesprek. 
IRDAN. 
't Waar voeglijkst, hen gehoord. 
MAKDULF. (Aan den Krijgsbediende, die daarop vertrekt.) 
Zy naadren. 
(Aan Irdan, en op Kormak wijzende.) 
Irdan, ga. 'k Beveel hem aan uw zorgen. 
Het wichtigste geheim is in dees last verborgen. 




Vierde tooneel.

MAKDULF, TUNIBALD, DARGO, en de andere vier KONINGEN.

MAKDULF. 
Nooit waande ik, Tunibald, op 't gene ik blijken deed, 
In spijt van 't Staatsverdrag en uwer aller eed, 
Na dat ge, in schijn van Vreê mijn grens hield ingesloten, 
Mijn Hof bestormd te zien door eigen bondgenooten. 
Wat wil dit, Vorsten? spreekt! Wat sleept zijn woede u meê, 
En opent ons op nieuw den poel van 't Oorlogswee? 

{==35==} {>>pagina-aanduiding<<}

TUNIBALD. 
Men kent u, Makdulf! Zwijg van Staatsverdrag en eeden, 
Die ge, onder 't oog van elk, met voeten durft vertreden. 
't Geheim is uitgelekt. Hergeef uw' Vreemdling ons! 
Wy sluimren langer niet op 't ondermijnde dons. 
MAKDULF. (Met verbaasdheid.) 
Den Vreemdling! 
TUNIBALD. 
Die by u den krijgsgalm op koomt steken. 
Den naam van Kormak roept, van Kormaks dood te wreken. 
Zijn' medgezel, op 't strand in weêrstand omgebracht, 
Voor Kormak door doet gaan, door ons geweld geslacht. 
MAKDULF. 
En waarom niet veeleer voor Lamhor dien gy moordde; 
Wiens kleinzoon, staf, en rijk, gy aangreept, roofde, smoorde. 
Verbleekt ge? Of is 't van spijt om 't gene u is mislukt, 
En dat ge in Kormaks hart geen' moorddolk hebt gedrukt? 
Zoek Kormak in mijn borst! zoek daar die Vreemdelingen 
Die 't Gastvrijrecht beschermt, en gy naar 't hoofd durft dingen! 
Gy kent my, naar gy zegt; ken Makdulf dan geheel! 
Hy sterft, maar in geen' moord, geen' moedwil, neemt hy deel. 
TUNIBALD. 
Vergeefs is 't, dat ge aan ons dien Vreemde poogt te onttrekken. 
't Verraad dat hy verbergt, kan niemand meer bedekken, 
En 't kostte u-zelv' misschien den zetel en het licht. 
Geef, geef den balling op! Vermeetle Makdulf, zwicht! 
MAKDULF. 
Hy zwichte, wie het zwaard voor kronen voert of staten! 

{==36==} {>>pagina-aanduiding<<}

Ik voere 't voor de deugd, voor recht en Onderzaten. 
De Vreemde, wie hy zij, maakt op bescherming eisch; 
Zijn outer, is mijn woord; zijn tempel, mijn paleis. 
TUNIBALD. 
Uw yver sterkt de drift die ons heeft ingenomen. 
Den Grijzaart, of uw bloed! 
MAKDULF. 
Zoo moog mijn bloed dan stroomen. 
TUNIBALD. 
En wie, wie is dat hoofd, zoo dierbaar aan uw ziel? 
Een zwerver, die door storm op uwe kust verviel! 
Een nietige onbekende! 
MAKDULF. 
Een voorwerp van ontferming; 
Wien 't Godendom my zendt, die recht heeft op bescherming. 
Ik schenk den Goden die, in wien hun zorg my zendt. 
Hy, die hunne Almacht eert, heeft eerbied voor de ellend. 
TUNIBALD. 
Gevoelens van dien aart zijn heerlijk...! 
MAKDULF. 
Wat ze u schijnen, 
Zy voegen Kormaks bloed; zijn edel; zijn de mijnen. 
Bebloedvlek vrij den dag, die u een kroon belooft; 
Dat bloed, eer de avond valt, keert weder op uw hoofd! 
TUNIBALD. 
Het keer'! Maar beven ze eerst, wie Tunibald trotseeren! 

{==37==} {>>pagina-aanduiding<<}

MAKDULF. 
Gy, zoo gy koning zijt, leer 't recht eens konings eeren! 
Niets meer van 't onderwerp! - Ik gaf en hou mijn woord. 
TUNIBALD. 
Verklaar ons dan zijn' naam, zijn landaart, zijn geboort'.- 
MAKDULF. 
My-zelv' zijn ze onbekend. Maar zoo ik die ervaarde, 
Geloof niet, dat ik ze u of iemand openbaarde. 
Ik geef geen' andren deel in 't geen my -zelv' betreft. 
Verga, wie in mijn Rijk zich nevens my verheft! 
TUNIBALD. 
Uw trotschheid gaat te hoog. Gy zijt hier.... 
MAKDULF. 
Heer en Koning, 
Door Erfrecht; door geen' roof, geen boudbreuk, geen ontthroning! 
Gy, Vorsten, welker ziel gevoelig is voor de eer, 
Kiest tusschen hem en my, of - legt uw scepters neêr! 
TUNIBALD. 
Neen; overweldigd! 
MAKDULF. 
Hoe! in schijn van onderhandlen, 
Het Vreêbestand, den Krijgt, 't Verraad, door een verwandlen! 
Neen, Booswicht, 'k ben nog Heer in spijt van de overmacht; 
(Op de borst slaande.) 
Hier schuilt de Vrijheid, hier! 

{==38==} {>>pagina-aanduiding<<}

TUNIBALD. 
Gewapenden! 
MAKDULF. 
Mijn Wacht! 
(Ter wederzijde vliegen een aantal Gewapenden toe, met gevelde spietsen. Irdan is aan 't hoofd van die zich achter Makdulf plaatsen.) 




Vijfde tooneel.

De Vorigen, IRDAN, GEWAPENDEN ter wederzijde.

DARGO, tusschen beiden tredende. 
Laat, Tunibald, laat af! 
(Aan Makdulf.) 
Men schaffe ons Gijzelaren, 
Voor 't houden van 't verdrag, het rust - en vreêbewaren, 
Tot zich Momes keus verklaard heb. Dat geen bloed 
Het outer hier bespatt', dat haar verbinden moet! 
MAKDULF. 
Geen Gijzelaars van my! Geef borgtocht, wie in Vrede 
Verraderlijk 't geneer gerukt heeft uit de schede, 
Wiens gluipende ontrouw loert, en sluipt, en overvalt! 
Wat Gijzlaar staat my in voor Roover Tunibald? 
DARGO. 
Gy moogt u, 't staat u vrij, van Humbers Vorst beklagen; 
Aan ons behoort geen deel in 't listig vreêbelagen. 
Wy hooren Kormaks naam weêrgalmen door uw Hof, 
En 't momplen van zijn wraak. Dit geeft verdenkens stof. 

{==39==} {>>pagina-aanduiding<<}

Wy, voegen we ons met hem, het is voor onze rechten. 
Wy - vordren veiligheid, zoo andren u bevechten. 
IRDAN. 
Welaan! Ik stel my - zelv' als Gijzlaar tot zoo lang. 
Moines keus verklaard, ontheft my van 't bedwang. 
Die volge ik. 
MAKDULF. 
Irdan, neen! gy moet mijn zij' bewaken. 
Gy weet het, wie hier 't meest...! 
IRDAN. 
Het uur zal haast genaken; 
En, of men middlerwijl zich tegen u bewoog, 
Ik houde uw' Vijand dus niet minder scherp in 't oog. 
DARGO. 
Wy zijn te vreên. 
(Irdan geeft hem zijn zwaard over.) 
MAKDULF. 
En 't pand, u toebetrouwd? 
IRDAN. 
Is veilig. 
Doch, wees omzichtig, Vorst! Geen trouw is langer heilig. 
Dat niemand u mislei! Geloof niet zonder blijk. 
't Mistrouwen is de zuil van 't eens geschokte Rijk. 





{==40==} {>>pagina-aanduiding<<}

Zesde tooneel.


MAKDULF alleen. 
't Mistrouwen. - 't Is te waar! Een eindloos wanvertrouwen 
Omringt den koningsthroon, en moet hem staande houen. 
Maar is mijn ziel gevormd voor de eindlooze achterdocht! 
ô Welke onzaalge star heeft my dit lot verknocht! - 
Dan, wien betreft die raad, my ongevergd gegeven; 
Ja, of 't verwijtend waar, zoo ernstig toegedreven? - 
Den Vreemdling? - Deed hy licht aan Irdan meer verstaan? 
Hy toch nam Kormaks dood als onweêrspreeklijk aan. - 
Van daar 't verdenken. Ja! - Maar, Irdan, neen; die Vremde 
Vond in mijn borst een hart dat met zijn tijding stemde; 
Ik lees de oprechtheid in zijn houding, zijn gelaat; 
En - wat gewin voor hem, indien hy my verraadt? 
Doch, tijd is 't, dat wy meer en dieper onderzoeken. 
Mome zie hem door, die Makdulf mocht verkloeken! - 
Neen! waarom in dit uur haar 't denkbeeld opgewekt, 
Dat niet dan reeds te veel haar hart ten folter strekt? 
Helaas! zy gaat haar hand een' andren Egâ geven, 
En 'k breng den maar haar toe: Mijn Vader is in 't leven! 
Neen! eerst het naar geheim ontwikkeld tot in 't hart; 
En dan, de keus gestuit tot de uitkomst zich ontwart! 
(Hy vertrekt; doch Rijno ziende, houdt hy stand.) 




Zevende tooneel.

MAKDULF; RIJNO, (zwaar gebogen en krank.)

MAKDULF, met verbaasdheid. 
Mijn Rijno, hoe, gy hier! 
RIJNO. 
Vergun my, aan uw voeten, 

{==41==} {>>pagina-aanduiding<<}

Mijn heer, u dezen dag als Klijdes Vorst te groeten. 
Ja, 'k ben der dood ontroofd, en, (Hemel!) 'k zie u weêr! 
Het oovrig.... 't Was het Lot. - Gy hebt geen' Vader meer. 
MAKDULF. 
Wat zegt ge? 
RIJNO. 
Door uw last de Orkaden omgetogen, 
Bezocht ik Schetlands kust, maar in mijn hoop bedrogen. 
'k Verviel op Groenlands punt, en dreef tot IJsland af, 
Het geen my 't eerste blijk van Kormaks leven gaf. 
Daar hoorde; ik, dat de Vorst, lang speeltuig van de stroomen, 
Naar Erin was gescheept, een' Oorlogsboot ontkomen, 
Die op zijn leven loerde. Ik volgde, en 't lotgeval 
Begunstigde mijn reis, ik won den Ierschen wal. 
TUNIBALD 
En Kormak? 
RIJNO. 
'k Vond hem. 
MAKDULF. 
Goôn! 
RIJNO. 
Hy deelde my zijn zorgen, 
Zijn zielsbekomm'ring meê. Ik, hield hem niets verborgen. 
Ik meldde, hoe zijn dood ons Eiland door verspreid, 
Het jammer over ons in 't rond had uitgebreid. 
Wat Eedgespan zich vormde, en rijk aan rijk verheerde, 
En thands door 't Oorlogszwaard Moïnes hand begeerde. 
Wy lieten, onzen boot aan d' oever tot een' roof, 

{==42==} {>>pagina-aanduiding<<}

En spoedden over land naar Leinsters Waterkloof. 
In Ierschen dosch vermomd, en zonder praalvertooning, 
Zocht niemand in zijn kleed dien glorierijken Koning. 
Geruimen tijd verliep in 't vorschen naar bericht. 
't Was Vijand wat men zag, en de afreis werd een plicht. 
Reeds naderde de dag, ons boven al te vreezen, 
Dien 't Staatsverdrag, dien 't lot, ons doodlijk moest doen wezen. 
Wy schepen in een hulk. Onze overtocht gelukt: 
Maar 't noodlot (vraag niet meer!) heeft Kormak weggerukt. 
MAKDULF. 
ô Druk! ô jammermaar! 
RIJNO. 
Hoe wenschte ik 't u te sparen! 
Hy vond zijn graf op 't strand, ontworsteld aan de baren. 
'k Bezweek aan zijne zijde, en, zoo my alles meldt, 
Is Kormak door het zwaard in wederstand geveld. 
Zie daar zijn' zegelring, in 't bloedig zand gevonden. 
Een derde ontkwam op zee. Ik, kwijnende aan mijn wonden, 
Ik offer 't overschot van mijn vergoten bloed 
Den dierbren Erfgenaam, die hem gelijken moet! 




Achtste tooneel.


MAKDULF alleen. (In diep gepeins staan blijvende.) 
Daar ligt dat uitzicht dan; het laatst, waar op ik bouwde! 
Ja, Irdan, 't was te recht, indien uw hart mistrouwde. 
Uw wijsheid licht me op nieuw in dezen nevel voor. 
Verwachting gaat zoo dra voor zeekre waarheid door! 
De Vreemdling ('t is gewis) had Kormaks tocht vernomen, 
Hy stelt hem reeds, vermond, maar veilig aangekomen. 

{==43==} {>>pagina-aanduiding<<}

Hy was mijns Vaders vriend; zijn hart, vol teedren gloed; 
En 't aâmde, als ik (helaas!) hem vrolijk in 't gemoet. 
ô Noodlot, dat, nooit moê, door onbeduidend streelen 
Met ons, en 't speelziek hart dat ons regeert, te spelen, 
Steeds onze ontwerpen stoort, met onze wijsheid spot! 
Voleindig gy uw werk! ik geef het op aan 't Lot. 
(Na eenig peinzens.) 
Dit was dat momplen dan, dat Tunibald gewaagde! 
't Was Rijno, die den dood zijns Konings stout beklaagde. 
De Vreemdling werd (door hem) en zonder grond verdacht, 
Als vorderde hy wraak voor wien hy levend acht. 
(Na nog eenige tusschenpoozing.) 
Maar 'k waseen' broeder wraak, ik ben ze een' Vader schuldig. 
Die plicht drukt me op 't gemoed. Het hart is me ongeduldig. 
Een Staatsverdrag, een eed, legt my den arm in band. 
En Irdan gaf zich - zelv' mijn trouw ten onderpand. - 
Welaan - een korte tijd, en de eed is opgeheven. 
De keus zij uitgebracht, en, Snoodaarts, gy zult beven! 
Mijn arm zal ze een' voor een' bestoken met het zwaard, 
Wie zich aan beider dood niet schuldeloos verklaart, 
Zijn onschuld voor 't Altaar niet plechtig durft verweeren. 
Ja, schooner is die plicht, en zoeter dan regeeren. 
Beraden we ons nog eens met Kormaks grijzen Vriend: 
Heeft hem zijn hoop misleid, hy heeft mijn hart verdiend. 


EINDE VAN HET DERDE BEDRIJF.




{==44==} {>>pagina-aanduiding<<}

Vierde bedrijf.

Eerste tooneel.

MOÏNE, MAKDULF.

MAKDULF. 
'k Erken het, ja Mevrouw: ik zag met zielsverschrikking 
De naadring van dat uur, en heelde voor verstrikking. 
Ik leefde als in een' droom, een bloote mijmery. 
't Ontwaken was mijn hoop, en 't scheen mijn hart, naby. 
Steeds duchtte ik elken slap, uit pijnlijk misvertrouwen, 
Die, in dien droom verricht, my wakend mocht berouwen. 
Maar 't is gedaan, Mevrouw; geen wekkend morgenlicht 
Breekt dezen droom meer af. Ik wederstond, maar zwicht! 
MOÏNE. 
Wat wil die duistre taal? Wat heimlijk boezemprangen, 
Mijn Zoon, wat bleeke schrik, heeft u 't gemoed bevangen? 
Gy zucht en andwoordt niet! Verklaar die woorden my. 
Is thands de morgen daar, en is uw droom voorby? 
MAKDULF. 
De droom was waarheid. Neen, mijn uitzicht op 't ontwaken 
Verdween. Ik moet my - zelv' in dees mijn hoop verzaken: 
Vergeef mijn somberheid. Thands hake ik naar de stond 
Die 't einde maken moet van Staats- en eedverbond. 
MOÏNE. 
Ontrust my niet, mijn Zoon. Ik heb genoeg te lijden. 
'k Moet liefde en neiging beide en heel mijn hart bestrijden; 
En zoo my 't middel faalt, het geen mijn keus bestemt, 
Ik vind me in dubblen prang onredbaar vastgeklemd. 

{==45==} {>>pagina-aanduiding<<}

Maar meld my, welk gerucht van 't leven van uw' Vader 
Verspreidt zich? 
MAKDULF. 
't Heeft geen' grond. Wat wilt gy? Vraag niet nader. 
Ja, Kormak was gezien. Een tuige van zijn' dood 
Verschijnt; de hoop is uit, die de eerste tijding bood. 
MOÏNE. 
Wie is die Vreemdling dan, die de achterdocht verwekte, 
Waar door m' op nieuw de hand naar 't Oorlogslemmer strekte? 
Ik wensch hem hier te zien. Het werd hem reeds gemeld. 
Men zegt, hy draagt in 't oog het kenmerk van een' Held. 
Mijn oogmerk is, hem - zelv' in 't heimlijk te ondervragen, 
Maar 't koomt u toe, mijn Zoon, daar kennis van te dragen. 
Wees gy getuige van zijn andwoord. 't Geeft wellicht 
Een nieuwe zekerheid aan 't geen gy my bericht. 
Die zoeke ik, die alleen, in weêrwil van my - zelve 
Ik sidder dat ik denke, of in mijn' boezem delve. 
Maar, wal ik wensche of ducht, deez' oogwenk nog is 't tijd: 
Gun dat ik my bevrij' van 't wroegend zelfverwijt. 
MAKDULF. 
Moog slechts zijn taal uw ziel niet dubbeld sterk beroeren! 
Eer wenschte ik hem uw oog, geheel mijn Rijk te ontvoeren. 
Wat kan hy, dan uw' geest vernieuwen, 't geen voortaan 
Een bron van smart moet zijn! 
MOÏNE. 
Die wensch ik te ondergaan. 
Die smart zal wellust zijn. Die is mijn hoogst begeeren. 
Die moog me in wroegende Echt, door Kormaksmin verteeren. 
Dit offer brenge ik hem, zijn Rijk, en Nageslacht. 
Men komt. - Gy -zelf breek af, wanneer gy 't noodig acht. 




{==46==} {>>pagina-aanduiding<<}

Tweede tooneel.

MOÏNE, MAKDULF, KORMAK.

MOÏNE. 
Treenader. Kormaks Weeuw verlangde een' Vriend tespreken, 
Wien 't noodlot haars Gemaals (dus wil men 't) is gebleken. 
Zy vergt u van zijn' tocht een ongeveinsd bericht. 
KORMAK. 
Vorstin, ik heb zijn last by uwen Zoon verricht. 
Vergun my, en my - zelv' en tevens u, te sparen. 
Reeds wacht u de offervlam ontstoken op de Altaren; 
Vergeet dien Echtgenoot. 
MOÏNE. 
Vergeten? Neen, mijn heer! 
KORMAK. 
De bruid eens Tunibalds denk' aan geen' Kormak meer! 
MOÏNE. (Met verontwaardiging.) 
Van Tunibald! - 
KORMAK. 
Verschoon me, ik tracht u niet te honen; 
Maar 'k moet aan Kormaks naam mijn blijk van eerbied toonen. 
Doch 't zij een ander hier, 't zij trotsche Tunibald, 
Die openlijk alom op uwe voorkeur bralt 
En dubble rechten noemt, Moïnes hand moog winnen; 
Wat is u Kormak thands, en wat, zijn eerst beminnen! 
Wat eischt, wat wacht gy hier, dan wat uw' nieuwen band 

{==47==} {>>pagina-aanduiding<<}

Rechtvaardige in een hart, dat zich daar tegen kant? 
Voor my, Mevrouw; ik strooi geen bloemen die verleppen. 
Ik kan u voor die Echt geen nieuwe gronden scheppen. 
'k Heb Kormak levende naar Lochlins krijg vergeld; 
En, bleef hy, 't werd u niet uit dezen mond gemeld. 
MOÏNE. 
Zoo wederspreekt gy dan...? 
KORMAK. 
Wat zoude ik wederstreven! 
Gy, oordeel welk geloof uw tijding zij te geven. 
MOÏNE. 
Gy, Kormak zoo verknocht.... 
KORMAK. 
Helaas! te veel misschien, 
Om uit uwe oogen hier, om onbewolkt te zien. 
Mijn boezem lijdt voor hem, lijdt wat hy - zelf zou lijden, 
Indien hy u die hand aan andren toe zag wijden. 
Maar volg, ô Koningin, het gene uw hart... gedoogt. 
Een' vreemde ontruste 't niet, wie hier uw tranen droogt! 
MOÏNE. 
Uw spijt, mijn heer, die toon.. heeft recht om my te ontzetten. 
KORMAK. 
Verschoon me: een hart als 't mijne erkent geene andere wetten. 
Het plooit niet. 

{==48==} {>>pagina-aanduiding<<}

MOÏNE. 
'k Zie te wel, daar is wat ge ons verbergt. 
Ik lees het in uw ziel, zy lijdt, zy wordt getergd. 
Ach, open u geheel! deel mijne angstvalligheden: 
'k Deel de uwen. 
KORMAK. 
Koningin -! waartoe my 't hart doorsneden? 
Ik vraag herbergzaamheid, als Vreemdling, in dit oord; 
En - voeg er by - 't ontzag dat Koningen behoort. 
MAKDULF. 
Vergeef, indien 't onthaal, tot dus verre u bewezen, 
Dat recht te kort deed, Vorst, het geen uw oog te lezen, 
Uw taal te voelen gaf aan 't hooggevoelig hart. 
Gy -zelf verheelde uw' rang. 
KORMAK. 
Uit nooddwang, en - met smart! 
Thands breke ik dit geheim. 
(Aan Moïne.) 
Ik zal u meer ontdekken 
Als 't oogenblik daar is. Gy - ga uw keus voltrekken. 
MOÏNE. 
Ge ontrust my, Koning, en - 
KORMAK. 
Gy hebt uw' eed verpand. 
't Verbindend woord, Mevrouw, is meester van de hand. 

{==49==} {>>pagina-aanduiding<<}

MOÏNE. 
‘Dit, Hemel, is mijn troost! ô vlijmende verwijten!’ - 
Het is genoeg, mijn heer, dit woord... ik zal het kwijten. 


(Zy vertrekt.)


Derde tooneel.

KORMAK, MAKDULF,

KORMAK. 
Gy, Makdulf, 'k heb iets meer aan u te doen verstaan. 
Het oogenblik voor u verscheen, en 't biedt zich aan. 
De dwang van 't hart houdt op, en 'k mag eens ademhalen. - 
ô Hemel, welk geweld! hoe kon ik my bepalen! - 
Ga heen, vervul uw woord, vervul het, eedle Vrouw; 
Het noodlot koomt u voor in 't breken van uw trouw! 
Ontzet u, Makdulf, maar verdenk my niet. Mijn tranen, 
Gy ziet het, durven thands zich - zelv' een' uittocht banen. 
't Zijn tranen van een hart vol echte tederheid; 
En Kormak, ô mijn zoon, heeft andren nooit geschreid. 
MAKDULF. 
'k Erken, uw stroeve taal.... 
KORMAK. (Hem ondervangende.) 
Had Makdulf verontwaardigd. 
Zy moest het. 'k Weet noch tans dat my haar hart recht vaardigt. 
Gy mede. - Zie, dit uur, het gantsch geheim ontbloot. 
Thands kenne ik u getrouw aan 't bloed waar uit gy sproot. 
'k Weet alles, alles thands wat zich heeft toegedragen. 
Ik wettig uw gedrag. Maar Kormak.... 

{==50==} {>>pagina-aanduiding<<}

MAKDULF. 
Is verslagen! 
Daar is geen twijfel meer. Zijn eigen reisgenoot 
Die met hem overstak, was tuige van zijn dood. 
Verschoon mijn tranen, Vorst. Gy moogtze zwakheid noemen; 
Zy wellen uit een hart, dat op zijn bloed mag roemen. 
Geen troost bestaat voor my, dan in de wraak alleen, 
Die ik zijn schaduw zweere, en Lamhors slam met één. 
KORMAK. 
Ik roem uw Godvrucht, Prins, den bronwel dezer klachten; 
Ik juich uw fierheid toe; maar mocht vertrouwen wachten. 
'k Weet, Rijno heeft zich - zelv' zoo wel als u, misleid. 
Ik brenge u, ik - alleen, de ware zekerheid. 
Getrouwe Rijno streed, en viel aan Kormaks zijde. 
Terwijl een hooger Macht zijns meesters hoofd bevrijdde. 
Maar, in uitheemschendosch, de hals door 't leed gebukt, 
Vermoedt men Kormak niet, waar last en kommer drukt. 
Hy ging in 's levens kracht. Hy keert met grijze hairen, 
De bleeke wang doorploegd, en stram van zielsbezwaren. 
Het vuur zelfs van zijn oog verdoofde. Zie op my, 
En oordeel Kormak thands, en of hy kenbaar zij. 
MAKDULF. 
‘ô Hemel!’ - 
KORMAK. 
'k Zei te veel om alles niet te ontdekken. 
't Wordt tijd om uil de dood uw' Vader op te wekken. 
Dat nooit bezweken hart, dat alles doorstond, buigt. - 
Bemint, vereert ge hem, gelijk uw mond betuigt? 
MAKDULF. 
Beminnen? eeren? - ach!... 

{==51==} {>>pagina-aanduiding<<}

KORMAK. 
Zoo stort u in zijne armen! 
(Terwijl Makdulf hem in de armen valt.) 
Mijn Zoon! 
MAKDULF. (Aan zijn' boezem, en sidderende van aandoening.) 
Mijn Vader! gy! ô Goôn, wilt ons beschermen! 
KORMAK. 
Uw Vader, ja, mijn Zoon. Zoo hy u dierbaar is, 
Uw hart, uw edel hart, geef hem getuigenis! 
Uw Vader, Makdulf! ja, die vloekbre kluisters breken, 
Zijn' staf hernemen komt, zich van zijn moorders wreken, 
Dan, sterven in uw' arm. 
MAKDULF. [Hem te voet vallende.] 
'k Omhels uw kniën, Vorst: 
Mijn hart getuigt het, ja; het breekt my uit de borst. 
ô Laat het, stroomende, zijn' diersten plicht volbrengen! 
KORMAK. [Hem opheffende.] 
Neen, rijs, mijn dierbre Zoon! - Hier voegt geen tranen plengen: 
't Is bloed het geen er voegt; waar naar mijn boezem haakt. 
Ik verg uw' arm, mijn Zoon. Zie daar wat Helden maakt! 
MAKDULF. 
Die arm behoort u toe, met heel mijn bloed en leven. 
Gebied! hy zal uw hoop, uw wenschen niet begeven, 
Licht waar die arm te zwak, uw' scepter voor te staan. 
Uw aanblik geeft hem kracht. 

{==52==} {>>pagina-aanduiding<<}

KORMAK. 
Genoeg! ik ben voldaan. 
Maar 't hachlijk uur genaakt. Bekleed uw plaats als Koning. 
Men wacht Moïnes keus, en, na die keus, uw kroning. 
'k Verzel u. 't Noodlot geeft hen allen in mijn macht, 
En - ruischen zal het bloed, heeft slechts dees arm nog kracht. 
Gy, zorg om dit Paleis met Oorlogslièn te omzetten, 
Die 't vluchten, die den drang van vreemd geweld beletten, 
En waapnen we ons, mijn Zoon! Het zwaard is my genoeg, 
Die, ongeharnast zelf, wat harnas droeg, versloeg. 
De dappre neemt op hem dien hy bestrijdt, geen voordeel; 
Maar biedt de borst aan 't lot, als aan een Hemelsch oordeel. 
MAKDULF. 
Maar zal Moïne...? 
KORMAK. 
ô Neen. Van alles onbewust, 
Voldoe zy aan 't verdrag. Dat niets haar hart ontrust'. 
Zy maak, naar 't grootsch ontwerp, de kracht des arms tot rechter! 
Beschaam 't verwijft geslacht voor 't oog van hunn' bevechter! 
Zoo leeren ze, eer mijn wraak verschriklijk nederdaal', 
Wat Krijgsman Kormak was, en siddren voor zijn staal! 




Vierde tooneel.

KORMAK, MAKDULF, een BODE.

de Bode. 
De plechtigheid, mijn Vorst - 
MAKDULF. 
Ik ga my toebereiden. 
Gy - zelf moogt middlerwijl de Vorsten hier geleiden. 





{==53==} {>>pagina-aanduiding<<}

Vijfde tooneel.

De achtergrond van het Tooneel opent zich en men ziet een' ruimen Voorhof, waarin een Altaar, van zoden gebouwd. De Vorsten worden verzeld van een aantal Barden, in 't wit gekleed, die met de Harpen onder den arm optreden; doch zich in den Voorhof houden, en daar, in 't rond scharen. TUNIBALD, DARGO, de overige vier VORSTEN.

TUNIBALD. 
Zoo doet dan 't uur zich op, dat aller ongeduld 
Bevredigt, een' van ons met Merzeys Rijkskroon hult. 
Ik vrees van Makdulf thands geen vruchtloos tegenkanten: 
Mijn voorzorg heeft dit oord omringd met lijftrawanten. 
Wj zijn hier veilig, ja, hier meester, meer dan hy; 
En wie hier koning wordt dank' my zijn heerschappy! 
Ik vlei my dat uw hart uw eeden zij gedachtig. 
Ik stemde in 't recht der keus, schoon elk van u te machtig. 
Maar 'k eisch de helft des rijks van wien de kroon omvlecht. 
Dien dank heeft me elk van u (gy weet het) toegezegd. 
DARGO. 
Wy doen dien eed gestand; en wien de keus moog treffen, 
Wy zullen hem, vereend, op Kormaks zetel heffen; 
Beschermen, tegen elk die hem den staf betwist. 
Dit blijve ons eedverbond! 
TUNIBALD. 
Zoo zij dan 't lot beslist! 





{==54==} {>>pagina-aanduiding<<}

Zesde tooneel.

MAKDULF, KORMAK (gegord en het hoofd bedekt), door Makdulf ingeleid. De Vorigen.

TUNIBALD. [Kormak aanziende.] 
Wat 's dit! 
MAKDULF. 
Een Vorst, mijn heer, wiens afkomst my gebleken, 
Wiens stam my dierbaar is, wiens leed ik hoop te wreken. 
Hem plaatse ik aan mijn zij'. - Wien uwer dit mishaag', 
Mijn recht is 't, dat ik toone aan wien ik achting draag. 
TUNIBALD. 
‘De trotsaart! - Welk een spijt! Maar dat we ons nog bedwingen’! 




Zevende tooneel.

MOÏNE verschijnt, onder den klank der Harpen, gevolgd van een' sleep van Vrouwen in pleeggewaad. De vorigen. Naderhand IRDAN, blootshoojds en zonder zwaard.]


[Op 't aanheffen, scharen de Vorsten zich ter eener zijde des Tooneels; MAKDULF en KORMAK plaatsen zich ter andere zijde.]

MOÏNE. 
Gy, die my de eer bewijst van naar mijn hand te dingen; 
Wie Staatzuchts yverzucht, nabuurschap met mijn land, 
Of welk belang het zij, doet vlammen op die hand! 
Gy ziet my hier gereed, met siddren en verbleeken, 
In 't kiezen eens Gemaals, mijn noodlot uit te spreken! 
Maar 'k moet dien plicht voldoen, ik wederstreef hem niet. 
Het worstlend harte zwijg' waar eer en wet gebiedt! 

{==55==} {>>pagina-aanduiding<<}

[Na eene kleine tusschenpozing.] 
Doch, eer ik my verklaar, moet zich dit hart bezwaren 
Van d' opgedrongen' hoon, my heden zelfs weêrvaren. 
Men eischte een' Gijzelaar. Ik gaf hem, als verdacht. 
'k Voldoe. Ontslaat hem thands, herstelt hem in mijn macht! 
[Op een' wenk van Tunibald wordt Irdan binnen gebracht en plaatst zich vervolgens nevens de Koningen.] 
Gy, Irdan, neem uw plaats! Te trachten naar mijn' zetel, 
Scheen in mijn' onderdaan, den Vorsten licht vermetel. 
Gy boodt me uw zwaard, uw dienst. Beschermer van mijn Rijk, 
Erken ik u mijn' steun, en Koningen gelijk. 
[Zy plaatst zich voor 't Altaar, ontsteekt het, en plengt vervolgens eenige droppen wijns uit den Beker, dien men haar, op haar vordering, aanbiedt.] 
Men breng' den beker hier! - Onsterfelijk Vermogen, 
Dat over de Echtkoets waakt en neêrziet uit den hoogen! 
Bevestig thands het woord dat op mijn lippen beeft, 
En donder wraak op hem die de uitspraak tegenstreeft! 
[Na een staatlijk verpoozen.] 
De neiging moge 't hart van andre Vrouwen roeren; 
Ik neem den Ega aan, dien Ge in mijn' arm zult voeren! 
De keuze blijft aan u: Ontdek hem aan ons oog, 
Wie Kormak waardig zij, door Kormaks Oorlogsboog! 
[Op dit woord brengt men den boog. Zy aanvaardt dien, en vervolgt, zich tot de Vorsten wendende.] 
Gy, Vorsten, mocht de mond van ouder Oorlogshelden 
U nooit de heldenkracht van Koning Kormak melden; 
Nooit melden, wie hy was, wiens zetel en wiens koets 
Ge u opdringt door de drift eens onbezonnen' moeds; 
Welaan, ziet hier de proef! Het vordert heldenspieren 

{==56==} {>>pagina-aanduiding<<}

Met Kormaks diadeem het jeugdig hoofd te sieren: 
Aanvaardt dit Oorlogstuig: Dien schenke ik dees mijn hand, 
Die Kormaks boog na hem, met Kormaks krachten spant. 
Voor my: ik treê te rug in 't midden mijner Vrouwen. 
My voegt het niet, dien strijd, die poging, aan te schouwen. 
Wie overwinnaar is, ontfang' my als zijn Bruid! 
Zie daar mijn keus verklaard. Thands spreek de Hemel uit! 


[Men legt eenige pijlen midden op den grond; zy stelt Makdulf den boog ter hand, en vertrekt met haar Gevolg.]


Achtste tooneel.

TUNIBALD, DARGO, de overige VORSTEN, IRDAN, MAKDULF, KORMAK.

DARGO. [Terwijl Makdulf Tunibald den boog overreikt], 
Men stelle ons slechts een doel. 
TUNIBALD grijpt een pijl van den grond, en dien op den boog leggende: 
Ik heb mijn doel voor oogen. 
[Hy legt aan op Kormak, doch zonder dat de pees meêgeeft.] 
MAKDULF. [Hem trachtende te weêr-houden.] 
Wat doet ge? 
TUNIBALD. 
Wijk! 
IRDAN. [Nevens Makdulf toevliegende.] 
Laat af! 

{==57==} {>>pagina-aanduiding<<}

KORMAK. (Bedaard, en met waardig heid.) 
Vemetel is uw pogen, 
Onzinnig jongeling! Uw schutters oog is juist; 
Maar 't krommen van dien boog vereischt eene andre vuist. 
TUNIBALD. (Vruchtloos en by herhaling beproefd hebbende de pees te rekken, en den voog neêwerpende.) 
ô Woede! 
(DARGO neemt den boog op, beproeft desgelijks hem te spannen, doch te vergeefsch. Hy overhandigt hem aan een' der overige vier KONINGEN, die, na dezelfde vruchtelooze poging, hem aan een' ander van hun overgeeft. De boog gaat by hen rond, met gelijken uitslag. De laatste van hun biedt hem Irdan aan.) 
IRDAN. 
Wie 't besta, om Kormaks boog te rekken, 
Te heilig is hy my: mijn hand mocht hem bevlekken! 
Ik matig my geen kracht als die van Kormak aan. 
Ik heb, wie Kormak was, mijn hart heeft dit verstaan. 
(Men legt den boog by de pijlen op den grond.) 
KORMAK. (Tenwijl hy den boog en een' pijl grijpt.) 
Geef my den boog veeleer, en proeven we onze krachten! 
U geldt het, Tunibald. 
TUNIBALD (Met verachting.) 
Ik durf den pijl verwachten, 
Ontzenuwd overschot eens krijgsmans van voorheen! 
Maar - 
(Dreigende.) 
Sidder zoo gy mist! 

{==58==} {>>pagina-aanduiding<<}

KORMAK. (Bedaard, den pijl op den boog leggende, en op hem afschietende.) 
Aan Kormak mist er geen. 
TUNIBALD. (Getroffen, valt hy ruglings over.) 
Ai my! 
(Hy sterft.) 
DARGO, en de overige vier. 
Verraad! verraad! 
KORMAK. (Hem met een' tweeden pijl van den boog treffende.) 
En gy! ontfang den tweeden. 
(Dargo stort desgelijks, en dood, neder.) 
MAKDULF. 
Het is mijn Vader. 
de KONINGEN. (Elkander verschrikt aan-ziende.) 
Goôn! - De degens uit de scheden! 
IRDAN. 
'k Ben de uwe, ô Kormak. 
(Kormak en Makdulf ontbloten hun zwaarden, en vallen op de vier Koningen aan. Irdan, wapenloos zijnde, grijpt den boog. De Koningen wijken, vechtender hand.) 
de KONINGEN. 
Vliedt! hier baat geen tegenweer. 
(Zy vlieden.) 
KORMAK. 
Vervolgen we, ô mijn Zoon! Der Goden wraak daalt neêr. 





{==59==} {>>pagina-aanduiding<<}

Negende tooneel.

KORMAK, MAKDULF, IRDAR, een GEWAPENDE.

de GEWAPENDE. 
Neen, Vorst, maar spoed ter hulp', of alles is verloren! 
Moines Hof bezwijkt. Gy kunt het stormen hooren. 
Een macht, die Tunibald bedekt verzaamlen deed, 
Omcingelde 't in eens op d' eersten wapenkreet 
Die opging uit dees zaal. 
KORMAK. 
Welaan, dat we ons verdeelen! 
Mijn Zoon, vlieg gy te hulp; en ik blijf hier bevelen. 
MAKDULF. (In 't weggaan.) 
Gy, volg my, Irdan. 
IRDAN. (Tegen Kormak). 
Vorst! ai; waag uw leven niet. 
Uw weêrkomst bleef geheim door heel uw rijksgebied; 
Ons Leger is u vreemd; en duizenden geruchten 
Doen alles van den kant eens loozen Vijands duchten. 
Toom uw getergde drift, en, in den naam der Goôn, 
Verbeid in dit Paleis de weêrkomst van uw' Zoon! 




Tiende tooneel.


KORMAK, alleen. 
De weêrkomst van mijn' Zoon? Hier werkloos af te wachten, 
Tot hen eene andre hand aan mijne wraak moog slachten! 
Neen, dit 's te veel gevergd. Mijn woede is thands ontvlamd, 
En wee, die nog mijn' arm ontwricht meent of verlamd! 


EINDE VAN HET VIERDE BEDRIJF.




{==60==} {>>pagina-aanduiding<<}

Vijfde bedrijf.

Eerste tooneel.


MOÏNE, alleen. 
Dank, Hemel! 'k Ben gered. - Maar welk afgrijslijk woeden! 
Wat wenteling op nieuw! Goôn, wilt mijn' Zoon behoeden, 
Dus wapenloos, in vrede, en argloos aangetast! 
Wat wonder ging hier om? Wat bloed is hier geplascht? 
Wat wonderdadige arm is tot mijn hulp geschoten! 
Wat dwale ik hier alleen, van benden ingesloten, 
Met de ooren nog verdoofd van schrik en wapenschreeuw? 
Behoor ik nog my - zelv, als koning Kormaks weeûw? 
Of wierd ik tot den prooi van een' der vloekbre Roovren, 
Wiens meerderheid van kracht zijn krijgsbuit mocht veroveren, 
En die me, als prijs der zege, in 't wapenspel behaald, 
Voor 't outer sleep'? - ô Gy, die 't menschlijk lot bepaalt, 
Gy, Goden, geeft my licht in deze onzekerheden! 
Een doodsangst grijpt me in 'thart, en siddert door mijn leden. 
Trawanten, Maagden, ach! Waar zijt gy, spoedt, ô spoedt! 
Ik eische uw dienst, uw hulp. 



Tweede tooneel.

MOÏNE, een KRIJGSBEDIENDE.

MOÏNE. 
Wat wil dit ronnend bloed? 
Wat wil deze eenzaamheid? - Geef andwoord op mijn vragen 

{==61==} {>>pagina-aanduiding<<}

de KRIJGSBEDIENDE. 
't Is bloed van Tunibald, van Dargo, hier verslagen. 
MOÏNE. 
Verslagen! - door wiens hand? 
de KRIJGSBEDIENDE. 
Door uwen Echtgenoot. 
MOÏNE. 
Doorwien? 
de KRIJGSBEDIENDE. 
Door Kormak - zelv', verrezen uit de dood. 
MOÏNE. [De handen ten hemel geheven.] 
Door Kormak! - Dank, ô Goôn! hier eindigt al mijn zorgen. 
Maar neen, het kan niet zijn! hoe bleef hy my verborgen? 
Hoe, allen, welker haat hem hier naar 't leven stond? 
Hoe, aan zijn' Zoon bedekt, en heel het Vloekverbond? - 
Maar ben ik hier alleen? Waar zijn, waar zijn mijn Vrouwen? 
de KRIJGSBEDIENDE. 
Vorstin, ik weet niets meer. 
MOÏNE. 
Doe my mijn' Zoon aanschouwen! 
de KRIJGSBEDIENDE. 
In 't heetst gevecht, Mevrouw, ontvlood hy ons gezicht. 
De wacht van dit Paleis is onze onkreukbre plicht: 
Die leidde ons Kormak op als hy u hier geleidde. 

{==62==} {>>pagina-aanduiding<<}

MOÏNE. 
Hoe! Hemel! Kormak was 't, terwijl ik hem beschreide, 
Die tot mijn redding snelde en my 't geweld onttoog! 
Voer, Hemel, voer hem weêr, verwinnaar, voor mijn oog! 
[Makdulf ziende, in verrukking van vreugd.] 
Mijn Zoon! ik zie u weêr! - 




Derde tooneel.

MOÏNE, MAKDULF.

MAKDULF. [Met drift en verbazing.] 
Mijn Moeder! ô mijn Moeder! 
Gy levende, en gered! - Wat onbekende hoeder....! 
MOÏNE. [Met uitgelatenheid van vreugde.] 
U Vader - zelf, mijn Zoon! Uw dierbre Vader leeft. 
Hy is 't, die met het licht, de vrijheid my hergeeft! 
MAKDULF. 
ô Hemel! 
MOÏNE. 
Gy ontzet? 
MAKDULF. 
Mijn Vader spilt zijn leven 
In 't strijden! Hemel, ach! - Ik moet uw zij' begeven. 
Licht kost uw redding hem (dees oogwenk zelfs) den dag! 
ô Keeren we, eer hy treft, dien onverzetbren slag! 





{==63==} {>>pagina-aanduiding<<}

Vierde tooneel.


MOÏNE, alleen. 
Wat wil die doodsche schrik? - In honderden gevechten 
Gewoon, den zegepraal aan 't schittrend zwaard te hechten, 
Verwinnaar overal, en nooit verwonneling, 
Zwaait Kormak nog dit uur den zelfden heldenkling. 
Of waant men, dat zijn arm, zijn oorlogskracht, verslapte! 
Dit tuigt, hier voor't gezicht, het bloed waar in ik trapte. 
Neen Makdulf, voed geen' schroom! Het wapen voegt den Held: 
Waar Kormaks lemmer blinkt, zwicht heirkracht en geweld. 




Vijfde tooneel.

[Krijg smuzyk doet zich hooren, met gejuich doormengd.]


MOÏNE, IRDAN, Gevolg van Moïne. Gewapenden in 't verschiet. BARDEN.


In 't opkomen van 't Tooneel zingen de BARDEN.

Triumf! de zege is ons. De Vijand ligt verslagen! 
Niet een, die overbleef, de tijding meê te dragen! 
Vorst Kormak triomfeert; zijn arm is zegepraal! 
Buige Albion op nieuw voor zijn verwinnend staal! 
MOÏNE. [Met verbaasdheid.] 
Mijn Vrouwen! - Irdan, gy! - 
IRDAN. 
Vorstin! wy triomfeeren: 
Ja, Kormak is hersteld, gaat anderwerv' regeeren. 
Ontfang op nieuw mijn hulde; en zij de onkreukbre trouw, 

{==64==} {>>pagina-aanduiding<<}

Die ik uw' scepter zweer, mijn hoogste roem, Mevrouw! 
MOÏNE. 
Vorst Kormak triomfeert! 
IRDAN. 
De moedwil is gebroken; 
Ons aller hoon, uw leed, op 't bloedigste gewroken, 
En geen van 't Roofgespan, dat ademde in den moord, 
En 't Eiland beven deed van Tay - tot Sévern boord, 
Bestaat meer. Dank zij 't lot! 
MOÏNE. 
Gezegendste aller dagen! - 
Waar toeft hy, mijn Gemaal? Wat mag hem doen vertragen? 
En waar, waar is mijn Zoon? - Hoe brandt het in mijn hart! 
Wat zweeft me al voor den geest, en (Hemel) hoe verward! 
ô Meld my, wat gebeurde? 
IRDAN. 
Eilaas! wat zal ik melden! 
't Was Kormak, 't was uw Zoon, die twee der Vorsten velden; 
Vier, weken voor hun zwaard. Uw Hof werd aangerand. 
Met Makdulf vloog ik heen, den sabel in de hand. 
Wy vinden 't overal met Vijandlijke krijgers 
Vervuld. Wy vallen ze aan als losgelaten tijgers: 
Wy slaan en Wicholf neêr, en Wernold, en Kanoet, 
En waden tot de kniên in 't om ons ruischend bloed. 
Wy naadren. Grimoäld vliegt ons als woedend tegen; 
De wanhoop gloeit hem 't oog en bliksemt uit zijn' degen. 
Hy valt voor Makdulfs zwaard. In 't eind, wy dringen door, 
Maar ach! uw Hof, ontruimd, stelt onze hoop te loor: 
Reeds zijt ge ontvoerd. We vliên, we stuiven uit elkander, 

{==65==} {>>pagina-aanduiding<<}

Verdeelen, splitsen ons, en achten vaan noch stander; 
Een vreemde Krijgsman heeft, met Wicholfshelm op 'thoofd, 
Van weinigen omstuwd, u onzen arm ontroofd. 
Wy volgen woedende, wy dringen op, en strijden, 
Om Kormaks Gemalin van 's Vijands boei te vrijden. 
Vergeefs! Men slaat ons af, en 't schijnt eene enkle rots, 
Waar op de golf zich breekt, by elke nieuwe bots. 
De ontzinde Makdulf tracht tot driewerv' door te breken. 
Toen waanden we u geroofd, en trachtten u te wreken. 
Een blijde galm gaat op: Moine werd gered! 
Een onbezuisde slag verplettert my 't helmet. 
Ik wijk; mijn bende sluit zich om my; raakt aan 't schudden; 
Men drijft ons voor een' wijl, als weerelooze kudden. 
Ik wapen 't hoofd op nieuw, en stel my aan de spits, 
Zie Wicholfs helmpluim weêr, en neem die tot een' gids. 
Ik schreeuw van woede en spijt, en knarsend met de tanden... 
('k Nam hier by 't eerst gevecht den boog uit Kormaks handen 
Wanneer hy 'tzwaard ontblootte; en, door uw' nood ontroerd, 
Had ik 't ontzachlijk tuig onachtzaam meêgevoerd.) 
'k Herinner my den boog, die aan mijn schouders huppelt, 
En grijp van voor mijn' voet, een' pijl, met bloed bedruppeld, 
Die, half in de aard getrapt, zich opdeed aan mijn oog, 
En (woede gaf my kracht) ik leg hem op den boog. 
Die kromt; de schicht gaat af; en ik, ik heb getroffen. 
Ik hoor den helm van 't hoofd dien Krijgshelds nederploffen. 
Hy valt, en alles buigt: daar is geen weêrstand meer. 
'k Verwin, en leg de zege aan uwe voeten neêr. 
MOÏNE. 
Ontfang mijn dankbewijs voor zoo veel moedbetooning, 
Rechtschapen Oorlogsheld, en waardig aan uw' Koning! 
Hy nadert, deel zijn' roem! Weesmijn, wees Kormaks Vriend. 
Gy hebt geen mindre lof dan uit zijn' mond verdiend. 
Bedwelmd van 't Krijgsrumoer, daar alles om my beefde, 
Niet wetend, waar ik bleef, niet wetende of ik leefde, 

{==66==} {>>pagina-aanduiding<<}

Gevoelloos opgelicht, of door den schrik ontzind, 
Hoe kende ik onderscheid van vijand of van vrind! 
Niet eer bekwam mijn ziel van uil dit schrikbre zuizelen, 
Waar in ik, naar 't my scheen, een wareld zag vergruizelen, 
Dan toen ik me in dees zaal, op dees bebloeden grond, 
Alleen, en zonder hulp, al siddrend wedervond. 
Hier hoorde ik, hoogst verbaasd, en (Hemel) hoe bewogen! 
Dat Kormak me onvoorziens mijn rampen had onttogen, 
My zelf aan 's Vijands macht ontweldigd en gered. 
Mijn Makdulf kwam, verbleekt en tot de dood ontzet.... 
Maar hoe! gy - zelf verbleekt -! Wat moet ik dan vermoeden? 
Spreek! - 
IRDAN. 
Kormak trok dan uit! - Zijn arm mocht u behoeden! 
Goôn! keert het denkbeeld af, dat my de ziel bevangt! 
MOÏNE. 
Wat ducht gy? 
IRDAN. 
ô Mijn hart! 
MOÏNE. 
Wat is er dat u prangt? 
IRDAN. 
En Kormak keerde niet! - ô Moordende gedachten! 
Wat deed - veellicht - mijn hand! 
MOÏNE. 
Gerechte Hemelmachten! - 
Gy doet my beven. - 

{==67==} {>>pagina-aanduiding<<}

IRDAN. 
Ach! hoe beve ik zelf, Mevrouw! 
Hoe smeekte ik, dat de Vorst zijn bloed niet wagen zou! 
Ach! vliege ik nog te rug - Wat hoore ik, groote Goden; 
Hy is 't! Waar berg ik my, en waar my - zelv' ontvloden! 




Zesde tooneel.

KORMAK, door Krijgslieden ondersteund, (Een pijl steekt hem uit de zijde.) MAKDULF, de Vorigen.


(Men plaatst Kormak in eenen zetel, en blijft hem ondersteunen.)

MOÏNE. 
ô Kormak! mijn Gemaal! 
KORMAK. [Met tederheid.] 
Moïne! reik me uw hand. 
MOÏNE. 
Gy sterft, ô ramp! 
KORMAK. 
Een pijl doorsnijdt my 't ingewand. 
Zijn angel haakt daar in. - Mijn leven loopt ten ende; 
Maar juichend, dat ik eerst uw eedle trouw herkende. 
Vergeef 't verdenken dat zich ophief: 't is voorby. 
Ik sterf, van u voldaan; ô waart gy 't ook van my! 
MOÏNE. 
Mijn Echtgenoot, mijn Vorst! ô Dat ik voor uw dagen 

{==68==} {>>pagina-aanduiding<<}

De mijnen aan het lot ten offer op mocht dragen! 
Mijn liefde u toonen in den adem van mijn hart! - 
KORMAK. 
Met elken ademtocht vernieuwt de dood haar smart, 
En dieper scheurt de wond. - Mijn Zoon, mijn Makdulf, nader: 
Ontfang den laatsten wil, den zegen van uw' Vader! 
(Makdulf knielt by hem neder.) 
Doe, doe zijne afkomst eer, als hy de zijne deed, 
En zorg, dat nooit uw kroost, zijn' moed, zijn deugd vergeet! 
MAKDULF. 
Mijn Vader! 'k zal, als gy, het recht en de onschuld schragen. 
KORMAK. 
Voor dezen doet ons 't Lot het wrekend lemmer dragen. 
De Hemel krone uw deugd! 
IRDAN. 
En bliksem' 't schuldig hoofd, 
Dat in een blinde woede u 't dierbaar leven rooft! 
(Zich voor hem neêrwerpende.) 
Zie hier dien moordenaar, die voor uw kniên gebogen, 
Zich aanbiedt, dierbre Vorst! Straf, straf hem, uit meêdogen! 
Zie daar 't noodlottig tuig, waar van de pijlscheut vloog. 
(Den boogtoonende.) 
Vervloekt zij 't, met de hand, die 't rekkende overboog! 
Straf, straf my! 

{==69==} {>>pagina-aanduiding<<}

('t Ontbloote zwaard aanbiedende.) 
Neem dit staal! laat laat uw hand my slachten! 
Laat, laat mijn stroomend bloed uw boezemwond verzachten. 
Smaak, levend nog, de wraak, verschuldigd aan uw graf, 
En steek me in 't stervensuur den bangen gorgel af. 
MOÏNE en MADKULF, te gelijk. 
ô Hemel! 
KORMAK. (Zich als met drift opheffende.) 
Door uw hand, en met dien boog, doorschoten! - 
Zoo zijt ge uit Kormaks heup, geen andre, voortgesproten. 
Omhels my. - Was Ornilde uw moeder? - Gy ontzet? 
IRDAN. (Bestemmende.) 
Ornilde. 
KORMAK. 
Lamhors telg! - ô Noodlots ijzren wet, 
Wat stervling heeft op aard uw schikking ooit ontvloden! 
Treed toe, gy zijt mijn Zoon, en moest uw' Vader dooden. 
Ik wijt u niets, ô neen. Ik - zelf, ik draag de schuld. 
Ik gaf me in 't krijgsrumoer uit spijt en ongeduld, 
Greep d'eersten stormhoed op, die zich mijn oog vertoonde, 
En zette een' helm op 't hoofd, dien 's Vijands eerpluim kroonde. 
Van daar dat misverstand, die slachting, al dat bloed, 
Dat voor mijn roekloosheid onwelend heeft geboet! 
Thands sterve ik, en gerust: Ik heb mijn' zoon hervonden 
Thands valt de smart my zoet der toegebrachte wonden. 
Ja, lieflijk is de rust van 't somber grafgesticht, 
Wanneer zich 't hart verheugt in de afgedane plicht. - 
Mijn Zoons, knielt neder! - Gy, mijn Makdulf, zie uw' broeder! 

{==70==} {>>pagina-aanduiding<<}

Hy rooft u mijne kroon; ge ontvangt die van uw moeder. 
Dat broederlijke liefde uw harten steeds vereen'! 
Belooft gy 't me? 
[Zy buigen zich, elkander' de hand reikende; Kormak legt de zijnen daar op.] 
ô Mijn ziel, zoo vaar gy juichend heen! 
[Onder 't uitspreken dezer woorden trekt hy zich den pijl uit het lichaam, en zinkt neder.] 
Ik sterf. 
IRDAN en MAKDULF. (Moïne blijft verstomd in tranen.) 
ô Ramp! ô Wee! 
KORMAK. (Met verzwakkende stem.) 
Moïne, spil geen tranen; 
Leef, voor de Huwlijkstrouw en 't heil der Onderdanen! 
Dit vrage ik u alleen. - Gedenkt mijn laatst bevel, 
Mijn Zonen! zijt vereend, en - vaart voor eeuwig wel! 
(Hy sterft.) 
IRDAN. 
Toef, dierbre schim, ô toef! - Helaas! hy is geweken. 
Gy, Hemel, die my hoort, gy ziet my 't harte breken! 
Gy vormde 't voor den plicht: de deugd was me alles waard: 
En 'k sterf, dat deugdzaam hart met Vadermoord bezwaard! 
(Zich opheffende van voor 't lijk.) 
Neen, Makdulf, 'k zal u 't rijk eens Vaders niet ontrukken: 
De staf behoort geen hand, besmet met gruwelstukken. 
Geen daglicht licht voor hem, die 's Vaders bloed vergiet. 
[Hy grijpt het zwaard, en doorsteekt zich.] 

{==71==} {>>pagina-aanduiding<<}

MAKDULF. (Toeschietende.) 
Mijn Broeder! 
IRDAN. (In zijne armen zijgende.) 
'k Sterf. Vaarwel! ik laat u 't Rijksgebied. 
(Hy sterft.) 
MAKDULF. 
ô Al te dure prijs! - Door 't dierbaarst bloed verkregen, 
Wat is me een dubble throon! Wat brengt hy, vloek, of zegen? 
ô Goden, is 't uw hand, die kroon en scepters deelt, 
Verleent me een ziel daar by, die in heur glans zich streelt! 
MOÏNE. 
Zoo is dan 's Warelds loop geregeld in den hoogen! 
Ja, Volken, Vorsten, ja, daar heerscht een Alvermogen. 
Men vliede, of wachte 't af, of meen' te wederstaan: 
De Hemel maakt ons lot, daar is geen keeren aan, 


EINDE.

{==72==} {>>pagina-aanduiding<<}





{==73==} {>>pagina-aanduiding<<}

Het treurspel.


Verhandeling.

- - Magnumque loqui, nitique cothurno.


horatius.

{==74==} {>>pagina-aanduiding<<}



{==75==} {>>pagina-aanduiding<<}

HET

TREURSPEL.

VERHANDELING.

DOOR

Mr. Wm. BILBERDIJK.

Tweede Druk.
TE UTRECHT, BIJ
C. VAN DER POST, Junior.
md ccc xxxvi.

{==76==} {>>pagina-aanduiding<<}




{==77==} {>>pagina-aanduiding<<}

Het treurspel.


Verhandeling.

Sedert de herleving der letteren heeft noodwendig het Treurspel, een zoo merkwaardig voorwerp en uitvloeisel der Grieksche Dichtader, en een Dichtstuk en Schouwspel tevens, uit zijn' aart zoo geschikt om het oog en hart, beide van Geleerden en Ongeleerden, te trekken, te streelen, en (men mag zeggen) opgetogen te houden, algemeene aandacht, belang, en drift moeten opwekken; en het is geen wonder, indien weinige leeftijden de voortbrengsels onder dien naam zoo oneindig vermenigvuldigden, dat by geene der letterbeoefenende volken hun menigte op te lellen, veel minder, by tytel of inhoud te gedenken is. Het moet overzulks in den eersten opslag vreemd voorkomen, indien men thands noodig oordeelt te vragen, wat treurspel zij? Ja, hoe zeer een geringe bekendheid met wat de twee laatste eeuwen ons onder deze Dichtsoort al opdischten of opdrongen, en de daaruit noodwendig ontstane verwarring, de verbazing by 't ophalen van zoodanig een vraag zeer verzachten moet, 'k vlei my niet dat de kunde in het zoogenoemde Dichtlievende algemeen nog zoo groot is, dat de meesten zich hunner onkunde omtrent dit punt of bekommeren of bewust zijn. Voor my; ik voor 't minste gevoele, dat ik den zoo dierbaren plicht van

{==78==} {>>pagina-aanduiding<<}



en in haren aart en wezen geheel onderscheiden zaken bevat.

Men weet den oorsprong des Griekschen Tooneels. Hymnen aan Bacchus werden doormengd met eenige losse alleenspraken van Goden en halve Goden der Oudheid. Die alleenspraken brachten welhaast onderlinge gesprekken meê, met wie zy te samen hingen; men bracht verband, eenheid, en een regelmatig voorstellen van ééne daad in dat alles, en het Treurspel der Grieken bestond. Aristoteles, Wijsgeer genoeg, om by Dichters zielkennis te leeren, zag de stukken van het Driemanschap dat den luister des Atheenschen tooneels maakte, en van eenige anderen; en hy trok daaruit Waarnemingen, die men sedert als lessen, als regelen, ja als wetten voor elken Treurspeldichter beschouwde en gelden deed.
Men weet tevens, hoe het Grieksche Tooneel in zijn Vaderland ophield en voorby ging; hoe weinig de smaak van het ruwe en geheel niet Dichterlijk Roomsche volk in den bloeitijd zijner letteren, voor het Treurspel geschikt was; en hoe weinig zy, die het daar invoerden, slaagden. Lachende Mimen, een Blijspel op 't hoogst, zoo er geen Koordedansers of Elefanten te zien waren; maar vooral, 't bloedige schouwspel der naakte Zwaardvechters, (en dit, op allerlei wijze vermenigvuldigd,) was geschikt voor dat samenraapsel van allerlei Natien, by wie kunst slechts een voorwerp van praalzucht en niet van genot voor de ziel was.

Doch ook Rome viel, en met Romes val, was het nacht voor geheel de kunstwareld, tot de ondergang van het Oostersche Keizerdom de geringe overblijfsels van

{==79==} {>>pagina-aanduiding<<}



aloude kunst- en taalliefde, die daar nog in de asschen bedolven lagen, naar Italie voerde, en daar als een nienw licht deed glimmen. Romeinsche en Grieksche Letterkunde werden, van dien tijd af, tot weelde van het verstand, en eindigden met er de behoeften van te zijn; maar die Letterkunde van Griek en Romein had de tooverkracht niet om Athenen of Rome te herstellen, of de reeks van verloopen Eeuwen te rug te roepen; en wat Rome of Griekenland openbare verlustiging was, was niet meer dan een slechts gebrekkig gekend voorwerp van de aandacht en nasporing dier weinige Geleerden die zich op de Oudheden en Letterbouw toeleidden.

Aristoteles was in de Christenkerk als met de Openbaring vereenigd. Hoezeer onvolkomen verstaan en verklaard, werd hy ter ondersteuning der Godsdienstleerstellingen algemeen onderwezen; en van daar, dat zijn naam groot ontzag genoot. De Geleerden van de middeleeuwen kenden en waardeerden hierdoor Aristoteles beter en hooger, dan of Eschylus of zijne Navolgers. Geen wonder, dat zy by hem en niet met zijne bronnen te rade gingen, wanneer zy het Treurspel wilden kennen, bewerken, of onderwijzen. Zy verstonden hem niet, om dat zy de natuur zijner waarnemingen niet verstonden; zijne Zielkunde, aan welke zijn kort geschrift over de Dichtkonst zich dikwijls stilzwijgend gedroeg, niet beoefend hadden; en hem, zonder eenig Dichterlijk begrip of gevoel, niet verstaan konden of toepassen. Geen wonder dan, dat zy hem misvatteden, en niets goeds leerden of voortbrachten; en zelfs wat zy wel verslonden, ten onrechte en geheel tegen zijn oogmerk toepasten. Maar het

{==80==} {>>pagina-aanduiding<<}
geen door geheel Europa (Holland veellicht uitgezonderd) den onoverkoomlijksten hinderpaal voor het herleven des Griekschen Treurspels uitmaakte, ontstond van elders. Het zal des te nuttiger zijn, dit punt wel te vestigen, dewijl daaruit hoofdzakelijk, indien niet alleen, alle de verscheidenheid van denkbeelden die men aan het Treurspel gehecht heeft, al het misverstand over de toepassing van Aristoteles regelen op het hedendaagsche Tooneel, en alle de hevige lelteroorlogen, betreklijk het Treurspel gevoerd, tevens en voortgevloeid zijn en vereffend kunnen worden.

De Algemeene Roomsche kerk, van zeer vroeg zich ten doel gesteld hebbende, op het hart der onkundige menigte, en niet op hun zwak verstand te werken, vond weldra beter, door afbeeldingen, voortbrengsels van paneel en bijtel, door zang- en speelkunst, en plechtige slaatlijkheden, dan door lange en de aandacht vermoeiende of verwarrende redevoeringen, haren volgeren 't onderrigt te verschaffen, dat zy niet ontbeeren konden, om op eene Historische kennis van het Euangelie het geloof aan verborgenheden te enten, die op zich - zelven den ongeleerde of duister of zelfs onverstaanbaar zijn moesten. Van daar, dat men sints onbestembare en verre uit ons oog gewekene lijden zich toeleidde, om op de voornaamste der Christelijke feestdagen, het zij stomme en beweeglooze Vertooningen (als van 's Heilands krebbe, de aanbidding der Herderen, der Oostersche wijzen, 's Heilands ten toonstelling door Pilatus, zijne kruisdraging, en dergelijke) den Volke in de kerken voor te stellen, het zij de gewijde Geschiedenissen (in overeenkomst der begrippen die er naar den geest dier tijden van ge-
{==81==} {>>pagina-aanduiding<<}
vormd wierden) door bewegingen en gesprekken na te bootsen, en (of het ware) voor de oogen der Gemeente te hernieuwen en te vertegenwoordigen. De pracht, de ontzettende ernst, de bedwelmende samensmelting van den heiligen yver, diepen ootmoed, en schuldlooze eenvoudigheid van ziel, waar meê deze Schouwspelen uitgevoerd en bygewoond wierden, en de diepe indruk dien zy in de weeke gemoederen nalieten, maakten deze Verborgenheden (want zoo noemde men ze, Mysterien,) tot een aanloksel dat het volk aan de Kerk en haren leer vast verknochtte; en vervulde hun zielen met eerbied, bewondering, en liefde voor hunnen gezegenden Verlosser, zijne Heiligen en Engelen, waarvan zy als een schijnsel en afstraling in deze spelen gezien hadden. En de zachtste, de streelendste dweepzucht van 't hart, zoo aandoenlijk steeds en zoo vruchtbaar in deugden en 
genoegens, moest uit deze instelling volgen. Intusschen, jaren en leeftijden mocht deze achtenswaardige en stichtelijke toestel en voorstelling duren, eeuwen konden er niet voorbygaan, of de zucht om door nieuwe pracht, nieuwen vonden, volkomener nabootsing, aangenamer afwisseling, en meer verscheidenheid, boven de eerste eenvoudigheid op te steigeren, moest by de onbeschaafdheid van smaak en van kennisse in die dagen, gepaard met de logheid en dartelheid waar de Geestlijkheid - zelve in verviel, (ik zwijg van 't verval van eerbied voor 't heiligste zelfs) deze Schouwspelen van lieverlede zoodaniger wijs doen verbasteren, dat zy (voor een zeer groot gedeelte) in aanstootlijke kermiskluchten ontaardden, of ten minste daar mede doormengd raakten; en het beide Kerk en Staat eindlijk tot een' plicht

{==82==} {>>pagina-aanduiding<<}



wierd, een zoo hooggaande, openbare, en tot door het onlijdlijke heen gedrevene schennis ten eenemaal en voor altijd af te schaffen.

't Is bekend dat in Frankrijk, en bewijsbaar, dat in Spanje (want deze twee Landen zijn ten opzichte van het Tooneel de gewichtigste geweest, en die elders den toon gaven, en wy willen de Geschiedenis daaromtrent niet uitputten): 't is bekend en bewijsbaar, zeggen wy, dat in Frankrijk, dat in Spanje, de onderdrukking der Mysteriespelen, na dat zy eerst tot vermindering van schandaal, uit de kerken in byzondere gebouwen, en van de Geestelijkheid tot byzondere Maatschappyen overgebracht waren, de geboorte der Treurspelen wierd. By ons, in de Nederlanden, vervingen hen de Zinnespelen der Rederijkeren: gedrochtlijke stukken, waar in Leerstellingen der Keek, onder 't maske van allegorische personaadjen gespeeld, en naar de vatbaarheid van die genen, die toen voor de schoone geesten hunner Natie doorgingen, of bavestigd, of betwist en weerlegd wierden; doch Spanje en Frankrijk, min peinzend dan de Nederlanders, wier zucht voor Allegorie [wel van de Italianen overgenomen, maar toch in eene andere vorm verkleed] even als by de Engelschen, altijd een karaktertrek was, gaven zoo diep niet in dit soort, waar in doffe maar spitsche scherpzinnigheid de plaats van genie, en fijne hekelzucht die van oordeel vervulde. Men weet, dat de openbare aantasting der gevestigde Kerke, aan het aanzien en bestaan dezer Rederijkeren by ons een einde gemaakt heeft, in den aanvang der Spaansche beroerten. En [het geen hier ter loops zij aangemerkt] dat men hen zeer te onpas van

{==83==} {>>pagina-aanduiding<<}



de Fransche Troubadours afgeleid heeft. De aart en voorwerpen hunner spelen toont genoeg, dat zy uit de Mysteriespelen ontstaan zijn, en dat men den Zaligmaker en zijne Apostelen niet meer durvende spelen, Christelijke deugden en andere afgetrokken hoedanigheden lol voorstelling derzelfde en soortgelijke Verborgenheden of Leerstukken aanwendde. Doch hoe het daar meê zij, de Mysteriespelen hielden op. Maar ongaarne laat een Volk zich zijne Schouwspelen ontnemen. Panem & Cireenses riepen de oude Romeinen; en men heeft meer dan een' braven Vorst, het waarachtig geluk van een Volk beoogende, dat de dartele weelde van zijn' Voorzaat bezuurde, om niets anders gevloekt gezien, dan om dat hy dat Volk de openbare vermaaklijkheden ontnam of besnoeide, die die Voorzaat had ingevoerd, en waarom hy op de handen gedragen wierd. Natuurlijk derhalve, dat die heilige Schouwspelen, schouwspelen van onheilig onderwerp voortbrachten! Maar ook tevens natuurlijk, dat, en 't Volk dat geen ander denkbeeld van Schouwspel had dan de staatlijke voorstelling eener ernstige gebeurtenis, en zy, wie die Schouwspelen de verbeelding opgewekt hadden, en die zonder anderen aan - of opleg schouwspelen begonnen te schrijven, desgelijks, daar niets anders in zochten. Wat wist men van Grieksche Dichtkunst, wat van Grieksche Treurspelen, by voorbeeld, in Spanje? En voor zoo verr' de een of andere Geleerde daar al eens iets, zoo gebrekkig, van gelezen mocht hebben als de staat der Letteren met zich bracht, wie dacht er aan? Men kende het vertoonen der Mysterien, dit alleen. Dit stond ieder voor den geest; dit schouwspel te vertegenwoordigen in onheilige onderwerpen, was alles wat men zich kon verbeelden;

{==84==} {>>pagina-aanduiding<<}
alles wat behoefte was; alles wat men vorderen kon, of bereikbaar rekenen. En hier in lag het toppunt van glorie waar naar men kon trachten, als buiten 't welk men geen ander kende. En dit was een vak dat ieder openlag, geene geleerdheid, geene Wijsbegeerte van Aristoteles, geene belezenheid van de oude Dichteren, eischte. Ook toonen de overblijfsels van dien tijd daar geenerlei kunde der Ouden in; en het is uit de stukken blijkbaar, dat het Spaansche Treurspel, van zijn' eersten oorsprong en aanvang af, het minste niet met dat der Ouden gemeen heeft.

Het was ook niet minder natuurlijk, dat men voor de onderwerpen, die het volk als Christenen hoogst belangrijk en daarom dierbaar waren, nu zulke nam, die het in eene andere betrekking, als Volk naamlijk, niet minder ter harte gingen. Nationale geschiedenissen naamlijk: Vorsten, wier gedachtenis het Volk onvergetelijk of uit eenigen hoofde schatbaar was; ongelukkige slachtoffers van Staat; Overwinnaars, in hun glorie neêrgebonsd; Geweldenaars, door de straf achterhaald; dezen namen met de gewigtigste voorvallen van hun leven de plaats in, die de heilige personaadjen vervuld hadden; en leverden der vinding van wakkere Geesten nog meer en veel vrijer ruimte. Zie daar dan een nieuw soort van Schouwspelen, dat in Spanje en in England voornaamlijk gebloeid heeft, volstrekt van één' aart en natuur met de Mysteriespelen, in navolging waar van zy ontstaan waren: voorstelling van eene historische gebeurtenis, zonder andere wet of doel dan dit! en welk soort naar zijn onderwerp, met den naam van Historische stukken bestempeld wierd.

{==85==} {>>pagina-aanduiding<<}

Van dien aart zijn, in het byzonder, de sedert Voltaires bekend worden niet Engeland [voor zoo verre Voltaire dan met Engeland en den Engelschen geest kon bekend worden] zoo vermaarde Treurspelen van Shakespear. Men kende oudtijds noch daar noch elders in Europa Treurspelen [dan voor zoo verr' de Geleerden die der Ouden kenden of de ernstige schouwspelen van hunn' tijd dezen deftigen naam gaven, en dien naam zoo allengskens invoerden, waar door deze stukken nogthands van aart niet veranderden], maar Historiespelen. In Engeland was in den tijd van dien ruwen doch menschkundigen Autheur, die naam van Historiespelen nog aan zulken, als uit de Nationale geschiedenis genomen waren, gebleven, terwijl men stukken uit de Oude Historie met dien van Treurspelen vereerde; en in dezen zin was toen de onderscheiding van het geen wy met den gemeenen en zelfden naam van Treurspelen benoemen, in Treur- en Histo iespelen, algemeen. By alle Natien heeft men zulke gehad; by ons mag men, nevens verscheiden zeer oude stukken, De dood van de Graven van Egmond en Hoorne daar toe betrekken, en, op zeer grooten afstand van dit, de vodderyen van een aantal Pseudopoëten of Poëtasters, die gemeend hebben Treurspelen te geven, om dat zy een stuk uit des Vaderlands Geschedenis in Tooneelgesprekken verdeelden. Ik wil het Beleg en ontzet van Leyden aan 't hoofd stellen, en niemand (hoop ik) zal my de volledige lijst van het geen tot die rubriek zou behooren, afvergen. Maar by zeer weinige Natien hebben zoodanige Stukken by een' meer gevorderden smaak zich kunnen staande houden en met vrucht tegen de vergetelheid worstelen; zoo, om dat by zeer weinige Natien die

{==86==} {>>pagina-aanduiding<<}
byzondere verknochtheid aan hun Vaderland heerscht als in Engeland (waar toe ook hun diepe onkunde van al wat buiten Engeland is, zeer veel bydraagt), als om dat weinige dier stukken genien tot Autheurs gehad hebben, die in dit vak tegen Shakespear op mochten; terwijl eindelijk, later hervorming des Tooneelspels (waar van wy hierna zullen spreken) deze stukken als geheel verduisterd en te niet heeft gedaan. Het geen zoo by ons als elders buiten Engeland het geval was. Ik zeg, buiten Engeland; dewijl daar, ondanks later pogingen van verscheidene Dichters (Addisons Cato is algemeen bekend) de smaak van Shakespear nationaal gebleven is.

Ik spreek hier van Nationale Tooneelstukken; maar ieder begrijpt, dat zoo dra men dien kring uitbreidde, allerlei Historische stukken van gelijken aart waren, en, daar alle Treurspel een gebeurtenis onderstelt ['t zij dan dat de fabel historisch waar of historisch valsch zij], dat de onderscheiding der Engelschen van die eeuw, louter hersenschimmig was, en, geen' invloed ter wareld hebbende op de behandeling van het onderwerp, dat gene dat men Treurspelen noemde, even zoo zeer Historiestukken in aart en wezen waren, als die dezen laatsten naam droegen. Voorstellingen naamlijk eener gebeurtenis, zoo ruim opgevat als deze uitdrukking slechts eenigzins toelaat, en zonder beperking of vormbepaling hoegenaamd ook.

't Spreekt van zelfs, dat waar geen ander doel was dan het gebeurde, zoo het gebeurd is, in vertooning en gesprek voor te stellen, of, om het met andere woorden te

{==87==} {>>pagina-aanduiding<<}



zeggen, geen Dichtkunst, maar Historie 't doel was, niemand op Aristoteles eenheden, of eenige andere zijner regelen, vallen kon. Hoe grooter omvang van tijd, hoe meer voorvallen, hoe meer plaatsvertooningen, hoe meer persoonaadjen, hoe fraaier! Geboren worden, leven, ridder worden, tegen de Turken in Palestina of de Heidenen in Pruissen vechten, in zijn Vaderland weêrkeeren, trouwen, kinderen krijgen, sterven, begraven worden, met al wat zich daartusschen inschuiven laat, en zoo er nog iets achter na behoort [want, op dat men niet denken dat ik alles gezegd heb, kanoniseeren, of uit zijn graf komen spoken, kan er ook nog by gevoegd], behoort even zoo tot die Stukken, als een geheele levensloop tot Hoogvliets Abraham. - Zekerlijk, indien Hoogvliets Abraham een Heldendicht heeten moet, het is een byzonder soort, en geen Heldendicht in den zin der Grieken; en op gelijke wijze, zoo de Stukken van dien aart den naam van Treurspelen gekregen hebben, 't zijn dan Treurspelen in een' zin, geheel van dien, dien het Grieksche Treurspel insluit, verscheiden.

Intusschen, dit soort van Treurspel, dat wy nu, onderscheidingshalve en om verwarring voor te komen, met den byzonderen naam van het Spaansche of Engelsche Treurspel zullen noemen, was algemeen, en men kende geen ander. Want de pogingen van eenige weinige Geleerden in Italie, zelven alleronbekwaamst om een waarachtig Treurspel uit te denken of te bevatteu, waren van geene beduiding; en gingen dan nog boven het algemeen begrip, dat in een Schouwspel 't volmaakte Dichtstuk des Griekschen Treurspels noch zocht noch droomde, maar

{==88==} {>>pagina-aanduiding<<}



dat gene, wat het historisch Stuk gaf, en niets meer of minder. Dat nu de oude Flansche Tooneelspelen ende Poëzy dier Natie zich hier in niet Nationaal onderscheiden kon van hare Naburen, van wie zy alles overnam, en door wie zy beschaafd wierd, behoeft geen betoog, al wist men ook niet historisch, dat haar Tooneelpoëzy oorsponklijk, en toen zij daar inheemsch bebegon te worden, op de leest van de Spaansche Dichters geschoeid was.

Maar middlerwijl had de kennis der Letteren opgang gemaakt. Men begon Sofokles en Euripides vrij algemeen by naam te kennen; de Geleerden lazen, vertaalden enkele Grieksche Treurspelen, het zij dan in 't Latijn of in hunne Volkstaal. Seneca, de Romeinsche Treurspeldichter, kreeg groot aanzien. Aristoteles [zal ik zeggen zijn werkjen, of zijn fragment?] over de Poëzy, werd zoo wel als zijne andere schriften gelezen. Geleerde mannen verlustigden zich met daar over Uitleggingen, of, naar de leiding die zy daar in vonden, Latijnsche Treurspelen te schrijven. En dus werden zekere punten by stilzwijgende overeenkomst der Geleerden vastgesteld; waar, by de Historische spelen, nog nooit om gedacht was, doch die nu allengskens, op Aristoteles gezag en onfeilbaar gerekende uitspraak, ruim zoo zeer als om hunne innerlijke blijkbaarheid, ofschoon men nog niet recht wist wat het Treurspel by Aristoteles was, echter in al 't geen men met dien naam beliefde te noemen, al steeds meer en meer wierden aangenomen, gevolgd, en als grondwetten erkend, waar van men zich niet ontslaan of verwijderen mocht.

{==89==} {>>pagina-aanduiding<<}


De Latijnsche Treurspeldichters hadden de verdeeling in en benaming van Acten, Bedrijven, [waar van men geen waarachtig spoor by de Grieken vindt, en die zelfs niet instemt met de ware verdeeling en Tooneelkunst der Grieken] ingevoerd. Het Horatiaansche
Neve minor quinto nec sit productior Actu, klonk reeds van voor Shakespears tijd door geheel Europa, en Shakespear had zelf [en zijne tijdgenooten met hem] zijn Tooneelstukken aldus ingedeeld. Eigenlijk wist niemand recht wat hy door dat woord van Bedrijf verstaan moest, maar deze onderscheiding was ten aanzien van de zoogenaamde Treurspelen algemeen. De Spanjaards alleen bleven hardnekkig by hun drie Jornados of dagen; trouwens zy sloten, als Lope de Vega zegt, de oude Autheuren op, om geene berisping van hun te vreezen. De drie eenheden werden al spoedig erkend, en met eenige ruimte, zoo goed of kwaad men ze dan betrachten kon, aangenomen; hoezeer zy, gelijk Vondel voor zijnen Jefta erkent, al menig een Stuk in den arbeid der geboorte verstikten; en schoon iedereen van die eenheden dat maakte wat hem 't minst in den weg stond, terwijl tevens anderen er zich moedig en buiten alle bedenking boven verhieven. Doch het mag niet ontslippen, dat, waar nog geen zoogenaamd Treurspel bestond, wel het Grieksche Treurspel was in te voeren (in zoo verre naamlijk, als men het verstond, 't geen nog altijd zeer gebrekkig was); maar dat, waar reeds het Spaansche of Engelsche Treurspel wortelvast was geworden, dit met geene mooglijkheid tot het Grieksche te vervormen was. Wy zullen, om dit onzen Lezer bevatbaar te maken, hem hier eene kleine vergelijking tusschen deze twee soorten voor oogen stellen.

{==90==} {>>pagina-aanduiding<<}



Het Grieksche Treurspel is een Dichtstuk, en wel, een Zangerig Dichtstuk. Het is, Dichtstuk zijnde, in zijn aart en wezen van een Historisch voorstel onderscheiden. Het bestaat in Lierzangen, doormengd met Alleen - en Saamgesprekken, wier stijl dien des Lierzangs byblijft, en dien van het Heldendicht overtreft. Het stelt Wezens voor, boven onzen kring. Goden, Halve goden, Geesten, Helden van den ouden tijd, Goden gelijk, en hun afkomst. Goden afkomst, ontzachlijk als zy, en zelfs, van een reuzige gestalte; stout, sterk van aandoeningen; boven ons menschen in alles. 't Stelt die voor, ongelukkig; of in 't onheil stortende door het onverbidlijk lot, door de vervolging van Goden die niet te weêrstaan zijn. 't Stelt eene eenige eenvoudige daad voor, regelmatig afloopende; en het stelt die daad voor, naar den aart van het Dichtstuk, en aan den eisch van dat Dichtstuk zoodanigerwijs onderworpen, dat niet het Dichtstuk om de daad, maar de daad om het Dichtstuk is. 't Stelt die daad voor, in zeer eenvoudig afloopende alleenspraken, twee-of driespraken, allen in het openbaar gehouden, en waar in de Rei, wiens statelijke Zangen en Ommegangen het Godsdienstige van de instelling vertegenwoordigen, en die daarom steeds het belang van godvrucht, wet, en zeden ter harte neemt en openlijk voorstaat, (en die ook, regelmatig gesproken, na zijne eerste opkomst het Tooneel niet verlaat,) deel en belang heeft; en welke, zoo onderling als met de zangen van den Rei, zonder tusschenverpozingen en onafgebroken te samen hangen. Ieder gevoelt dat hier eene zeer bepaalde ruimte van tijd, onveranderbaarheid van plaats, en eene uitsluiting van al wat overtollig tot de daarstelling des bedrijfs zijn zoude, aan

{==91==} {>>pagina-aanduiding<<}
verknocht is. En ieder, vertrouw ik, gevoelt even zoo, dat die in dit Treurspel iets anders dan Dichtstuk, iets anders dan zangerige, dan allerverhevenste Dichtkunst zoekt, het ten eenemnaal en in allen opzicht miskent.

Het Historisch Treurspel, is inderdaad eene gebeurtenis aan oog en oor voorgesteld. Geen Dichtkunst maar Historie: het zij men er zich dan van verzen in bediene of van ongebonden rede. Want dat weet men toch nu, en het is geene Eleuzische verborgenheid meer die alleen aan de Ingewijden bekend is, dat de verzen geen Poezy maken. Het bestaat dus uit zijn' aart niet zoo zeer in gesprekken, [de alleenspraak inzonderheid is er, uit de natuur der zake, niet eigen aan, dan zeer zeldzaam, en waar zy in 't menschlijk leven ook plaats zou grijpen,] als in de handeling - zelve. Het stelt noch Goden, noch wezens van Hooger rang, maar deftige Menschen, Vorsten voor, in wier kring wy, als menschen, behooren; ons gelijk in bewegingen, aandoeningen. 't Stelt ze voor in het geen zy doen en lijden, goed, kwaad, voorspoed, tegenspoed; in de vermenging en het door elkander kruissen van die beide strijdigheden des geluks; en in menschlijke, geene bovennatuurlijke betrekkingen. 't Stelt hunne daden voor, Historiesch, gelijk de gebeurtenis meebrengt of eischt, zonder uitsluiting van boert of gelach, en met al de bontheid der daaglijksche wareld. Het Stuk is geheel om de daad, en de daad is niet om het Stuk. 't Stelt die daden als daden voor, de gesprekken als gesprekken; en dus, noch in zang noch in Dichterlijke denkbeelden en bewegingen. En, daar er in den aart van zoodanig een nabootsing eener

{==92==} {>>pagina-aanduiding<<}



dikwijls zeer langdurige en in tijd en plants wijd uiteen-loopende gebeurtenis geen verplichting of grond tot het aanhoudend doen doorloopen der gesprekken en handelingen is of kan zijn, maar de omvang des onderwerps noodzaaklijkheid van verpozingen meêbrengt, zoo is er ook [zijn wy oprecht] geene zich natuurlijke opdoende reden, waarom men het stuk, en in 't stuk de geschiedenis, niet hier afbreken, en daar weder opvatten zou mogen met verschil van tijd en van plaats. De Eenheid die hier de aart der zaak meêbrengt, is Historische eenheid, geene andere; dat is, welke dat alles vereenigt, wat te samen moot loopen om de gebeurtenis te doen voorvallen: niets meer.

Wanneer nu Corneille, en na hem Racine, in Frankrijk het Tooneel vervormden, wat deden zy? Dc beandwoording van de vraag, onderstelt dat men te rug zie op het geen zy vonden. Het Treurspel nu dat by hunne opkomst bestond, was zekerlijk het Engelsche of Spaansche. Het waren in der daad geene Dichtstukken, maar ware of verdichte Historien, aan oor en oog voorgesteld; en, of men er, zoo Boileau 't uitdrukt, Hector, Andromache, Ilium in zag herleven, het was alleen als voorgestelde gebeurtenis; het Grieksche Treurspel stond er niet in op. Dichterlijke brokken liepen er door, zy doen 't ook in Shakespears Historiestukken, [en zelfs zeer gezwollen Dichtbrokken, om dat wie gevoel heeft Dichter is, en, zijns ondanks zelfs, den Dichter verraadt, als zijn gevoel recht warm wordt en zijne verbeelding begint op te wekken. De bloote Kronijkschrijver is dus somtijds Dichter; maar geen denkbeeld van het geen

{==93==} {>>pagina-aanduiding<<}
een Dichtstuk maakt is er in te vinden, veel min van een zoodanig, als 't Treurspel der Oudheid uitmaakt. Te vergeefs wil men de onvolkomen pogingen van Jodelle, die in Frankrijk reeds voor Shakespear in Engeland, en voor Lope de Vega in Spanje, zich op 't Grieksche Treurspel met Reien en al trachtte te vormen, of Garnier na hem, als Corneilles model voorstellen om dezen genie te verkleinen. Corneille vormde zich een geheel ander denkbeeld van 't Treurspel dan dezen, en nam het uit het Spaansche Historiespel. Maar Corneille was Dichter. Hy was 't werkelijk, en als zoodanig oneindig hoog boven zijne tijdgenooten in Frankrijk, die, als schier alom in Europa, slechts schoone geesten [Beaux - Esprits] waren. En, waarachtig Dichter, moest het Historiespel onder zijne handen op nieuw tot Treurspel, tot Dichtstuk worden, en werd het. En hoe?

Corneille nam zijn toevlucht tot de Ouden. Maar zonder hun Treurspelen in hun geheel te beschouwen en te leeren erkennen voor het geen zy zijn, werd hy aangedaan, door de schoone byzonderheden [details]; door den Dichterlijken geest, die er in ademde; de grootheid van gevoelens; en wat meer met zijne ziel samenstemde en er stroomend in overvloeide. Dit alles had hy hun kunnen nabootsen, gelijk zoo vele anderen met wat meer of minder vrucht het voor hem getracht hadden na te bootsen; maar hy kon het zich niet eigen maken gelijk hy dit deed, of 't gevoel van het dichterlijk een moest hem tevens doordringen; en van dit beginsel vervuld, en, uit dit werkende, traden zijne Treurspelen, geheel buiten

{==94==} {>>pagina-aanduiding<<}



den aart en buiten het wezen der Historiespelen, waar uit zy ontstaan waren, en maakten een nieuwe Klasse.

Deze Klasse had noch de zangerige vorm van die der Ouden noch hun verhevene in voorwerpen en stijl. 't Had hun Beien en hunne Lierzangen niet. 't Liep niet voort zonder afbreking. 't Had ook die Eenvoudigheid niet, die een minder verheven en van zijne Reien beroofd Treurspel niet dulden kon. Het miste, als Dichtstuk, dus vele voordeelen van 't oude Treurspel, maar het was in den volsten zin van het woord, Poëzy; het was verre boven alle Historische voorstellen verheven, en daar, in zijn aart en geest, ten eenenmaal van verwijderd. Het vergoedde door een ingevlochten, der hoofddaad ondergeschikt en tot hare ontknoping meêwerkend Epizode, de Dichterlijke weeldrigheid die het, uit den aart zijner vorm, van het oude Treurspel zoo onderscheiden, ontbeerde. 't Herstelde het zedelijke van den Rei eenigermate door een ander hulpmiddel. Verwarring en ontknoping namen er eene bestemming en algemeenheid in aan, die nooit of zeer zelden by de Ouden zoo treffend gevoeld was. En het was, door zijn vuur bezield, dubbel in staat, om het Grieksche Treurspel [waar van men toch nooit een recht denkbeeld gehad had] volkomen te doen vergeten. - Racine, geleerder dan Corneille, met minder verheffing en opbruisching, maar by eene meerdere beschaving zoo van 't Hof als den zangberg, ongelijk tederer van gevoel en van smank, volmaakte dit soort, en na zijne Andromache verdient niets meer genoemd te worden.

{==95==} {>>pagina-aanduiding<<}


Maar wanneer en Corneille en Racine Aristoteles als Wetgever by zich inriepen, was het inderdaad meer om zich door zijn aanzien te dekken, en verdediging tegen gegronde of ongegronde berispingen en partyschappen te vinden, dan om zich ter goeder trouw aan die wetten te onderwerpen, die hy uit de Grieksche Treurspeldichters geput had, en die heel en al van de vorm en aart van dat Treurspel afbangen. En het is niet geheel zonder wettige reden dat latere Treurspeldichters aanmerklijk van de strengheid dezer regelen zijn afgeweken, en tevens, meer in den geest van het nieuwe Treurspel gevoelende, zich meer van de Ouden vervreemden.

Te weinigen weten wat het zij, een Dichtstuk, om niet in een Treurspel dat de werkelijke wareld, alschoon dan door de Dichterlijke verbeelding veredeld, voorstelde, het Dichtstuk voorby te zien: en jammerlijk werkte Aristoteles dezen in de hand als hy het Treurspel eene Navolging noemt. Navolging! Ja, mijne Vrienden, maar tevens Poëzy. Helaas! wie begrijpt dit, die door Navolging afbeelding verslaat, in de afbeelding niets dan afbeelding zien wil, en in hare naauwste getrouwheid haar hoogste volkomenheid stelt? Zulken was Corneilles toon te hoog. Racine had hem reeds verminderd, gelijk Euripides dien van Eschylus en van Sofokles. Maar dit was den zulken nog niet genoeg. Een natuurlijke stijl moest er in heerschen, macht- en praalspreuken moesten de hooger gevoelens vervangen; de alleenspraken moesten als nutloos wegvallen; het Lierzangrige, dat aan een verheven ziel in de hartstochten zoo eigen is, zoo onwederstaanlijk opwelt, maar by lager orde,

{==96==} {>>pagina-aanduiding<<}



by de daaglijksche wareld, miskend wordt, werd uitgebannen; Oratorie nam de plaats van Dichtkunst in, en, met stoute verzen te vreden die men niet voorzag, dat weldra ook zouden moeten wijken voor niet veel beter dan berijmd Proze, zag men het nieuwe Fransche Treurspel tot een geest- en zielloos geraamte worden; aar over men twisten kan, of het oude Spaansche Treurspel te verkiezen, maar niet of het behaaglijker zij en zijn doel ['s Volks vermaak, want dit is daar het eenige] beter treffe?

Voltaire, als Dichter was hy, groot, doch als Wijsgeer en Kunstbeoordeelaar veelal ten halve of valsch ziende, had den smaak voor nieuwigheden den weg gebaand door er zelf naar te grijpen. Een middelding tusschen Blijspel en Treurspel stond op in de zoogenaamde Drames, die dien algemeenen naam aannamen om dat zy tot geene soort behoorden; en het is in den aart der Bastaard-soorten, dat zy de Hoofdsoorten waar tusschen zy liggen, en de beteren allermeest, verwoesten. Men behoefde zich derhalve niet te verwonderen over een verval zoo wel voorbereid, dat zelfs zoo de overvloeiing van den smaak der Engelsche Letterkunde naar Frankrijk, [waar zy de geheele Poëzy in Praktijk en Theorie beide bedorven heeft], en daar na, die der Duitscheren, niet voleind hadden de Barbaarschheid waarover een later geslacht blozen zal, wijd en zijd uit te breiden.

Daar zijn Zedelijke, daar zijn Burgerlijke deugden, waar men, heeft men ze eens afgelegd, nimmer toe wederkeert. Het is even zoo in de Schoone kunsten. Waar

{==97==} {>>pagina-aanduiding<<}
men eenmaal voor het wezen der Poëzy onvatbaar genoeg is geworden, om niet met geheel zijne ziel aan het zalig Een te hangen: waar men er zoo koud voor geworden is, dat men ze in de werking der verbeelding kan wanen te bestaan en niet in de uitstorting des alles in zich verslindenden en uit zich hertelenden gevoels; waar men in de Navolging de afbeelding, en niet het Dichterlijk ideaal, 't geen het voorwerp den Dichter of Schilder heeft ingestort, zoekt; daar is inderdaad geen waarachtig Treurspel meer mooglijk; maar men moet tot de Spaansche of Engelsche (men noem' ze dan Treur- of Historiespelen) afdalen. Men mag daar nog warmte van hart genoeg hebben, om, als de verbeelding wat meêwerkt (zy moest werktuig des gevoels zijn, maar zy speelt dan den hoofdrol) een Romance, een Elegie, eenige Coupletten die voor Lierzang door kunnen gaan, op te leveren; maar men denke er aan geen stuk van de volkomenheid die het ware Treurspel uitmaakt. Duitschland heeft dus noodwendig, tot het Engelsche Treurspel moeten komen. Men vat hier en daar vlam, maar men gloeit niet: wat zou men in laaien brand opbruischen? De vonk kan een oogenblik glinsteren, wanneer een verhitte verbeelding ze aanblaast; maar dat aanblazen zelf, zoo 't wat flikkerings geeft, doet haar des te eerder verdwijnen. 't Kost weinig, wat blinkend glas en koraal, al waren er eenige paarlen en hier of daar zelfs een diamant onder, daar been te werpen; maar een diadeem te vormen, die om Vorstelijke hoofden, die voor de Eeuwigheid schitteren mag, eischt veel meer. Die orde die 't ware schoon gelden doet, ontdekt ook het nietige, dat, onhruikbaar vuilnis, een woesten gemengden

{==98==} {>>pagina-aanduiding<<}



hoop kan vergrooten maar volstrekt geene zuivering doorstaan. Het is zoo met Shakespear, maar het is dubbeld en tien dubbeld zoo met zijn Navolgers, die in alles het grootste gebrek aan menschenkennis verraden, om dat zy de karrikaturen hunner ongeregelde verbeelding voor wezendlijke voorwerpen schilderen. De zulken zijn noch voor de hooge en volstrekte Poëzy van het oud Grieksche Treurspel, noch voor de mindere en betreklijke Poëzy van het echte Fransche vatbaar.

Onze Voorvaders, wanneer het Treurspel by hen een voorwerp van ernstige en duurzame aandacht wierd (van vroegere tijden is niet veel op te merken) zagen naar de Oudheid te rug, en indien toen het Grieksche Treurspel grondig bekend waar geweest, het ware by ons hersteld geworden. Vondel heeft het hier en daar voortreflijk als in eenen spiegel te rug gekaatst. Maar heeft Vondel het somtijds in zijn ziel als gevonden, en daar uit opgedolven, nooit heeft hy in zijnen leeftijd, afhanklijk van vooroordeelen en altijd bedrieglijk gezag van anderen in zaken van Geleerdheid, het genoegzaam gekend. Van daar de geweldige misgrepen, somtijds tegen de Eenheid van plaats begaan (want tegen de veel gewichtiger Eenheid van daad zondigt hy niet licht) en meer anderen: ja het uitvallen zelfs van de Dichterlijke sfeer, waar hy in behoorde, wanneer hy zich toelei om recht naauwkeerig, om in de volmaaktste getrouwheid te schilderen. Oneindig veel schoons heeft Vondel in zijne Treurspelen, voor den Dichter: maar het Treurspel by hem gesticht en gebouwd, was te onvolkomen, dan dat het verschijnen eener veel volkomener soorte, schoon dan ook verre van

{==99==} {>>pagina-aanduiding<<}



tot het ware Grieksche Treurspel op te rijzen, het niet noodzakelijk had moeten verdringen. Van toen af vertaalde men Fransche Treurspelen: en, behalven het vertalen, werkten weldra verscheiden onzer Dichteren, vooral het Kunstgenootschap Nil volentibus arduum, in dien trant; ja dit schreef zelfs een Kunst van Treurspelmaken, die, in duizend opzichten, van dwaasheden krielt. Men is verplicht te erkennen, dat weinige Dichters by ons in het Fransche Treurspel geslaagd zijn. Men verwondere zich daar niet over. Onze Dichters verloren veelal het Dichtstuk in 't Treurspel, of geraakten den toon te buiten. Ik zal er hier geene voorbeelden van geven. Anderen hebben nooit verstaan, wat het Fransche Treurspel eigenlijk zij. En met dat alles zou ik my vermeten durven, meer goede stukken uit de Hollandsche Dichters die zich op dat vak eenigzins toeleiden, te kunnen optellen, dan men my na Racine, uit de Fransche Tragiques zou kunnen aanwijzen. Een goed oorspronklijk Blijspel by ons te vinden, zou meer arbeids in hebben.

Maar wat is dan nu het Treurspel? - Eigenlijk bestaat het niet langer. Want, noch het oude Grieksche, noch het echte Fransche zijn meer. De geest aller Natien heeft zich ongevoelig gewend naar toestel en beweging, die (zoo men Voltaire gelooven mag) veellicht (door de bekrompenheid van plaats in zijn' bloeiendsten tijd) al te veel van het Fransche Treurspel was uitgesloten. Men kan geen' verheven' stijl, zelfs (naar het wel schijnt) geene goede verzen verdragen, die men 't een kunst acht, te mishandelen: en men wil het natuurlijke. Natuurlijke, eilaas! als de wareld het aan onbedreven oogen

{==100==} {>>pagina-aanduiding<<}



opgeeft; en niet, zoo de Dichter en Schilder het ziet! Inspanning wil de toeschouwer of toehoorder niet, en daar meê is alle genot van het Dichtstuk als Dichtstuk verloren! Schiet er dan wel veel over, dan den Duitschen trant aan te nemen, en onder 't vertoon van allerlei aartigheden die geest noch verstand kosten, maar met eenen diep verwaarloosden en verdorren' smaak overeen-stemmen, met Schiller te raaskallen? met Kotsebue platheden voort te brengen? Bezwaarlijk, indien men behagen wil.

Edoch wee den Dichter, die schrijft om zijne Eeuw te believen! Die dat zoekt, wordt eens, en hy verdient het, in wijzer tijd belachen. En houdt het Tooneelspel op, Poëzy te zijn; wordt het tot een blooten Roman, in het zij dan berijmde of onberijmde gesprekken; keert het tot de Historiespelen der onde dagen te rug; 't is den Dichter, den waren Priester van 't eeuwig onveranderlijke en algemeene schoon, niet meer waardig.

Laten we derhalve daar, een onvatbaar en voor alle Dichtstuk ongevoelig gemeen! Ongevoelig voor Dichtstuk, zeg ik: wat iets anders is het, gevoelig voor Poëzy te zijn, en gevoelig voor een Dichtstuk. 't Eerste is ieder wie mensch is, van zijn bakermat af; en de Hollander is het inzonderheid; 't laatste is hy - alleen, hy, wien Poëzy en Wijsbegeerte in hare oorspronklijkheid waar in zy by God en den nog ongevallen' mensch een en het zelfde waren, weder te samensmelt; en ach! by den hoeveelsten heeft dit plaats? - Laten we daar, den onthollandschten hoop van lichtzinnigen, die in 't

{==101==} {>>pagina-aanduiding<<}



Schouwspel de verspilling van een deel van hun al te kort maar hen nutloos drukkend leven zoeken (tijdkorting toch noemt men het), en geene oefening en ontwikkeling van de onschatbare zielsvermogens, geene zuivering van het hart, geen verheffing in een hooger wareld, wier inzien haar van deze vertroosten kan! mihi et musis zij onze standaartleus! Schrijven wy voor ons - zelven, en die weinigen, die met ons gevoelen, zich met ons opheffen kunnen; en vooral voor dat dierbaar Nageslacht om het welke wy zijn, wiens geluk voor ons alles is en zijn moet, en dat, door de duizenden slingerbochten van voorouderlijke dwaasheden in allerlei afwisseling van vormen hernieuwd en herteeld, eindelijk tot de ware erkentenis van goed, waar, en schoon, wedergebracht en in deze oeverlooze bron van onstoflijke wellust verzwolgen moet worden.

In die gevoelens, en in dit gezichtspunt, bestaat voor ons noch het Grieksche, noch het Fransche Treurspel, noch het Spaansche Historiespel. 't Treurspel dat wy vormen, nemen wy uit ons hart. En dat hart en zijne bewegingen is geheel anders bestemd [dank zij Godsdienst en hare beschaving! dank zij de vertedering en uitbreiding van den kring onzer betrekkingen, gevoelens, en genietingen!] dan of de bekrompen denkwijze des Heidendoms, of de afgezonderdheid van een hoopjen Volks, dat in 't midden van woeste naburen zich als 't eenige vatbaar voor schoon, goed, en grootheid beschouwde, gedogen kost.

Ons Treurspel zal derhalve natuurlijker wijze het Grieksche niet zijn, in die vorm en aanleg, die het tot

{==102==} {>>pagina-aanduiding<<}



een' doorgaanden Hymnus maakt, waar in men 't zij menschen, 't zij hoogere wezens als speeltuig van driften der Goden en een' blinden willekeur voorstelt. Het is tastbaar, dat niets verrukkender zijn konde dan eene juiste nabootsing van zoodanig Dichtstuk in een Schouwspel, dat het eindloos genadig en vreeslijk Opperwezen op een gelijksoortige maar nog eindeloos waardiger wijze, zoo 't zijn kost, in eene meer dan Dichterlijke ['k mag Profetisch Dichterlijke aaneenschakeling zeggen] van lofzangen; en, in eene eenvoudige ontzachlijke daad, den mensch als een dorrend herfstblad door Gods adem gedreven, voorstelde; ja, mijn hart versmelt op het denkbeeld daar van, en den indruk dien het van dat bloote denkbeeld gevoelt. Maar zoo zoude 't Treurspel tot eene Godsdienstige plechtigheid te rug gebracht worden, en och of het mooht! [want wat is genoegen, waar aan God en zijn gevoel het leven niet geeft?] maar dit is bewaard voor zoo heuchlijke dagen, als waar in ziel en stof, aanschouwing en symbolische aandoening als verschillende stralen in een eenig brandpunt te samen zullen loopen, om geheel den mensch in het louterend vuur te ontvlammen, dat de Engelen-alleen zich begrijpen kunnen. - Voor ons, wy beschouwen het Treurspel, als een onheilig stuk van verlustiging, en het geen zedelijkheid en veredeling onzer gevoelens verheffen moet.

Het zal dan ook in zijn voorwerp aan geene Halve goden of Hoogere wezens, aan geene Helden der heidensche oudheid, geene Engelen van onze bovennatuurkunde, geene Geweldigen van de Eerste en verdronken wareld bepaald zijn. Het zal Vorsten, 't zal Wareldgrooten,

{==103==} {>>pagina-aanduiding<<}



't zal alle Personaadjen van ware of verdichte overlevering kunnen bevatten, wier stand en hoedanigheden in die Dichterwareld behooren, die, op de onze gevormd, en haar na gelijkende, echter zoo verre boven haar is als het Dichterlijk Enthusiasmus, zonder 't welke geen Poëzy is of bestaan kan, vereischt, om zich staande te houden, om al wat het aangrijpt te veredelen, te vergoden, en ons in zijne wellustige zielsbetoovering meê te sleepen. Personaadjen, wier stand en hoedanigheden toelaten, dat zy ons dat levend, dat op 't hart brandend en geen rust latend belang inboezemen, waar door wy ons - zelven, waar door wy in ons gevoel het geheelal met en in haar vereenigen, en met haar, ja in haar plaats en voor haar behoud, wenschen op te offeren.

Groot en belangwekkend zal de daad zijn, zoo dra zy eene zoodanige personaadje tot voorwerp heeft, aan wien elke aanschouwer zijn heil, zijn hart, zijn bestaan, in de aanhanklijkheid waar in hy tot hem gebracht is, verknocht. Dit vereischt geene verdere ontwikkeling.

Maar ons Treurspel zal Dichtstuk, zal noodzakelijk, zal in zijnen aart en wezen Dichtstuk zijn; en van daar, dat het ons de Dichterwareld, of het treffende van onze wareld verdichterlijkt en boven zich - zelve verheren, moet voorstellen. 't Moet derhalve de Eenheid van een Dichtstuk, de Eenheid van voorwerp, de Eenheid van daad bewaren. De Dichter verstaat my; de onkundige leere 's menschen ziel en haar gevoel doorschouwen, en hy zal my verstaan. 't Moet de daad niet om de daad voorstellen, of (met andere woorden gezegd) niet om de

{==104==} {>>pagina-aanduiding<<}



daad zijn die 't voorstelt; maar de daad moet om 't Dichtstuk zijn. Om het Dichtstuk zegge ik, en naar zijn vereischte gekozen; om 't Dichtstuk, en naar zijn vereischte gewijzigd en voorgesteld; met één woord, om 't Dichtstuk, en naar zijn vereischte herschapen.

De Lessen des gezonden Verstands mogen in den Zielkundige (en die dit niet is, is geen Dichter, en die geen Dichter is, geen Tooneeldichter) niet, als iets bekends ondersteld worden, maar zy zijn hem noodwendig voor oogen; en hy kan in haar toepassing niet feilen, zoo dra hy zijn gevoel volgt. De Vijf Bedrijven zullen voor hem geene ijdele klanken, geen verdeeling van het stuk in Vijf stukken of daden zijn; maar de voorstelling des onderwerps van het Treurspel; het in werking brengen der daad; de samenstelling der tegenstrijdige werkingen tegen een; het ten top voeren van de verwarring, de verwachting des Toeschouwers; en de alles bevredigende ontknooping.

Hy zal in zijn' Toeschouwer niets bekend onderstellen; onbekende en nietige personell niet gelooven kenbaar of belangwekkend te maken door hen met een eigen naam te begunstigen; noch wie in den niets beduidenden hoop van 't gevolg te rug moet vallen, en geen deel in de daad heeft, daar uit nemen, om door eenen naam te meer den Toeschouwer te verwarren. Zijne stukken zullen even zoo weinig de Fransche Vertrouwden als de Grieksche Reien behoeven; het zij om de voorstelling des ontwerps te doen, het zij om de zedelijkheid voor te staan. Want alles zal in zijne stukken door het Stuk - zelf voortgebracht worden, en in dit Stuk die Dichterlijke Voorzien-

{==105==} {>>pagina-aanduiding<<}



nigheid voorzitten, die niets hoe gering ook, zonder oorzaak niet alleen, maar ook niet zonder bestemd oogmerk voortbrengt; en in wier plan alles noodzaaklijk is, en onfeilbaar het einde treft, waar het toe strekt: en tevens die Dichterlijke Gerechtigheid, die het hart overheerscht en tusschen het boze en het goede volstrekt geene onzijdigheid toelaat. Maar die ook tevens die waarachtige Wijsbegeerte bevat welke alle de Treurspelen der Ouden ten grond ligt. Wijsgeerte, die den naam van Goddelijk dragen mag, en in 't Treurspel de hartstochten (inzonderheid zoo de vrees als het medelijden) loutert, door de wichtigste les die den stervling gegeven kan worden.

Hy zal het gewicht kennen van het voorrecht om aan het oog voor te stellen, wat door het gehoor niet dan een te zwakke aandoening verwekken kon. Maar tevens wel onderscheiden, wat der aanschouwing waardig, en wat voor het oog verloren, wat of aanstootlijk, of te nietig, tegruwlijk, of te algemeen zijn zou, om het doel te treffen. Hy zal aan zijn Dichtstuk geen verhalen inwilligen dan waar die verhalen handeling zijn; en, altijd aan de vorm zoo zeer als aan 't wezen van zijn Treurspel getrouw, door schoone verzen het gebrek aan wezendlijke handeling niet wanen te kunnen vervullen.

De Zedenleer zal niet uit zijn pen, zijn hoofd, als by Seneca of Euripides, in een praalzieke schittering van spreuken (waar voor zelfs Aristoteles en meer anderen, zoo uit de Grieksche als Romeinsche oudheid, een zwak hadden); maar hy zal uit zijn hart, in de handeling der

{==106==} {>>pagina-aanduiding<<}



Personaadjen, en in uitboezemingen der getroffen ziel voortvloeien, die een' Sofokles kenteekenen; en dan ook zal hy meê handeling zijn.

De Karakters, de verrichtingen, de voorbereidingen die de voorstelling van beide vereischt, eischen Wijsbegeerte, zoo de wijsbegeerte zielkennis is; maar hy zal deze zielkennis, beide ten aanzien zijner persoonaadjen en der Toeschouweren raadplegen, op dat hy den plicht, dien hy op zich neemt, wel en volkomen vervulle: in den volkomen' omvang naamlijk, daar hy vatbaar voor is.

Hy zal 't Epizode wel kennen, wel aanwenden, en het niet, met de Hedendaagschen, als een by komstig hors d' oeuvre beschouwen, maar als een wezendlijk deel van zijn Dichtstuk; niet om het te verlengen, of zijnen loop te vertragen geschikt; niet waar door het een tooisel of opsiering ontfangt; maar, waar door het bestaat en tot uitkomst geraakt.

Dit is het, mijne Lezers, wat ik my thands voorstelle als Treurspel in zijn onontbeerbaar vereischte. Met dit in acht te nemen zullen wy [neen] nooit de hoogte van Sofokles of van Eschylus bereiken; voor welke het oog onzer tegenwoordige leeftijd ook veel te kortzichtig geworden is, om te gelooven dat er in die vlucht eenen roem te behalen zou zijn, dien men thands aan een losse koordsprong verspilt, en sints lang veel te veel ontheiligde, om er nog eenen waren prijs op te stellen; maar het geen wy er meê zullen kunnen bereiken, is Frankrijks Racines en Corneilles op eene ons waardige wijs te ver-

{==107==} {>>pagina-aanduiding<<}



vangen; indien wy als zy, Dichter in 't hart, en niet in verbeelding, als zy, van de lezing der Ouden doordrongen, en als aan hun hand tot het ware schoon opgeleid; indien wy, als zy, onze taal machtig [en dit eischt niet weinig], met allen den adel der ziel, die den Dichter, den waarachtigen wijsgeer, eigen is, onze wieken ontplooien, en den hemel der Ontsterflijkheid zoeken durven, zonder naar het aardrijk om te zien.

Wie dus denkt, zal zich zekerlijk der wat geringere of wat ruimere maat van bekwaamheid der Schouwspeleren niet bekreunen, en wat zy, in die maat van kunst die zy werklijk bezitten, kunnen uitvoeren of niet. Dit moest een' Racine somwijlen belemmeren, wanneer hy een Treurspel ter vertooning voor den Hoftroep van Lodewijk den Veertiende, op eenen bepaalden tijd vervaardigde; en men is verplicht, zoo men hem billijk beoordeelen wil, hierop somtijds terugzicht te nemen: Maar die niet zich - zelven onafmeetlijk boven des Schouwspelers uitdrukking, zijn werk boven de uitvoering des Tooneels verheven gevoelt, is geen Dichter. En hy is het even weinig [men neme het op zoo men wil, het is waarheid die ik aankondige, zy moog hard luiden!] die in de allerbeste Tooneelkunst onzer dagen behagen kan scheppen, die zich over de valschheid van haar beginsel in slaap laat wiegen, of verzen, gevoelens, en uitboezemingen voordraagt, die in dezen staat van Mimyk en Declamatie niet verminkt zouden worden.

Wanneer lieden van Dichterlijke gevoeligheid, van eene aangename en buigzame stem, en een edel voorkomen,

{==108==} {>>pagina-aanduiding<<}
geene regels of voorschriften in de declamatie kenden, dan de verzen die zy uitspraken-zelven, en de geest dien een Dichter [waarlijk Dichter] daar in gelegd had; toen was het Tooneel [en zoo hebben wy het Amsterdamsche in onze eerste kindschheid gekend tot het verval van den grooten Corver toe]; toen was het Tooneel, ja, der Dichtteren leerschool. Maar het heeft het verderf, beide van Dichter en Redenaar moeten worden, zoo dra er een soort van Tooneelkunst verscheen, op zich - zelf bestaande, en niet meer het uitvloeisel van Poëtisch gevoel; op een beginsel steunende, niet eenzelvig met dat van de Poëzy, maar in vele opzichten, in het wezendlijkste - zelfs, daar van verscheiden. Toen was het gedaan met de verzen, met de toonkunst hunner uitspraak, en alles wat daar van afhangt. Valsche begrippen van de verschillende stemsleutel der harstochten (indien ik het zoo noemen mag), van Uitlanderen en die ze in talen van geheel anderen aart en uitspraak hadden ingevoerd, overgenomen; eene belachlijke aanmatiging van niet de woorden, maar de in alle taal eeuwig onvolkomen spelling der woorden, uit te spreken, en of geene, of de werktuiglijke en levenlooze zinsnijding der Letterkunstenaren, in plaats van de levende zinsnijdingen die de ziel in de uitdrukkingen schept, in acht te nemen; dit alles te samen, en meer [want wie zal deze Hias van dwalingen, allen de eene de andere voortbrengende, optellen?) voleindde, onze taal te verwoesten; en duizendmaal vraag ik, is dit nog ons Nederduitsch, is dit nog de taal mijner eerste kindscheid? dit, die van de lippen van Punt, van Duim, van Starrenberg, zoo betooverend, zoo streelend, zoo ontzettend klonk? waar in Hoogvliet niet slechts, maar de by hem niet te

{==109==} {>>pagina-aanduiding<<}
vergelijken Vollenhove, zoo roerde, zoo slingerde? Van houdingen, standen, en gelaats - of lichaamsbewegingen spreek ik niet, waar in een Tooneelspeler zich - zelven behaagt, zich - zelven speelt, en den Held niet, dien hy voorstellen moest, maar zijn rol tot zich af doet zinken, onbekwaam om zich - zelven tot hare hoogte op te heffen. Ik heb zoo in England als Duitschland, onnoozele meisjens van voorname huizen in de Schouwplaatsen zich aan 't uiterlijk van Acteurs, jongelingen zich aan Actrices zien vergapen. Geen wonder, men ziet er geen Helden of Heldinnen: oor en oog laten niet toe, aan dezen te denken; maar den opgeschikten Tooneelspeler ziet men, en hem-zelven in hem; sta nu in voor het argeloos hart dat zoo licht begocheld wordt en de toejuichingen volgt, die van rondsom het uiterlijke des Acteurs toevliegen. Ja, men koomt in den Schouwburg niet meer, om het Treurspel, maar om een Acteur of Actrice te zien spelen; dit spelen is het voorwerp der nieuwsgierigheid, der liefhebbery; niet het Dichtstuk mee.

Beschouwe ik de vorderingen van geest en verstand in de laatste honderd jaren gemaakt, ik kan niet dan ons beklagen. Met alle de uitzetting onzer kennissen zijn wy in der daad ontzettend te rug gegaan. Men heeft alles miskend, wat men verbeteren wilde, en iets anders in de plaats gesteld. Men heeft wat in 't hart t' huis behoorde, naar het winderig hoofd verplaatst, en dus godsdienst, zeden, en menschlijkheid uitgedoofd, om een hatelijk en vermomd Egoïsmus te doen opbruischen; men heeft met de symbolische kennis te willen vermeer-
{==110==} {>>pagina-aanduiding<<}
deren en uitbreiden, alle vatbaarheid voor de aanschouwende, waar wy van vervallen, maar waartoe wy bestemd zijn en te rug worden geroepen, uitgeroeid; en zelfs de Wiskunstenaar is byna tot eenen bloot empyrischen rekenaar geworden; de Schilder werd tot een afbeelder; en de Dichter is in eene door verhitte hersens misvormde Oratorie verloren gegaan. Wat wonder dan ook, zoo de Tooneelist, door geen' Dichter meer aangeblazen, en voor zijne aanblazing verhard, met de Dichterlijke sfeer geheel onbekend raakte, en van elders krukken zocht, om de vleugelen die hem mangelden, te vervangen; of zoo hy [nog erger!] door zich altijd tot de kruipende afbeelding van de laagste Natuur te verlagen, onbekwaam wierd den Held door een' Dichter geschapen, aan te nemen?

Maar zal ik hier niets van mijne drie Treurspelen, of dat mijner Ega zeggen? - Niets, mijne Lezers! Het geen ik er van te zeggen had, is in mijne Voorredenen, zoo voor Floris den Vijfde, als voor deze twee Deelen gezegd. Te willen verdedigen wat in der daad berispelijk zijn mocht, baatte niet; wat aan geen wettige berispingen onderhevig is, ware overtollig. Die my beoordeelen wil, doordringe zich vooraf van mijne beginselen, en dan zal hy my verstaan en mijne Tooneelpoëzy of wettigen of verwerpen kunnen. Ik heb zelf met dit soort van Dichtkunst niet zoo veel op, als veellicht de meesten mijner Lezeren. Echter het is Poëzy, en waar Poëzy is, kan mijn hart niet koud blijven.

{==111==} {>>pagina-aanduiding<<}

In Nationale Tooneelpoëzy geloove ik echter dat nog iets meer moet verricht worden dan in andere. Zy moet ons de Natie doen kennen: en met leedwezen zie ik in een Maria van Lalein en een Belegering van Haarlem, het Flansche Koloriet van de Siege de Calais. En zoo ik Batteux gereedelijk toevalle, als hy wil dat een echt Nationaal Heldendicht, der Natie haren Oorsprong, haar Zeden, haar Godsdienst, haar Oudheden enz. vertegenwoordige, en, of 't ware, een Kortbegrip en Handboek van dat alles inhoude; ik vorder iets dergelijks, schoon in minder graad, van het Nationale Treurspel. Inzonderheid moest de ware staat der Regeering in de Eeuw, waar uit men de daad van zijn Treurspel neemt, getrouw en zeer kennelijk voorgesteld worden. Dit maakt het vertoon der gebeurtenissen niet slechts tot Zeden- maar tevens tot Staatslessen, beide voor Vorsten en Onderdanen; en [schoon niemand de geschiedenis van zijn Vaderland uit Treurspelen zal zoeken te leeren] dit echter licht der Geschiedenis toe, en het kan den oplettende leeren denken, en tot de verbetering van den staat onzer Historiekennis tevens lust en aanleiding geven. Gebrekkig is de Geschiedenis aller hedendaagsche Volken in hare eerste Eeuwen: maar de onze is op de allerdeerlijkste wijze mishandeld. De byzondere toestand onzes Lands, en de onkunde in het oude en niet overal of in alle tijden zich gelijkgeblevene maar van zich - zelfs zeer verscheiden en allengskens veranderde Leenstelsel; de in verschillende tijden afwisselende begrippen van 't algemeen en byzonder Staatsrecht, met de stellige veranderingen die de veranderende staat des Lands, en de invoering van 't Burgerlijk als Geestelijk Wetboek in

{==112==} {>>pagina-aanduiding<<}
geheel Europa, van tijd tot tijd daar in voort moest brengen, zijn de samenloopende oorzaken van eene duisterheid, die, door willekeurige opvattingen van de Douzaas, de Schriveriussen, en anderen, in eene hoogstbeklaaglijke mate vermeerderd, het tijdperk onzer Graaflijke Regeering met een nacht overspreid heeft, waar in duizend dwaalkaarsjens den wandelaar moesten misleiden.

Deze schrijvers, behalven hunne onkunde in de oude Leenstelsels, rijklijk met partyzucht en drift voor zekere beginselen ingenomen, die zy overal wenschten weêr te vinden, en daarom ook werkelijk meenden te vinden; beschouwden schier alles in een valsch licht, en hun oordeelen over daden en karakters zijn meer dan zeer dikwijls te gelijk Historisch, Juridisch, en Zedelijk valsch. Wat de Van Loons, de Alkemades en zulke slechlhoofden meer betreft, die het te wenschen ware, dat nooit hunne pen op 't papier gezet hadden, ik zwijg van hun. Huidecoper en Kluit alleen zijn in dezen gewichtigen tak van kennis verdienstlijk. Eene wetenschap, die nog naauwlijks (om het dus te noemen) ontgonnen wierd. De eerste heeft oneindig veel goeds gedaan door het geen hy wel gezien heeft; en tevens oneindig veel goeds, door zijn misslagen; ja ook daar zelfs, waar zy in het overgedrevene vallen. Zijn Melis Stoke zal ten allen tijde zoo voor de Geschiedenis als voor onze taalkennis een duurzaam en onschatbaar kleinood zijn. Kluit, die op zijn baan door den grooten Huidecoper werd opgeleid, was mijn vriend, en door zijne schriften ook gedeeltlijk mijn Leermeester; en hij heeft, de eerste, onze Natie hare oogen beginnen te openen. Van hem vangt het tijdperk aan

{==113==} {>>pagina-aanduiding<<}
van ons eerste inzicht in de Historie des Vaderlands, welker kennis niet beslaat in daden en namen, of jaartallen te weten, maar in een wijsgeerig doordringen der gebeurtenissen, door 't welke alleen men over daden en personen uitspraak kan doen: doch het geen om grondig en zeker te zijn, duizend kundigheden onderstelt, de Mablys, de Raynals en de Robertsons onzes tijds, met al hunne fraaiheid van stijl en voordracht, te diep. Vergunne de Hemel, dat de zucht, de onbevooroordeelde zucht, naar kennis en waarheid, die een Kluit in het hart onzer Jonglingschap wist te ontsteken, niet met hem onder Leydens puinhoopen verstikt blijve, maar zijn edel spoor moedig vervolgd worde! Deze wensch is dit oogenblik geen wensch voor de wetenschap in my. 't Is een wensch voor mijn Vaderland, van welks oneindig belang het is, verlichte denkbeelden zijner oudere en latere Geschiedenissen te hebben; ja welks heil en rust (ik zeg niet te veel) er van afhangt. 't Zijn de valsche begrippen omtrent de Geschiedenis, waar uit valsche begrippen van Staats-, Vorsten-, en Volksrecht ontspruiten; daar valsch of verkeerd en gebrekkig begrepen gebeurtenissen en daden valsche gronden opleveren, waar men hersenschimmige wetten en rechten op vest, of uit afleidt, die daarna Thronen en Natien schudden en omkeeren. Ja, niet meer heeft de dwarrelgeest die wy over de aard (want Europa zegt veel te weinig) zijne verwoestende slagpen zagen uitbreiden, aan de valsche natuur- en rechtsbegrippen van Jean Jaques Rousseau te danken, dan aan den nog veel oppervlakkiger en wilder Montesquieu, die uit Capitularia die hy niet verstond en waar meê zijn verbeelding haar spel dreef, aan de Flansche

{==114==} {>>pagina-aanduiding<<}
Monarchie eene voorgewende Constitutie van den tijd van Karel den Groote voorhield; met geen ander gevolg dan om lichtgeloovige en niets onderzoekende hersens op hol te helpen, terwijl hy de eerste beginsels der wetenschap miste, waar in hy zich heel der wareld tot Leermeester opwierp. - Het ontbreekt ons thands werklijk aan geene doorzichtige en ijverige beoefenaars onzer Historie; maar och of de vrucht daar van tot onze Poëten ware doorgedrongen, en het Tooneel valsche Staats- en Zedenleer, zoo wel als ontuchtige dansen en nietige spotternyen verbannen mocht!

{== afbeelding 
	
==} {>>afbeelding<<}
    





{==115==} {>>pagina-aanduiding<<}

Aanteekeningen.


{==116==} {>>pagina-aanduiding<<}


{==117==} {>>pagina-aanduiding<<}

Aanteekeningen.

Bladz. 78. Den oorsprong des Griekschen Tooneels.

Men kan zich deze wording des Griekschen Treurspels zeer eenvoudig voorstellen. Men zong Bacchus op zijne feesten Lofzangen toe. 't Gaat vast, dat men in deze Lofzangen de onweêrstaanlijkheid van zijn macht, zijn triomfen over zijne Weêrstreveren, als een' Pentheus, een' Tracischen Lycurgus, niet voorby kon gaan. Wat natuurlijker, dan dat men op het denkbeeld kwam, om deze overwonnen Weêrstanders - zelven zijne triomfen in Dichterlijke Alleenspraken te doen uitdrukken en voorstellen. Dat men, by voorbeeld, eenen halfverscheurden Pentheus stervend invoerde, die zijn jammerlijk lot in den roerendsten treurtoon beklaagde, en door zijne dood een' ontzachlijker indruk gaf! - Dit eens opgang gemaakt, en de menigte getroffen hebbende, moest daar spoedig uit voortvloeien, dat men nu eens met meer dan één zulker toonbeelden van de Godlijke wraak en vertoorning, zonder eenig onderling verband, de eerst doorgaande Hymnen afbrak, en dan weêr, den zelfden persoon meer dan eenmaal deed optreden in verschillenden toestand. By voorbeeld, den zelfden Pentheus, eerst in zijnen luister en hoogmoed, verachting en haat tegen den door hem miskenden God uitbrakende; daarna in de belemmering, waar in hem onder 't scheuren van zijn Hofwanden en daken, de opstand der dolle Bachanten en (onder die) zijner teêrste betrekkingen, tot wanhoop en raadloos-
{==118==} {>>pagina-aanduiding<<}
heid bracht; eindelijk, in den toestand van het zieltogend offer der razerny, door den God zijnen Bacchanten ingestort. - Dit aandoenlijk schouwspel, van lieverleê algemeener wordende in zijn voorwerp, en de Godlijke grootheid die het voorhad te eeren, niet meer aan den Wijngod, den verwinnaar van Indie, verbindende, werd voor de uitgestrektste verscheidenheid vatbaar, en moest meer en meer veld winnen; en toen was het licht, de aan het Treurspel oorspronklijke Alleenspraken met een of meer aan den Held ondergeschikte personaadjen te ondersteunen, te vermengen; en eindelijk 
een systema, van personen in te voeren, die benevens het zangkoor, dat nu meê in de gesprekken aandeel bekwam, het stuk tot een soort van voorstelling eens Historischen bedrijfs maakten. - Ik zeg, eene soort van voorstelling, want inderdaad bleven de Alleenspraken en Verhalen, met den Rei, het groote fonds en de schering der webbe; en het overige was slechts eene kleine schakeering des inslags.

Het is dan ook niet te verwonderen dat men tegenwoordig, het Grieksche Treurspel miskennende, en gewoon aan het geen men thands Treurspel noemt, in het eerste veelal een gebrek aan handeling opmerkt. Het was toen geert handeling; het was tot geen voorstelling van de gebeurtenis door nabootsing van handeling, geschikt; maar zijn aart was, het Dichterlijk beklag en verhaal. Van daar, dat het duizend voorvallen, die wy op het Tooneel in werking zouden brengen, daar buiten hield, niet slechts om het

Quodeunque ostendis mihi sic, incredulus odi; 


maar om dat de aart des Dichtstuks niet anders vorderde. Van daar ook die langs Verhalen in de ontknoopingen; meesterstukken van Poëzy, maar die wy kwalijk doen te herroepen in een soort van Treurspel, welks aart het vertoonen is, niet het verhalen. En van daar ook, dat na het voleinden der handeling, by de Ouden nog altijd iets overbleef, het beklag (naamlijk) des treurigen uitslags: terwijl by de Nieuweren het Stuk, na de ontknooping, niet spoedig genoeg eindigen kan. Men herinnere zich alles wat over het slot van Belloys Selmire te doen is geweest; en herroepe zich wat de Abbé

{==119==} {>>pagina-aanduiding<<}
Dubos van de staart, die de Engelschen aan Racines Andromache aanknoopten, heeft opgemerkt. Dictum sapienti!

Bladz. 78. Het geheel niet Dichterlijk Roomsche Volk.

Men vergelijke Horatius, zoo in zijne voordracht aan Augustus, als in zijne Dichtkunst aan de Pizonen. Op de eerste plaats, in vs. 182 tot 207, en op de laatste vs. 212.


Bladz. 79. Zy verstonden hem niet.

Dat men Aristoteles de Poëtica nooit recht verstaan heeft, is door Lessingh in zijne Hamburgische Dramaturgie by herhaling opgemerkt en aangetoond; en hy heeft dikwijls den weg tot beter verstand van hem geopend. Ook somtijds hem beter dan iemand te voren verstaan. Doch al had hy dit nooit, zijne Aanmerkingen omtrent eene menigte van voorwerpen des misverstands, zijn onschatbaar voor den Wijsgeer en Dichter. - En had hy slechts 't rechte denkbeeld van het Grieksche Treurspel gehad, en geene geheel verschillende soorten met elkander verward, hy zou over het Tooneel een' geheel nieuwen dag verspreid hebben.


Bladz, 82. De zinnespelen der Rederijkeren.

Allerellendigst is het Vak onzer Rederijker- of Rhetoryker-spelen. Maar men moet daarom niet gelooven dat zy altijd zoo zeer verwerplijk in de uitvoering zijn, als hier uit zou kunnen afgeleid worden. Doch men begrijpt licht, dat zy niets van het Treurspel hadden. Ernstig, waren zy onlijdelijk; daar zy in een soort van klucht vielen, toonden zy somtijds meer geest en fijnheid van verstand, dan in alle de zoogenoemde Blijspelen van Langendijk te vinden is, waar meê men (tot schande onzer Natie) het Tooneel nog onteert. Maar

{==120==} {>>pagina-aanduiding<<}
waarom niet, daar het toch tot een schandkraam voor allerlei vreemde vodden moet dienen?


Bladz. 82. Zucht voor Allegorie.

De zucht voor Allegorie, in Italie ontstaan, was een bygeloovig uitvloeisel van de (eenen Christen waardige) Godvrucht, die al het onheilige tot het heilige t' huis tocht te brengen, en dit in alle voortbrengsels des vernufts, even als in alle Geschiedenis wedervond. De eenvormigheid aller gebeurtenissen, zoo wanneer men ze met een recht wijsgeerig oog beschouwt, en hare onderlinge overeenstemming waar door de verbeelding getroffen wordt, maakt voor den gevoeligen Christen, de geheele stoflijke wareld en wat daar in omgaat, tot eene duurzame en telkens weêromkeerende afschaduwing, waar in hy de geestelijke en zedelijke in alle hare byzonderheden erkent; en dus wordt hem alles tot Allegorie. Zoo heeft men de Eneïs, zoo den Orlando furioso, en wat niet al, als Allegorien kannen beschouwen; en dit kan niet vreemd vinden, die weet, dat geheel 't menschlijk leven, dat de Heilige bladeren, dat alle Poëzy en Rhetorica, ja dat onze minste gesprekken altijd vol zijn van zoodanige toespelingen, als eene gelijkvormigheid in personen, daden, en gebeurtenissen van verschillende eeuwen, onderstellen, en de opmerking daar van kenteekenen. Maar men heeft deze Allegorien niet slechts algemeen genomen; men heeft aan de Schrijvers, of aan den geest die hen dreef, deze afschaduwing als oogmerk en eindelijk doel toegeschreven, en haar tot in de minste byzonderheden willen verklaren. Ja, de groote Tasso-zelf heeft zijn Heldendicht (om den smaak zijner Eeuw te voldoen), als een zoodanig Allegorie voorgedaan en verklaard! en dat op een wijs, die (gelijk zich de doorgeleerde en zoo achtenswaardige als ongelukkige R.M. van Goens uitdrukte) en hem - zelven en zijn' arbeid belachlijk maakte. De verstandige ziet, dat, terwijl in de Eenheid en Onveranderlijkheid van het alles voorziend, alles bestierend en regelend Wezen, de grond dezer in alles verspreide eenvormigheid

{==121==} {>>pagina-aanduiding<<}
ligt, waar door het een immer als beeld van het ander betracht kan worden, de verscheidenheid echter der Voorwerpen, en onze verschillende gezichtspunten waarin wy, met opzicht tot de Aardsche gebeurtenissen geplaatst zijn, het ons onmooglijk maken dezen indruk en byzonderheden tot volkomen ontwikkeling te brengen; en dat men een Engel moest zijn om de Godlijke Eenheid in 't Godlijk wareldplan meer dan in, en geheel door te zien. Doch het was van ouds, ernstigen en scherpzinnigen vernuften eigen, zich in het omdwalen door dezen doolhof den toom te vieren, en geene liefhebbery (zoo ik 't met dien naam noemen mag) is den mensch, die zich - zelven geroepen voelt om zijn' God te erkennen, natuurlijker, en ook in zich - zelven beschouwd, nuttiger. Ik zal dit voor het tegenwoordige niet nader verklaren.

Deze smaak, eenmaal tot een zekere hoogte gedreven, bevorderde dus ook die der Allegorien in een' anderen zin. - Het is naamlijk den menschlijken geest eigen, algemeenheden af te trekken, en dan als byzonderheden te behandelen. Van daar de Allegorische personificatien van deugden, ondeugden, en allerlei hoedanigheden; van daar die collective idéen, waardoor men zich, by voorbeeld, een Volk, een Burgery als ééne persoon voorstelt, de dochter Sions als 't Volk van Jeruzalem, de Leydsche maagd, als de Burgerschap van die stad. Of de Kracht en 't Geweld, door Eschylus in zijnen Promotheus ten tooneele gevoerd, op die wijze beschouwd moeten worden, beslis ik hier niet; schoon ik 't niet onderstelle, om dat deze zelfde personen als personen door Kallimachus by Jupiters throon geplaatst worden; ten ware men alle de Goden des Heidendoms tot zulke Allegorische personen wilde maken, waarin zeker eenige, doch geene volkomene waarheid is. Van daar alle zoogenoemde Beeldspraak van ouden en lateren: waar meê zelfs de Dichters der laatstafgeloopene eeuw nog te veel op hadden (*). En van daar ook de geheele kraam der Rederijkerpersonaadjen by ons.

{==122==} {>>pagina-aanduiding<<}

Spencers lastige Allegorie in de Fairy Queen is vermaard; en men miskent in da tstuk den waarlijk grooten Dichter, die zich zoo schitterend wist te onderscheiden. Die hem in zijn luister zien wil, leze slechts zijn eigen Bruilofsdicht, het geen alle my bekende Epithalamien overtreft.

De Roman de la Rose van Guilleaume de Lorris, naderhand door den lossen en van een' geheel anderen geest vervulden Jean de Meun vervolgd, is geheel Allegorie, en ook in de meeste talen overgebracht. Maar de Franschen hadden dezen smaak lang verlaten, toen hy in England en by ons heerschende was. - Emblemata en Allegorien waren eeuwen lang 't troetelkind onzer Natien. Ik sta toe dat beide nuttig zijn en hare verdienste en schoonheden hebben, maar zy toonen de eeuw van scherpzinnigheid; niet van het Dichterlijk gevoel, en dus, niet die der Poëzy. Opmerklijk is het, en een byzonder blijk van den smaak van onzen Cats, dat hy (een enkel klein en teffens luchtig stukjen loopt onder zijne emblemata door, als, by voorbeeld, van Mevrouw het geld, in den Spiegel,) in zijne eigenlijke Dichtstukken zoo weinig aan Allegorien vast was. Ik hoop, dat mijn Lezers het ware onderscheid tusschen de Dichterlijke gelijkenis en een emblema zullen gevoelen, en de Allegorie in een gedicht, die somtijds slechts een voortgezette gelijkenis is, niet met een Allegorisch gedicht verwarren. Hy zou anders een tegenspraak kunnen vermoeden, waar zy geene plaats heeft. Longyn, als hy Platoos Allegorien verheft, dacht om zulken als die onzer Rederijkeren niet.

Ik weet niet, of mijne Lezers de oude Komedie (want zoo noemde men toen alle Tooneelspel) van Homulus kennen. 't Is een Stuk, dat (zoo my uit mijn kindschen tijd voorstaat) de Godlijke huishouding met den mensch en zijne terugbrenging ter zaligheid voor moet stellen. Homulus verbeeldt daar den mensch in het afgetrokkene, of liever het menschdom. Het stuk is der aandacht waardig, al ware 't slechts om dat het oorsprong heeft opgeleverd aan eene Hollandsche spreekwijze. Hei is Hommeles, zei men in mijne kindsch-
{==123==} {>>pagina-aanduiding<<}
heid, om eene recht duchtige verwarring, een vreeslijk over hoop leggen, uit te drukken. Homulus meende men; het Stuk van dien naam, waarin Hel, Hemel, en Aard, alles met één woord, in de grootste verwarring, opstand, en strijd is. - Ik weet echter niet, of de Homulus niet genomen zou kunnen zijn uit het Engelsche stuk Every man, dat in den tijd van Hendrik den achtste reeds bestond. Mijn geheugen herinnert my dit te onvolkomen om iets te bepalen.

Men moet, het geen ik hier zegge van de Spelen van zinne der onzen, niet te verr' trekken. Het is zeker, dat in de zestiende Eeuw, bij de Franschen ook zulke soorten van Comedies waren, die zij Moralités noemden, en die ingericht waren, om de Roomsche Kerk te hekelen. En waarschijnlijk was de Comedie, waar in de Koningin Margarete van Navarre het geheele Nieuwe Testament bracht (zoo verhaald wordt) niets anders. Immers, er kwamen, naar 't schijnt, Monniken en Priesters in; en zelfs de Sorbonne, in de gedaante eener Helsche Razerny, zoo Beza bericht. 't Geen aan den Koning en Koningin van Navarre in 1558 te Rochelle vertoond wierd, was ook van dien aart, schoon meer een Mimus of Klucht, dan eigenlijk Tooneelspel (*). - Doch, hoe 't zij, in Frankrijk was die smaak niet inlandsen, niet algemeen, en niet standhoudende als by ons, en vooral bloot satyrik.


Bladz. 82. Meer dan een' braven Vorst.

Ik heb dit zelf in mijne uitlandigheid gezien, en bevonden, dat, om wel te slagen, een wijs Vorst die bemind wil zijn, even zoo terugzicht moet nemen op de dwaasheden van een volk, welks best hy zoekt, als een Tooneeldichter die roem zoekt, op die van het ge-
{==124==} {>>pagina-aanduiding<<}
meen, waarvoor hy schrijft. Ingewilligde dwaasheden en nietigheden, zijn dat gene, waarvoor men de weldaden van den Vorst vergeeft, en het goede des Tooneelstuks van 't uitfluiten verschoont. - Zoo staat het met de verlichting in Europa! en hy, die den haat mijden wil, zorge dat hy deugd, waarheid, en schoon in het kleed der gangbare ondeugd, der in omloop gebrachte logen, en der gedrochtlijkheid die in smaak is, verberge!


Bladz. 83. Het vertoonen der Mysterien.

Niemand die iets dezer oude Mysteriespelen onder 't oog heeft gehad, kan zich inbeelden, als of zy op de leest van de Grieksche Treurspelen geschoeid waren geweest, of daar uit ontstaan. Het tegendeel blijkt, en het Tooneel der Ouden, was by de Oudvaders hoogst veroordeeld, verfoeid, en gedoemd. Zy waren uit enkele stomme en redelooze vertooningen ontstaan, die de Geestelijkheid, by gebrek van Beeldhouw- en Schilderkunst, uit menschen vormde, en waar aan men, by vervolg, de beweging en spraak meêdeelde, en zoo handeling voortbracht.


Bladz. 87. Hoogvliets Abraham.

Hoogvliets Abraham is een der Dichtstukken, waarop onze Natie roem kan dragen. Maar die er een Heldenlicht in vindt, moet of wel blind, of wel zeer scherpziende zijn. Maquet heeft dit gewild, en (gelijk de zeer bekwame en niet genoeg naar verdienste erkende Dichter N.S. van Winter te recht plach op te merken) de daad van dat Heldendicht in eene Parenthesis van Hoogvliets Expositie gezocht. Risum Teneatis, amici! Maar vergeven wy den goeden man eene scherpzinnigheid, die hy hoe verkeerd dan ook, tot lof of verdediging van den Dichter aanwendt; wy doen het Van Engelen wel, als hy de zijne misbruikt om in Hoogvliet feilen te zoeken waar zij niet zijn.

Begrijpe men echter, dat de Abraham niets verliest van het geen

{==125==} {>>pagina-aanduiding<<}
hy is, en al zijne schoonheden behoudt, ofschoon hem de naam van een Heldendicht wordt geweigerd. En dat men den Dichter meer eer doet, met te erkennen dat hy geen Heldendicht kende of voorhad te maken, dan met het onder eene klasse te stellen, waar in het eene zeer slechte figuur maken zou, zoo het er zijn plaats in had!


Bladz. 87. De pogingen van eenige weinige Geleerden.

Weinig zeker baatten of Dolces vertalingen van de oude Tragici, of de nietige pogingen tot oorspronklijkheid van een Rucellai, of zelfs de zoo veel geruchtmakende Sofonisba vaa Trissino, om het Grieksche Treurspel weêr uit zijn graf op te wekken, Voltaire heeft dit Stuk nog al geroemd, ook heeft het nog eenen zekeren goeden naam (reputation zeggen de Franschen), alhoewel zeer onverdiend. De afgrijslijk laffe rol van Syfax die elken rechtschapen' man tegen de borst moet stoten, ware alleen genoeg, om het in eene Eeuw, waar de beschaafde smaak eenigermate vertederd of veredeld was, zelfs by het plompe gemeen te doen vallen. Men denke ook niet dat Paus Leo X, de begunstiger der fraaie kunsten, veel of by aanhoudendheid, tot dat einde verrichtte. Hy was overgegeven aan Bouffonneries, onteerde daar mede zijn aanzien en waardigheid, maar zoo warm hy voor het boertige was, zoo koud was hy voor het ernstige, en het voorbeeld des Kerkvoogds heeft de geheele Italiaansche Natie een' indruk gegeven, die nog niet is uitgewischt. Eene Clitia van Machiavel, zoo morsig byna als de Casina - zelve van Plautus, waar van zy eene navolging is, maar nog Godonteerender, een schandelijke Mandragora van den zelfden, eene onzedige Calandra van Bibiena, waren hem liever dan 't beste Treurspel; en Ariostoos revelaryen; dan een Heldendicht als dat van Tasso. Doch behalven dit, weinig invloed kon een enkel feest hebben, waar in nu en dan eens een Treurspel vertoond wierd. Er was geen bestendig Tooneel gesticht; de Stukken konden geen waar denkbeeld van 't Treurspel der Grieken geven; de geest der Natie hing er niet aan;

{==126==} {>>pagina-aanduiding<<}
en niemand, als in den text gezegd is, zag er iets meer dan het vertoonen eener gebeurtenis in.

Even weinig doen hier de misgeboorten van weinige Spaansche Geleerden, die onder Karel den vijfde, 't Grieksche Treurspel wilden opwarmen. Immers meer dan slecht opwarmen was het niet, als Oliva zijne Venganza de Agamemnon uit Sofokles Elektra in proze schreef, of Euripides Hekuba plat vertaalde. Zulke Stukken, en een smaak als die van het Spaansche algemeen, hielden elkander het tegenwicht, als een vlieg aan een' elefant, en gingen voorby als een schaduw. En, schoon op eenen vrij grooten afstand beter, de Nise lastimosa en Nise laureada van Antonio de Silva (of Geronymo Bermudez, zoo hy hiet) (behalven dat zy zelfs de Eenheden niet in acht namen) waren mede slechts van die verhevelingen aan den Spaanschen Tooneelhemel, die men verschietende starren noemt.


Blatlz. 88. Op de leest van de Spaansche Dichters.

Dat Corneille begonnen is met het Spaansche Tooneel na te volgen, te vertalen, en te plonderen, weet ieder; zoo wel als dat dit by zijne opkomst de bron was; waar de Fransche Dichters eenstemmig uit putteden. De invloed der Italianen was in dit vak zeer gering, en moest het zijn, dewijl die in dien tijd nog geen eigenlijk Tooneel hadden, en de Spaansche deftigheid beter met den staatlijken geest van het Hof van Lodewijk den XIV overeenkwam, dan de Italiaansche luchtigheid. Eene omstandigheid, die oneindig veel toebracht tot het vestigen van den smaak by de Franschen. Waar de ernst verloren is, is alles voor een volk verloren, en zijne te rug komst tot de ware Poëzy eene onmooglijkheid. En waar aan dankt de laatst afgeloopene Eeuw dit verlies? - Men vrage 't der zoogenoemde nieuwe verlichte Wijsbegeerte!

Niet alleen het Tooneel was toen Spaansch in Frankrijk, maar Voiture en Benzerade waren 't in een' zeer sterken zin. Ook was in dien tijd geene andere taal zoo gemeen te Parys. Zelfs wist men

{==127==} {>>pagina-aanduiding<<}
nog in onzen tijd by de Franschen het Spaansche tooneel wel te baat te nemen. Om een of twee voorbeelden te noemen, de Opera le Roi & le Fermier, en la Partie de chasse de Henri IV, zijn beide uit El sabio en su retiro van Dom Juan de Mathos Fragoso genomen.

Moliere heeft meer van de Italianen ontleend. Verscheiden zijner Blijspelen heeft hy hun te danken.


Bladz. 89. De Latijnsche Treurspeldichters.

Wat de Latijnen met hun Actus gemeend hebben, is in de daad nog onzeker. De Grieken hadden hun Voorrede, welke voor de optrede, immers voor het aanheffen der hymnen van den Rei, ging en de Expositio van den inhoud des stuks inhield: hun Episodion, welke, met den Hymnus beurtelings afwisselende, de geheele werking van het Stuk bevatte; en het Slot, 't welk de ontknooping of liever het gevolg der ontknooping daarstelde. De Latijnen daartegen, verdeelden hun stuk in Vijf Akten, door het tusschen in vallen der Reigezangen afgescheiden. Intusschen werd het Dichtstuk door die afscheiding niet afgebroken of verpoosd, als by de Modernen; maar het liep, als in eenen adem (zoo men 't uitdrukt) voort, van het vallen des Gordijns tot het ophalen. - Wanneer men ook het beloop hunner Treurspelen ziet, vindt men niet, dat, hoe zeer het eerste en laatste Bedrijf de kennelijke bestemming, 't een van Expositie, en 't ander van Ontknooping, getrouw en regelmatig vervullen, de Drie middelbedrijven door byzondere karakters gekenteekend zijn, verder dan de natuurlijke afloop eener gewichtige gebeurtenis die tot hare hoogte moet stijgen, en als uitzwellen, om, wen het hoogste punt dezer uitzwelling daar is, uit te barsten, noodzakelijk meêbrengt. Wat wilden derhalve de Latijnen met hun Akten? - De Etymologie van het woord zal (vertrouw ik) ons dit kunnen leeren, en alle mysterie die men in die verdeeling zoekt of gezocht heeft, daarmede verdwijnen. Men gaf den Tooneelspeler naam van Actor, in dien zin, als wy van de uitvoering van een

{==128==} {>>pagina-aanduiding<<}
Rol spreken. De Gelangen van den Rei verpoosden de Rollen en na elk Gezang ving eene nieuwe uitvoering (Actus) voor den Speler of Actor aan. Zie daar alles! En het woord, zoo 't daar ligt, ziet noch op den Dichter noch op het Dichtstuk, maar alleen op den Speler. Het behoort dus oorspronklijk ook niet tot de Dichterlijke Oeconomie, maar 't behoort tot de kunstbewoordingen van den Tooneelspeler en zijne Dramaturgie.

Men heeft getwist, waarom Horatius zoo stijf op de vijf Bedrijven staat, en het geen wy hier aanmerken schijnt het andwoord te bevestigen, het geen [zoo ik my niet bedrieg] Metastasio daarop gaf. Dat, naamlijk Horatius daar in zal gevolgd hebben het algemeen begrip, aan 't welk men, 't zij dan waar of valsch, geenen aanstoot moet geven zoo men 't algemeen wil behagen. Op gelijke wijs zou men in Italie de les mogen geven: niet meer of minder Bedrijven dan vier, in een Opera. Waarom? Eenvoudig om dat het Algemeen zich dat eenmaal [na dat het dus toevallig ingevoerd is] zoodanig in 't hoofd heeft gezet, dat het met drie Bedrijven niet voldaan, en door vijf verveeld zou worden. Daar is [en van alle tijden] in alle kunsten zoo veel willekeurigs ingeslopen en door voorbeeld en gewoonte tot wet geworden, dat men in een Schouwspel, dat voor 't Algemeen geschikt was, wel iets dergelijks onderstellen mag, zoo wanneer er anders geene reden van te geven is. Wat is de voortreflijke Bouwkunst anders geworden [zy, op de volkomenste Wis- en Zielkunde gegrond] en wat was zy anders, reeds voor de dagen van Vitruvius en by hemzelv', dan een louter samenstel van willekeurige bepalingen, waar de ziel en geest der kunst uit verdwenen is? -

Wat de Grieken betreft: met de Reizangen als verdeelingen aan te nemen, zal men niet regelmatig de verdeeling in vijven, maar veeleer in meer deelen uitbrengen. 't Geen ik meen ook van Scaliger in zijne Poëtica opgemerkt te zijn. Alhoewel dit goed te maken

{==129==} {>>pagina-aanduiding<<}
is door de ϰομματιϰα, waar in de Rei met de handelende personaadjen te samen een' vereenigden treurtoon aanheft, en dus niet volstrekt tegen de Vijf bedrijven is aan te dringen; het is des niet minder zeker, dat zy van geen Acten wisten.

Maar daar eenmaal het uitwerksel dezer verdeeling in vijven, en de daarby aangenomen afbreking des Treurspels, gevestigd is, is het van het grootste belang, dat de Dichter wete elk Bedrijf zijne byzondere functie (indien ik 't zoo noemen mag) toe te eigenen. Dat de afdeeling der Expositie en der Ontknooping ieder in een byzonder Bedrijf, den Toeschouwer hoogstnuttig is, het Stuk eene byzondere klaarheid en duidelijkheid geeft, waar door de verwachting geleid, en die kalme Filozofische nieuwsgierigheid naar de uitvloeiing der middelen uit elkander, tot bereiking van eenig belangrijk einde, gevoed en ten einde toe onderhouden wordt, behoeft geen betoog. En daar zeker aan de eene zijde, de deugd en 't vereischte der Expositie kortheid is, aan de andere, de Ontknoping (vooral in de tegenwoordige Tooneelkunst) snel en treffend moet zijn (*), zoo ziet men zeer licht, dat er met slechts drie Bedrijven te weinig ruimte voor de daad - zelve, hare toebereiding, werking, en beloop over zou blijven, ten ware men eene gedrochtelijke ongelijkheid tusschen de afdeelingen toeliet, die mishaaglijk zijn zoude. Indien wy nu de zaak zonder Dichterlijk oog en eenvoudig beschouwen, ons herinnerende, dat Aristoteles zeer wel uit ons aller ziel heeft genomen, dat men in alles begin, midden, en einde onderscheidt, zoo zou daar uit volgen, dat, de Expositie dus als iets voorafgaande en als bloote inleiding tot het Stuk aangemerkt, het Treurspel voeglijkst met die Expositie, te samen Vier Bedrijven had. Maar gelijk de Ouden het Vijfde Bedrijf niet zoo zeer tot de werking, dan wel als een aanhangsel ter beschouwing van den staat waar in de afgeloopen ontknoping de hoofdpersonaadje gebracht had, deden dienen; en de

{==130==} {>>pagina-aanduiding<<}
eigenlijke daad dus tusschen de Inleiding van het Eerste en de Uitslag des Laatsten Bedrijfs inlag, zoo brengt ons dit tot de vijf Akten weer t' huis. (*)
Dan men kan niet ontkennen, dat dit laatste by ons in 't geheel niet aangenomen zijnde, maar in tegendeel de dadelijke ontknooping het stuk eindigende, het iets oneigens hebbe, meer dan drie Bedrijven na de Expositie aan te nemen, en dus vier verdeelingen aan de daad te geven. Van daar ook, dat Voltaire dikwijls in zijne Voorredenen en elders zoo jammerlijk klaagt over die lange en lastige loopbaan van Vijf Bedrijven, die de Tooneeldichter heeft af te loopen. Het is zoo, men moet het met Lessingh, met Geoffroy en anderen erkennen, Voltaires Sententieuze en Oratorische Poëzy moge treffen, zijn geest had niet alle de ressources (ik gebruik hier een Fransch woord, om dat het op de juiste nuance van dit woord aankoomt, waar mede men 't in geene andere taal uitdrukken kan): zijn geest (zeg ik) had niet alle de ressources die voorden volkomen Dichter, Dichter van gevoel en wiens hart de bron zijner verbeelding is, onuitputtelijk zijn, en waar door hy altijd veel te veel in zijn stof vindt voor 't bestek dat hy aan zijne uitwerking geven kan. De Dichter zal met die vier Bedrijven, en al had by er zeven om zich in uit te breiden, nog altijd zijn wieken moeten intrekken, en voor zijne vruchtbaarheid ruimte te kort komen. Maar waarom dan vier? Waarom vier verdeelingen in de Daad, terwijl de natuur er drie aangeeft? 't Willekeurige (zekerlijk), of veel eer 't overblijfsel van 't uitwerksel lang na dat de oorzaak verdween, is hier zichtbaar. Maar het staat aan den Dichter, het zich ten nutte te maken; gelijk wy wat lager hebben opgemerkt.


Bladz. 89. Lope de Vega.

In zijne Arte nuevo de hacer Comedias en este tiempe.

‘Verdad es, que yo he eserito algunas vezes 
Siguiendo el arte, que connoscen pocos. 

{==131==} {>>pagina-aanduiding<<}

Mas luego que salir por otra parte 
Veo los monstruos de apparencias Henos, 
A donde acude el vulgo, y las mugeres, 
Que este triste exercicio canonizan, 
A aqual habito barbaro me vuelvo; 
Y quando he de escrivir una Comedia 
Encierro los preeeptos con seis Claves: 
Saco y Terencio, y Plauto de mi estudio, 
Para que no me don vozes, que suele 
Dar gritos laverdad en libros muchos. 
Y escrivo par el arte que inventaron 
Los que el vulgar aplauso pretendiron, 
Porque come las paga el vulgo, es justo 
Hablarle en Necio, para darle gusto.’ 
 
't Is waar, ik nam somtijds de wet der Kunst in acht, 
Aan weinigen bekend, van minder nog betracht. 
Maar als ik d'opgang zag van blinkende gedrochten. 
Die Vrouwen, die 't Gemeen, met zoo veel drift bezochten, 
't Ellendig jammerwerk vereerende als wat puiks, 
Keerde ik my - zelven meê naar d'onzin des gebruiks. 
En nu, gereed een Stuk voor 't Schouwtooneel te schrijven, 
Begin ik, met 't verstand mijn kamer uit te drijven, 
En sluit wat voorschrift heet met zes paar sleutels op, 
Dat boek noch les my hindre of toeschreeuwe aan den kop; 
En 'k volg de kunst van hun die 't algemeen behagen, 
Verzekerd, op dat spoor de stemmen weg te dragen. 
't Gemeen betaalt het spel; men spreke naar zijn' smaak, 
En hang' den domkop uit, op dat men 't bet vermaak! 




Bladz. 90. Wier stijl dien des Heldendichts overtreft.

Omne genus scripti gravitate Tragoedia vincit.

{==132==} {>>pagina-aanduiding<<}

Dit heeft Vondel zeer wel in den waren zin getroffen, als hy het vertaalde

‘Hoe hoog men drave in stijl en toon, 
Het Treurspel spant alleen de kroon’. 


De schriften der Ouden zijn vol van dit hoogdravende van den stijl des Treurspels; 't ware noodeloos, dit met eene reeks van Aanhalingen te staven.

Men moest dezen Dichteren eens voorgeworpen hebhen, dat in zulken stijl te spreken, niet natuurlijk was!

Echter is 't waar, dat men reeds vroeg geloofd heeft dat het Treurspel der Grieken Jambische verzen voor de rollen zijner personaadjen verkoos, als sermoni propiora. - Hoe strookt dit met deze hoogdravendheid van den stijl?

Neen: het Treurspel nam de Jamben, om dat die met den Lierzang stemden, in den Lierzang voeglijk en zonder stooting afwisselden en er weêr uitvloeiden, het geen geene Versus Heroici of Hexametri doen. Versus Heroici in de gesprekken hadden het Treurspel tot een samenlapping van brokken gemaakt: in de Jamben viel men natuurlijk uit de Ode, die 't beginsel en de scheering des Treurspels was en bleef. Horatius schijnt er nog een reden by te voegen, in den krachtiger klank van die verzen bestaande, als hy den Jambus noemt,

- populares

Vincentem strepitus

en deze is zeer wezendlijk, zoo wel als de meerdere verscheidenheid waar dit vers vatbaar voor is, die het geschikt maakt en als

- natum rebus agendis.

{==133==} {>>pagina-aanduiding<<}

De A.P. vs. 81, 82. Doch de eenheid van het Dichtstuk was natuurlijkerwijze de eerste en voorname reden, en 't over genoeg.


Bladz. 90. Goden gelijk.

Θεοις ἑοιϰοι. Dit zegt veel; en dat het geen bloot Epitheton tot maatvulling, en zonder beteekenis was, weten zy, die Homerus en de oude Tragici kennen.

Maar de Perzen van Eschylus dan? - Deze Tegenwerping doet niets af; al ware 't ook dat dit Stuk eene uitzondering maakte. Maar het doet het niet, als ieder begrijpt, die niet slechts weet, hoe ontzachlijk den Grieken de Groote koning, de Koning van Azie, de Koning by uitstek scheen, waar door het den Dichter licht was, hem als onder de halve Goden, en de overwinning tegen hem even als eene zege op een Hoogere macht behaald, te verheffen; maar die ook opgemerkt heeft, dat dit Stuk niet zoo zeer de Perzen ten voorwerp heeft als wel de ontzachlijke schim van Darius.


Bladz. 92. Geene zich natuurlijk opdoende reden.

Wat wy hier van de vrijheid der Historiespelen zeggen, is nooit betwist geworden, dan het zij uit den blinden eerbied dien de Scholastieke Wijsgeerte en Godgeleerdheid, toen zy heerschten, voor Aristoteles inboezemen moest, en waar door men alles in hem vond, alles door hem deed beslissen, en niet toestemmen kon dat iets ter wareld buiten den omvang zijner kennissen en leerstellingen was, of het zij uit verwarring van het Grieksche Treurspel waar van Aristoteles sprak, met dit Historiespel uit de middeleeuwen. - Moeilijk echter zal de ware Oordeelkundige het gelden laten, hy die weet wat Smaak, en wal Dichtkunst is! Even moeilijk als ik - zelf, mijne lezers. Maar wat men hier tegen aanvoert, zal bewijzen, dat het Historiespel zonder andere bepalingen dan die uil zijn wezen voortvloeien, aan zeer stotende ongelegenheden onderhevig is, dat het den

{==134==} {>>pagina-aanduiding<<}
Dichter of man van waarachtigen smaak niet voldoen kan (en dit wenschte ik dat nooit in twijfel getrokken was of wierd); maar het bewijst niets tegen 't gene ik hier van de Historiespelen voordrage.

Wil men nog een nieuw blijk van den waren aart der Historiespelen, als verwant met de oude Mysteriespelen en de Vertooningen die daar uit ontstaan zijn? Men zie onze oude Stukken, die regelmatig met stomme Vertooningen doormengd waren, somtijds het Treurspel voorafgaande, somtijds het besluitende, somtijds er vusschen invallende. Men zie de Oude Stukken van Krul, men zie Cats Aspasia. Hoofts Bato-zelf had zoodanige vertooningen, en wy hebben ze in onze dagen altijd voor en na de dood der Graven van Egmond en Hoorne, in Leydens beleg en ontzet, in Vondels Faeton, en voor Aran en Titus van Jan Vos gezien. Ja, nog zien wy ze jaarlijks (en Vreemdelingen bespotten er ons over (*)) in Vondels onlijdlijk mishandelden Gijsbrecht van Aemstel. Men hield die Vertooningen by ons voor een noodzaaklijk ingredient van een Tooneelspel; waarom anders, dan omdat de oude Mysteriespelen zoo, deels in stomme vertooningen (waarvan nog overblijfsels behouden zijn) deels in handeling bestonden, en zy het model der onheilige Schouwspelen bleven, in hunne plaats ingevoerd?

Maar wat schriklijk woord is my daar ontvallen! - Vondels onlijdlijk mishandelden Gijsbrecht! - Is het dan te verdragen, mijn Lezers! dat men in de uitvoering van dit meesterstuk van den grootsten Dichter, hem geheel en in alles den voet dwars zet? Dat men een deel zijner personaadjen, waarin hy het hoogste belang stelt, en die hy als ware krijgshelden kenteekent, niet anders dan belachlijk maakt? Dat men hem openlijk voor het Gemeen logenstraft, door zijn' Held als een' dolleman, voor het oog in de overweldigde kloosterkerk te doen vechten; terwijl die wel uitdruklijk vertelt, dat hy de klooster-poort, dat is den toegang tot het klooster, (dit was, waar 't op aan

{==135==} {>>pagina-aanduiding<<}
kwam) willende beschutten door het dak te bezetten en van daar den vijand, als 't pas gaf, zoo lang hy mocht, te verletten, maar daar in verhinderd, door dat eer hy boven kwam, post en poort omverr' lag, uit dien hoofde, wijselijk, by een touw in het kloosterschuitjen neêrzakte, en den Amstel overtoog, om te redden wat nog redbaar mocht zyn? Dat men een bloot dreigement van den Hollandschen Maarschalk, waar van Willebord de uitvoering door zijne onderwerping voorkomt, doet uitvoeren, en dus (Let wel!) in 't gezicht der stad een klooster laat plonderen; waar van het gerucht en de oogenbliklijke gevolgen, den geheelen aanslag vernietigen moesten? Ik zwijg van het overige. Tranen van spijt kostte dit aan mijne kindscheid: nu lach ik er om, maar dit lachen (ik ontveins het niet) is bitterer aan mijn hart dan de tranen: want het gaat met schaamte en verontwaardiging over het belachlijke dat my schokt en het hart tevens doorpriemt, gepaard en doormengd; 't is de lach van den stervende, wien een stoot door het gevoelige middelrif snikken doet.


Bladz. 94. Verwarring en Ontknoping.

Dat de Peripetie der Ouden onze intrigue of verwarring noch ook hare Ontknoping uitmaakt, ziet ieder; ofschoon dan onze Ontknoping niet zeldzaam de Peripetie voortbrengt. Niet zeldzaam, zeg ik, want de Peripetie gaat somwijlen ook voorde Ontknoping. Dit onderscheid ontstaat daaruit, dat de peripetie den staat der hoofdpersonaadje raakt, en de ontknoping de daad. De eerste is een staatsverwisseling der personaadje; de laatste, een voltooiing der daad door eene oplossing van alles wat haar scheen te weêrstreven. En het is de samenstelling van worstelende en onderling wcêrstrevige krachten, waarin eigenlijk de daad by ons bestaat, en in wier spel en uitwerksel te zien het genoegen des modernen Treurspels bestaat, terwijl by de Ouden de daad zeer stil en geregeld kon afloopen.



{==136==} {>>pagina-aanduiding<<}

Black. 94. Andromache.

Met recht roemt men Racines I figenia in Aulis, en Fedra; maar wat er schoons in is, is aan Euripides geborgd, en heeft dikwijls jammerlijk geleden. Men zie, by voorbeeld, Euripides aanwijzing van den stand des Hemels, men leze dat gantsche gesprek; en men zal zich over Racines keurigen uitdruk, verwonderen, ja getroffen zijn by het schoone,
Mais tout dort, & l'armée, & les vents, & Neptune;
doch niemand zal er meer dan eene nietige afschaduwing van het overheerlijke oorspronklijke in vinden. - Men leze de uitdrukking van Fedraas verbijsterden toestand, den aandrang harer Voedster, om haar van haar onschuld te overreden op grond dat haar vlam niet vrijwillig, maar onwederstaanlijk gedwongen is; (ik neem hier slechts een' enklen trek!) en het charme fatal, dat zelfs zoo weinig voorbereid is, dat de vertalers het nooit verstaan maar er slechts eene ongelukkige liefdedrift, in plaats van eene noodlottige betoovering, (als Euripides opgeeft) van gemaakt hebben, zal flaauw zijn en verdwijnen, en in dit, al de kracht harer rede te niet gaan; ja, men zal gelooven kunnen dat zy hier slechts spreekt om iets te zeggen, in plaats van er dien dwaalleer in te vinden, dien de Dichter opzetlijk wilde brandmerken. Maar Racines Andromache behoort hem, en geheel, en alleen. En ô, welk een schildering, meer dan Euripides waardig, van den ongelukkigen Orestes; die door 't onheil vervoerd, verdrukt, verbitterd, en na lang worstelens overwonnen, in den afgrond der vertwijfeling verzinkt, en van wrevel en ongeduld dol, zijn hart tegen Godheid, deugd, en zich-zelve opzet! IJslijke toestand, by welken niets haalt, en die, waar geen Christlijk besef van eene weldadige en Vaderlijke Voorzienigheid, die in 't albestier voorzit, het ongeluk voor ons heiligt en tot zegen maakt, zoo natuurlijk, zoo onmijdbaar is. Wien ontzet het hart niet, als hy het innigste van zijn ziel in den boezem zijns halsvriends dus uitstort!

{==137==} {>>pagina-aanduiding<<}


‘Maar hoor, mijn Pylades, wal my op 't harte leidt! 
'k Heb eindlijk, 'k heb een' walg van mijne onnoozelheid. 
Wat ongerechte Macht, wat wreede Goden, haten 
De onnoozelheid, terwijl zy 't misdrijf strafloos laten? 
Al 't onheil dat mijn ziel dus onverdiend bestrijdt, 
Strekt de onrechtvaardigheên der Goden tot verwijt. 
Ik wil hun reden tot verbolgenheid verschaffen, 
Der straffe ook waardig zijn, daar zy my te onrecht straffen!’ 


Ik haal hier deze vertaling aan, welke op eene zeer oude Uitgave van dit Treurspel gemaakt is, in welke ik deze plaats sterker vinde dan zy tegenwoordig gelezen wordt.

Die na aan den oever der wanhoop geweest is, heeft zoo kunnen denken, en by zulke regels, ziet hy trillend en met schuddende kniën te rug, en dankt den Almachtige, die hem met onzichtbare hand vasthield. En zoo juist, met zoo veel kennis van den mensch is de geheele Orestes, is Pyrrhus, is Hermione, en zelfs de anders door de inrichting des stuks eenigzins flaauwe Andromache, niet geschilderd, maar uitgedrukt. - Wie dit meesterstuk des Franschen Tooneels kent, en miskennen kan, geloov' zich geen' Dichter!


Bladz. 95. Gelijk Euripides.

Euripides heeft den stijl en innige verhevenheid van Sofokles (ja) verminderd; en echter zal hy by sommige Geleerden den naam hebben, van Sofokles ook in dit punt te overtreffen. Niemand bevreemde dit! Wie voor de ware Poëzy niet vatbaar is, die wordt altijd weggesleept door die zoogenoemde lumina orationis, de Zedenspreuken, en die Oratorische verhevenheid van denken en uitdrukken, die geheel iets anders is dan de Dichterlijke. Men verhaalt, dat Euripides plach te zeggen, dat Sofokles de menschen vertoonde zoo zy zijn; hy, zoo zy zijn moesten. IJdel voorgeven, waartoe Euripides veel te wijs was. ‘Inderdaad, zon iets aangezichtte hem wel, en hy was

{==138==} {>>pagina-aanduiding<<}
‘er de man naar!’ zegt Lessingh, spottende. Neen, Sofokles stelde de Dichterlijke personaadje voor, gelijk hy hem bevatte en in zijn hart gevoelde; Euripides, door zijnen natuurlijken aanleg minder Dichter, meer Redenaar, het zelfde doende, moest noodwendig in bevatting en gevoel verr' beneden Sofokles blijven, en dit door Oratorie en Wijsgeerige lessen, op zijne wijze, vervullen. Zie daar alles opgelost! En zie daar ook, waarom men Euripides (zoo groot een Vrouwenhater hy was, zekerlijk geene Dichterlijke hoedanigheid!) meer tederheid dan aan Sofokles toeschrijft. Sofokles schilderde zijne Dichtwareld grootsch, en op zekeren afstand boven ons; en, zonder hier te willen beweeren, dat by de Grieken naar hunne denkwijze van Liefde (Plato had er nog geen ander denkbeeld van gegeven) die tederheid daar geene plaats in kon vinden; naar het gevoel van Sofokles moesten de liefde en alle de weeke aandoeningen zich geheel anders voordoen, dan naar dat van Euripides; die in min Dichterlijke sfeer, nader bleef by de daaglijksche wareld, en daar door (zijn Dichtstuk mocht dan minder Dichterlijk Dichtstuk zijn) velen, voor het hooge Dichterlijke niet zoo vatbaar, meer aandeed, meer behaagde.

Ik zal niet zeggen, dat, op gelijke wijze, Racine minder Dichter was dan Corneille; ik zou tegen mijn hart spreken; maar Corneille had meer opbruischend vuur, en van daar in zijn stijl en gevoelens zelfs iets gezwollens dat dikwijls zich voor verhevenheid opdringt. Racines meer gekuischte smaak hield hem daar vrij van; maar te groote vrees veellicht om daartoe te vervallen, en te groote beoefening van Euripides maakte hem den Vader van dien meer gematigden Treurspelstijl, die lieden, onbekwaam om even Dichterlijk te gevoelen, en aan 't uiterlijk blijvende hangen, met blote Oratorie verwardden, en door hen in deze overgaande, het beginsel van den val aller Poëzy by de Franschen werd.


Bladz. 95. Die door Navolging afbeelding verstaat.

Het is wonderlijk, dat men zich niet begrijpen wil dat Navolging

{==139==} {>>pagina-aanduiding<<}
(al neemt men het ook in alle de kracht van het woord) heel iets anders dan afbeelding is: dat de Fraaie kunsten geen voorwerp dan 't schoon hebben, en niets uitdrukken kunnen of mogen dan dit: dat derhalve het ware voorwerp harer uitdrukking nooit in het geen de onvolkomen vervallen wareld ons oplevert, bestaan kan, maar alleen in het Ideaal dat het warm en voor schoonheid gevoelig hart van den Dichter daar uitschept. Dat, met één woord, het natuurlijk voorwerp Dichter en Schilder slechts roert, om hun gevoel in beweging te brengen; maar dat dit gevoel, naar den aart des gevoels, en de innige zielsgesteltenis van hun-beide (vatbaarheid voor, brandende drift tot, en warme omhelzing van 't schoone) dien indruk ontfangende, niet wat buiten hen is, maar wat in hun gevoel en door dat gevoel opgewekte en het te hulpkomende verbeelding is, hertelen moet. En dat, zoo of Dicht- of Schilderkunst anders doen, zy niet slechts ophouden Fraaie kunsten te zijn, maar ook dadelijk ophouden belang te wekken.

Dit laatste is zoo waar, dat, waar zelfs de navolging zich het schoone niet voorstelt, maar het onschoone als zoodanig, nog nooit de ware afbeelding kan geduld worden. Dit is het geval van de Karikaturen in de Schilderkunst, van de Mimen, de Kluchten, en de Parodiën in de Poëzy. Deze soorten, spelingen van een dartel vernuft, dat somtijds lust schept, beneden de ons voorkomende wareld af te dalen, moeten ook hun toevlucht tot een Ideaal nemen; en zoo ontstaat dat belachlijke, waar men in een konstplaat, waar men op 't Tooneel, zich in kan behagen; doch blijft Schilder of Dichter ook in dit vak aan 't natuurlijke hangen; hy voldoet niet. Dit uitdrukken van het Ideaal brengt het noodig chargeeren voort, zoo men 't noemt; na het welke de Karrikatuur by de Italianen genoemd is; en zonder 't welk deze soorten van voortbrengsels even zoo koud en ondraaglijk zijn, als in 't schoone, al wat de gevoelige ziel van den kunstenaar niet veredelde.

Die nog, na dit alles, het natuurlijke wil, en hoe natuurlijker, hoe beter, denkt, die moog (voor mijn aamleel) de beschilderde en

{==140==} {>>pagina-aanduiding<<}
gekleede poppen van het Doolhof voor den Apollo van Belvedere en den Herkules van Farneze kiezen. Ik gun hem zijn' smaak. - ‘Sedere coepit sententia hoec, pariterque & eruditum vulgus & rude in eam cursu vadit’, zegt Plinius ergens.

't Zij my hier geoorloofd, in 't voorbygaan, wat ik van de Parodie gezegd heb, met een voorbeeld op te helderen. In Gabrielle de Vergy, een Tooneelstuk, zoo aandoenlijk door zijn onderwerp als onverstandig door den Dichter behandeld, verbergt zicb Coucy voor Fayel. Dit stuit ieder gevoelig hart. Iemand die in een hem verboden gesprek met eene getrouwde Vrouw, zich op de komst des Gemaals gaat versteken! Ieder voelt dat dit alles behalven Tragic is, onuitdrukkelijk verr' beneden de waardigheid van het Treurspel neêrzinkt; en, ware hy er niet te zeer over verontwaardigd, hy lachte. Maar verwekt het dit uitwerksel by ieder; de Dichter, die een neiging voor 't belachlijke heeft, door dit beeld getroffen, zwelgt dezen zich verstekenden Coucy gretig in, maar geeft hem weêrop, in het kippenhok weggescholen. En nu lacht een ieder luidkeels en uit voller hart: de Held in het kippenhok! - En dit is geene verdraaiing der zaak; maar het is bloot, haar in haar gewricht opgevat. Want voegt het den Held zich te versteken, zoo moet het hem ook voegen (gesteld dat er anders geen schuilplaats is) zich in 't kippenhok te versteken, en het gevolg hier voorgedragen, beschaamt de grondregel des Franschen Dichters, die zich in zijn' held schilderde, of ten minste dien held tot zich afliet. (*) - En op deze wijs is het dat de Parodie den Dichter, het Blijspel of de Klucht den zeden der Maatschappy, nuttig kan zijn. Niet, door te vertoonen, wat wy daaglijks zien; maar wat tot een versterkt Ideaal gebracht, onder zekere omstandigheden, het beschamende voor den dag doet springen, dat zonder dat niet getroffen had. - Maar nog iets van het zoogenaamde Natuurlijke, voor Dichter, Tooneelist, en elk' Kunstenaar. - Ik wil hier van geene afzichtlijke voorwerpen spreken, als van een lijk waar

{==141==} {>>pagina-aanduiding<<}
de wormen uitkruipen, het bedelaarsgezelschap op de waarlijk zoo fraai gewerkte beeldtjens die men op het Museum te Brunswijk toont (de bezigheid der Heidens in een oud Neêrduitsch stuk van het Spaansch Heidinnetjen), verlamde en verwrongen leden des lichaams; zelfs niet van de uitdrukking des vermagerden ouderdoms door Pigalle, die een zijner bekende Standbeelden zoo mismaakt. Ik spreek even weinig van voorwerpen die beneden ons zijn, al zijn zy niet hatelijk, afschuwlijk, of walglijk. Ik bepaal my by de uitdrukking der hartstochten. Alle hartstochten zijn ons, als zoodanig, aangenaam. Het is, om dat zy eene sterke mate van dadelijkheid doen erkennen, waar van de bewustheid of mededeeling niet anders dan aangenaam zijn kan. Maar by dit aangename koomt de onlust over 't voorwerp dat somwijlen den hartstocht verwekt. Neem die onlust weg, zoo blijft de aangenaamheid. Maar hiertoe moet het Tooneel als verbeelding kenbaar zijn, en niet voor waarheid gehouden kunnen worden. De wezens moeten ons zoo veel gelijken, dat wy, waar wy de illusie willen inwilligen, ze met ons vereenigen kunnen; maar ook zoo veel merkteekenen dragen van tot eene andere, tot eene Dichterlijke en hersenschimmige wareld te behooren, dat die illusie niet verder gaat, dan onze wensch van ze in te willigen. Houden wy de zaak voor waar, de persoonaadjen voor onzen evenmensch in de maatschappy, zoo wordt de aandoening smartlijk en verwerplijk: en het zoogenaamd Natuurlijke heeft noodwendig het Treurspel moeten doen vallen, niet slechts om dat het er alle Dichterlijke waardigheid aan ontnam, maar ook, om dat het het inderdaad pijnlijk maakte, waar het zijn uitwerking deed, en laf, waar het dit miste.


Bladz. 96. Oratorie.

Het zijn thands voornaamlijk de Duitschers die den Franschen en Voltaire in 't byzonder verwijten, dat hunne Poëzy louter Oratorie is; lang te voren echter hebben zy-zelve, zoo wel als andere natien, zich over de flaauwheid hunner Dichteren beklaagd. De schriften van St. Evremond, van Voltaire-zelven die van verscheiden Engel-
{==142==} {>>pagina-aanduiding<<}
schen, en die van Algarotti, welke dit met vele aanhalingen uit Fransche Schrijveren staaft, bewijzen dit. Holland alleen, altijd gewoon, met nog iets anders dan Christelijke nederigheid, anderen uitnemender dan zich-zelven te achten, en (om toch geen leermeesters te ontbeeren) zich tot leerling van ieder vreemde te maken, was altijd wel met de Fransche Dichters te vreden. Crebillon begreep met St. Evremond, dat die klacht voornaamlijk het Tooneel raakte, en lei zich toe om schriklijke onderwerpen te nemen, en hy won den hoogdravenden naam van den Verschriklijke, die zeker de schimmen van Corneille en Racine hem niet benijdden. - Het is zoo, de Fransche Poëzy is meestal tot Oratorio geworden, en zy moest het, om dat in Frankrijk twee zaken plaats grepen, wier samenloop dit noodzaaklijk meêbracht. De eerste is, de natuurlijke vermindering, die de Tooneelstijl ondergaan moet, zoo dra het Tooneel te algemeen wordt, en het ware dichterlijk denkbeeld derhalve verloren gaat en verwisseld wordt met dat gene, dat het ondichterlijk algemeen er in vindt, en dat altijd weêr op de Dichters te rug werkt; die zelven (men ziet het) in Frankrijk welhaast het Dichtstuk in het Treurspel miskenden. De andere reden die hier by koomt, is de invloed dien het Tooneel, eens zeer algemeen geworden, op alle Poëzy hebben moet, door de lieden met dien stijl en toon die daar in heerscht, te gemeenzaam te maken, hen daar aan te gewennen, en de Tooneeldichters (dan verre weg de meest-bekenden) tot modellen, voorbeelden, en wetgevers in 't geheele Rijk der Foëzy, te verheffen, het 
geen voor 't gemeen altijd een Cimmerisch dal blijft, maar waarin ieder toch bekend meent te zijn. Ik ben het niet, die dit opmerk. Anderen, en wel Fransche Schrijvers, voor my, hebben dit zeer wel gezien en beklaagd. Noch laatstelijk heeft men in een der Dagbladen, Le vrai Hollandais, dit zeer wel voorgesteld gezien.

Men ziet dus, dat het algemeen worden van het Tooneel zijn nadeel heeft voor den Dichterlijken smaak, waar 't op invloeit; maar het heeft meer en niet minder gewichtige nadeelen voor de zedelijkheid. Gesteld het Tooneel, zoo volkomen als 't zijn mocht, en

{==143==} {>>pagina-aanduiding<<}
de Blijspelen uitgesloten, die altijd by het volk gediend hebben, om de ondeugden algemeener te maken, zoowel als de lichtzinnige kluchten, de dansen, wier invloed hier niet behoeft aangeroerd! Onafhanklijk van de zucht van verstrooiing, die het altijd by een gemeen dat er zich op verslingert, zal voortbrengen, zoo ontstaat er uit, eene vatbaarheid om wat het zij van twee zijden met deelneming te beschouwen, en dus eene onzekerheid in de zedelijke beginsels te doen ontstaan, die de Reien der Ouden wel krachtiger en kenlijker dan de Hedendaagsche Stukken tegengingen, maar echter in zwakke hoofden, als van den grooten hoop, nooit genoegzaam. Ik heb menigmaal gelegenheid gehad om dit uitwerksel op de menschen die het Tooneel veel bezochten, te kunnen opmerken, en ik heb haar my altijd ten nutt' gemaakt. Men behoorde het gemeen niet te laten raden, dat het mooglijk is, dat een mensch zekere daden voor zich-zelven wettigen kan. Vooral, daar 't gemeen niet in staat is, om een' Schijnbaren en voor den dader bedrieglijken beweeggrond van eenen waarachtig rechtvaardigenden grond te onderscheiden. En dit is te gevaarlijker, naar mate de invloed der Godsdienst en de stemming tot huislijke plichten en huislijk geluk minder worden.


Bladz. 96. Overvloeiing ran den smaak der Engelsche Letterkunde.

Over den Engelschen smaak, en zijnen verwoestenden invloed op de letterkunde door geheel Europa, heb ik my meer uitgelaten. In Frankrijk betreuren, wie waar gevoel voor het schoon hebben en Dichtkunst weten te schatten, dien dwarrelwind, die er dat Rijk meê overstroomd heeft en de ware Poëzy belet weder uit te botten, niet min sterk; en men heeft my van dien kant voorhing zeer aangezocht om in de Fransche taal een methodiek Werk over de Engelsche Poëzy, smaak, en Letterkunde, en den waren prijs, waar op zy gesteld mag worden, te schrijven. Mijne steeds toenemende zwakheid heeft my daar in verhinderd; herleefde ik eenmaal, ik zou het een'

{==144==} {>>pagina-aanduiding<<}
plicht achten, aan geheel de menschlijkheid deze dienst te bewijzen. Maar zou zy het my dank weten? Dank voor te rugroeping tot waarheid en goeden smaak! voor meêdeeling van de beginsels daar van! Neen, Shakespear heeft gelijk, als hy zegt.

‘Forgive me this my virtue: 
For in the fatness of these pursy times 
Virtue it - self of vice must pardon beg; 
Yea, curbe and woo for leave to do him good.’ 



Scheld deze deugd my kwijt! 
Want in de weeldrigheid van dees bekrompen' tijd, 
Moet deugd van de ondeugd-zelv geknield vergeving smeeken; 
Ja, vrijen, dat zy haar een broodkorst toe moog steken. 


Het is zichtbaar, dat die der Duitscheren niet dan een uitvloeisel der Engelschen is. Duitschlands Poëzy was oorspronklijk op de Hollandsche (zoo Opitz zeer wel zegt) gevormd; en, van toen hun eenig licht van smaak en letteren opging, stapten zy onze voorvaders na; non passibus oequis, men moet het bekennen, maar echter rustig en welmeenende. Met het in top voeren der Fransche Poëzy, die onze voorsprong wist in te halen, waren 't Fransche Dichters die zy die ten voorbeeld namen. De Eeuw van Gottsched ontstond, dien men naderhand zoo mishandeld en van wiens ijzeren scepter (looden scepter zegt Wieland ergens) men zich zoo beklaagd heeft, maar aan wien kundige mannen in Duitschland thands zijn recht doen weêrvaren. hagedorn, de groote Hagedorn, behoort nog tot de kwekelingen van die Eeuw. Wieland, die zich op de oude schrijvers vormde, en Euripides doorkroop, behoorde daar mede oorspronklijk in. Maar de smaak voor de Engelsche schriften, met Frankrijks verbastering overgewaaid, bracht nieuwe denkbeelden voort. De nieuwheid, het goede dat er in was, behaagde; maar men hechtte zich aan het uitsporige, aan het opzienmakende, en meer behoeft er niet om den smaak van geheel eene Natie te verwoesten. Klopstok ontbrak er nog aan. Gemoedlijke eenvoud verhief zijn zoogenaamd Helden-
{==145==} {>>pagina-aanduiding<<}
dicht om het onderwerp; maar het duurde vrij lang, eer men smaak in zijn duistere omsluierde denkbeelden en verwarde gevoelens kon vinden. Eindelijk, het werd mode, hem te willen verstaan hebben, en toen, hem schoon te willen vinden; en nu was zijn aanzien bevestigd. - Nu werd men met Shakespear bekend, en zie daar aan alle regels en grondwetten den bodem ingeslagen! Niets schooner thands, dan wanneer dees

- Anglus exlex, inferos miscet Polo, 
Suoque ritu merite abusus libera, 
Sublimia monstra gignit ac nescit modum. (*) 


Nu was genie, zijn genie te volgen, door zijn genie overheerscht te worden, alles; en hoe doller, hoe fraaier. Men verhitte zijn hersens om dwaasheden of nietigheden op een geheimzinnigen of profeetischen toon uit te brengen, en het was verheven. En van nu was de baan ruim voor elken windbreker die lust had een' naam te maken. Alle begrippen keerden om, zelfs omtrent Zedelijkheid, Godsdienst en Zielkennis, - en de Hemel weet, hoe veel leeftijden er noodig zijn, om tot eene zoodanige helderheid van de eerste beginsels van waarheid, goed, en schoon weêr te keren, als noodig is, om zich uit dien doolhof van verwarring te redden.


Bladz. 98. Vondel.

Nergens is het zichtbarer dan in onze Hollandsche Dichteren, wat Cicero ergens te kennen geeft. De vooroordeelen der leermeesters bederven dikwijls meer dan hunne kundigheden den leerling voordeel doen. (*) de leerzame, zedige aart onzer Natie maakt dit by

{==146==} {>>pagina-aanduiding<<}
ons te opmerklijker. Want, gelijk de verstandige Hagedorn zeer wel zegt:

Wer immer sich zum Schuler macht 
Wird immer einen Meister finden. 


Zelfs de kundigsten onderwerpen zich der berisping van onkundigen, die zich aanmerkingen veroorloven; en niemand denkt, dat beoordeelen de uiterste volkomenheid der kunde vereischt. Het is waar, dat deze nederige zelfsverlochening der Dichteren, met het voorbygegane geslacht vrij wat verminderd is. Echter hoe vele aankomende vernuften van hoop heb ik niet, door verkeerde hun opgedrongen begrippen, bedorven gezien! Maar in een' tijd als die van Vondel, moest hy wel verkeerde denkbeelden ontfangen van het Grieksche Treurspel, waar van niemand het rechte denkbeeld had. Intusschen, hoe na komen verscheiden stukken van hem aan den geest en de echte vorm des Griekschen Treurspels! Wien verrukt zijn Lucifer niet? Wenschelijk ware een nieuwe uitgaaf van Vondels Treurspelen met Dichterlijke (en wel, Tooneeldichterlijke) aanteekeningen.


Bladz. 99. Goede stukken uit de Hollandische Dichters.

De verandering van den smaak in de Tooneeluitvoering, of liever. de geheele verwoesting daar van, heeft noodwendig te weeg moeten brengen dat een aantal zeer goede Stukken, voorheen met verrukking gezien, nu in de vertooning niet meer uit te houden zijn; doch dit verschijnsel doet tot de waarde dier Treurspelen niet. Hoezeer in veel opzichten te gezwollen, heeft de Semiramis van Zweerts zeer groote verdiensten, en hoe trof zy, hoe voldeed zy voorheen! Op het nieuwe Tooneel daartegen en na het invoeren van den nieuwen smaak, die noch Dichterlijk, noch Nationaal, noch bestaanbaar met de ware beginsels der kunst is, hoe koud is zy! Met den Arzases van

{==147==} {>>pagina-aanduiding<<}
Huydecoper, die men in een geheel anderen rang stellen moet, is het weinig beter: men valt er by in slaap. Zijn Achilles (wien te naauw een byblijven aan Homerus in den weg staat) heeft zich nog iets beter staande gehouden; maar wie zou de Lierzangerige Alleenspraken die er in zijn, thands nog dulden willen. Rotgans Eneas en Turnus, en, op eenigen afstand, zijn Scilla, drukken 't Fransche Tooneel in veel opzichten nader uit. De Marres Jacoba van Beieren is de lieveling onzer Natie. En wie zal onzen ongelukkigen Nomz geen recht doen ten aanzien van verscheidene zijner oorspronklijke Stukken? De Leo de Groote van Lannoy moet altijd voldoen on 't Tooneel in wat smaak hy ook gespeeld worde. 't Is volkomen het nieuwe Fransche Treurspel, en tevens, in zijne soort voortreflijk. Maar ik wil geen Lijst maken, waar uitgesloten van te blijven, voor veroordeeling zou kunnen gaan; ik breek af.


Bladz. 99. Een goed blijspel by ons.

Niet, dat er in onze Blijspelen geen geest zijn zoude, maar er ontbreekt smaak, en daar by (bekennen wy het oprecht) die gaaf van onderhouding, die alleen 't Blijspel gelden doet, en by ons in vergelijking der Franschen zeldzaam is, en, wat opmerking verdient, al steeds zeldzamer geworden, naar mate wy ons meer naar de Vreemden vormden. Breêroo zal men wel niet meer aanhalen. Langendijk is koud, en inslapend. Allewijn levendiger, maar gemeen. 't Beste Neêrduitsche Treurspel dat ik ken, is buiten allen twijfel, De Gelijke Tweelingen van het Kunstgenootschap Nil volen-tibus arduum; verre weg de allerbeste der veelvuldige navolgingen van Plautus Menechmen die, in wat taal ook, gemaakt zijn. Maar hoe vuil en morsig! 't Is Plautus op den voet gevolgd, en van zijnen modder bespat. Zedelijke Kluchtjens, die ons om de getrouwe schildering der voorouderlijke zeden belaag inboezemen, hebben wy, schoon in klein getal; en ondanks het gebrek van houding, en etlijke nietige vervelende plaatsen die men er niet in ontkennen is het te wenschen, dat men ze in waarde boude. Ik stel den Huwlijkenstaat aan het hoofd.- Vodderyen, als Peffroen met het schaaps-
{==148==} {>>pagina-aanduiding<<}
hoofd, uit het Spaansche Intermedio de la Reliquia genomen, en zulk soort, komen hier in geene aanmerking. - Ik vergat nog te zeggen, dat, zoo men 't slechts niet als eene bloote Satyre wilde aanmerken, ik zeer zeker Hof hams Al stond er de galg op, als een onzer allerbeste Blyspelen, zou aanprijzen.


Bladz. 99. Zelfs geene goede verzen.

Men heeft, wel te recht, den Tooneelspeleren voorgehouden, dat zy de verzen niet, vers voor vers, moeten uitspreken, maar in verband, overloopende waar de zinsnijding het eischt; en ze uitsprekende, niet uitgalmende. Zeker, die anders doet, bederft de verzen; maar men geeft even weinig acht op de zinsnijding als accent of melody, en verknoeit de beste verzen tot zeer slecht proze. Wat zeg ik? tot onzin, en erger dan wartaal. Ja, indien ik Ontaal kon zeggen, ik deed het. Doch deze aanmerking koomt hier te vroeg, en het geen ik er van te zeggen had, had een boekdeel noodig. Ach! dat slechts een van de tegenwoordige Acteurs Corver in zijn' besten tijd had gekend! die had hem geleerd, wat, het is, Hollandsche verzen uit te spreken gelijk het Tooneel het verindischt. Van Vreemdelingen (zy mogen op hun Tooneel uitmunten) is het niet te leeren, dewijl hunne taal niets in de uitspraak toelaat van het geen der onze eigenaartig is, en als zoodanig verlangt.


Bladz. 100. Met Schiller te raaskallen.

Het woord raaskallen schijnt hier misschien aan eenige Lezers wat hard. Maar wat is toch raaskallen anders, dan uitslaan wat eene tot buitensporigheid verhitte verbeelding opgeeft? Men oordeele, na deze verklaring, wat van lieden, wier poëzy uit het hoofd welt, en niet uit het hart, en die dan zich door eene buitengewone en onvoor-beeldige verheffing onderscheiden en kenteekenen willen, moet voortkomen. Dit is a priori op te maken; maar de blijken a posteriori zijn er, en het is voor het eerst niet, dat eens dweepers re-
{==149==} {>>pagina-aanduiding<<}
velaryen benden van toejuicheren en aanbidderen vinden. Vooral is het thands, dat men met een' Duitscher van inzicht, zich beklagen mag van der unbegranzte Blindheit, mit welcher dies hochgerühmte Zeitalter an seinen Götzen (Afgoden) hängt.


Bladz. 101. Wiens geluk ons alles is en zijn moet.

Gezegend te zijn in zijn nageslacht, weet men ook wat dit zij? En gevoelt men hoe eindeloos hooger het zij, dan eigen zoogenoemd persoonlijk geluk!


Bladz. 102. Halve Goden of Hoogere wezens.

Het Treurspel zal aan geene halve Goden bepaald zijn. Ja zelfs, ik geve het toe, tan geen Koningen of Vorsten. Dat is, een geringer persoon zal er de Hoofdpersonaadjen in zijn kunnen; maar - mits hy ons een' eerbied, en een ontzag afdwingen kan, gelijk wy aan Vorsten bewijzen. Een Profeet by voorbeeld, hoe gering ook van stand anders, maar door dit charakter verheven, eene Maagd van Orleans. Maar geene personen die in den gewonen kring der samenleving vallen; ja zelfs geene Vorsten in hun huislijk bedrijf. Het eerste merk ik aan, om het zoogenoemd Burgerlijk Treurspel of Drame kennelijk genoeg uit te sluiten; het ander, op dat men zich door Lessinghs paralogismen ten dezen aanzien niet late meêsleepen. Zeker, wanneer men Vorsten niet als Vorsten en Vorstelijk, maar in huislijken boert als een byzonder persoon wil doen speken, ware 't even 't zelfde, zoo men byzondere personen tot voorwerp nam. In beide gevallen, zou men aan die verheffing ontbreken, die het wezen des Treurspels uitmaakt en het van de klasse des Blijspels onderscheidt; welke verheffing wat hooger of lager kan zijn, naar den stand der personaadjen, en dienvolgend ook den stijl des Treurspels bestemmen moet, maar toch altijd boven de wareld der gemeene samenleving aanmerklijk rijzende; zoo het beginsel, hier aangenomen, bewaard blijven zal.



{==150==} {>>pagina-aanduiding<<}

Bladz. 103. Eenheid.

De Eenheid van Dichtstuk. Dit verstaat zich. - de Eenheid van voorwerp en daad. Dit zal niemand, vertrouw ik, betwisten, en deze Eenheid lijdt geene toegevendheid. - Maar de Eenheid van tijd en plaats dan? - 't Spreekt van zelfs, dat het Grieksche Treurspel, onafgebroken voortgaande, noodzaaklijk met zeer groote strengheid aan den tijd en de plaats was verbonden; en ten aanzien van den tijd, moge tegenwoordig het Treurspel, als doorbroken met tusschenwijdten van tijd, eenige meerder ruimte hebben, door wat meer verloop in die tusschenruimten te stellen, het is echter blijkbaar, dat daarin geene dan een zeer beperkte vrijheid plaats kan hebben, die men (willekeurig) tot een etmaal of weinig meer heeft uitgestrekt, (*) maar die eer te bekrimpen dan uit te zetten zou zijn. Niet zoo zeer om dat anders de illusie verloren mocht gaan, als men wil (iets waar voor men in de daad zoo bevreesd niet behoeft te zijn (†)); maar om dat, zoo men langer tijd tusschen beide stelt te verloopen, het inderdaad verscheiden onafhanklijke brokken worden, niet behoorlijk uit elkaâr vloeiende, en de Eenheid van 't Stuk dus verloren gaat. Doch deze zelfde afdeelingen begunstigen omtrent de Eenheid van plaats eenige meerdere ruimte. Mits naamlijk de plaats in het algemeen de zelfde blijve, wat weêrhoudt ons het eenmaal

{==151==} {>>pagina-aanduiding<<}
gesloten en dus voor ons ophoudend en niet meer bestaande Tooneel, by zijn heropenen voor een nieuw Tooneel, voor eene andere zaal, ander gedeelte van een zelfde paleis, waar ons weinige ongemerkte voetstappen naar toe konden brengen, te houden? In de daad zie ik daar niets stotende in; en ik neem te liever deze vrijheid van de latere Fransche Tooneeldichters aan, daar een volstrekte eenheid van plaats altijd in eene onbestemdheid of algemeenheid van plaats ontaart; en om dat, gelijk Metastasio (*), en na hem, Pye (†) zeer wel aangetoond hebben, 't oude Grieksche Treurspel - zelf van deze zelfde aanmatiging niet geheel vrij is; ja, schoon achtereen door-spelende, de verandering van eenig gedeelte des Tooneels ten dien einde gebruikt schijnt te hebben.

Men zou mogen vragen, of Horatius de afwijking van de Eenheid van plaats goedkeure daar hy zegt:

Ille per extentum funem mihi posse videtur 
Ire poëta, meum qui pectus inaniter angit, 
Irritat, mulcet, falsis terroribus implet 
Ut magus, & MODO me thebis, MODO ponit athenis. 


Epist. II, 1, 110.

Doch dit hangt af van den zin die het woord modo hier heeft, en is tegenspraak onderhevig. Ook spreekt hy daar veellicht eigenlijk van

{==152==} {>>pagina-aanduiding<<}
het Blijspel; waarin Plautus de onlijdlijkste afwijkingen van die regel begaat; dan wiens voorbeeld van geenerlei kracht of gewicht is.


Bladz. 104. Onbekende en nietige personen.

De ouden maakten een zeer kennelijk onderscheid tusschen de Persoonaadjen, die eigenlijk deel in de daad van het Stuk hebben, en die, welke slechts eenig bericht brengen. De eersten teekenden zy met eigen namen, de laatsten hadden by hen slechts een' algemeenen naam, als Bode, Heraut, Voedster, Slaaf, enz. Zoo was het met die personen die de Katastrofe van 't Treurspel in een deftig verhaal aankondigden, als welke slechts Bode genoemd wierden; zoo, met andere. Hy, by voorbeeld die aan Edipus de tijding van Polybus dood brengt, heet by Sofokles een Korinthische bode: de slaaf, wien de ontdekking van Edipus geboorte wordt afgeperst, heet slechts slaaf: by de Hedendaagschen moeten beide een' byzonderen naam hebben. Zeker is het, dat een persoon wiens naam niet genoemd wordt, niet kennelijk is door dien naam, al staat hy in 't boekjen met zijn' naam aangeduid; en dat de naam van den genen die slechts eens en als in het voorbygaan opkomt, om iets aan te melden, ons even zoo weinig aangaat, als die van den brief-besleller die ons iets van de post brengt; ja zelfs, niet meer perso-naadje in het stuk is, dan de pendule die in sommige Drames het uur slaat, of de haan die by Shakespear den morgen kraait. En het is tevens niet minder zeker, dat, gelijk een naam opmerking verwekt, het best is, die opmerking niet te trekken op personen, die het Stuk in de schaduw moet houden. Daar is een Treurspel van Joan Galeasso, dwingeland van Milanen, waar in eene Staats-juffer die nooit te voorschijn, en ook verder in geenerlei aanmerking komt, achter het Tooneel, in de plaats der Hertogin Hippolita vermoord wordende, van achteren Ach! roept; en om dezen eensylbigen Rol heeft zy een' byzonderen naam. Ik twijfel niet of, indien de Dwingland in 't donker een kat had getroffen, en de rol miau! was, men zou 
Pieternelletjen, Jobjen, of Tietjen, deftig als Personaadjen uitgedrukt vinden.

{==153==} {>>pagina-aanduiding<<}

Men begrijpt, hoop ik, als ik Pieternelletjen zeg, dat ik 't tegenwoordig misbruik niet wettig, en wel weet, dat de kit niet Pieter nelletjen maar Nelletjen, dat is sluipster, loerster, heet. Even gelijk zy naar 't Fransche Gober, in die taal Gobemouche, en by ons (door verbastering van dat woord) Jobjen heet. - Het Engelsche Malkin is 't Schotsche woord Malkin, verkleinend van Mary (Maria) door de Engelschen onder Elizabeth tot smaad van Koningin Maria van Schotland aan de katten gegeven, Grimalkin, ook by de Franschen overgenomen, is grey Malkin, graauw mietjen, en past alleen op de Cyprische Katten. - Tietjen, meê een oude kattennaam by ons, is een bloot appellativum in 't Slavonisch, waar tjetwe een kat, en tjeder een' kater beteekent.


Bladz. 104. Fransche Vertrouwden.

De Vertrouwden des Franschen Tooneels zijn (als bekend is) ingevoerd om den Rei der Ouden eenigermate te vervangen. Den Rei, die in het byzonder, deugd, godsdienst, en zeden voorstond, en tot tegengift diende der onvoorzichtige of voorbedachte uitdrukkingen, der verkeerde beginselen en misdrijven van roeklooze of snoode personaadjen. Want dit eigenlijk was het geen Horatius het (*)officium Virile van den Rei, noemt: het eigen, den Rei als Rei toebetrouwd werk, en waar voor hy (zoo men zegt) t' scheep kwam, onderscheiden van de Actoris partes, die de zelfde Rei niet de andere personaadjen, als deelhebber in de gebeurtenis en deelnemer in de gesprekken en handeling, gemeen had. Het is zeker, dat zy dit doel slechts gebrekkig bereiken kunnen: het is zeker, dat eens booswichts vertrouweling natuurlijkerwijze een slecht mensch moet zijn; en dat zy geene personen zijnde, waar men eenig belang in kan stellen, er ook geen gewicht in hunne woorden of meeningen is. Maar de groote dienst, die zy den Dichter doen, is een persoon op te leveren, aan wien de Expositie geschieden, en wat hy noodig vindt aan de toeschouwers be-
{==154==} {>>pagina-aanduiding<<}
kend te maken, bericht worden kan. Het oneigene hier van is te meermalen opgemerkt, en getoond, dat dit niet veel beter is dan de Alleenspraken tot Verhalen te misbruiken; iets, dat ik hier niet herhalen of uitpluizen wil. Genoeg, dat zy in het Stuk eigenlijk geen deel hebben, en er dus niet toe behooren. De ware kunst is, zulke gesprekken in te voeren, waar in het noodzaaklijk is dat de voorname personen elkander dat meêdeelen, wat bekend moet zijn, de Alleenspraken by de uitboezeming van eene opgewelde aandoening te bepalen, en de vertrouwden, met de krukken die in een voorbygaande lamheid gediend hebben, naar den zolder te zenden.


Bladz. 105. De wichtigste Les.

Welke is de groote Les des Griekschen Treurspels, en welke is 't nut dat Aristoteles daar in gesteld heeft? Zie daar twee vragen, die geheel onderscheiden zijn, doch zeer aan elkander hangende; beide tot nog even kwalijk beandwoord. Men heeft gewild, dat volgens Aristoteles, het Treurspel de hartstochten zuiverde door den schrik en het medelijden (*). Anderen hebben gezegd, dat de Wijsgeer van geen' schrik, maar van vrees sprak: ɸοβος. Zy hebben veellicht in den grond gelijk; 
doch de denkbeelden van schrik, vrees, en schaamte, palen na aan elkander by de Grieken, en ik beken er den juisten grens in de beteekenis hunner woorden niet van te weten. Daar is eene plaats van Theokritus in de Pharmaceutria, daar hy van de Liefde spreekt:

Сυν δε ϰαϰαις μανιαις ϰαι παρθενον ἐϰ θαλαμοιο, 
Και νυμɸαν ἐɸοβησ᾽ ἐτι δεμνια θερμα λιποισαν 
Ἀνερος. 



{==155==} {>>pagina-aanduiding<<}

Men vertaalt dit, als beteekende 't, dat de Liefde door eene woedende razerny de maagd uit het bed [drijft], en de bruid [de jonggetrouwde] verschrikt, daar zy pas het warme bed van haar Egâ vèrlaat. Voor my, als ik de omstandigheden waar in het gezegd wordt, raadplege; als ik my den minnaar voorstel die het zegt, op de sponde eener van liefde krankliggende maagd wier voedster hem by haar inleidde, gezeten; en my dan dat meisjen verbeelde met al hare blakende liefde, echter in dat ontzettend oogenblik, zich siddrend en spraakloos van de schaamte verbergende, dan kan ik my in dien minnaar niet anders voorstellen en geene andere taal van hem wachten, dan wat strekt om die schaamte te smooren; en ik vertaal het naar mijn eigen hart: De liefde blaakt feller dan de gloed van eenen Etna, (want dit gaat vooraf;) maar 't is eene verkeerde dwaasheid, dat zy een meisjen voor 't bruidsbed bevreesd maakt, of de bruid die de warme koets van haar Ega verlaat, schaamte aanjaagt. Wil men 't sterker; 't Is dwaas, dat zy een maagd voor het bruidsbed doet schrikken, (van schaamte uit het bruidsbed doet wegloopen, [om zich te versteken]) en de bruid uit de huwlijkkoets met schrik opstaan. Met één woord, schrik of vrees, ik kan er niets anders in zien, dan dien schrik of die vrees, die de schaamte inheeft; gelijk ik in de ϰαϰαι μαυιαι ook niets anders dan eene sterke uitdrukking voor verkeerdheid, voor dwaasheid zie, even als men by ons wel zou zeggen: Is dat nu geen Duivelsche dolligheid, dat men zich zoo aanstelt? zonder dat men iets meer dan onredelijke, onverstandige weekheid bedoelt. Ook dit laatste weet ik, dat men algemeen 
betwist, want men heeft zich eenmaal in het hoofd gezet, de zoogenoemde hippomanes hier te vinden: maar dat μανία bij de Ouden wel in een' luchtigen zin gebruikt wierd, en verr' van de kracht van furiositas, is toch zeker genoeg, al ware 't slechts daar uit, dat men by 't vorderen van te hoogen prijs, μανία zei, (dolligheid) en dat eene in haar tijd beroemde ἐταιρα daar den bynaam van kreeg.

't Is my dus (men vergeve mijn domheid!) in 't geheel zoo klaar niet, of de ɸοβος van Aristoteles by hem vrees dan wel

{==156==} {>>pagina-aanduiding<<}
schrik beduide, of wel, eene zoodanige aandoening als die beide bevat. Maar hoe 't zij, 't overige is mede niet klaar. Door die vrees of schrik en het medelijden, zuivert dan het Treurspel de hartstochten. Halt! roept de kundige Lessingh ons toe: (*) niet de hartstochten in het algemeen, maar die vrees- en dat meêlijden-ZELVEN. Aristoteles zegt niet DE hartstochten; maar DEZE (deze zelfde) hartstochten, niets meer. De woorden van Aristoteles zijn το'αυτα παθη ατα niet τα παθηματα: en dit kan niet anders beteekenen, dan zoodanige, het geen by de Grieken veel voor de zelfde wordt gebruikt, maar nooit voor het bloote artykel. Zie daar een' geheel anderen leer en waar van de gevolgen geheel anders zijn. 't Treurspel verwekt vrees en meelijden, en zuivert daar door deze hartstochten.

Daar latende, of Lessinghs opvatting de rechte zij, merk ik hier in de eerste plaats aan, hoe verkeerd het in alle gevallen is, dat men het Treurspel, dat, hoe men het neme, om een heilzaam uitwerksel te doen (tot wat einde dan ook, waar van nader!) slechts de vrees en het meelijden opwekken moet, allerlei driften en hartstochten doe opwekken; en wel in 't byzonder bewondering, eerzucht, wellustige weekheid der Liefde, en wat niet al meer! Bewondering, zeg ik, in de eerste plaats: want bewondering wekt den geest van navolging op, en dit door de eerzncht; en haar op te wekken is dus deze te prikkelen. Over het gevaarlijke van de aanzetting der Eerzucht - zelve (een tweesnijdend wapen in de hand van een kind) by het algemeen, behoeve ik my niet uit te laten; zoo dra het aan den eenen kant uit den aart der zaak - zelve blijkbaar en ontwijfelbaar is, dat het is een valsch doel in de plaats van het ware stellen, en dat zy nimmer dan heillooze uitwerksels kan hebben, ten zij door een allerverstandigst bestuur; terwijl aan de andere zijde de geschiedenis en ondervinding ons moet overtuigen, dat zy voor de Maatschappy eindeloos meer kwade dan goede vruchten heeft voortgebracht, ja voor 't menschlijk hart - zelve zijne beste bewegingen verpest, en haar bron vergiftigt, door de afgodery van het Egoïsmus in de ziel

{==157==} {>>pagina-aanduiding<<}
te planten. Wat de opwekking van andere hartstochten betreft, het is zichtbaar, dat zy alle, gelijkelijk, (zelfs de beste niet uitgezonderd) venijn voor die genen zijn, welke aan grove zinnelijkheid hangende, voor den fijnen geest onvatbaar, het grove alleen inzwelgen. Zeker, eene Instelling om driften en hartstochten op te wekken, moet ieder gezond verstand als tegen de borst stoten; en echter men wil, of gedraagt zich zoo als of men het wilde, dat dit de Instelling des Treurspels zij. (*)

Neen, de in de Personaadjen voorgestelde hartstochten moeten in den Toeschouwer niet overgaan. Noch Fedraas noch Ariciaas liefde voor Hippolytus niet op het jong meisjen dat haar hart aan de indrukken van Dichter en Tooneelspeler openstelt. Die van Orestes voor Hermione, niet op den jongeling, noch om die Hermione op het Tooneel te vinden, noch om er zich eene in de Schouwplaats of elders te gaan zoeken. Polieuktes zucht tot het martelaarschap even weinig. Willem Tels vrijheidzucht, Augustus grootmoedigheid, Arriaas huwlijksliefde; niet meer. 't Is het Tooneel niet, waar het Volk voorbeelden, en in de voorbeelden, lessen moet nemen van plicht en zedelijkheid en de Toeschouwer moet zich niet met den Held des Treurspels of eenig personaadje vereenigen, zoo als men sints lang getracht heeft te weeg te brengen. Dit maakt het Tooneel tot een bron van bederf; maar dit ligt in den aart van het Treurspel niet, waarin alle byzondere Zedenlessen die het openbaar of ingewikkeld mag inhouden of voordragen, slechts iets bykomstig zijn, maar het geen, naar zijne Instelling, en het denkbeeld van Aristoteles, slechts ééne groote waarheid, slechts ééne groote zedenles in die waarheid opgesloten, behelst, en door vrees, of schrik, en medelijden, die het inboezemt, deze, soortgelijke (en waarom ook niet andere) hartstochten zuivert.

{==158==} {>>pagina-aanduiding<<}

En welke is die waarheid dan? - Oorspronklijk ingericht tot een' Lofzang der Goden, merkten wy reeds aan dat het Treurspel begon met zijn Hymnen te doorweven met voorstellingen der voorwerpen van de Godlijke wraak. En dit was het, dat daadlijk den statelijk droeven geest in het Treurspel schiep, dien het ademt. Lezen wy nu met een onbevooroordeeld oog, de oude Treurspelen, wat is, 't geen zy in ons nalaten, en niet door vertelling of woordlijke voordracht, maar door de aandoening, waar zy ons in storten, verwekken? - Wat anders dan één zelfde besef: Sterveling! den snode achter haalt de straf, den onschuldige de onverbidlijkheid van het lot. Ons leven is in lijden, en tot lijden bestemd. Stel dit vast en richt u daar na! Zie daar de groote grondregel, wier invloed, niet door haar in de ooren te donderen, maar door haar in 't hart van den Toeschouwer te drukken, naar den leervan den Wijsgeer, de vrees en het meêlijden (en zelfs in 't algemeen, de hartstochten) zuivert.

De vrees in de eerste plaats. Doe uw' plicht, sterveling! wat zoudt gy vreezen? Wijkt ge af van de deugd, de straf is onmijdbaar: volhardt gy, 't is uw lot, te lijden, vervul uw bestemming met moed. Dit is plicht; dit is grootheid, dit, mensch zijn. Voorspoed is bedrieglijk, is slechts een gemaskerd lijden, en verandert in jammer. Zoekt dien niet, en bestraalt u zijn zonneschijn, verwacht dat zy onverwijld en verschriklijk onderga, en bereid er u toe.

Het meêlijden. Versmaad geenen ongelukkigen: wy zijn het met hem: red, en bied hulp, waar gy kunt; maar uit plicht, uit besef dat de staat waar wy in geplaatst zijn, dit eischt. Niet uit hoogmoed, om u te verheffen; niet uit weekheid voor klachten en tranen; niet uit terugzicht op u-zelven, op dat u de bystand van andren te rug kome. De verachting des rampspoedigen wreekt zich: voor het aanzien des leeds te bezwijken, betaamt geenen stervling wiens leven ellende is: alle doel is bedrieglijk waar het leven dit is; doch de weldaad kan verloren gaan, maar hy is boven 't lot, die de ongerechtigheid van het lot verzacht of herstelt.

{==159==} {>>pagina-aanduiding<<}

Heer behoeft er niet, om, zoo vrees en meêlijden dus geregeld, tot haar waar Filosofisch beginsel gebracht, en van de hartstochten die er zich in mengen en beide vervalschen, gelouterd zijn, tevens te hunnen zeggen dat in hun ook alle andere hartstochten gelouterd worden. En het onderscheid tusschen de tweederlei opvattingen van Aristoteles wordt geheel nietig in het uitwerksel; zoo wel als alle de spitsvinnigheden over de opvatting van de vrees by dien wijsgeer. (*)

Maakten de Ouden den mensch tot een' speelbal van den nijdigen willekeur hunner Goden (†), dien zy echter aan 't noodlot onderwierpen; zoo moest zeker deze leer by hen iets ter neêrslaande hebben. Doch ook zoo was hy nog groot, den mensch in zich-zelven bepalende, hem het oog tot het opperst noodlot (het eeuwig besluit van de Hoogste, onnoembre, ondenkbare, onveranderlijke, in zichzelve besloten Godheid) doende opheffen: hem tot berusting, onderwerping, en vereeniging van hart met dit noodlot uitnoodigende; moed, lijdzaamheid, en belanglooze goedwilligheid inboezemende; ydele eer-, heb-, en Staatzucht, en allen egoïsmus verwoestende, en den plicht als het eenig mooglijk goed op dees wareld doende aanmerken. - Men weet wat ik elders van het voorstellen van den plicht als het Hoogste goed, gezegd hebbe (§), en ik herroep dit in geenen deele. Ik heb daar getoond, dat die Stoïsche stelling in een bloot verhardend Egoïsmus uitloopt. Het is zoo; maar geheel iets anders is het, de bron te ontdekken van eene stelling in een wijsgeerig samenstel; geheel iets anders, de eindelijke en noodzakelijke strekking van die stelling aan te wijzen: en wederom geheel iets an-
{==160==} {>>pagina-aanduiding<<}
ders, eene soortgelijke stelling weêr te ontmoeten waar zy uit een geheel ander beginsel voortvloeiende, anders bepaald, 
anders aangewend, op een geheel ander einde ziet. Want immers raakt het hier het Hoogste goed niet, maar 't eenige wat in 't jammer des levens voor goed is te honden: en. hooger kon het zeker by Heidenen, onbekend met alle begrip van de Godlijke huishouding in betrekking met den mensch en dit leven, niet gebracht worden. Voor ons Christenen is de zelfde waarheid op verr' na zoo akelig niet. Ja, wat is er troostrijker, wat in 't ongeluk meer verheffende, in den voorspoed meer bedachtzaammakende; wat meer tot weldadigheid opleidende, en met één woord alle waarachtige deugden instortende, dan het Leerstuk der allesbestemmende Voorzienigheid, van wier raadsbesluit wy geheel en voor eeuwig afhangen!

Zoo is dan 't menschlijk lot geregeld in den Hoogen! 
Ja, Vorsten, Volken, ja, daar heerscht een Alvermogen. 
Men vliede, of wachte 't af, of poog te vederstaan, 
De Hemel maakt ons lot, daar is geen keeren aan. 




Bladz. 105. De Verhalen handelingen.

Zeer schoon heeft een goed Dichtkenner dit uit een gezet ter gelegenheid van Voltaires Aanmerkingen op l' Ecole des Femmes van Moliere. Ik meen Lessingh. Men zie ook Shakespears Marry Wifes of Windsor; waar even zoo, alle verhaal inderdaad handeling is.


Bladz. 105. Der aanschouwing waardig, enz.

Niet slechts de ongeloofbaarheid, of de afzichtlijkheid, om welke twee zaken Horatius het

Malta tolli 
Ex oculis, quoe mox narret facundia proesens, 


beveelt (De A.P. vs 180 tot 188, 339, 340), is eene reden om iets van het Tooneel te houden. Daar is er nog eene, welke niet minder wichtig is en te veel over 't hoofd wordt gezien. Het is, dat

{==161==} {>>pagina-aanduiding<<}
niet alles een voorwerp oplevert, dat aan 't gezicht kenbaar, dat groot genoeg is, om door de aanschouwing uitwerking te doen. - Maffei had in zijne Merope den zoon van Kresfont door den zegelring aan zijn' vinger, bekend doen worden: Voltaire doet hem herkennen door zijn' wapenrok, die die van Kresfontes was; om dat, zegt hy, sedert den belachlijken ring van den Astratus van Quinault, (*) wil men geen ringen meer dulden op het Fransche Tooneel. Een zotte reden, zegt Lessingh, en wel Fransch! Wat doet er de Astratus toe? Een zegelring is een geschikt, algemeen, en achtbaar teeken van herkenning, maar geen wapenrok. Hoe kon die Jongeling dien wapenrok aan het lijf hebben? Hoe had men, als zijn vader vermoord en hy (een klein, veellicht nog spraakloos, kind) heimlijk aan de slachting ontrukt wierd, de lust of gelegenheid, of hoe kon men er aan denken, om met een' naar zijns vaders kleederkas te loopen, dien wapenrok daar uit te halen en hem meê te zenden, of dit naderhand nog eens tot herkenning mocht dienen? En hoe kwam het, dat die rok hem juist paste? Of was hy gemaakt als de laarzen van zeven mijlen die Duimtjen den menschenvreter uittrok, die

{==162==} {>>pagina-aanduiding<<}
zich aan alle voeten en beenen, lang of kort, voegden? - Scherp genoeg! Maar hoe 't zij, 't is niet altijd eene zotte reden voor den Dichter, 't geen in zich - zelfs zot is. Laat het zot voor 't Parterre zijn, in Frankrijk zoo kitteloorig, dat het van geen ringen meer hooren wil op het Tooneel; het is wijs ran den Dichter, dat hy die grilligheid ontziet, om zijn Stuk niet te doen vallen, en al ware 't nog zoo uitmuntend, door het trotsen van dien eigenzin, te doen bespotten. De naam van Coucy was genoeg om een ander Treurspel van hem (*) te doen vallen; eene niet mindere kleinigheid, een derde (†). - Doch al ware dit zoo niet, al kon het Parijssche Algemeen den ring zoo wel dulden, als ik en de inschiklijkste van mijne Lezeren, wat dan nog? Moet men iemand veroordeelen om dat men zijne verdediging afkeurt? Vooral niet: de verdediging kan goed of kwaad, en de zaak, die verdedigd wordt, het tegendeel zijn. 't Is de plicht des rechters, als rechter, de verdediging (waar zy hapert) uit zichzelven te vervullen: maar Lessingh kende 't nobile officium judicis niet of hield er niet van. Laat van den wapenrok zijn, wat er wil (schoon daar omtrent meer te zeggen was dan Voltaire en Lessingh te samen, de een diep onkundig en de ander oppervlakkig genoeg in de oudheden, te berde kon brengen); de herkenning door middel van een ring is niet Tooneelachtig, om dat het voorwerp te klein is en het oog ontduikt. Geschiedt er eene herkenning op 't Tooneel door 't gezicht van eenig merkteeken, de Aanschouwer wil het zien; en pijnigt hy zich om het te zien, zonder het duidelijk te kunnen erkennen, dit verwekt onlust. dit is in den aart van den mensch; en het is zoo te meer, en de onlust te sterker, naar mate van het belang dat men in de zaak stelt. Zoo zijn er een aantal 
van zaken, die, om dat zy het oog der schouwplaats niet duidelijk zijn kunnen, der aanschouwing geen voorwerp opleveren groot of kenbaer genoeg, en dus op 't Tooneel niet behooren. Eene Actrice vroeg my, voor zeer lang reeds, waar 't aan haperde, dat het ontzetlijk ontdekken van het hart van Coucy in Gabrielle van Vergy, altijd mislukt zijn uitwerksel te doen. Dat de toon van het handgeklap zelf verried dat het uit toegevendheid of uit een zeker soort van besef dat er handgeklap by behoorde, maar niet van getroffen harten, voort-
{==163==} {>>pagina-aanduiding<<}
kwam. Ik andwoordde: Eenvoudig, om dat het voorwerp te klein, voor het oog op eenigen afstand geplaatst, te onbeduidend is. Vul, zoo gy het bedoelde effect wilt, de terrine of den beker aan met half vloeibare gelee van aalbezien, en werp die in den schrik, met het hart, over het Tooneel. Zy deed het, en het trof door den geweldigen schijnbaren bloedplasch, maar het was (en dit had Belloy zeker bedoeld, zoo hy - zelf er iets by gedacht heeft) afzichtlijk. 't Was ensanglanter la scéne, letterlijk; en boezemde afschrik voor schrik in. (*) - De Schilder weet zeer wel, dat hy zekere voorwerpen het oog onttrekken moet, om dat zy een hatelijk uitwerksel, anderen om dat zy geene uitwerking in 't geheel doen. Een Gierigaart die de garstkorentjes aan zijn keukenmeid toetelt, 
kon een tafereel opleveren; maar die Gruttenteller gaat te niet met de garstkorrels, zoo de kleinheid of onduidelijkheid deze kaatsten in een al te klein bestek, of te flaauw verschiet, doet verdwijnen of twijfelbaar maakt.

Ik sprak daar, van hatelijk uitwerksel. Kan ooit een Tooneelspeler vergeten, dat hy dit even zoo zeer als de Schilder, ja, met nog grooter zorgvuldigheid mijden moet, juist om dat de uitwerking des Spelers nog vermogender is? En echter men ziet Acteurs en Actrices zich vermoeien, en er angstig op studeeren, om, zoo men het heet, recht natuurlijk te sterven; dat is, naar hun oordeel of opvatting, in stuiptrekkingen en pijntoonende verwringingen lang te zieltogen, en de Schouwplaats een voorwerp aan te bieden, dat geschikt is, om haar tot het aanzien van de wreedste halsgerechten voor te bereiden. Is dan de dood een voorwerp van vertooning? Moet zy anders dan als een zacht oogenbliklijk ontslapen voorgedaan worden, daar waar men haar niet geheel aan het oog ontrekken kan? Moet eene bevallige en

{==164==} {>>pagina-aanduiding<<}
bewonderde Actrice, eene Ziesenis, om aan den bedorven' smaak van een party Verengelschte woestaarts te voldoen, wanneer zy, by voorbeeld, de wroegende Fedra vertoont, haar gelaat (tot geheel iets anders gevormd) het afschuwlijkste der natuur, en den afschrik van al wat leeft, inprenten? Ja, zoo schildert de Engelschman Jozua Reinolds het sterven van den Kardinaal Beauford, in verwringing der leden, en een Burke, die voor hem zijne Redevoeringen opstelde, kon dit roemen en by zijne Natie echoos in menigte vinden; maar wat mensch van gevoel, wat aandoenlijke vrouw, kan dit dulden? Of wat beschaafd kunstenaar in Italie of Frankrijk heeft niet over zoo iets den sluier geworpen? - Ik zwijg van 't afschuwlijke der razerny of uitzinnigheid, die niet licht in een Engelsch Treurspel ontbreken zal, en die uit Duitschland by ons ook alreeds zoo is doorgedrongen, dat my onlangs een Tooneelstuk in de hand wierd gestopt, waarin de Heldin zelfs tot driemaal toe in een zelfde Bedrijf gek wierd. De Ouden hadden ja, hunnen Orestes, maar als toonbeeld der Godlijke vervolging, en wat schilderde Euripides van zijn razerny? Dat zy dit eerst leeren, die uitzinnigen cp doen treden, en dan beginnen te dichten! en dat zy, die den stervende schilderen, den Toeschouwer voor het minste 't gezicht des afgrijslijken doodsniks sparen!

Ik neem deze gelegenheid waar, voor eene geheel andere opmerking; doch die in den grond op het zelfde beginsel en op de eigen waarneming steunt waar toe deze aanteekening eigenlijk bestemd was. Hy verstaat het Tooneel niet, hy bereikt het uitwerksel niet dat hy zich voorstelt, de Schilder, die in plaats van blotelijk groote massen te schilderen die van verre het oog treffen, en by stoute trekken, stoute klakken van verven te blijven, die de afstand-zelf door de tusschenlucht in elkander doet smelten, de uitvoerigheid van een schildery in zijn schermen brengt. Niet dan wat groot, wat breed, wat stout is, doet werking; en het zachte, het verdrevene, het smeltende, 't moog zoo schoon gepenceeld zijn als 't wil, zinkt weg of verflaauwt voor den Toeschouwer. Dit is aan een ieder bekend. Maar het schijnt niet bekend, dat dit tevens een les voor den Dichter is. Her is Dichterlijk, het is den mensch-, den zielkundigen

{==165==} {>>pagina-aanduiding<<}
Dichter waardig, het is hem eigen, om, het hart doorwroetende, niet slechts de eerste bron en oorsprong der hartstochten en in hem veld winnende driften daarin op te delven, maar ook deze hartstochten, door alle naauwlijks vatbare, ten minste voor gewone oogen niet te onderscheiden nuances heen, te volgen, en met alle hare kleur- en gedaantverandering tot dat uiterste op te leiden, waarin (om een voorbeeld te stellen) liefde tot yverzucht, en door yverzucht, tot wraakzuchtigen haat wordt. Niets leerrijker dan dit; niets streelender voor al wie belang stelt in het menschlijk hart te beoefenen; en gelukkig hy, die in deze schildery die volkomenheid bereikt, die haar tot een leerschool der Zedelijke misdrijfwording, harer voorbehoeding, en genezing verheft! Maar hoe schoon, hoe voortreflijk dit zij, hoe zeer het (naar mijn inzien ten minste) de ware aanwending der Dichtkunst is, welker doel (Teleologisch gesproken) de Natuur-zelve gemaakt heeft Gods Lofzangeres en 's menschen Leermeesteresse te zijn; hy dwaalt, die dit op het Tooneel wil brengen. Ik beroep my niet op de kortheid van tijd die 't Tooneelspel insluit, die het even zeer tot onmooglijkheid maakt, het rijzen van den oogst uit gezaaide graankorlen, en het worden van een heerschappyvoerende drift uit zijn eerste beginsel te toonen; noch op de grondeigenschap van in handeling, niet in verhaal te bestaan; maar het is een andere grond, dien ik aanvoere. Gelijk, om een uitvoerig schildery te genieten, by een' korten afstand eene naauwkeurige, oplettende, onafgeleide, en (om het dus uit te drukken) methodique beschouwing vereischt wordt, zoo eischt zulk een Dichtstuk eene stille, kalme, afgetrokken, en in zich-zelve bepaalde ziel. Eene ziel, tot ernst gestemd, vol overweging, op zich-zelve te rug ziende, en die niets van de zoo zorgvuldig geteekende nuances en tusschentinten verloren laat gaan. Ontbreekt dit, zoo is alles voor haar niet alleen 
verloren, en wartaal; maar daar mede is ook al dat verheven genoegen dat zy in 't onderzoek van zich-zelve, dat deze beschouwing inhoudt, moest smaken, verdwenen; en alles wordt, voor hoogstbelangrijk, vervelend en lastig. Maar wie nu, brengt ['k mag het vragen] in Schouwburg of schouwplaats die geest- en die hartgesteldheid, die hier by vereischt wordt? En zoo hy ze meêbracht,

{==166==} {>>pagina-aanduiding<<}


Quoe pervincere voces 
Evaluere sonum, referunt quem nostra theatra, 
Tanto cum strepitu? (*) 


Ik wil toestemmen dat het in dit opzicht ongelijk beter by ons is, dan, by voorbeeld, in Engeland. Maar zeker is het, dat waar men het Tooneel niet bezoekt als eene geest-, kunst-, en zielsbeoefening, maar, gelijk thands overal plaats heeft, als eene tijdkorting en op de zelfde wijs als men in de kermis het honden- en apenspel zien gaat; waar het zoo belachlijk als alle redelijk genoegen verbrekend handgeklap heerscht (ik wil alles niet opnoemen), en waar boven alles, de beste Tooneelspeler, nooit opgeleid is om het menschlijk hart te leeren verstaan of uitdrukken; zeker is het, zeg ik, dat daar, zulk eene schildering te willen betrachten, niet slechts paarlen voor de zwijnen te werpen is, maar ook (gelijk ik het wel in de Exhibitien en elders te Londen gezien heb) een' uitvoerigen Gerard Douw of Metzu, of een Stuk in dien trant geschilderd, boven aan de zoldering, en meer dan twintig voet boven 't oog, of boven den walm der lichtkronen te hangen. En eindelijk, al ware alles stil, en in eene schouwplaats die aandacht, die men in de Kerken vorderen mocht, zoo is en blijft het nog altijd waar, dat de aart van het Treurspel, als Dichtstuk, de voorstelling eener daad door middel van handelende personaadjen bevattende, en bepaald aan een zeer kort tijdbestek, niet dan met groote trekken, breede massen, en zware treffende lichten en schaduwen toelaat te schilderen; en alle min treffende en zachte overgangen gebiedt te vermijden; dewijl de details en byzonderheden in des aanschouwers geest wegzinken en zich omnevelen moeten, zal hy 't Stuk (dat is, de daad in haar Dichterlijk en zedelijk licht en verband) vatten en vasthouden; het geen aan den Dichter eene zekere vluchtigheid in ze voor te stellen, beveelt. En dit - zelf is het, waarom ik voor my nooit byzonder met het Treurspel heb opgehad, als te veel en gros moetende schilderen.

{==167==} {>>pagina-aanduiding<<}

Veellicht heeft Corneille dit nog volkomener dan Racine betracht; doch Racine vordert meer denken, meer ernst, meer recueillement (zoo ik het dus durf uitdrukken) van zijn' aanschouwer, dan Corneille, en hy mocht er op rekenen, zoo verr' hy ze vordert. Het is hier in, als in alles, dat iets meer en iets minder bestaan kan, en beide goed zijn, schoon verschillende in soort of in graad. En dit is het ook, wat Voltaires klachten over die verschriklijke lengte van vijf Bedrijven eenigermate rechtvaardigt. Die niet zeer uitvoerig zal zijn, die niet te veel details roeren, en die hy roert, slechts luchtig aanroeren mag, dien moet men zijn beeld niet te groot, en zijn tafereel niet te ruim opgeven. Vooral, zoo men wil dat zijn Stuk van naby en op afstand, zijn Treurspel beide by de lezing en 't vertoonen, voldoen zal. Voldoen, zeg ik. Men verstaat hier door toch, van den grooten onwetenden hoop zoo wel als van de zeer weinige bevoegde Kunstrechteren, toegejuicht worden.


Bladz. 105. Seneca of Euripides.

De meeste Geleerden Filozofen, en, door hen meêgesleept, zeer vele Dichters, zijn door Euripides zedenspreuken verlokt geworden om hem aan Sofokles voor te trekken. Misschien heeft hem dit ook wel by de Atheners, zeer vatbaar voor flikkeringen, de voorkeur die hy daar dikwijls op zijnen voorganger behaalde, verdiend. Men begrijpt echter (hoop ik), vooral, zoo men wel overweegt wat ik hier ter plaatse in den text, en in mijne voorige Aanteekening over bladz. 95, gezegd hebbe, hoe zeer de overvloed dezer zedenspreuken tegen hem is. Ook moet men inderdaad bekennen, dat Euripides nooit dat ware Dichterlijk besef van het Treurspel dat in Sofokles doorstraalt, gevat heeft. Ik heb er reeds verscheiden wenken van gegeven; maar het is hier de plaats niet om het volkomen te bewijzen. Men vergenoege zich met eene opmerking, die niemand (gelijk ik vertrouwe) ontgaan kan; dat is, dat noch zijne karakters de waardigheid van die van Sofokles hebben, noch het beloop zijner

{==168==} {>>pagina-aanduiding<<}
Stukken zoo kunstig is. 't Waren die Zedenspreuken ook, die Euripides tot den geliefkoosden Dichter van Sokrates maakten; het geen Aristofanes hem verwijt. Aristofanes, zeg ik, die zeer wel wist wat Poëzy is, en in wiens scherpe boert over de Dichters, zeer veel schoons en zeer vele waarheid is, die niemand er nog opzettelijk in heeft waargenomen, schoon het dit zeer verdiende. Sokrates, hy moge Beeldhouwer geweest zijn, had zeer weinig denkbeeld van Dichtkunst en in 't algemeen van de Fraaie kunsten, en ik kan het niet helpen, dat ik my een geringe verbeelding make en van zijne drie Bevalligheden, die te Athene op de Burcht stonden, en van zijn in Dichtmaat brengen van Ezopus fabelen. Xenofon geeft blijken van 't geen ik hier stellig zegge, en verscheiden gronden kon ik aanvoeren van 't geen ik er by voege.


Bladz. 106. Wezendlijk deel.

Wy hebben reeds opgemerkt, dat het Episodion der Grieken niets anders dan een onafscheidbaar gedeelte des Treurspels was, en alle de handeling begreep, tusschen de voorstelling des onderwerps en den uitslag; zoo dat het inderdaad en eigenlijk naar deze opvatting, het geheele Treurspel (als handeling beschouwd) uitmaakt. Men stelle: Edipus, die onwetend zijn moeder getrouwd heeft, rukt, op de ontdekking daarvan, in wanhoop zich de oogen uit het hoofd, en de moeder verhangt zich. Zie daar de inhoud van een Treurspel. Dit oogen uitrukken en verhangen is de uitslag, het resultat. De Ontdekking, die beide voortbrengt, is eigenlijk de handeling, het bedrijf van het Stuk. Maar die handeling - zelve is Episodium, en geheel van den Dichter afhanklijk, aan wien het staat, hoe die ontdekking te weeg gebracht worde. Men kan, wanneer er verscheiden van elkander afhanklijke of niet afhanklijke middelen zijn, waar door 't resultat te weeg wordt gebracht, ieder van die, in een' eenigzins veranderenden zin, met dien naam noemen, en dus meer dan één Episode stellen, en in dien zin zal dan Teresias voorspelling, zal de daaruit geboren twist met Kreon, zal het inkomen van het bericht van Polybus afsterven, enz., zoo veel Epi-
{==169==} {>>pagina-aanduiding<<}
sodes maken. En op deze wijze heeft men het naderhand begrepen; doch tegen de meening en 't verstand van Aristoteles. Maar het Episode zal dus toch altijd het middel blijven, of de wijze waar op de Dichter de daad uitvoert. Virgilius ondertusschen, beter Dichter dan Dichtkunstgeleerde, heeft een Episode ingevoerd, niet om het doel van zijn Dichtstuk te doen bereiken, maar om het te verwijderen en het Dichtstuk te rekken; dat naamlijk van Didoos verliefdheid en echt. Hierdoor van den weg geleid, hebben de Modernen Episode 
genoemd, het geen tot de daad van het Stuk niet doet, (een hors d' oeuvre op zich-zelfs) maar dat er in wordt gevlochten. Op die wijze en in dit verstand maakt de Aricia een Episode in Racines Fedra, en het Episode behoort tot de protraction or art of spinning (kunst van uitrekken), zoo Fustian de Poeet het in Fieldings Pasquin niet ongeestig noemt, zonder welke, zegt hy boertig, een Tooneelstuk de eigenschap aller stoffelijkheid (de uitgebreidheid) zou moeten verliezen, en by geen mooglijkheid langer dan een half uur duren kon.

't Spreekt van zelfs dat de Dichterlijke Eenheid zoodanige Episodes niet toelaat. De Episode moet tot de uitvoering der daad die het Treurspel uitmaakt, behooren: dit is de regel des gezonden verstands.


Bladz. 107. Mimyk en Declamatie.

Een Duitsch Tooneelist klaagde; ‘dass sich die Leute nicht mehr alles so gefallen lassen, und von einem Schauspieler mehr verlangen als zu einem geheimen Rath gehört’. Ik andwoordde, dat die ook niet meer proestiren kon, het smeerlicht niet waardig was. Hy vond dat dit voor de geheimde Raden (zoo spreekt men in Duitschland) niet vleiend was. Ik, dat het tegendeel te stellen, voor hun en voor de Vorsten die ze maakten, zeer honend zou zijn, en wy wierden het eens. Maar wy wierden 't niet eens over het verval van zijn kunst, en daar konden er veellicht in Holland ook zijn, die van my verschilden. Nihil tam ἀϰυθϰρον, quod non alieui venu-
{==170==} {>>pagina-aanduiding<<}
stum esse videatur! Dit zei cicero in zijn' tijd. - En terwijl Balzac de geheele wareld vertelde dat Malherbe zijne schoone verzen met zijn ellendig voorlezen of reciteeren bedierf, oordeelde Racan, dat de zelfde Malherbe ze met eene onuitspreeklijke bevalligheid van stemval en gebaar uitsprak. - Men ga nu heen, en betrouwe op 't oordeel van Toehoorderen!




{==171==} {>>pagina-aanduiding<<}

Boileau, l' Art Poetique, Chant III.


La Tragedie, informe & grossiere en naissant, 
N'étoit qu'un simple choeur, ou chacun en dansant 
Et du dieu des raisins entonnant les louanges, 
s' Efforçoit d' attirer de fertiles vendanges. 
Là, le vin & la joie éveillant les esprits, 
Du plus habile chantre un bouc étoit le prix. 
Thespis fut le premier qui, barbouillé de lie, 
Promena par les bourgs cette heureuse folie; 
Et d'acteurs mal ornés chargeant un tombereau, 
Amusa les passans d'un spectacle nouveau. 
Eschyle dans le choeur jetta les personnages, 
D'un masque plus honnête habilla les visages, 
Sur les ais d'un theâtre en public exhaussé 
Fit paraître l'acteur d'un brodequin chaussé. 
Sophocle enfin, donnant l'essor à son génie, 
Accrût encor la pompe, augmenta l'harmonie, 
Intéressa le choeur dans toute l'action, 
Des vers trop raboteux polit l'expression, 
Lui donna chez les Grecs cette hauteur divine, 
Ou jamais n' atteignit la faiblesse latine. 
Chez nos dévots aieux le théâtre abhorré 
Fut longtemps dans la France un plaisir ignoré. 
De pélerins, dit-on, une troupe grossiere 
En public à Paris y monta la premiere; 
Et, sottement zélée en sa simplicité, 
Joua les Saints, la Vierge, & Dieu, par piété. 

{==172==} {>>pagina-aanduiding<<}

Le savoir, à la fin dissipant l'ignorance, 
Fit voir de ce projet la dévote imprudence. 
On chassa ces docteurs prêchant sans mission; 
On vit renaître Hector, Andromaque, Ilion, 
Sculement les acteurs laissant le masque antique, 
Le violon tint lieu de choeur & de musique. 


Hoe zeer niet in alles van de uiterste naauwkeurigheid, mogen deze verzen de korte schets der Geschiedenis van het Tooneel hier vernieuwen.


{==173==} {>>pagina-aanduiding<<}

INHOUD.

KORMAK, Treurspel	Bladz. 1.
HET TREURSPEL, Verhandeling	Bladz. 73.
AANTEEKENINGEN op de Verhandeling.	Bladz. 115.



{==174==} {>>pagina-aanduiding<<}

ERRATA.

Pag. 117	staat bladz. 109	lees bladz. 78.
Pag. 119	staat bladz. 110	lees bladz. 78.
Pag. 119	staat bladz. 111	lees bladz. 79.
Pag. 119	staat bladz. 115	lees bladz. 82.
Pag. 120	staat bladz. 116	lees bladz. 82.
Pag. 123	staat bladz. 117	lees bladz. 82.
Pag. 124	staat bladz. 118	lees bladz. 83.
Pag. 124	staat bladz. 123	lees bladz. 87.
Pag. 125	staat bladz. 123	lees bladz. 87.
Pag. 126	staat bladz. 124	lees bladz. 88.
Pag. 127	staat bladz. 125	lees bladz. 89.






(*) Men zie, by voorbeeld, Popes Temple of fame, Byzonder vallen jonge Dichters hier licht te veel in; en zy juichen er zich in toe, om dat zulke hulpmiddelen hun gebrek aan vinding voor hunzelven verbergen.

(*) Men vindt ook zulke stukken in het Latijn, in dien tijd in Duitschland geschreven: zie hier den tytel van een zoodanig, van Thomas Naogeorgus: Mercator, sive Judicium: Tragoedia, in qua in conspectu ponuntur Apostolica et Papistica doctrina, quantum utraque in conscientiae certamine valeat et efficiat, et quis utriusque est exitus. Men begrijpt, dat men zulke stukken als Controversschriften moet aanmerken.

(*) Men zie wat het worde, zoo zy sleept, als by voorbeeld, in het Vijfde Bedrijf der Olijmpia, waarin zoo veel langwijligheid heerscht, eer het tot het offer koomt.

(*) Zie boven.

(*) Zie Kotzebues Freimuthige, eenige jaren te rug.

(*) Men zie Gabrielle van Fayel, geboren Van Vergy, Katjespel.

(*) Caesarotti in zijn Latijnsch Vers voor zijne Italiaansche vertaling van Cezar en Mahomed.

(*) Eigenlijk: Cum magistris traditi sumus, tum ita variis imbuimur errorribus, ut vanitati veritas, et opinioni confirmatoe natura ipsa cedat. Thuse, III.

(*) ϒπο μιαν πὲριοδον ἠλιου - ἠ μιϰρον ἐξαλλαττειν, zegt Aristoteles, C V. Scaliger wilde de during, in 't Treurspel ondersteld, tot zes, of ten uiterste, ach uren, ingetrokken hebben; Castelvetro volstrekt tot den tijd dien de Vertooning duurt.

(†) Het is lang voor my opgemerkt, en licht te bewijzen, dat de illusie waar men thands alles in stelt, en waarop dat onzinnig geschreeuw van natuurlijk steunt, in 't geheel niet de ware illusie is, het Tooneelspel eigen of dienstig. Maar dat, wel in tegendeel, de illusie des Tooneelspels verr' van eene den Toenschouwer opgedrongen illusie te zijn, van de zijde des Dichters eene eenvoudige aanlokking 
is voor den Toeschouwer, om zich in eene illusie die van hemzelven afhangt, te werpen, en die hy elk oogenblik afbreken kan. Zonder 't het Treurspel in verscheiden oogenblikken en gevallen, tot eene pijniging worden zou, in plaats van verlustiging.

(*) Estratto dell' Arte Poetica d'Aristotile e Considerationi su la medesima. Cap. V.

(†) Commentary on Aristotle's Poetic. Deze twee Auteuren willen, dat Aristoteles van geene Eenheid van plaats gerept hebbe. Even of dit iets ter zake deed, en de aart van het Crieksche Tooneelspel, deze Eenheid niet van zelfs met zich bracht. Aristoteles heeft ook niet gezegd, dat de Hemelgoden op 't Tooneel van boven, de Helgoden van onder opkomen moeten: zal men 't daarom anders willen? 't Voorbeeld der Grieken-zelven doet hier niets af. Men zou tegen de Eenheid van tijd nog ruim zoo groote misgrepen by hen kunnen vinden als tegen die van plaats. Ook weêrspreekt Metastasio beide. - Voorbeelden, zelfs van de grondleggers des Treurspels, zijn geene wetten: maar dat gene wat uit het beginsel en wezen der zaak voortvloeit, maakt wet.

(*) Horat, de A, P. v. 193.

(*) De woorden zijn: Ἐςτίν οὖν τραγẉδια μιμησις πραξεως σπουδαιας ϰαὶ τελειας, μεγεθος ἐχρυσης, ἡδυσμευῳ λογῷ, - - ϰαὶ οὐ δἰ ἐπαγγελειας, ἀλλα δἰ ἐλεου ϰαὶ ɸοβου παραινουσα την των τοιουτων παθηματων ϰαθαρσιν. Cap. VI.

(*) In zijne Hamburgische Dramaturgie.

(*) Nicolaï wilde 't uitdrukkelijk zoo, in zijne Briefwisseling S. 407, en hy spreekt op dien voet Aristoteles tegen. Nicolaï Aristoteles, zeg ik.


Maar gesteld eens, hy had gelijk; zoo zou nog daar uit niet volgen, dat dan de Hartstocht, die 't voorwerp is dat vertoond wordt, ook het oogmerk zon moeten zijn dat bedoeld wordt, en des Dichters middel, zijn doel maken.

(*) Als, by voorbeeld, wanneer Lessingh beweerde, dat hy de vrees (naamlijk vrees voor ons-zelven) slechts als middel ter verwekking van 't medelijden voor anderen wil, en dat zijne meening bloot op het reinigen der hartstochten door 't meêlijden neêrkomt. Dus dacht hy in 1753. Zie zijne Briefw. S. 449.

(†) Ἐπιςταμενος το θε͂ιον πᾶν ἐ͂ιναι ɸθονερον τε ϰαι τωρα χωδες. Solon by Plutarchus, en Artaban by Herodotus. Vergelijk Lucretius V, 1230.

(§) Nieuwe Mengelingen. Gesprek over Harris.

(*) Ik weet niet of het mijn' Lezer bekend zij, dat dit Stuk onder den Franschen naam van Astrate in 't Neêrduitsch en op den Amsterdamschen Schouwburg gebracht is op naam van Buisero, wien Antonides in zijnen IJstroom, en Vondel in zijne Opdracht voor Ovidius Herschepping, over dit prul een Compliment maken. Zoo vleide men by ons, in dien tijd, zekere lieden. Ik zeg op naam van Buisero: want sommige willen dat aan Jan de Witt eigenlijk de eer dier overbrenging en berijming toekoomt. De overlevering echter is wat schemerend: want anderen beweerden in mijn kindsheid dat het niet de Astrate is, maar de oude Horace en Curace (die men by ons op 't Tooneel gehad heeft) waar van Jan de Witt de Auteur was. 't Een en ander kon waar zijn, doch ik heb nooit de twee Stukken in die berijmingen vergeleken om te kunnen oordeelen of zy van eene zelfde hand zouden mogen zijn. Iets is er, waar op men zich grondt, om den Astrate niet voor Buiseroos eigen werk te houden. Eenige verzen van Buisero, die vrij beter klinken, en de naam Astrate. Antonides en meer lieden van smaak waren zoo gemeenzaam met Buisero, dat men niet twijfelen kan, of, ware 't van hem, men zou hem, al had hy 't zelf niet geweten, gezegd hebben dat de naam by ons Astratus zijn moest, en hy had dus geen Astrate kunnen schrijven. Maar Jan de Witt dorst men zoo iets niet zeggen. Wellicht echter heeft hior de zelfde 
misslag plaats, die omtrent de De Brunes gemeen is: dat men, naamlijk, den Pensionaris met zijnen Neef verwart. Dit is my hoog waarschijnlijk.

(*) de Adelaïde du guesline.

(†) Zijne Sophonisbe.

(*) 't Was als met Eschylus, die geweldig veel hing aan den toestel des Tooneels. Filostratus merkt dit op, zoo wel als Plutarchus. En hy zocht er het schriklijke in. Dit dreef hy in zijne Schrikgodinnen zoo verr', dat het den zwangeren vrouwen in de vertooning van dit Treurspel eenen misval, en eenigen van die, het leven kostte. Lessingh zegt in dit opzicht zeer wel: Der zu hohe Grad des Schrecklichen wird in der Nachahmung wiederwartig, πιϰρος, wie Plutarch es nennt.

(*) Horat. Ep. II. 1. 200.


