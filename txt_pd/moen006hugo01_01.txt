
    
        
            
                Hugo de Groot in zeven zangen
                
                Petronella Moens
               
            
            
                
                    Dit bestand biedt, behoudens een aantal hierna te noemen ingrepen, een diplomatische weergave van Hugo de Groot in zeven zangen van Petronella Moens in de eerste druk uit 1790.
Er is gebruik gemaakt van een door Ans J. Veltman-van den Bos aangeleverd bestand.
                
                
                    
                        Voor de afbeeldingen is gebruik gemaakt van de exemplaren Koninklijke Bibliotheek 842 E 8 en 2000 C 19.
                    
                
            
            
            
                
                    
                    II, III
                    
                    
                
                
                    
                    
                    
                
            
            
                moen006hugo01_01
                DBNL-TEI 1
                
                    2013 dbnl
                
            
            
                
            
            
                
                    
                    Exemplaar Universiteitsbibliotheek Amsterdam, signatuur: Balie 251B33
                
                Petronella Moens, Hugo de Groot in zeven zangen. Johannes Allart, Amsterdam 1790
                
            
        
        
            
                Wijze van coderen: standaard
                
            
        
        
            
                Nederlands
            
        
        
            
                Hugo de Groot in zeven zangen
                
                Petronella Moens
                
                
                
                
                    
                    
                    
                
            
            
            
                
                
            
            
            
            
        
        
            
                Hugo de Groot in zeven zangen
                
                Petronella Moens
                
                
                
                
                    
                    
                    
                
            
            
            
                
                
            
            
            
            
        
        
            
                2013-09-18
                
                    WJ
                
                colofon toegevoegd
            
        
    

Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Petronella Moens, Hugo de Groot in zeven zangen. Johannes Allart, Amsterdam 1790
 
Zie: https://www.dbnl.org/tekst/moen006hugo01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 

    

    
       
{==I==} {>>pagina-aanduiding<<}

        Hugo de Groot, in zeven zangen
       
{== afbeelding 
           	
       ==} {>>afbeelding<<}
    

        Te Amsterdam. Bij Johannes Allart. MDCCXC
    
{==IV==} {>>pagina-aanduiding<<}

        
{== afbeelding 
            	
        ==} {>>afbeelding<<}
    

        
        
{==1==} {>>pagina-aanduiding<<}

        Hugo de Groot. In zeven zangen.

        Inleiding.

        Thans streelt mijn tedre hand, de Vaderlandsche snaaren,  
            Ik zing de glorie, van der Belgen oud geslacht, 
            De roem van 't menschdom - de eer der brave Delvenaaren; 
            Hem, die de laatste galm van 't dankbaar nakroost wacht. 
            Ik durv' een' lauwerkrans, om de eeuwige eernaald slingren; 
            Bloos niet, mijn jonge Nimf! durf yrij ten reïe gaan, 
            Gints wenkt de onsterflijkheid! zij leert uw zwakke vingren, 
            Voor zalige de Groot de glorie nooten staan! 
            
            
{==2==} {>>pagina-aanduiding<<}

            Ik voel een heilig vuur, in mijnen boezem gloeien,  
            Ó, Zuivre Hemelgloed! Mijn dierbaar Vaderland! 
            Hoor uwen voedsterling! Niets kan mijn zangdrift boeiën, 
            Daar fiere Vrijheid zelf, verrukt, mijn snaaren spant. 
            Mijn zangnimf kent geen dwang,geen vleizucht kan haar kluisteren, 
            Hoe klopt dit maagdlijk hart, voor zuivre vrijheidsmin! 
            De Groot! ik zal uw' naam nooit door mijn zang ontluisteren, 
            Gij Vrijheid! hemeltelg! wees mijne zanggodin! - 
            Ik voel mijn waarde als mensch; 'k ben boven 't stof verheven; 
            Gij zijt, met 's Scheppers beeld, in s'aardlings geest gedrukt; 
            Gij hebt, aan reine deugd, het grootsch bestaan gegeeven; 
            Terwijl gij 't vlammend oog des seraphijns verrukt.- 
            Gij Vrijheid! lieveling van 't werkend alvermoogen! 
            Gij, eer der stervlijkheid - en roem van Nederland! 
            Ontvonk mijn denkingskracht, bekroon mijn ijvrig poogen, 
            Aan u wijde ik gevoel, verbeelding en verstand!.... 
            De wolken drijven weg! 'k zie heldre straalen gloeiën!... 
            Gints daalt, vol edlen zwier, vergoode Poëzij, 
            'k Zie grootsche lauwren ,om haar klinkend snaartuig bloeiën , 
            Zij trapt op 't gouden juk, der valsche vleiërij! 
            
            
{==3==} {>>pagina-aanduiding<<}

            De Groot! ik zie uw deugd, met hemelluister schitren, 
            De erkentnis maalt uw naam, op vleuglen van de tijd, 
            Uw naam, die nijd en wrok en trotschheid kon verbitren, 
            Terwijl de laster bloost, en heerschzucht barst van spijt!- 
            Bekoorlijk Holland, dat Europa's hart kan strelen! 
            Oord, waar natuur in d'arm der kunst bevallig rust, 
            Waar vlijt de welvaart aan haar zuivre borst ziet spelen, 
            Waar weeldrige overvloed de noeste zorgen kuscht, 
            Waar nedrigheid zich ziet door reine zeden sieren! 
            ó Holland! de eeuwen üit den rustelozen schoot 
            Des breeden oceaans, omspoelen uw rivieren! 
            Oord! dat, aan Batoos kroost, een heilige erfgrond boodt! 
            Ge aanfchouwdt' de morgen glans van Hugo's roem en glorie. - 
            Bloos niet; de godheid heeft 's mans heilig recht beslist; 
            De snoodheid beeve, als eens die smet uit 's lands Historie 
            Aan ‘t eind der tijden, wordt door Seraphs uitgewischt. 
            Bevalge Rottestroom! die 't vleiendst zoet doet smaken , 
            Waar gij door Hollands beemd, met zilvren baardjens vloeit, 
            Gij ziet de schoonste vest, voor nijvre koopzorg , waken, 
            Die altijd vlijtig in uwe oude muuren bloeit. 
            
            
{==4==} {>>pagina-aanduiding<<}

            Die Stad, waar 't nageslacht de luister der Geleerdheid 
            In 't koper schitren ziet, met statelijken praal, 
            Het beeld van hem die, trotsch de nevels der verkeerdheid, 
            De roem van God verweerde, in stoute christentaal.  
            Die Stad mag duurzaam zich met de eer der glorie vleien, 
            Dat 't Delfsche orakel zich aan haar geluk verbondt, 
            De burger zag zijn recht, door hem ter raadzaal leiën, 
            Daar Vrijheid in mijn held, een vriend een schutsheer vondt!- 
            Welaan, mijn Zangerin , verdubbel vrij uw poogen, 
            Volg hem in 't heiligdom, van Hollands staatsgezag; 
            De zorg voor 's lands belang straalde uit zijn sprekende oogen, 
            En d'onverwikbre trouw gloorde in een heldenlagch. 
            De hoed der oppermacht mag vrijheids speer bepronken, 
            Terwijl nog 't rookend bloed om haren zetel vloeit; 
            Dan, tweedragt in de hel gevoed, met zwavelvonken, 
            Verschijnt, en 't lentegroen der vrede krans yerschroeit. 
            De laage trotschheid durft de gunst der dweepzugt beedlen, 
            De reine Godsdienst, naaûw aan 't martelvuur ontrukt, 
            Bezwijmt; Menschlievendheid, die d'aardling kan vereedlen, 
            Ligt, door geweld en list, in ijzren boei gedrukt. 
            
            
{==5==} {>>pagina-aanduiding<<}

            De blinde domheid holt, door huichlarij geprikkelt, 
            In 't aklig donker om, tot vreugd der eigenbaat: 
            Misleide deugd, door list in kerkgeschil gewikkelt, 
            Bauwt vuig de vloeken ná der wreedste menschenhaat!- 
            Mijn Vaderland! gij streedt met de ijslijkste aller rampen, 
            Ja, daar ge op 't plegtigst u aan 't heilig recht verbondt, 
            Werdt reeds uw dagend heil bewolkt, door oorlogsdampen, 
            Nu Kleef met Gulik twiste om d’erfelyken grond. -- 
            Prins Maurits, opgewiegt bij dondrende kartouwen, 
            Reeds vroeg de roem de vreugd van Neêrlands heldendrom , 
            Die Prins, die ’t krijgsbestuur zich juichend zag vertrouwen, 
            Waar 't die naar 't staatsbewind langs de autaar trappen klom. 
            In dit angstvallig uur, toen angst de ziel der braven 
            Beklemde, om 't noodlot der geveste maatschappij, 
            (Men hoorde 't rinklen reeds der kluisters voor Bataven!) 
            Treft mijn de Groot het oog in mijne dichtschilderij! – 
        



{==6==} {>>pagina-aanduiding<<}

Eerste zang.

'k  Zie hollandsch raadzaal, door Bataafsche trouw ontslooten; 
    Deugd – vrijheid –staatsbeleid bezielen d'achtbren stoet. 
De eerwaarde Barneveld vertoont den Bondgenooten, 
    Dat 's lands aanstaand bederf hun voorzorg wekken moet. 
'Het gelt' dus spreekt hij ''t heil der vrijgevochten landen  
''t Verbond der eendracht, wordt te jammerlijk verscheurd, 
'Men slaat, aan 't heiligst recht, te roekeloos de handen, 
'Terwijl 't verdrukte volk, bij 't woên der muitzucht treurt, 
''t Nabuurig Utrecht zal voor de overheersching bukken, 
'Daar 't geen bescherming van uitheemsche krijgsliên wacht, 
'Men zal de waap'nen aan der burgren hand ontrukken, 
'Daar men om 't schenden van bezwooren rechten lagcht. 
'Door 't nieuw gezantschap dat, op last der stichtse staaten, 
'Zig hier bevindt, wordt ligt het laatst besluit gemeld... 

{==7==} {>>pagina-aanduiding<<}

'Ach! kon zich Vrijheid op Oranjes trouw verlaten! 
'Vondt Nederland een vriend in zijn doorluchten Held!'.. 
Bedaarde staatszorg, houdt elks aandacht opgetoogen, 
Men schraagt door nutten raad, het wanklend staatsgebouw, 
Hoe wordt het kloppend hart door Neêrlands ramp bewoogen, 
    Hoe gloeit op elks gelaat, de aeloude helden trouw! ... 
In 't eind ziet zich de Groot (wiens vroege Lentedagen, 
Reeds luistrijk schitterden door wijsheids hemelgloed,) 
De last van Hollandsch raad blijmoedig opgedragen; 
Zijn kunde en strenge deugd versterkt der braven moed. 
De grijze Hogerbeets, de vreugd der Leidenaaren, 
Volgt met Schoonhoven, en den achtbren Torenvliêt 
 Naar 't Sticht, om, in den naam van Holland, te verklaaren 
Dat eigen veiligheid het volk te waapnen riet. 
De hoop op 's Lands behoud spreid zijnen vollen luister, 
Door de edle Raadzaal, daar ge, ô Vrijheid! 't kwijnend oog,  
Verbijstert, door een floers van zielverschrikkend duister, 
Op uw beschermers veste, en 't Neêrlands hart bewoog. – 
Grootmoedige de Groot, belast met staatsche zorgen, 
Kent thans geen rust; hij blaakt in onvermoeide vlijt, 

{==8==} {>>pagina-aanduiding<<}

Hij wacht, vol ongeduld, den gouden zomermorgen, 
Die 't vluchtig sluimrend oog der schepping ras verblijd. 
't Gezantschap is gereed: en, eer de zon de droppen 
Tot paarlen gloor gestolt, van 't Haagsche lommer kuscht, 
Verschuilt zig 't Hofgebouw reeds achter lindentoppen, 
Terwijl zig 't weidend oog in Hollandsch schoon verlust. 
Haast mag de Bisschopsstad hen in haar vest ontfangen, 
'k Hoor hoe elke edle ziel hen juichend: welkoom! groet, 
De brave Ledenberg, verknocht aan 's Lands belangen, 
Zorgt dat de Groot, eerlang zyn hoogen last voldoet. 
Straks doet welsprekendheid den heilgen boezem gloeiën,  
Van 't nimmer kreukend recht. De sluimerende vlijt 
Ontwaakt, verbonden trouw voelt haar bedekte boeiën, 
En zweert der Vrijheid hulde, al 't snood gebroed ten spijt. 
Dan, ach! de tweedragt blijft de band der pijlen knaagen, 
Alöm hadt haar vergif 't gevoelloos hart verpest; 
List doet het Vaderland van nieuwen ramp gewaagen, 
En wekt een helsch verraad, in 't vrij Gemeenebest. – 
'k Zie de afgevaardigden der zeven bondgenooten, 
Door 't roemrijk Opperhoofd der legermacht verzelt; 

{==9==} {>>pagina-aanduiding<<}

Beef, Utrecht! 'k zie den dolk u in den boezem stooten, 
Daar dees verschijning niets dan snooden dwang voorspelt. 
Men  doet vergeefsch de Stad, met dubble zorg, bewaaken, 
Het Hollandsch krijgsvolk moest, op last der oppermacht, 
Elk waaren burgervriend een vrye rust doen smaaken; 
Dan, zelf belang hadt reeds en eed en plicht verkracht!... 
ô Grijze vest! haast zult ge uw ouden roem zien taanen; 
Prins Maurits, onlangs door uw schutters ingehaald, 
Eerde, in de schaduw van de ontrolde Vrijheidsvaanen, 
Uw heilge rechten, door onwinbren moed bestraald; 
Thans spreid het vuur des twist zijn blixemende vonken; 
De Groots staakundig oog ziet 't gaas der schijndeugd dóór; 
Nauw wordt hem toegang bij oranjes Prins geschonken; 
Terwijl der braaven ziel de jongste hoop verloor. 
Smart drijft, met edlen drift, 't Bataafsche bloed door de adren; 
Daar lage vleierij met trotschheid zich verbindt; 
De Stad ziet, in 't verschiet, gehuurde benden nadren, 
Daar schrandre deugd noch trouw, geen troost, geen uitkomst vindt.  
Rampzalig Utrecht! ach! wat vaderlandschen boezem 
Gloeit niet? ô vrijheid! 'k pleng, schoon vrouw, met u een traan! 

{==10==} {>>pagina-aanduiding<<}

Nu zag 's Lands voorspoed wreed haar jeugdig lentebloesem 
Verstrooiën in uw tuin, door een verwoede orkaan!... 
Ik wend mijn bevend oog van Utrechts treurtafreelen, 
'k Volg Hollands viertal, dat de ontroerde Stad verlaat.-  
Vergeefsch poogt thans natuur het zuchtend hart te streelen, 
Door 't vrolijk bloozend schoon des blijden dageraad. 
De Groot geeft een bericht van zijne handelingen, 
Schoon, tot 's Lands heil, 't geval hunne uitkomst niet bekroond, 
Hij voelt een stille rust in zijnen boezem dringen, 
Die 't vrijgeweeten met een zelfsvoldoening loont. 
Doorluchtige de Groot! 'k zie de akeligste onweêrswolken, 
Al dommelend saamgepakt, aan uwen levenstrans, 
De Nijd zwelgt sulpherdamp, uit 's afgronds jammerkolken, 
En braakt die lastrend, op uw' onbevlekten glans. 
Ik schuif, al sidderend, de vaale rouwgordijnen 
Voor 't snoodste schendbedrijf, der boosheid ooit gelukt. – 
Voor 't laatst ziet Rotterdam mijn vrijheids vriend verschijnen, 
Eer hem zijn vrijheid werdt door macht en list ontrukt. – 
'k Zie hem zijn ted're gaê verrukt in de armen snellen, 
Hoe gloeit hun kloppend hart, door rein gevoel en vreugd! 

{==11==} {>>pagina-aanduiding<<}

Daar heldre tranen in hun tintlende oogen zwellen, 
En 't huplend jeugdig kroost de zachte ziel verheugd. 
'Mijn vriend! (dus zucht Marie), ach ! kendet gij de zorgen, 
'De kommervollen angst van Reigerbergens hart! 
'Ik beef voor mijn de Groot, bij 't nad'ren van den morgen, 
'En, ach! elk' avondstond vermeerdert mijne smart! – 
'Ik weet, uw deugd heeft lang der dwinglandij verbittert – 
'Een heimelijk voorgevoel voorspelt me uw nadrend lot – 
'Uw roem heeft veel te lang de nijd in 't oog geschittert – 
'Ach! wie beschermt u meer? .... Der waren Christnen God! 
Mijn wellust! (zegt de Groot) beklem mijn tedren boezem 
Niet, door uw droefheid! leef voor ons aanminnig kroost! 
Die vrolijke Engeltjens, met 's levens jeugdig bloesem 
Verziert, verzachten 't leed: ik wagt mijn lot getroost! 
Uw lievend hart maalt u mijn dreigende gevaaren, 
Met al te donkre verw; 'k zucht slechts om 't Vaderland; 
De dwangzucht zegeviert, nu zal haar wraak bedaaren,    
Vorst Maurits heeft zijn wensch – en vindt geen tegenstand!' 

{==12==} {>>pagina-aanduiding<<}

Weemoedig kuscht de min, van lieve rozenwangen, 
Maria's traanen weg: vreugd schittert in een lagch, 
't Kroost blijft aan 's Vaders hals, met vleiende armpjens, hangen, 
En streelt de fronsen weg, van 't moeilijk staatsgezagch. 
Dan, eindlijk, noopt de tijd van 't liefgezin te scheiden, 
Een stille ontroering doet zijn duidlijk sprekend oog,  
Op al de wellust van zijn wislend leven weiden, 
Hij zendt een stillen zucht uit 't zwoegend hart om hoog!-  
Hij ziet zijn zielvriendin door grievende angst bestrijden, 
Terwijl zij snikkend hem met gloênde lippen kuscht: 
'Ach! (stamelt hij) moet ik  't grootmoedig hart zien lijden? 
'Mijn Gae! 'k smaak in uw arm eerlang weer vreugde en rust!'–  
De vrugtbaarheid, omkranst met gouden koorenaïren, 
Zij, die op 't golvend veld slaapt in den zomergloed, 
Die rijke en milde telg, der wisselende jaaren, 
Schonk nu haar schatten weêr, aan lagchende overvloed. 

{==13==} {>>pagina-aanduiding<<}

De dankbre blijdschap zweefde op 's Landmans gulle toonen, 
Schoon d' oproerkreet weêrgalmde in kerk en burgerstaat, 
De snoodste dwingelandij zag zich met glorie loonen, 
En boogde op de triumph der kruipende eigenbaat.–  
Men ziet, van stad tot stad, het heiligst recht geschonden, 
Daar moedwil zegeviert, en trotsch de deugd verdrukt; 
De band der maatschappij wordt roekeloos ontbonden, 
En alle zuilen van 's Lands voorspoed omgerukt.  
Alleen  blijft, in die staat, het moedig Holland waaken, 
Daar ‘t, in zijn zuivre lucht, grootmoedige Edlen voedt, 
En stedelingen, die voor de eer der vrijheid blaaken. – 
Nog steunt een Barneveld der braven trouw en moed. 
Nog hoort men Hugo voor het recht des Burgers spreken, 
Nog word het wetboek door zijn trouwe hand geschraagt, 
Nog toont een' Hogerbeets het eeuwig vrijheidsteken. 
Dat 't roemrijk Leiden op zijn zuivren boezem draagt ...... 
Dan! welk een duisternis bewolkt mijn staarende oogen? ... 
Een zwarte nevel dekt de flauwe morgenzon! ..... 
't Gesmeet verraad breekt los! ..... Gij dult, ô Alvermogen ! 
Dat list, in englenschijn, de zuivere deugd verwon? –   

{==14==} {>>pagina-aanduiding<<}

't Licht strooit de nachtgordijn, met zachte morgen roozen,  
Nu daagt de feest dag, der gevloekte ondankbaarheid, 
Die dag die Nederland, alle eeuwen door, doet bloozen, 
Wen 't oog des nageslachts in zijn geschichtrol weit. – 
De ware Vriendschap, nooit door zelf belang ontluisterd, 
De vriendschap, 't kenmerk van een grootsch gevoelig hart, 
Hadt mijn de Groot op 't nauwst aan Barneveld gekluisterd, 
Dit edel vriendenpaar verduurde vreugde en smart. 
De brave Grijsaard was, in Hugo's tedre jaaren, 
Reeds door den  bloesemtooi der schoonste hoop bekoord; 
Hij zag hem 't vlugst vernuft met 't kundigst oordeel paaren, 
Minerva trok de Groot naar heuren tempel voort. 
Zijn vaderlijken raad bleef hem op 't minzaamst leiden: 
Mijn jongen Staatsman, vroeg door edle deugd verrukt, 
Blaakte in een hemelgloed, die vriendschap kan verspreiden, 
In 't hart, waar God het merk der eeuwge liefde drukt. 
De dag eer 't aklig lot het vriendenpaar moest treffen, 
Hadt mijn de Groot zijn vriend het nadrend leed voorspeld, 

{==15==} {>>pagina-aanduiding<<}

't Staatkundig schrander oog deed hem 't gevaar beseffen; 
De boden des verraads zijn oproer en geweld!  
De grijze Staatsheld kent ook d'aart der laage zielen; 
Dan 't zuchtend Vaderland ontvlamde, op nieuw, hun' moed, 
'De Groot (zegt Barneveld) geen dwang moet ons doen knielen, 
''k Vrees niet; is Maurits aan mijn hand niet opgevoed? 
'Ja, dien heldhaften Prins wierdt, door zijn dierbren Vader, 
'Met veege lippen, aan mijn zorgen toevertrouwd. 
'Vondt niet zijne eerste jeugd in mij een vriend een rader? 
''t Is waar 'k heb met verdriet, zints lang, zijn' aart aanschouwd. 
'Dan, nimmer zal zijn hart geheel 't gevoel verliezen; 
'Hij weet hoe Barneveld heeft voor zijn heil gewaakt, 
 'Misschien zal hij, eerlang, zijn ouden vriend verkiezen; 
'Ach 'k voel nog hoe mijn ziel voor Willems telgen blaakt!   
'Wel aan, de Groot! geen angst moet ons voor ramp doen duchten! 
'Doch, blijft onedle wraak staag tegen mij gekant, 
'Mijn vriend! 'k bezwalk mijn trouw door geen laf hartig vluchten; 
    'Mijn bloed ontsluit dan 't oog van 't dwalend Vaderland.' 
Zoo scheid het edel paar, en smeekt den Vorst der aarde 
Om hulp en bijstand, daar een zalige englenwacht, 

{==16==} {>>pagina-aanduiding<<}

Zich, op het plegtigst, om der braaven rustkoets schaarde; 
De deugd toch sluimert in den arm der onschuld zacht! 
De eerwaarde Godsdienst heft, bij schitterende uchtend straalen, 
Haar vrije galmen aan: Godvruchte werkzaamheid, 
Nu tot geen vlijt genoopt, mag vreedzaam adem halen, 
En wijd het dankend hart aan 's hemels Majesteit,  
Het waakzaam staatsbelang geleid 's Lands trouwe Vadren 
Naar 't Hof, waar op de zon door bleeke wolken gloeit, 
Terwijl een helsche vreugd, door de opgezwollen adren 
Der snoodste boosheid, op 't gezicht der onschuld vloeit. 
De veege Vrijheid hijgt, verflauwt, naar 't vluchtend leven; 
Zij ziet reeds Barneveld haar uit den arm gerukt, 
Nu word ook mijn de Groot 't geweld ten prooi gegeven, 
Gerechtigheid bezwijmt, en 't snoodst verraad gelukt. 
Daar treedt hij 't Hof plein op! De Raadzaal is ontslooten! ... 
List wenkt, vol minzaamheid, hem naar de Oranje held; 
Hij volgt; maar ziet eerlang 's Lands heilig recht verstooten, 
En voelt zijn zwoegend hart om Neêrlandsch val beknelt, 

{==17==} {>>pagina-aanduiding<<}

Vermeulen, zedert lang aan Maurits dienst verbonden, 
Zegt, in der Staaten naam, de Groot zijn hechtnis aan, 
De Staatsman zucht, doch voelt zijn hart, op 't grievenst, wonden, 
Op 't melden hoe zijn vriend dien hoon moest ondergaan. 
Een rots die zich verheft, uit tuimelende golven, 
Staat pal, 't zij 't koeltje speelt en dartelt met den vloed, 
't Zij hij zijn spitsen ziet, door 't klotsend schuim, bedolven, 
Terwijl elk element, al brullend, zwoegt en woedt; 
Zoo stout blijft mijn de Groot het akligst lot verduuren, 
Hij steunt op wet en recht, door Neêrlands God geschraagd, 
Terwijl mijn vrijheids vriend gekerkerd, de eenzaame uuren 
Aan stille zuchten wijd, en 's Hemels bijstand vraagt.–  
Nu hoort mijn zangeres haar held zijn boezem klachten, 
Vertrouwlijk offren, aan den eeuwgen Menschenvriend, 
Hij voelt zijn smarten door een tedre traan verzachten; 
En zucht: ''k heb voor uw oog, ô God! mijn land gediend, 
'Gij kent de zwakke kracht, van nietige aardelingen, 
'Maar hunne oprechte trouw, hun onbezweken moed, 
'Bekoort uw schepzlen liefde; in de ondermaansche kringen, 
'Wordt 't deugdbeminnend hart, door u, met vreugd gevoedt. 

{==18==} {>>pagina-aanduiding<<}

'Uw wijsheid stuurt ons lot! – Uw onbepaald vermogen 
'Bedoelt, door al uw daân, 't geluk van 't wentlendrond; 
'Hier wordt mijn oog bewolkt; 'k zal eens uw roem verhogen, 
'Als mijn ontboeiden geest 't volmaaktst bestek doorgrond! 
'Mijn lot is in uw hand! Leer mij grootmoedig lijden! 
    'Wie droogt de traanen mijner dierbre zielvriendin? 
'Hoe zal haar trouwe ziel, met foltrende angsten, strijden! ... 
''k Vertrouw haar aan uw zorg, en tedre schepzlenmin! .. 
'Verzacht haar knellend leed! God! Hoor haar snikkend schreien, 
'Deez'dag, welligt dit uur, ontfangt zij 't wreed bericht! ... 
'Hoe zal haar 't weenend kroost met lieve handjens vleien, 
'Hoe grieft haar 't lagchen zelfs van 't schuldloos spelend wicht! 
'Ach, mijn Marie! Blijf op Goëls liefde hoopen, 
'Haar zorg – haar goedheid waakt voor zuivre Huwelijksmin, 
'Zij breid, in 't grievendst leed, haar heilrijke armen open, 
'Vergeefsch woed snoode haat, houd' moed, mijne Echtvriendin! 
'Schoon ons de wreedheid scheid, nooit wordt de band geschonden, 
'Die onze ziel veréént, 'k schrijf haast, met eigen hand 
'Aan u: geen reine trouw zij ooit door dwang ontbonden, 
'Schoon list met helsche wraak, al tergend, zaamenspant. 

{==19==} {>>pagina-aanduiding<<}

'Geen nood; ik schrijf, mijn Gaê ! men moog' me op 't strengst bewaaken, 
'Haar dierbaar schrift vertroost mijn ziel, in 't moeilijkst lot, 
'De list der zuivre min kan God noch menschen wraaken, 
'Zoo 't list heet als de deugd met 's dwingelands wreedheid spot! 
'ô God van Nederland! hoor Vrijheids jongste zuchten! 
    'Vertroost mijn grijzen Vriend, ‘s Lands, roem, mijn Barneveld! 
'Zie uw geschokte kerk tot u om bijstand vluchten, 
'Daar blinde slavernij 's volks vrij geweten knelt!'..... 
Intusschen doet 't gerucht de brave burgren treuren, 
Deez' dag, die God zig zelf ten dienst geheiligd heeft, 
Hoort nu, bij 't dof geknars der trotsche Tempel-deuren, 
De vloekmaar', die alom op bleeke lippen zweevt!  




{==20==} {>>pagina-aanduiding<<}

Tweede zang. 

Nog rilt een kouden schrik mijn Vaderland door de  adren, 
De Muitzucht zelf verstomd, de tedre Godsvrucht schreit – 
Zij knielt, en ziet zich door een minzaam Engel nadren, 
Verzeld van troost en vreugd en zaalge onsterflijkheid – 
Hij doet, in 't treurig oog, den glans der godheid dagen, 
Ja, de eeuwge wijsheid spreekt, uit een saphieren wolk: 
'Dat de ondeugd woel; berouw zal 't schuldig hart haast knagen, 
'Daar lijdende onschuld juicht; ik waak voor Neêrlands volk!' 
Ja, zuivre Godsvrucht! dat uw smart in dankbre traanen, 
Versmoor, 't ontdekt verraad wekt 's nakroost trouwen moed, 
Gij meugt de algoedheid vrij, op 't troostend heilwoord, maanen, 
Zij wekt het schoonst geluk, uit donkren tegenspoed! – 
't Gerucht snelt Holland door, en voert verdriet en kommer 
Op vale vleuglen aan; ‘s Lands jongsten welvaart kwijnt, 
De hoop sterft zwoegend, in 't verwelkt olijven lommer, 
Terwijl geen enkle straal der vredezon meer schijnt. 

{==21==} {>>pagina-aanduiding<<}

Hoe naar weêrgalmt de lucht, door bange jammerklachten, 
Daar min met vriendschap zucht, en de angst het hart verscheurt! 
ô, Roemrijk Rotterdam! kan iets den rouw verzachten, 
Van haar die, als een duifje, in 't eenzaam boschloof treurt? ... 
Grootmoedige Echtgenoot! hoe treft me uw grievend snikken, 
'k Voel al uw lijden, om den liefling van uw hart! 
Ik slijt met u, vol angst, de slepende oogenblikken, 
ô  Zaalge tederheid! wat baart ge al bittre smart! 
Die stille droefheid, die de levensbloei doet kwijnen, 
Die zelfs de stille klacht in d' engen boezem smoort, 
Doet al 't genoegen voor Maria's oog verdwijnen, 
De Schepping wordt voor haar een woest, een treurend oord! 
Zij ziet haar telgjens in haar grievend lijden deelen, 
De lieve vadernaam, die op hun lipjes zweeft, 
Die 't kloppend moederhart, met zuivre vreugd, kon strelen, 
Vergroot thans d'angst en rouw, die al haar hoop weêrstreeft. 
Haar trouwste Hartvriendin, die reeds in 's levens bloesem, 
Door vriendschaps heilgen band, was aan haar ziel gehecht, 
Knelt nu Maria, zacht, aan haar beklemden boezem; 
En zucht: 'Ach hopen wij op 's Lands bezwooren recht! 

{==22==} {>>pagina-aanduiding<<}

'Ligt zal uw Gaede, eerlang, uw heete traanen droogen, 
'Schoon thans het wreed geweld, op 't hoonendst, zegeviert. 
'De deugd en de onschuld blinkt Europa straks in de oogen; 
    'Werdt niet de Groot alom met 's braven roem versiert? 
'Houdt moed! gij zult wel haast, na 't uitgestrekt verlangen, 
    'Hem bevend drukken, aan uw afgefolterd hart. 
'Hoe zal hij dan elk telgje in d' open arm ontfangen!'.... 
' ' Ach! mijne Amelia! geen hoop verzacht mijn smart, 
(Dus spreekt de tedre vrouw) ' ' Neen, 'k zie de zwartste rampen 
' ' Mij nadren! mijn de Groot word om zijn trouw gehaat. 
' ' Mijn lieve telgen! ach! een' nacht van neveldampen, 
' ' versmoort den blijden glans van uwen dageraad! 
' 'Koom, mijne Amelia! ik smeek zijn dwingelanden 
' ' Om 't eigen lot! ach!  'k voel, dit denkbeeld streelt mijn smart. 
 ' ' Het akligst kerkerhol, en de ijsselijkste banden, 
' ' Zijn, nevens mijn de Groot, bekoorlijk voor mijn hart! 
' ' Neen,  'k toev geen oogenblik, ik zal de trotschheid smeeken, 
' 'Om deernis met mijn' angst, schoon ik mijn vrijheid mis' 
' ' 'k Zal sombren wellust in mijn's echtvriends boezem kweeken; 
' ' Hoe klopt dit hart! Ik vlieg naar zijn gevangenis!' ' ... 

{==23==} {>>pagina-aanduiding<<}

ô  Zuivre tederheid! gij straalt uit schreiende oogen, 
Terwijl de boezem gloeit door 't blakend liefdevuur! 
Word zelfs geen tijgerhart tot menschlijkheid bewoogen, 
Wanneer 't de zuchten hoort der lijdende natuur? .... 
Ach! troostelooze Echtgenoote! uw beê zal niet gelukken, 
De laage wraak, die, trotsch de menschlijkheid, versmoort, 
Die recht en wet vertrapt, die de onschuld durft verdrukken, 
Veracht u, daar zij zelf naar eed noch plichten hoort. 
De Groot moet eenzaam in den Haagschen kerker treuren, 
Men gunt hem niet zijn gaede, in 't naar verblijf, te zien, 
Men weigert hem zelf stout, (dit kan zijn ziel verscheuren,) 
Zijn minzaame echtvriendin, door schrijven troost te biên. 
Dan, medelijden woont nog bij natuurgenooten; 
't Gevoel der menschlijkheid ontvlucht de wapens niet; 
Neen, 't kan de glorie – de eer der heldendeugd vergrooten, 
Ik zie hoe Nijthof hem 't geliefkoosd schrijftuig biedt. 
Die Held, zijn plicht getrouw, weet dat geen dwang kan vergen, 
Dat de edle ziel de wet van reede en Godsdienst schendt, 
 Hij duld niet dat men wreed 't misdadigst hart zal tergen, 
En, daar hij de onschuld van mijn Staatsgevangen kent,  

{==24==} {>>pagina-aanduiding<<}

Doet vaak zijn edlen aart de fiere borst ontgloeien. 
ô  Nijthof ! dikwerf zaagt gij 't dankbaarst hart verrukt, 
Dan zaagt ge een  zilte traan op tedre letters vloeien, 
Daar hij den dierbren brief aan dankbre lippen drukt. 
De aanminnigste Ega, van haar liefsten wensch gescheiden, 
Voelt, staag, door nieuwen rouw, haar lievend hart verscheurt, 
Zij laat, door vriendschaps hand, naar 't luchtig Delft zich leiden, 
Daar 't braafste huisgezin om d'eigen rampspoed treurt. 
'k Hoor 't waardigst oudren paar den besten Zoon beweenen, 
Daar smart en edle wraak de broederliefde ontgloeit, 
'k Hoor trouwe vrienden hier hun boezemklacht veréénen, 
Terwijl een traanenvloed uit kwijnende oogen vloeit. – 
Maria's aankomst doet de wreedste smart herleven, 
Daar schreiende oudermin haar zacht omhelzend groet, 
Ik hoor mijn 's Hugo's naam op tedre snikken zweeven, 
Terwijl zijn schuldloos kroost hun aller droefheid voedt. 
Die vreugd huns ouderdoms, die vaak hun ziel kon streelen, 
Vergroot thans hunne smart, in dees bedrukten staat,– 
Hoe zacht zien zij de Groot in gulle trekjes spelen; 
Elk wichtje lacht hen aan, met traantjes op 't gelaat.  

{==25==} {>>pagina-aanduiding<<}

Intusschen rollen vast de treurge zomerdagen 
Voorbij, geen blijde hoop bestreelt het wenend oog, 
Mijn edle de Groot, beroofd van vriend en maagen, 
Zendt stille zuchten uit 't grootmoedig hart om hoog. – 
Geen knagend schuldbesef doet hem voor onheil vreezen; 
Dan, 't denken aan den rouw van zijn geliefd geslacht, 
En Neêrlands rampspoed, vest zijn hoop op 't Eeuwig Wezen, 
Daar Nijthof staag zijn leed, door minzaamheid, verzacht. 
Hij geeft hem trouw bericht van de edle lotgenoten; 
Hoe streelt hem 't grootsch gedrag van vader Barneveld! 
Dan ach! de Groot! hoe zal uw zielverdriet vergrooten, 
Daar Nijthof u het lot van Ledenberg, dus, meldt: 
'Mijn Vriend het wreedst verhaal zal wis uw ziel ontroeren, 
'Getrouwe Ledenberg liet zijn angstvallig hart 
'Door wanhoop, in het eind, verweiffelend vervoeren; 
'Hij maakte zich een eind van tijdelijke smart. 
'Een raauw ontwrongen gil, deedt 't waakzaam wachtvolk beeven 
'Dees nacht: men vloog, vergeefsch, in 't bloedig sterfvertrek, 
'Hier worstelde den dood reeds, met zijn vluchtend leven, 
'De wanhoop blikkerde in een' pijnelijken trek. 

{==26==} {>>pagina-aanduiding<<}

'Terwijl een tedren Zoon, zijn bange jammerklachten 
    'Uitboezemd, weenend bij den stervenden geknielt. 
'Hij stelpt vergeefsch het bloed, verzamelt al zijn krachten, 
'Maar ziet zijn vader, in  zijn  jeugdige arm, ontzielt,- 
'De jongling doet een vloed van heete traanen stroomen, 
'Een weinig lettren, van zijns vaders veege hand, 
'Berichten de oorzaak van 't besluit door hem genoomen: 
' ' 'k Ontvlucht de wreedheid, van 't ondankbaar Vaderland, 
( Zoo luid den inhoud) ' ' 'k weet men zoekt, door folteringen, 
' ' Mij te overtuigen, en te doemen ten Schavot, 
''De snoodste laster, tot mijns vriendensval, te ontwringen, 
' ' Neen 'k schuw' deez' aarde en zoek genaê bij Neêrlands God''   
De Groot, tot in de ziel door dit verhaal getroffen, 
Betreurde, als Menschenvriend, 't geen hij als Christen wraakt; 
'Moet 't nadrend onweêr dan eene eik doen nederploffen, 
(Dus zucht hij) 'zwicht de deugd, door 't Godlijk oog bewaakt? 
'Mijn Broeder! moet ge uw roem, door dit bedrijf, verduistren? 
'Is dit de zegenpraal der onschuld? moest uw hand, 
'Het eêlst het schoonst geschenk der Godheid snood ontluistren? 
' Gij beeft lafhartig voor een lagen dwingeland! 

{==27==} {>>pagina-aanduiding<<}

'Hoe zal de trotschheid nu op uw gedachtnis woeden, 
'Daar elk, al schimpend, u onteerende versmaad, 
'En zegeviert de nijd, (dit wil de Hemel hoeden!) 
'Dan ligt dat ze ook uw lijk met hoon en schimp belaadt.' – 
De droeve treurmaar, wordt door al de ontroerde landen, 
Verschillend, omgevoerd, men roept: 'de vrees voor straf 
'Deedt helsche wroeging, in zijn lage ziel ontbranden, 
'De zelfsmoord volgt verraad; zij wacht geen vonnis af!' 
Dan, 'k zie menschlievendheid gevoelge traanen plengen. 
    Zij weet hoe ligt een hart bezwijkt door moedloosheid, 
Wanneer geen vriend ons troost – list 't onheil doet verlengen, 
Terwijl de rede door geen Godsdienst word geleidt. – 
Intuschen zoekt de Groot de Oranje Held te spreken, 
Hij heeft geen denkbeeld van een redenloozen haat; 
'Mijn trouw, mijn vriendschap is Prins Mauritz vaak gebleken, 
(Dus spreekt hij telkens) 'schoon mij 's vijands list verraad. 
'De Vorst mag, voor een poos, mijn zucht voor Hem mistrouwen, 
''k Bied hem mijn dienst, mijn trouw, wen 't met 's Lands heil bestaat.' 
Dit aanbod doet de Groot hem op 't papier ontvouwen; 
Doch ziet zijn vriendschap, met stilzwijgendheid, versmaad. – 

{==28==} {>>pagina-aanduiding<<}

Zijn  weêrhelft meld hem 't lot der Nederlandsche Steden, 
Hoe helschen dwang op trouw en onschuld zegeviert, 
Hoe kruipende eigenbaat elk raadhuis moet bekleeden, 
Daar slaafsche vleierij de vierschaar snood ontsiert. 
Dit heimelijk bericht, zoo hoonend voor 's Lands Vadren, 
Perst weêr een zwarte wolk voor 't wijkende verschiet; 
Hoe gloeit het ijvervuur de Groot in hart en adren, 
    Terwijl zijn schrander oog geen hoop op uitkoomst ziet! 
Zijn rustelooze echtgenoot, die nergens troost kan vinden, 
Reist telkens naar Den Haag: hier ademt zij die lucht 
Die 't kwijnend leven voed, van haren zielbeminden, 
Die 't vreedzaam voertuig is van elke boezem zucht.  
Hier slijt ze, in 't wreedst verdriet, haar jammervolle daagen, 
Met jonge Amelia, haar dierbre zielvrindin, 
De smart blijft aan de kracht van 't hijgend leven knaagen. 
Hoe word haar rouw gevoed, in 't jamrend huisgezin 
Van vader Barneveld, wiens zieldoorgrievend lijden, 
Zijne afgeleefde Gaê, met moordende angst beknelt,  
Daar dierbre kindren hem hun heete traanen wijden, 
Hoe schreit zelfs 't telgje van zachtaarte Groeneveld! 

{==29==} {>>pagina-aanduiding<<}

Dit treurend huisgezin bleef 's Hemels gunst verbeiden, 
Terwijl het de echtvriendin van moedige de Groot, 
En die van Hogerbeets (nog korts de roem van Leiden,) 
Een treurge schuilplaats in vriendschappelijke armen boodt. 
Hier glimt geen enkle vonk van troostend vergenoegen, 
Hier heerscht de zwarte nacht van sombre treurigheid; 
Smart doet, met edle wraak, beklemde boezems zwoegen, 
Terwijl natuur, vergeefsch, om troost en bijstand schreit! ... 
Het kroost van Barneveld, wel vaardig met 's Lands Edlen, 
Te waaken, voor 't belang van 't trouw en werkzaam volk, 
Maar niet geschikt om gunst van trotschheid af te beedlen, 
Ziet hoe zijn glorie zwijmt in 't rood der avondwolk! – 
Zints Vaders hechtenis belette niets hun pogen, 
Tot het verzachten van des edlen Grijzaards lot, 
Zij pleiten, vruchtloos, bij den Prins op mededogen, 
Schoon hij gevoelloos met hun grievend lijden spot: 
'Uw Vader (spreekt hij) is op last der achtbre Staaten, 
'Die 'k eerbied schuldig ben, geheel in hunne macht, 
'Gij moogt uw veilig op hun wijze zorg verlaaten, 
    'Nooit ziet de onschuldige zig rampen toegebragt.' 

{==30==} {>>pagina-aanduiding<<}

Men poogt, bij 't hoog gezach, vergeefsch om hulp te vluchten, 
'Geef, 't drietal, is den wensch, dat thans, beroofd van troost, 
'De Hoofsche Kerkers doet getuigen van zijn zuchten, 
'Hun huis ter hechtnis, bij hun Vrienden, Gaede en Kroost!' 
Dan, telkens wordt hun beê wreedaartig afgeslagen, 
Men pijnigt het geduld, van 't eenzaam kwijnend hart, 
Der Schuldelooze offers, die geen wroeging voelen knaagen, 
Hun lot verwachtend, daar hun moed de wreedheid tart. 
Intusschen zweeft de ramp, der Nederlandsche vrijheid 
Op vleuglen van de faam, allom, van uur tot uur, 
De Britsche schraapzucht juicht. Castieljen smaakt een blijheid, 
Die lagchend voedzel geeft, aan 't smeulend Oorlogsvuur. 
Dan, 't bloeiend Lelierijk, in 't knellendst der gevaaren, 
Zoo vaak de toevlucht van 't gefolterd Nederland; 
Zag helsche tweedracht nu door vrijheids beemden waren, 
Het biedt de braaven troost. Hoe blaakt zijn afgezant! 
Welsprekende Maurier, voor 's Lands bederf bekommerd, 
Treurt, met Boisise, om den grooten Barneveld, 
En edle de Groot, wiens jeugd zoo rijk belommerd, 
Reeds in haar morgenstond zijn glorie hadt voorspelt.  

{==31==} {>>pagina-aanduiding<<}

De Fransche Staatsman zag de glans der wetenschappen, 
Op 't heerlijkst schitteren, in Hugo's Staatsbeleid; 
't Zij hij ter raadzaal moest bij 't Oorlogs dondren stappen, 
't Zij hij voor 't waar belang der zaalge vrede pleit. 
Men meldt den Staat 't verzoek van Vrankrijks jongen Koning, 
Om Neêrlands glorie, thans gekerkerd, rasch te ontslaan, 
Men pleit op de eer, de deugd en edle trouw betooning 
Des braven, lang ten doel aan vaale nijd gestaan 
Vergeefsch; de dwinglandy moet haaren zetel vesten. 
Op 't Graf der vrijheid; 'k zie hoe trotschheid schamper spot, 
't Bloed spat in 't aangezigt der knielende gewesten, 
De ontwrongen vrijheids speer schraagt zelf het moordschavot. 
De Groot, onkundig van der Staaten handelingen, 
Wacht, ongeduldig, naar beslissing van zijn recht. 
Hij doet, door Nijthof, steeds op zijn verhooring dringen, 
Maar ziet zig telkens ook dit heus verzoek ontzegt. 
Geen engen kerker kon zijn' vrijen geest ooit boeiën; 
Geleerdheid strooide ook hier haar frissche lauerblaên! 
ô Zaalge   Dichtkunst! gij – gij deedt zijn boezem gloeien, 
Gij deedt zijn fiere hand, verrukt aan 't speeltuig slaan, 

{==32==} {>>pagina-aanduiding<<}

Gij deedt mijn' Hugo, in uw' Hemelwellust deelen, 
Was 't door Secundus niet, aan uwen dienst gewijd, 
Dat 't edelst staatsgeheim, de Groot de ziel kon strelen, 
Verschuilend kunstig door Schriverus zorg en vlijt. 
Schriverus! eeuwig zal uw naam in 't zangkoor pronken, 
Daar u de Vrijheid bij haar fiere dichtren telt, 
Gij hebt vermaak en troost aan Hugo's hart geschonken, 
Terwijl 't gesloten blad hem Vrankrijks vriendschap meldt. 
Een vluchtig uur, gewijd aan uw Secundus zangen, 
Ontdekt het schrander oog uw trouw, vol edle drift, 
De weinig regels, door 't geheim bericht ontfangen, 
Zijn, door de Vrijheid zelf, in vrijheidsschild gegrift. 
Hij volgt uw' edlen raad, niets kan zijn ijver stooren  -    
     De Herfst ontsierde reeds de sluimerende natuur, 
De grijze slachtmaand deedt 't onsluiert daglicht glooren, 
En spreidde aan 't vochtig zwerk het kwijnend waereldvuur, 
Toen mijn de Groot, uit naam der zeven trotsche Staaten, 
Belijdnis werdt gevergt, van zijn getrouw gedrag; 
Thans kan geen wraken van een vreemde rechtbank baten, 
Vergeefsch beroept hij zig op Hollandsch Staatsgezach. 

{==33==} {>>pagina-aanduiding<<}

List – wraak en eigenbaat bezielen snoode harten 
Van slaaven, die hun dienst aan haat en heerschzucht biên, 
De Groot, oprecht van ziel, blijft laage schijndeugd tarten, 
Hij doet zijn vijand 't schoon der deugd en waarheid zien. 
Gevloekte laster, die der braven eer ontluistert, 
Treed, aan de hand der nijd, met helsche blijdschap voort, 
Daar zij 't vertrapte recht, dat nog Godsheilwet fluistert, 
Door 't gift der wraakzucht in 't verhart geweten smoort.-  
't Verhoor wordt voortgezet: de drie doorluchte Heeren, 
Gestadig door de list der dwinglandij gekweld, 
Zien elke dag hun leed hun zielverdriet vermeêren; 
Hoe woedt de ontvonkte wraak op vader Barneveld! 
Mijn Vaderland! gij zaagt uwe eer, uw glorie vluchten, 
De winter, die uw' grond met donzig zilver strooit, 
Hoort de onbevlekte deugd, gelasterd, troostloos zuchten; 
Dan, 's hemels gunst vergeet de kermende onschuld nooit! – 
Welk hart word niet ontroert, door 't grievendst medelijden? 
Eerwaarde Hogerbeets! 'k stort een gevoelge traan; 
'k Zie u op 't ziekbed, met de wreedste  smarten, strijden, 
De tedre min roept God om zijne ontferming aan.    

{==34==} {>>pagina-aanduiding<<}

De bleeke dood scheen zelfs met 's Grijsaards leed bewoogen. 
Zijn kouden hand boodt hem, zoo 't scheen, reeds sombren troost, 
Dan, aarzlend deinst hij straks; het liefdrijk Alvermoogen 
Voert weer mijn' Hogerbeets in d' arm  van Gaede en Kroost. 
Men durft die dierbren, trotsch zijn pijnlijk ziekbed, bannen; 
ô Wreedheid! die natuur medogenloos verkracht! 
Boogde ooit geweetensdwang op haatlijker tijrannen? 
Beeft, monsters! dat uw' naam verschuile in 's afgronds nacht! – 
Men durft bij 't hooggezach, in 't eind, een vierschaar kiezen, 
Waar eigenbaat of wraak de voorste zitplaats heeft, 
Hier zal grechtigheid haar evenaar verliezen! 
Verschriklijk treurtooneel! mijn jonge zangnimph beeft!... 
Zij schuwt een plaats met bloed, door satans hand, getekend ! ... 
Waar wrevle trotsch of haat verwoed de vierschaar spant, 
Geen schets des helschen raads is voor een Maagd berekent, 
Het bevend dichtpenceel ontvald mijn tedre hand! 
Ik volg alleen de Groot, belaagd – getergd – gelasterd – 
Maar groot, zelfs in het diepst van zijn vernedering! 
Nooit van de fiere moed des Bataviers verbasterd! ... 
De Groot! hoe treft me uw deugd, verheven sterveling! ... 

{==35==} {>>pagina-aanduiding<<}

De lente kuscht natuur bevallig bloozend wakker, 
En vlegte een bloemkrans, voor verfrischte vruchtbaarheid, 
Het lief genoegen wierdt, langs beemd en tuin en akker, 
Met vreugd en nijvre vlijt, verrukt ten dans geleid; 
Toen men, vol ongeduld, op 's rechters pleit bleef wachten, 
Europa houdt haar oog, op elk bedrijf gevest, 
Nog poogt men 't nadrend lot der onschuld te verzachten; 
Dan, wreede dwang beheerscht 't verscheurt Gemeenebest.  
Geen laage vrees benart het drietal edle zielen, 
Hun moed bezwijkt niet, schoon de laster dreigend woedt, 
Nooit, dwingland! ziet gij hen als schuldig voor u knielen, 
Neen, eer wordt vrijheidstuin bedauwd met menschen bloed.-  
Doorluchte Barneveld, bemind als vriend en vader, 
De troost, de toevlucht der verdrukte onnozelheid, 
Word, voor deez vierschaar, God! gedoemt als landverrader, 
Daar elk verheven trek voor 's Grijsaards deugden pleit! – 
De Groot, schoon telkens door gevloekte list bestreeden, 
Verdedigt de onschuld stout van brave Barneveld, 
De vriendschap offert God haar tedre smeekgebeden, 
Terwijl zij 't gloeiënd hart met schroevende angsten knelt. 

{==36==} {>>pagina-aanduiding<<}

De rechters zien mijn held vol edle zwier verschijnen, 
De menschlijkheid ontwaakt, de wrede bloeddorst schrikt, 
Gerechtigheid, die thans in heerschzucht's macht moet kwijnen, 
Grijpt naar de schaal, maar voelt haar evenaar verwrikt! 
Hier kent zij haar de Groot, deez plaats haar toegeheiligd, 
Weêrgalmde, vaak, zijn naam, wen de onschuld vrijgepleit, 
De weêuw getroost – de wees, voor schraapzuchts klaauw beveiligt, 
Hem traanen wijden, van verrukte dankbaarheid!  
Deez plaats, waar mijn de Groot onlangs de vierschaar spande, 
Ziet hem, door lasterzucht, beschuldigd en gedaagd, 
Hij die, door kracht van taal, nog onlangs 't onrecht bande, 
Ziet thans zijn trouwe deugd door helsche list belaagt! 
Hij doet, hoe diep verneêrt, eene edle grootheid schittren, 
De laage trotschheid grimt, vergeefsch, zijne onschuld aan; 
Zijn onverwrikten moed kan 's wreedaarts ziel verbittren: 
'Kan dit met Hollands eer en 't heilig recht bestaan? 
'(Dus vraagt hij,) durft men mij voor vreemde rechters dagen? 
'Mij, die in Rottesvest het burgerrecht ontving? 
'Wie heeft u 't rechterampt, dus wetteloos, opgedragen? 
'Of derft de Groot 't geluk van elk inboreling? –  

{==37==} {>>pagina-aanduiding<<}

Men toont 't bevelschrift, uit der Staten naam, ontvangen: 
Hij ziet – en zwijgt! maar zucht om Neêrlands schampren hoon; 
Nu stelt hij, ondervraagd, zijn zorg voor 's lands belangen, 
In elk beslissend woord, op 't heerelijkst ten toon. – 
De Staatshulk worstelt thans met opgeruide golven, 
Geen hoop verlicht de nacht: door een verwoede orkaan, 
Schijnt kerk- en burgerstaat, in d' afgrond diep bedolven, 
En domlend rolt van verr' des oorlogsdonder aan! 
't Bemiddlend Lelierijk zorgt nog, met 't moedig Zweeden 
Belangrijk, voor 't geluk van 't zuchtend Vaderland, 
Boisise boeit vergeefs elks aandacht aan zijn reden; 
Men dankt vorst Lodewijk, en roemt zijn afgezant. – 
Dan, daar men de onschuld trotsch op 't  hijgend hart durft trappen, 
Daar eer noch eed bestaan, daar recht noch wetboek gelt, 
Daar heerschzucht, langs 't schavot, poogt op den throon te stappen, 
Wordt vruchtloos 't  waarbelang der vrijheid voorgestelt! 
Maurier door vriendschapsband aan mijn' de Groot gekluisterd, 
Betreurt zijn aklig lot: 'Rampzalig Nederland! 
'(Dus luid 's mans taal) dat stout uw ouden roem ontluistert. 
'ô Hugo! pronkjuweel van vrijheid en verstand! 

{==38==} {>>pagina-aanduiding<<}

'Gevloekte burgertwist! moet hier uw wraak ontgloeiën. 
'Wierdt Vrankrijk niet genoeg door uw verraad verpest?  
'Deedt gij het gutzend bloed uit Hendriks hart niet vloeiën? 
'Dat hart daar liefde en vreê den zetel hadt gevest? 
'Hier, monster! zult ge, eerlang, uwe offers juichend slachten,   
    'Is 't mooglijk, mijn de Groot! een schandlijk moordschavot, 
'Is dit het loon dat deugd en wijsheid heeft te wachten? ... 
'Ach! mijn de Groot! uw vriend beeft voor uw nadrend lot! 
'Met welk een eerbied zaagt ge in Vrankrijk u begroeten, 
'Toen ge, in  't ontluiken van uw schitterende jeugd, 
'Met groote Barneveld, vorst Henrik mogt ontmoeten! 
'Hoe werdt den  vorst bekoord door uw verheven deugd! 
'Geleerdheid sierde reeds uw jongen levensbloesem, 
'De vlijtigste oeffening wierdt door uw vlijt getart, 
'De Koning hing, verrukt, zijn beeldtnis aan uw boezem, 
'Wat glorie (riep hij) 'k sier het edelst Hollands hart! ... 
'Bloos, Neêrland! zoudt ge uw heil, dus roekeloos, verspillen? 
'Breek 't juk der heerschzucht, die uw fieren roem verkort, 
'Terwijl ze uw vrijheid smoort, in 't vuur der kerkgeschillen, 
'Dat knappend smeult en rookt, in 't eertijds moedig Dordt.' 

{==39==} {>>pagina-aanduiding<<}

Intussschen blijft de Groot staag op verlossing wachten, 
Schoon hem der rechtren haat, geen heilrijke uitkomst spelt. 
Reeds voelt zijn dierbre Gae, door hoop, haar leed verzachten; 
'Haast (schrijft zij) mijn de Groot! wordt ge in dees arm gekneld, 
'Haast zal uwe onschuld weêr, op 't heerlijkst, zegepraalen, 
'Versterk, ô liefdrijk God! zijn flaauwe levenskracht, 
'Ach! doe hem, aan mijn hart, weêr vrolijk ademhaalen! 
'Mijn Hugo! 'k voel mijn angst door blijde hoop verzacht! 
'Haast doet gerechtigheid de helsche laster zwijgen!... 
'Koom, lievling mijner jeugd! haast ziet ge u blij begroet, 
'Vlieg in mijne armen: zie Maria's boezem hijgen! 
'Koom! ons bevallig kroost lagcht reeds u te gemoet! 
'Hoe zal de vadernaam uw groote ziel verrukken, 
'Hunne oogjens tintlen, door onnozle vrolijkheid – 
'Hoe gul zal elk u aan 't zachtkloppend hartjen drukken, 
'Daar 't blozend mondjen blij u staamlend, kuscht en vleid! 
 'Uw ouders, moêgetreurt, beknelt door bange zorgen, 
'Verbeiden 't tijdstip dat u in onze armen voert, 
 'Vol ongeduld: de hoop bekoort ons elke morgen; 
“Hoe vaak heeft reeds den schijn ons teder hart ontroert! 

{==40==} {>>pagina-aanduiding<<}

' Uw dierbre moeder sleet haar kommervolle daagen, 
'Zints uw gevangnis, in de wreedste boezemsmart, 
'Hoe dikwerf hoorde ik haar bij God ontferming vraagen, 
'Voor u, de wellust van haar minnend moederhart. – 
'Gij hebt de vrijheidsliefde uit haare borst gezoogen, 
'Zij leide uw vroege jeugd: en haar verheven geest, 
'Las 't schoon der zuivre deugd vroeg in uw sprekende oogen; 
    ' Mijn Hugo, (zegt ze, ) 'is vroeg mijn' waren vriend geweest. 
'' Hij deedt mij 't bijgeloof, door kracht van taal, verachten, 
'' De reine Godsdienst, vrij van slaafsche kloosterdwang, 
'' Deedt mij mijn dierbren telg, in 's levens bloei, betrachten, 
'' Hoe deelde 't teder hart in 's moeders waar belang.'' 
'Koom dan, mijn Echtgenoot! smaak weêr het zoetst genoegen. 
'Ach! koom! elk huplend kind volgt mij, al staamlend, na, 
'Vaar wel! noch angst, noch leed, moet uwe borst doen zwoegen, 
'Mijn Hugo! ach! ge omhelst eerlang uw trouwe gae!'- 
De Groot ontfangt dit blad, terwijl zijn traanen vloeiën, 
Zijn oog doorziet de list van heerschzucht en geweld, 
'Ach (zucht hij) 'k voel me om uw aan 't moeilijk leven boeiën, 
'Mijn gae! mijn schuldloos kroost! hoe werdt dit hart beknelt! 

{==41==} {>>pagina-aanduiding<<}

'Welligt zal nooit dit hart meer aan uw boezem tikken, 
'Maria! Echtvriendin! uw' Hugo vindt geen recht, 
'Ligt wordt den jongsten troost in de uiterste oogenblikken, 
'Om u den afscheids kusch te schenken, mij ontzegt.–  
'  ô Nythof! welk bericht, wat vloeide van uw lippen, – 
“Ja, hemel! 't wreed geheim werdt aan mij toevertroud; 
'Uw vriend uw Barneveld (dit liet hij zich ontglippen,) 
'Wordt morgen 't vonnis van zijn wreden dood ontvoud. 
' Is 't mooglijk, Barneveld! zult ge als verrader sterven? 
' Ik weet gij wacht gerust, vol vreugd, een zaalgen dood. 
'Nooit zal uw edle naam, uw deugd, haar glorie derven, 
'Ligt slaakt gij thans een zucht, voor 't heil van uw' de Groot ? 
'Ontaarte dwinglandij! gij durft zijn zilvren hairen, 
'Moordadig purpren, met zijn eerlijk schuldloos bloed? 
'Mijn vaderlijken vriend! mijn toevlucht in gevaren! 
'Mijn Barneveld! met u ontzinkt mijn fiere moed.' –  
De  blonde Meimaand hadt reeds zes paar lentedagen,     
Zien zinken achter 't stof; nu rees de bleeke maan, 

{==42==} {>>pagina-aanduiding<<}

Bevallig kwijnend, op haar zilvren staatsie wagen, 
Langs vaale wolken, nog omboord met roozen, aan. 
De koeltjens sluimerden, in jonge roozenknoppen, 
Natuur vermoeit, bezwijmde in de armen van de rust; 
De starren flonkerden, op stollende avond droppen, 
De nacht hadt werkzaamheid in stillen slaap gekuscht; 
Dan, wraak en wanhoop zien we om 't bed der ondeugd zweven. –  
De helsche bloeddorst ziet, eerlang, haar' wensch voldaan, 
Eens zal rechtvaardigheid de dwinglandij doen beven, 
Reeds grimmen wroeging, angst en kouden schrik haar aan, - 
Nog hoor ik 't dof geraas door 't aklig moordhof rollen, 
Hier sticht de wreedheid zelf het schandlijk vloekschavot, 
Hier zal 't geheiligd bloed van vrijheids lievling stollen, 
Van hier snelt de eelste ziel in d' arm van Neêrlands God. 
Een aklig zwarte wolk bedekt den held'ren luister 
Der maan, elk uur drijft voort, met sombre Majesteit, 
De snoodheid schuwt het licht; maar 'k hoor hoe thans, in 't duister, 
De tedre vriendschap bij den dood der vriendschap schreit.  
De Groot! hoe voelt ge uw hart door elke nagel moorden, 
Die men in 't treurtoneel van uwen halsvriend vest' !  

{==43==} {>>pagina-aanduiding<<}

Dan Godsdienst sterkt uw moed, zij toont u de eeuwge koorden 
Der vriendschap, door God zelf, gehecht in 't heilgewest. 
'Mijn halsvriend! (juicht de Groot, met traanen op de wangen,) 
'Gij hebt uw zaak volend; Gods min biede u de hand', 
'Haast zult ge onsterflijk mij in vrijër oord ontfangen, 
'Terwijl wij smeeken voor 't ondankbaar Vaderland. – 
' Ligt zal op 't moordschavot mijn bloed ook eerlang vloeiën! 
'Koom, trouwe Hogerbeets! de Grijsaard gaat ons voor, 
'Houd moed! de dwingeland slaakt spoedig onze boeiën. 
'Doorluchte Barneveld! haast volgen wij uw spoor!'- 
De lieve morgenstond, schuift reeds met blijde vingren, 
De bruine nachtgordijn, met starrengoud gestrooit, 
Van voor natuur, die 't licht een paerelsnoer ziet slingren, 
Door d' edle bloemkrans, daar de lente zich meê tooit.  
'k  Zie Godsvrucht, liefde, hoop en vastgegrond vertrouwen, 
Thans in den kerker van mijn' Barneveld geschaart. 
Hij juicht, zoo ras zijn oog een lichtstraal mag aanschouwen, 
'Daar rijst de dag waarop mijn geest ten hemel vaart. 
'Geen vriendelijke slaap zal op dit oog meer daalen, – 
'Bekoorelijke zon!  die door mijn traliën bloost, 

{==44==} {>>pagina-aanduiding<<}

'Eer gij ten avond helt, word ik door de uchtend straalen, 
'Des eeuwgen morgenstonds, bij mijnen God, vertroost, 
'Vaar wel, mijn Vaderland!  waar ik  ooit uw verrader? 
'God ziet mijne onschuld ! dan 'k vergeef u mijnen dood! 
'Misken de trouw niet van uw' afgeleefden vader, 
'Bescherm, om 's hemels wil! mijn jeugdige de Groot! 
'De Groot! wat lijd mijn ziel! hoe zult ge uw vriend betreuren, 
'Ik ken uw teder hart, ach! uw onzeker lot, 
'Zal, in het uur des doods, mijn boezem nog verscheuren, 
''k Beveel hem aan uw zorg, Almachtig liefdrijk God! 
'Bekoorlijke Echtgenoot! durft ons de wreedheid scheiden, 
'Geen nood! mij dunkt ik hoor uw snikkende afscheidsgroet. 
'Bezwijk niet, dierbre!  neen blijf 't oogenblik verbeiden, 
'Dat ons volmaakt veréént bij Goëls englen stoet. – 
'Gods tedre vaderzorg zal voor mijn kinders waaken, 
'Geleid hen op het spoor der deugd, ô menschenvriend! 
'Doe edle Vrijheids min in al mijn nakroost blaaken; 
'Mijn Vaderland! blijf trouw door Barnevelds gediend!' 
De Grijsaard wacht gerust zijn jongste levensstippen, 
Bedauwt met Jezus bloed, juicht zijn verrukten geest, 

{==45==} {>>pagina-aanduiding<<}

Geen kille doodsangst wischt de glimlach van zijn lippen; 
Hij stijgt van 't moordschavot naar 't seraphijnen feest! – 
De Groot, zijn lot getroost hoort 't doodlijk vonnis lezen, 
Voor brave Barneveld; dit treft zijne edle ziel: 
'Dit (zucht hij) zal in 't eind ook Hugo's noodlot wezen, 
'Dat hij ontschuldig, voor het glinstrend moordzwaard kniel, 
'Misschien is Barneveld nog om zijn vriend bekommerd, 
'Hij weet niet wat op aard de Groot te wachten heeft; 
'Dan, mooglijk als de schaaûw des doods zijn stof belommerd, 
'Een vriendlijke Engel hem mijn lot te kennen geeft. 
'Ik hoor mijn boezemvriend van voor de vierschaar leiden, 
'ô God! die Held! wiens deugd zoo vaak de list verwon, 
 'Zwicht voor 't geweld! geen dood zal onze vriendschap scheiden,   
    'Deez kerker (eens 't verblijf van brave Mondragon,)      

{==46==} {>>pagina-aanduiding<<}

'Tuig, door alle eeuwen heên, van stille boezemzuchten, 
'Die reine vriendschap, in zijn kreitzen heeft geslaakt!'– 
Mijn Hugo ziet, vol angst, nu de oogenblikken vluchten; 
Geluk, mijn Held! uw vriend geniet Gods gunst volmaakt. 
De moordkreet klinkt alom, de doodskleur verwt de lippen, 
Der trouwe vrienden, van 't gefolterd Vaderland, 
De Groot blijft onbevreesd: thans nadren reeds de stippen, 
Waar op men Neêrlands roem in d' eeuwgen kerker band. 
De trotschheid zegeviert, de helsche wraakzucht dartelt, 
Om 't bloedig moordschavot, der wreedgehoonde deugd; 
Juich, heerschzucht! daar gij stout uw schuldelooze offers martelt, 
Geniet, zelfs God ten hoon, thans uw gevloekte vreugd! 
De laster blijf verstomt, op 't eind des braven staren, 
Grootmoedige onschuld kent geen angst in 't stervens uur, 
Zij ziet haar leed verzacht, door zaalge hemelscharen, 
En schittert in den glans van 't Godlijk liefdevuur.  
Zoo stierf mijn Barneveld! terwijl natuur verbleekte. 
De dood omhelsde zacht, zijn bevende ouderdom. 
Zijn moorders weenden, toen hij voor hun misdrijf smeekte, 
De nijd zelfs voelde smart, toen hij 't schavot beklom, 

{==47==} {>>pagina-aanduiding<<}

Zijn geest, der aarde ontboeit, omhelst door troostende Englen, 
Zweefde op de schepping rond, tot voor Gods glorietroon, 
Daar al de zaalgen hem een gouden eerkrans strenglen, 
Daar Vrijheid hem begroet, in al haar godlijk schoon! – 
Intusschen blijft den Haag, door laage schaamte bloozen, 
't Ontroerd Europa slaakt een stille boezem zucht: 
Mij dunkt een treurfloers dekt de jonge lenteroozen, 
Een sombre klaagtoon rolt door Neêrlands zoele lucht.–  
Nog laat de dwinglandij haar zegeteeken pronken, 
Nog waard de schrik des doods, in 't Hof, om 't schandschavot; 
Dan, moordlust schijnt, door 't bloed des achtbren Grijsaarts, dronken, 
Een wreede onzekerheid bewolkt mijn Hugo's lot. 
De trotsheid poogt, op nieuw, haar list te doen gelukken.  
'k  Volg gints een slaafsche ziel, bij d' Ega van de Groot; 
(Hij spreekt) 'gerechte straf zal 't laatste zegel drukken 
'Op Hugo's lot!  ach redd' uw' jongen Echtgenoot. 
'Het lang getergde recht zal zijn geding beslissen, 
'Koom volg mij, tedre vrouw! beschouw uw dierbre Gaê, 
'Te diep gewikkeld in de Staatsgeheimenissen, 
'Des valschen Vrijheidsvriends, smeek knielende om genaê! 

{==48==} {>>pagina-aanduiding<<}

'Uw reine liefde zal der rechtren ziel ontroeren, 
'Zie hoe uw hulploos kroost u om zijn vader vleit! 
'Ik liet mij door een zucht voor zijn geslacht vervoeren, 
'ô Wat vermag een vrouw, als zij met traanen pleit! 
Verachting tintelde in Maria's schreiënde oogen, 
't Grootmoedig blos der wraak, bepurpert haar gelaat; 
'Ontaarte! is dit de taal van menschelijk mededoogen? 
'Neen 'k ken de laffe stem van valschheid en verraad; 
'Nooit zal ik mijn de Groot door zulk een laagheid hoonen, 
' 'k Begeer zijn leven niet, ten koste van zijne eer, 
'Durft 't Vaderland, misleid, zijn deugd met moord beloonen, 
'Hij kniel, als Barneveld, dan ook voor 't slagzwaard neêr! 
''t Is dan meer troost zijn bloed door beulen te zien plengen, 
'Dan dat hij wreed veracht als landverrader leef! 
'Neen, die vergifnis zou zijn lijden slechts verlengen; 
'Maar dat de rechter vrij voor 't wetloos vonnis beef! 
'Zou hij zijn leven van des dwinglands goedheid beedlen? 
'De Groot heeft 't sterven als een Christen reeds geleert, 
'Verheven Godsdienst kan zijn reine ziel vereedlen 
    ''k Betreur hem als vermoord, maar – nooit door schande onteerd.' 

{==49==} {>>pagina-aanduiding<<}

Die taal doet 't wroegend hart der snoode boosheid gloeiën; 
Het wreed geweld verneêrd geen vaderlandsche vrouw, 
De tedre liefde doet haar heete traanen vloeiën; 
Maar slaafschen angst ontsiert geen onverwrikbre trouw! 
Ze ontwijkt hem, maar de smart blijft haare ziel verscheuren, 
Geen blijde hoop biedt troost, schoon 't oog op uitkomst staart, 
'k  Hoor lijdende Oudren, 'k hoor tedre vriendschap treuren, 
Reeds voelt Maria's hart de slag van 't glinsterend zwaard. 
Hoe? 'k zie mijn Reigersberg Prins Maurits moedig nadren, 
Hij waant reeds de onschuld aan zijn trotschen  voet geknieldt; 
Dog haast spreid d'ouden wrok weêr 't heilloos vuur door de adren, 
Op 't zien hoe fier een moed een tedre vrouw bezield. 
Zij pleit op Hugo's zucht voor 't Stamhuis van Oranje, 
Zij vergt zijn vriendschap voor haar dierbren huwlijksvriend; 
'Neen (roept hij) smeek genaê; een vriend van 't heilloos Spanje, 
'Heeft thans geen vriendschap van een Neêrlandsch hart verdient, 
Vernielt een dolle orkaan der boomen lentebloesem, 
Dan kwijnt hun hooge top, berooft van vruchtbaarheid; 
'k Zie hoe Maria nu al snikkend aan den boezem 
Van lieve Amelia, door spijt en rampspoed schreit.— 

{==50==} {>>pagina-aanduiding<<}

Tot vijfmaal moet haar oog de blijde Zon zien dagen, 
Daar kommervollen angst op elke lichtstraal zweeft, 
De Nachten hooren haar, in 't eenzaam duister, klaagen, 
Geen vlugge sluimering zelf die haar vertroosting geeft. – 
De Groot vertrouwt zijn  lot aan 't liefdrijk Alvermoogen; 
Hoop wijst hem reeds de glans der wachtende eeuwigheid, 
Hij weet, Godsliefde zal zijn weêrhelfts traanen droogen, 
Daar 't lief onnozel kroost op 's Hemels bijstand pleit!  
Hij wijdt, in God getroost, zijn vuur'ge smeekgebeden. – 
'k Zie Sijlla, wien 't geheim der vierschaar was betrouwd, 
Ontroerd, in 't stil verblijf mijn 's edlen Godsvriend treden, 
Hoe ziddert de ondeugd wen zij 't schoon der deugd aanschouwt! 
Dus spreekt hij, daar een vonk van menschlijk medelijden, 
Zelfs in 't versteende hart, op 't zien der onschuld, gloort: 
'Mijn Heer! hoe zoude uw heil  der rechtren ziel verblijden ! 
'Vraag om genaê, door 't zoet des leevens nog bekoort? 
'Op morgen zal het recht, in 't eind, uw lot bepaalen, 
'Dit word door mij, uit naam der vierschaar, U gemeld, 
'Gij zult door Neiszen U dan plechtig af zien haalen; 
'Ligt weet gij 't vonnis reeds volvoert aan Barneveld?  

{==51==} {>>pagina-aanduiding<<}

'Ja 'k hoorde (zegt de Groot) mijn grijzen vriend verwijzen 
'Naar 't schandlijk moordschavot, ik hoorde ook Ledenberg, 
'In 't schaduwdal des doods vervolgt; neen, 'k zal niet ijzen; 
'Zeg dat men, vruchtloos, mij een schuldbekentenis verg! 
   Naauw kon mijn Hugo 't zoet der eenzaamheid weêr smaaken, 
Of zijn verheven ziel ontvlamt door hemelmin, 
Geen schroevende angst doet hem beklemde zuchten slaaken, 
Hij zweefde, op lof gebeên, 't gewest der Seraphs in. 
De Alwijsheid doet zijn oog op schaduw beelden staaren  
Van 't nadrend lot. De dood wijkt in een dof verschiet, 
Van achter 't zwart gordijn, daagd gints een reeks van jaaren, 
Aanééngeschakeld door geluk en zielverdriet.  
De macht, die thans natuur in zachte kluisters boeide, 
Getuigt hoe ‘t slaaploos oog der reinste tederheid, 
Zijn vaale vleuglen met een traanenvloed besproeide, 
'k Hoor nog hoe huwlijksmin met zaalge vriendschap schreid. 
Een donkre morgenstond zweefde op gevleugelde uuren, 
Uit roozen wolken aan, natuur doet kwijnend 't lot 
Van Hoorn en Egmond, thans 't gewoel des tijds verduuren, 
Voor eenënvijftig jaar zag zij hun moordschavot.  

{==52==} {>>pagina-aanduiding<<}

Die dag, eer hij aan 't eind der Schepping is gezonken, 
Heeft met hun bloed hun naam gemaalt op 's waerelds as, 
Die naam zal, wen de tijd den doodsnik geeft, nog pronken, 
En schetzen welk gedrocht bloedgierige Alva was; 
Die dag verjaart en zal op nieuw aan wreedheid huwen, 
Een tweede wraakgil doemt mijn edele de Groot, 
Hun naam zal vruchtloos 't oog van 't vloekend nakroost schuwen, 
Den Haag wacht reeds, ontroert, 't bevel tot 's braaven dood. 
Ik zie mijn Christen held, vol moed, de vierschaar naadren 
Hij slaat een fiere blik op laage trotsheid neêr, 
't  Aeloude belgen bloed golft door zijn kronkelende aadren. 
    Geen laffe schroom bezwalkt mijn 's Hugo's vleklooze eer. 
Ik zie zijn spreekend oog, door angst noch wraak verwildert, 
Terwijl de dwinglandij hem als misdadig doemt, 
De vreedzame onschuld blijft op 't gul gelaat geschildert, 
Daar 't vrij geweeten elk der staatsbedrijven roemt,– 
Hem die d'olijfkrans poogt om Vrijheidshoed te strenglen, 
Noemt men verwoester van 's Lands zaalgen eendragtsband! 
De roem der Christenheid, Godsvriend, de lust der Engelen, 
Doemt men als pest der deugd, en hoon van 't Vaderland! 

{==53==} {>>pagina-aanduiding<<}

Het lastrend vonnis is, door 't onrecht, voorgeleezen, ––   
Schoon d'eindpaal van uw leed niet staat op 't moordschavot, 
De Groot! uw vrijheid wordt in 't akligst graf verweezen, 
Geleerdheid zucht, en deugd betreurt uw aklig lot! 
Eene eeuwge kerker moet die heldre zon verduistren, 
Die, na des middags trans van Hollands glorie klimt; 
Dan, nimmer zal 't geweld uw waare roem ontluistren, 
Die door het zwijgend floers der nadrende eeuwen glimt. – 
Zijn edle grootheid kan der snooden ziel verbittren, 
De zwijgende onschuld hoort haar heilloos lot bedaard; 
Mij dunkt, 'k zie door de zaal een paerschen blikzem schittren, 
Het oog der rechtren pinkt, zij zien het dreigend zwaard 
Van vrouw Gerechtigheid, die zich te lang liet prangen 
In kluisters: wraak rukt haar den blinddoek van 't gezicht, 
Goud, aanzien, tijtlen-eer ziet ze aan de weegschaal hangen, 
Zo helde d'evenaar uit 't heilig evenwicht. – 
De Groot gevonnist, laat  door Neiszen zich geleiden 
    Naar 't oud verblijf, daar hij 't bestemde lot verwacht, 
Zijn trouwen dienaar, die vol smart hem bleef verbeiden, 
Voelt, nu zijn heer verschijnt, zijn grievende angst verzacht, 

{==54==} {>>pagina-aanduiding<<}

Een traan van liefde en trouw, zwelt in zijn drijvende oogen, 
De Groot die 't edel hart, waar 't immer klopt, waardeert, 
Vondt, in zijn dienaar zelfs, een vriend, wiens mededoogen, 
Hem al 't aandoenlijk schoon van tedre zielen leert. 
De Jongling drukt zijn hand, en voelt zijn boezem gloeien: 
'Neen, waar me u voer', verlaat u van de Velde niet, 
(Dus spreekt hij snikkend) 'durft geweld u eeuwig boeien? 
''t Moord al mijn vreugd!'- de Groot die hem dees troosttaal biedt, 
Zegt: d'aardling zoekt vergeefs de straf der tijd te onttrekken. 
'Ik ken geene eeuwigheid, dan waar geen licht meer daagt, 
'Daar eindelooze ondeugd God tot eeuwge straf blijft wekken, 
'Daar eeuwig wroegende angst aan 't snood geweeten knaagt.' 
Thans doet men Hogerbeets het zelfde vonnis weeten, 
De galm der doemstem dringt de sombre muuren dóór: 
De Groot schijnt eigen leed om 's Grijsaards te vergeeten; 
Nu draaft de huichlarij, vol vreugd, langst effen spoor. 
De trotsche heerschzucht durft haar wreede wetten geeven, 
De Godsdienst knielt geboeit bij vrijheid sterfkoets neer, 
De trouwste burgers, uit 't verscheurt gewest gedreeven, 
Betreuren staag die vlek, in Neêrlands schittrende eer! 
Wanneer langs 't zwarte zwerk de schorre donders rollen, 

{==55==} {>>pagina-aanduiding<<}

Wen op de vleuglen van een woedende orkaan, 
Wiens adem droplend nat, tot raatlend steen doet stollen, 
De blixem vlammend zweeft, dan grimt verderf ons aan; 
Maar, spreidt 't ontsluiert licht bezwijmde middagstraalen, 
Door 't scheurend wolkgordijn, de ontroerde schepping mag, 
Terwijl verwoesting blijft door beemd en velden dwaalen, 
Verschrikking vluchten doen, door een betraande lagch; 
Zoo mag de Groot een vonk van zachten troost zien glooren, 
Nu zaalge vriendschap hem in bevende armen snelt, 
Hoe kan dit tijdstip zijn ontroerden geest bekooren! 
Hij voelt zich spraakloos aan elks gloeiënd hart geknelt! – 
ô Hemel, welk gezicht! ... dáár valt zijn grijzen vader 
Hem snikkend aan den hals, ontroert door vreugde en smart, 
Nu treedt zijne Echtgenoot, met lieve kindren nader, 
Wat voelt dit oogenblik haar hevig kloppend hart!.... 
'Mijn Hugo!' zweeft beklemt op haar verbleekte lippen, 
Daar zij haar huwlijksvriend, aan d'engen boezem drukt;  
Een tedre zucht kan slechts zijn zwoegend hart ontglippen, 
Daar liefde en reine vreugd vereent zijn geest verrukt. –  

{==56==} {>>pagina-aanduiding<<}

De onnoozle wichtjes, die 't omhelzend Paar omringen, 
En huplend vleiën, met de reinste tederheid, 
Ontkluistren 't vaders tong, hij ziet de lievelingen, 
En voelt hoe 't schuldloos lagchje op liefde en bijstand pleit. 
' Grootmoedige Echtvrindin! troost van mijn moeilijk leeven! 
''k Omhels, ná zoo veel tijds, u weêr! Mijn moedloos oog, 
'Ziet weêr de zuivre min in al uw trekken zweeven, 
(Zoo spreekt hij en een zucht stijgt dankend naar omhoog:) 
'Reeds maanden afgemat door stille boezemklachten, 
'Gegrieft door al de smart van mijn geliefd gezin, 
'Zie ik al 't knellend leed, op 't strelendst, thans verzachten, 
'ô God! 'k zie me in d'arm der Gaedelooze min!' 
Verrukkend tijdstip! 'k voel verbeeldingskracht ontgloeiën, 
Elk vleiënd telgje reikt hem 't blozend mondje toe, 
Terwijl ze al staamlend hem in mollige armpjes boeiën, 
Zelfs 't spraakloos wichje lacht en streelt hem, blij te moê! ... 
Maria plengt een vloed van tedre liefde traanen, 
Terwijl haar halsvriend op haar zachten boezem rust, 
Zij poogt door 't weenen 't hart een vrije lucht te baanen, 
Daar zij het klamme zweet van Hugo's voorhoofd kuscht. 

{==57==} {>>pagina-aanduiding<<}

Zij ziet hem uitgeteert, vermoeid door 't pijnlijk lijden, 
Zijn lang verkropte smart in zwijgende eenzaamheid, 
Verwelkte 's levenskracht, hij voelt zijn ziel bestrijden, 
Door 't grievendst leed, schoon hem thans 't zoetst genoegen vleit.  
De kerker, daar zints lang een treurge stilte woonde, 
Wordt nu een heiligdom, der zuivre huwlijksmin, 
Een plaats daar vriendschap thans haar zaalige invloed toonde, 
Daar 't heiligst vuur ontvlamt, van een verrukt gezin. 
Dan, ach! mijn Held gedoemd om schuldeloos te lijden, 
Ziet al de zachte vreugd, die minzaam om hem zweeft, 
Door 't wreed vooruitzicht weêr door zwart verdriet bestrijden, 
Daar de akeligste klacht in elke omhelzing leeft! – 
Dan, hoop, die troosteres der kwijnende aardelingen, 
Streelt vleiënd 't moedloos hart; een onbekenden gloed, 
Mag, onder 't snikken, in beklemde boezems dringen, 
Daar Goëls liefde zelf een stillen wellust voedt. 
Mij dunkt nu daalt een rei beglansde Cherubs neder, 
Zij houden 't vlammend oog op mijn de Groot gevest, 
Een hemelsch rein gevoel, zoo Godlijk grootsch als teder, 
Bezielt die maatschappij van 't zalig heilgewest. 

{==58==} {>>pagina-aanduiding<<}

Zij dekken de onschuld, op Gods wenk, met zilvren schachten; 
't Geweld woel vrij; de deugd, die in dees schaduw rust, 
Zal, in kluisters zelfs, verheugd en vrij vernachten; 
Wijl troost de traanen van verbleekte wangen kust!      




{==59==} {>>pagina-aanduiding<<}

Derde zang.

Maal nu, mijn zangeres! maal 's Lands bewolkte glorie, 
    Leen nooit een valsche verw, aan grootsche onsterflijkheid!- 
 Ik zie,  ô Loevenstein! hoe gij in 's Lands  historie, 
    Een sombre schaduw op der belgen eernaam spreidt.- 
Wierdt 't Haagsche Binnenhoff, terwijl natuur ontroerde, 
Bemorst met schuldeloos bloed, waarom de naneef schreid? 
De plaats, waar dwingelandij twee edle burgers voerde, 
Draagt, op zijn terpen 't beeld der snoodste ondankbaarheid. 
De aloudheid schraag zich vrij aan trotsche zegeboogen, 
Door de eeuwen half vergruist, terwijl een menschlijk hart, 
Bij elke heldendaad, door 't grootsch gevoel bewoogen, 
Het lot der onschuld voelt, en treurt bij haare smart. 
Hier zal de zegepraal der snoodste heerschzucht schittren, 
ô Tijd! zoo lang de zon op uwe vleugels blinkt, 
Zal Loevestein het oog der edle deugd verbittren; 
Daar 't aan den grens des tijds, met haat en wraak verzinkt.  

{==60==} {>>pagina-aanduiding<<}

Straks waar het uur vervult dat 't vonnis zag volvoeren, 
't Bemuurde Loevenstein, zoo sterk, zoo lang geducht, 
Wordt best gekeurt: de Groot zoekt vruchtloos 't hart te roeren, 
Zijn zwakke welvaart eischte een vrije, een zuivre lucht. – 
Nog doet hij Maurits 't zoet der oude vriendschap voelen, 
Maurier draagt tedre zorg, voor 't leeven van de Groot, 
Prins Frederik poogt vergeefsch het wraakvuur te verkoelen, 
Daar de edle Colignij haar zachte vriendschap boodt. 
De zomerlucht, omkranst met bloeiënde Anjelieren, 
Lachte, in een schoon verschiet, natuur bekoorlijk aan: 
Vreugd sluimerde aan den boord der Hollandsche rivieren, 
In d' arm der vruchtbaarheid, op 't vrolijk golvend graan; 
Toen mijn de Groot nog 't zoet van liefde en vriendschap smaakte, 
Daar 't troostelijk licht, thans, in den Haagschen kerker blonk, 
Daar nog het heilig vuur der vrije dichtkunst blaakte, 
En godsvrucht 't moedig hart, aan Gode een offer schonk. 
Ja, glôende vadermin hadt zelf, in treurge daagen 
Der hechtnis, nog gewaakt voor 't eeuwig zielbelang 
Van 't dierbaar kroost, al vroeg der Godheid opgedraagen; 
    Hoe zweefde liefde en zorg, in 't leerzaam maatgezang! 

{==61==} {>>pagina-aanduiding<<}

    Elk kiest die zuivre melk voor jonge doopelingen, 9 
Aan 't eerste telgje zijner huwlijksmin verteert, 
Hij ziet aan moederschoot 't aanminnig meisjen dwingen, 
Op dat zij vleiënd haar heurs vaders vaerzen leert. 
Niet lang zult ge, ô de Groot! deez'stille vreugd genieten, 
Niet lang meer ademt gij geboeit in Haagsche lucht, 
Eerlang hoord Maas of Waal, daar zij hun stroomkruik gieten, 
Voorbij uw treurverblijf uw engenboezem zucht. 
Neen, 'k schets de smarten niet die 't zwoegend hart moest lijden, 
De Groot uit 's vaders arm van 's broeders hals gescheurd, 
Ziet al de foltrendste angst, zijn dierbre Gaê bestrijden, 
Terwijl op 't veege dons zijn moeder troostloos treurt. – 
Zijn broeder smeekt vergeefsch mijn'Hugo te verzellen, 
Hij biedt zich zelfs, in plaats des trouwsten dienaars, aan; 
Dan, snoode wreedheid, die geen tedre band voelt knellen, 
Ontziet zich niet die bêe gevoelloos afteslaan. 
Hoe treurig blijft de Haag, op elke omwentling staaren, 
't Oproerig volk verstomt: een heimelijke smart, 

{==62==} {>>pagina-aanduiding<<}

Voorspelde een digten drom van onheil en gevaaren; 
't Lot der verweeznen treft, zelfs 's vijands marmren hart. 
Zou 't zacht genoegen nu Prins Maurits boezem streelen? 
Zijn oogmerk is voldaan; maar, zou 't gevoelig hart, 
Nooit in de rampspoed van natuurgenooten deelen ?.... 
Ja, Maurits is een mensch, hij kent als mensch, die smart. 
'k Zie hem de Staatzorg, 'k zie hem 't Hofgevoel ontvluchten, 
Dan, telkens schuwt hij weêr de wroegende eenzaamheid, 
Nu hoor ik hem, vol angst, op 's Grijzaarts moordplaats zuchten, 
Terwijl zijn helden oog weêmoedig traanen schreit. 
't Beklemde hart ontlast zich in deez stille klachten: 
    'ô God! hij leeft niet meer! hier heeft zijn bloed gevloeit! 
'Hij was onschuldig! neen, niets kan 't verdriet verzachten, 
'Dat in dit rustloos hart, met helsche wreedheid, gloeit! 
'Gij brave Barneveld! uw Vaderland verraaden? .... 
    'Hoe heeft die lastertaal uw zuivre ziel doorgrieft! 
'Zogt ge u in burgerbloed, ô menschenvriend! te baden? ...  
    'Gevloekte list! Ach ! vriend! reeds door mijn jeugd gelieft, 
'Verscheurend denkbeeld! dan, hij zag mijn glorie schittren, 
    'Hij zag de liefde en eer die die 't vrije volk mij boodt; 

{==63==} {>>pagina-aanduiding<<}

'Dit kon, ach! ja, dit kon in 't eind de nijd verbittren, 
    'Dit trof ook 't edel hart van jeugdige de Groot. 
'Mijn trotsche zegepraal bij Nieuwpoorts oude wallen, 
    'Daar Alberts hoogmoed werdt in 't stuivend zand vermoord, 
'Heeft nimmer aan de Groot noch Barneveld bevallen, 
''k Heb vaak hun roem, maar nooit hun gulle vreugd gehoord, 
Ja, 'k zag door Barneveld, mijn heldenmoed weêrstreeven; 
    'Met welk een ijver heeft hij 't oorlogsvuur verdooft! 
 ' 'k Zag, op zijn raad, 't Bestand laf hartig doorgedreeven,  
    'Van hoe veel lauwren heeft die rust mij reeds berooft? 
'Ik weet, 't waar mijn belang, mij in 's Lands kerkgeschillen, 
' Te mengen, 'k voegde mij bij hen, wier moed en drift 
 'Het ijvrigst scheen; men moog vrij mijn gedrag bedillen; 
''k Leefde op den kanzel, 'k praalde in 't moedigst twistgeschrift. 
''k Begreep mijn aanhang moest zich naar mijn wenschen schikken; 
''k Beleidde door mijn gunst een kerkvergadering, 
'Die, al de stelzels der gestaafde leer zou wikken, 
'Schoon 't land daar van geen heil, de kerk geen nut ontfing.     

{==64==} {>>pagina-aanduiding<<}

'Mij dacht hen voor te staan, deedt mij hunne achting winnen, 
    'Ik zag de geestlijkheid reeds slaafsch voor mij geknielt. 
'Ik zag door domheid mij als heilig reeds beminnen; 
'En, daar een hooger doel mijn moedig hart bezielt, 
'Hadt Neêrland mij misschien, als Graaf zijn trouw gezwooren, 
'Hadt Hogerbeets, de Groot, en grijze Barneveld, 
'Niet de oude Vrijheidsmin doen in 's volks boezem hooren; 
'Neen, 'k heb met recht, in 't eind, hun moedwil perk gestelt! 
'Maar welk een heimelijke angst vlamt telkens in mijn boezem? 
'Het oog der Godheid ziet al wat ik immer dagt, 
'ô Barneveld! uw zorg hieldt voor mijn leevens bloezem, 
'Voor mijn geluk, mijn roem, mijn waar belang de wacht! 
'Welk aklig schrikbeeld zweeft voor mijn verwilderde oogen? 
'Hoe flaauw wordt deze plaats beglinstert door de Maan! .. 
'Mijn God! 'k zie Barneveld! voor 't treffend zwaard geboogen, 
'Hoe grimt mij 't gaapend hoofd met tuimelende oogen aan! –  

{==65==} {>>pagina-aanduiding<<}

'Vlucht, wreed bebloede schim! 'k schuw de avondschemeringen. 
'Dan zacht, wie nadert gints; mijn lijfstoet! 'k ken den held ... 
'Treedt toe, Vermeulen! zijn der Staaten doemelingen, 
'Door uw getrouwe zorg, bevrijd voor 's volks geweld? 
'De nacht begunstigde u. Deedt Dordt geen tekens blijken 
'Van oproer? bleef de rust in Gorchems wal bewaard? 
'Zaagt ge, eindelijk, trotschen Groot niet voor zijn lot bezwijken? 
'Heeft hem de kerkerwal geen grievende angst gebaart? 
''k Haak naar een trouw verhaal; gij moet mij alles melden?... 
    ''Doorluchtig Vorst! (dus vangt de stoute krijgsman aan) 
''Ik ken geen angsten die me in 't vuur des oorlogs knelden, 
'' Maar 't denken aan de Groot kost mij een edle traan! 
''Neen, hij bezweek niet: rust zweefde op zijn heldenwangen, 
''Zijn flaauwe levenskracht leedt door de reistocht veel, 
''Zijn oog ontvonkte zelf zijn medenstaatsgevangen, 
''Elk hunner zag vol moed 't rampzaligst treurtoneel.  

{==66==} {>>pagina-aanduiding<<}

''Gij weet, ô Vorst! de nacht verspreidde 't akligst donker, 
''Toen ik de Heeren leide, uit 't oude Staaten Hof, 
''Ik zag der vrienden smart, bij 't helder stargeflonker, 
''Het scheiden gaf de Groot een stille treurensstof; 
''Delfshaven zag ons reeds, bij 't blozend daglicht nadren, 
'''k Verbeide hier het uur, tot ons vertrek bepaalt, 
''Hoe zweefde een zachte vreugd, de Groot door hart en adren, 
''Terwijl een reine drift in tintlende oogen straalt.... 
'''k Zag Hogerbeets voor 't eerst de Groot in d'armen knellen, 
''Na zoo veel maanden, bragt dit tijdstip hen bij één, 
'''k Zag zuivre traanen van gevoel in de oogen zwellen, 
''Geen woordt ontgleedt hun tong, door vreugde en smart betreên, 
''Een vlugge tocht deedt ons, al ras, de vest aanschouwen, 
''Van 't oude Dorth; al 't volk hieldt 't staarend oog gevest, 
''Op hen die ik mij door den Staat zag toevertrouwen, 
''Ik boezemde eerbied in, voor 't vrijgemeenebest. 
''Ik liet door 't krijgsvolk staag den sterken toeloop weeren, 
'''k Verzuimde nergens tijd, wij reden Gorchem dóór, 
''Nieuwsgierigheid hieldt 't oog op beid'de Heeren, 
''En schimp en deerenis vervolgden hen op 't spoor. – 

{==67==} {>>pagina-aanduiding<<}

''Het vaartuig lag gereed, de zon was reeds aan 't daalen, 
''En kaatste in 't vlietend vocht al 't schoon der regenboog, 
''Zij lieten 't oog, voor 't laatst, door Hollands beemden dwaalen; 
'''k Beken dat dit gezicht mij in de ziel bewoog, 
''Ik zag bedaarde rust op hunne trekken zweeven, 
''Ik zag in Hoogerbeets de staatlijkste ouderdom, 
''In Hugo 't edel beeld van wijsheid, jeugd en leeven, 
''Ik wende telkens mij vol tedre deernis om.- 
''De Groot bleef op de stad nog onbeweeglijk staaren, 
''Hij drukte Hogerbeets, vol minzaamheid, de hand, 
''Ik hoorde deez hun'zucht, bij 't zacht geruis der baaren: 
''Gods liefde en almacht waak, voor 't trouwloos Vaderland! 
''Wij naderden nu 't slot, dat ons alreeds verbeide, 
    ''Hij stapt bedaard aan land, dog 'k merkte in 't oogenblik, 
''Dat hem mijn vriendschap langs den steilen trap geleide, 
''De doodsche rilling, van een aklig kouden schrik. 
''Zijn trouwe dienaar barste een traanenvloed uit de oogen: 
''ô Hemel! eeuwig hier ! roept de edle jongeling; 
''Bedaar u, zegt zijn Heer, 'k betrouw me aan 't Alvermoogen 
'Waar van ik 't licht en – zints elke ademtocht ontfing.-  

{==68==} {>>pagina-aanduiding<<}

''Gewis, ô Vorst! Geen plaats was immer meer bekwamer 
''Tot hechtnis, dan dit slot, hier woond rampzalighheid; 
''De slotvoogd wenkte mij, ik zag elk naar een kamer, 
''Voor altijd, van 't toneel der waereld, afgeleidt.- 
'''k Werdt vriendelijk begroet: dat niets uw naam ontluister, 
''Zegt Hugo, en ontvang, voor vriendschap mij getoond, 
''Mijn dankbaarheid: dat nooit de list uw trouw verduister, 
''Dien 't Vaderland, en blijf met heldenroem bekroont! 
'''k Zag, aan zijn minlijk oog, een edle traan ontglippen , 
''Hij reikte mij de hand, 'k bleef door zijn aart bekoort, 
''Ik zuchte, een zacht gevoel sloot mijn beklemde lippen, 
''Een stamelend vaar wel! Was slechts mijn éénig woord.''     
Hij zwijgt. Nu golft een stroom van sombre nagedachten 
Door 't Prinslijk hart, dat thans met wraak en deernis strijdt, 
Ja, dat de trotschheid beef; deugd blijft op uitkomst wachten, 
En vest haare Eertropheên op 't sterfbed van den tijd, – 
De Prins blijft aan den held naar duizend zaaken vraagen; 
Betreffend 't geen hij heeft op Staaten last verricht. – 
Nu doet het vlug gerucht het wijd Euroop gewaagen 
Van 't heilloos trappen op gevoel en eer en plicht. – 

{==69==} {>>pagina-aanduiding<<}

Elk voelt de ondankbaarheid der snoode Nederlanders; 
Een volk voorheên beroemd, door menschenliefde en trouw, 
Dat Vrijheid hoede, in schâuw van haare zegestanders, 
En juicht daar de onschuld zucht, door wreede, smart en rouw! 
Geleerdheid, die al vroeg verrukt met blijde vingren, 
De tedre kindsheid van onsterflijken de Groot, 
Het lauwerkransjen mogt door blonde lokken slingeren, 
Geleerdheid die zijn jeugd 't bekoorlijst sieraad boodt, 
Treurt, nu haar gunstling moet in d'engen kerker zuchten. 
Der wetenschappen rij, in aklig rouwgewaad, 
Dreigt 't eertijds vrij gewest, al siddrend, thans te ontvluchten, 
Daar dwang, de Godsdienst trotsch in ijzren ketens slaat. 
Dan, de eeuwge wijsheid, met verdrukte deugd bewoogen, 
Hoort elke boezem zucht, in d'allerbangsten nood, 
De hoop der Christnen steunt op 't liefdrijk alvermoogen, 
Die hoop bestraalt de geest met vreugd, van mijn de Groot. 
Dan, hoe? 'k zie Loevestein door 't helderst licht omgeeven!... 
Door welk een gloed ontvonkt thans mijn verbeeldingskracht? .. 
'k Wordt niet misleid! ô God! daar waare Christnen leeven, 
Daar legert zich vol vreugd een zaalge hemelwacht! – 

{==70==} {>>pagina-aanduiding<<}

De Groot! 'k hoor langs 't gewelf 't muzijk der Seraphs rollen, 
Uw aklig treurverblijf keert in een Englenfeest, 
Gods grootheid toegejuicht, door duizend waereldbollen, 
Verrukt, in 't kleenste stip, thans mijn ontvlamden geest. 
'k Zie Goëls menschenmin, de harte traanen tellen, 
Door 't Christen oog geplengt: hoe blaakt het zuiverst vuur, 
In Englen boezems, die door liefee en wellust zwellen; 
De Groot voelt zich gesterkt in dit verhemeld uur. 
Hij ziet vertroosting zacht van zilvren wolken stappen, 
Zij plaatst, met blijde hoop, zig minzaam aan zijn zij! 
Daar treedt het achtbaar choor der schoone wetenschappen, 
Ten sombren kerker in, van dwang en heerschzucht vrij.- 
De Godgeleerdheid zal hier 't altaarvuur doen gloeiën, 
Gerechtigheid slijpt hier de roest van d'evenaar, 
Hier knelt geweld noch list de denkingskracht in boeiën, 
De Dichtkunst streelt verrukt hier haar vergooden snaar. 
ô Dichtkunst! Hemelmaagd! hier zult ge al 't leed verzachten, 
Werdt Hugo's levens bloei niet mild door u bedauwt? 
Ja, hij deedt wreede smart in tedre boezem klachten 
Versmelten, toen de dood zijn broeder hadt omschâuwt. 

{==71==} {>>pagina-aanduiding<<}

Hoe vloeide toen reeds troost van zijne kindsche lippen, 
Zijn dierbaare oudren, door hun telgjens vroege dood, 
Gevoelden, zelfs bij 't graf, in de akeligste stippen, 
Zich streelen door de hoop die aanlachte in de Groot. 
Nog ziet mijn Held zich door een telg der Godheid nadren, 
Een lieve speelgenoot van Goëls zaalge bruid, 
Hij kent haar zachten gloed, de vreugd zweeft hem door de aadren, 
Terwijl zij hem, verrukt, in knellende armen sluit, 
Haar zuiver wit gewaad, waar op robijnen blinken, 
Een krans uit 't Paradijs, van palm en lelieblâan, 
Zijn 't merk der vriendschap: 'k hoor der englen snaaren klinken, 
Zij heffen 't loflied voor hun zaalge zuster aan. 
De Groot ziet, door haar hand, zijn heete traanen droogen, 
'Houdt moed, dus spreekt ze: 'k schuw den sombren kerker niet, 
'Mijn ijvervuur ontvlamt, door teeder mededoogen, 
'Ik deel in al uw leed; 'k voel al uw zielverdriet. 
'De zuivre huwlijksmin, in mijnen schoot geheiligt, 
'Wordt hier door tedre zorg voor uw behoud gevoerd, 
'Hier juicht ze eens, wen zij u, door mij voor ramp beveiligt, 
'Weêr in den zachten arm der blijde vrijheid snoert.'– 

{==72==} {>>pagina-aanduiding<<}

De Groot voelt stille vreugd, in 't lijdend hart, ontgloeiën; 
Ná weinig dagen snelt zijn trouwe hartsvriendin, 
Wier liefde niet bezwijkt, voor 't rinklen zijner boeiën, 
Met 't lief ‘t onnozel kroost ten sombren kerker in. 
Haar zachte omhelzing schenkt aan Hugo 't zoetst genoegen, 
Elk speelend telgjen biedt hem zachten wellust aan, 
Doch 't treurend denkbeeld, doet zijn' vrijen boezem zwoegen, 
Zijn weêrhelft leest zijn smart, in elke stille traan. 
Zij poogt haar eigen leed, voor 't lievend oog te dekken, 
Zij ziet, hoe elke dag, zijn leevenskracht bezwijkt, 
Een grievende angst bewolkt haare altijd blijde trekken, 
Terwijl haar tedre min in lijdende onrust blijkt. 
Gezonde lucht, die daauw van welvaarts malsche roozen, 
Is wreed aan hem ontzegt, de dikke kerkerdamp, 
Doet zijn beklemde borst, al hijgend, zuchten loozen, 
En spelt aan heel 't gezin, een doodelijken ramp.  
't Zieltroostend zonlicht, hoog aan 't luchtgewelf geklommen, 
Dat licht dat ‘t moedloos oog met stille blijdschap streelt, 
Stuit door het vensterglas op d'ijzeren kolommen, 
En maalt van slavernij, het akligst schaduwbeeld.  

{==73==} {>>pagina-aanduiding<<}

Men blijft verdrukte deugd, zelf in dit graf vervolgen, 
Gedurig word het lot van mijn de Groot verzwaart, 
De helsche laster blijft op de onschuld nog verbolgen, 
Terwijl zij helsche list, aan haat en wraakzucht paart. 
De snoode slotvoogd zoekt zijns vaders hoon te wreeken, 
Zijn vader, eens geweerd uit Utrechts achtbren raad, 
Toen Vrijheid reeds den dolk hadt naar heur hart zien steeken, 
Toen trouw nog zegevierde, op Graaf Leicesters haat. 
D'ontaarde Pronink waant nu 't oogenblik gebooren, 
Tot wraak geschikt; hij ziet 's Lands trouwsten in zijn macht, 
Geen tedre smeekstem kan 't versteende hart bekooren, 
Dat om de traanen zelf der reinste liefde lagcht. 
Hij doet aan Hoogerbeets zijn woesten wrok gevoelen, 
Wat lijdt de Groot al schimp en duldelooze smaad! 
Hunne Echtgenooten, die slechts 's weêrhelfts heil bedoelen, 
Zien vrijheid hen ontrukt, maar tarten 's dwinglands haat. 
Maria's fiere ziel blijft 't aklig lot betreuren 
Van haar gezin: 't gekraak van slot en grendlen stoort 
Haar Hugo's sluimring, daar het dof geknars der deuren, 
Haar hart, dat banden schuwt, met 't hoonendst lijden moort. 

{==74==} {>>pagina-aanduiding<<}

't Verschrikte kind verschuilt zich, telkens, aan haar boezem, 
Door zoo veel akligheid, die het omringt ontrust, 
Barbaarsche wreedheid, knakt 't ontluikend levensbloezem, 
Terwijl Maria, d'angst van 't hijgend mondje kuscht. 
De Groot vergt rekenschap dier haatlijke bedrijven; 
Dan Proninks antwoord is: 'dit eischt 's lands Overheid, 
'Mijn Gaê, herneemt de Groot, kan geen  gevangen blijven, 
'Misschien dat ze in de Haag nog zelf haar recht bepleit. 
'Ja, trouwe zielsvriendin!ligt vind gij tedre harten, 
'Nog door geen haat versteend, in 't woelend Vaderland; 
' Ik weet, uw liefde kan de wreedste rampen tarten; 
'Dan, ach! hoe voelt mijn ziel de zaalge huwlijksband! 
'Uw lijden grieft mij 't sterkst, ô wellust van mijn leeven! 
'In uwe omhelzing vondt mijn hart de zoetste troost, 
'Uw bijzijn kon mij hier, de reinste wellust geeven, 
'Dan, dat uw liefde ook waak voor ons aanminnig kroost! 
'Begeef u naar den Haag: verg 't menschlijk mededoogen, 
'Schoon 't recht lang is vertrapt, de heerschzucht is voldaan. 
'Welligt word wreedheid zelf door zuivre trouw bewoogen, 
'Wie kan de bilke stem der liefste vrouw weêrstaan?' 

{==75==} {>>pagina-aanduiding<<}

Zij valt hem in den arm, hij kuscht haar zachte wangen. 
Terwijl zij door gevoel en smart en liefde schreit, 
Haar reis word vastgesteld, om noodig huisbelangen, 
Terwijl 't beminnend paar om 's Hemels bijstand vleid.  
De slotvoogd wordt in 't eind, na moeite en zorg, bewoogen, 
Hij gunt haar vrijheid tot 't verlaaten van het slot; 
Haar trouwe dienstmaagd, in wier jeugdig schittrende oogen, 
    Het medelijden straalt, met 's braaven aklig lot; 
Die dienstmaagd, die eerlang Europa zal doen waagen, 
Van d'onverwrikbre moed, die 't vrouwelijk hart bewoont, 
Wen ze in den schoonsten bloei van 's leevens lentedagen, 
Haar nooit volroemde trouw, met grootsche trekken toont. 
Die dienstmaagd, de eer en rang der Rijksvorstinnen waardig, 
Verzelt haar Meesteres, en 't aller hulploost kroost; 
Een speelend meisjen, zoo vol geest als edelaartig, 
Blijft op het aklig slot, tot 's vaders vreugd en troost. 
Het afscheid treft de ziel der tederste gelieven: 
'Ach!' roept Maria, 'haast klopt weêr dit gloeiënd hart, 
Mijn Hugo! aan uw borst, die zich te wreed voelt grieven, 
Nooit koste ons scheiden mij die gadelooze smart! 

{==76==} {>>pagina-aanduiding<<}

Tot driewerf laat zij zich tot aan de deur geleiden; 
Dan, daar zij 't snikken van haar dierbren halsvriend hoort, 
Voerd liefde haar te rug, terwijl zij troostloos schreiden, 
En hun veréénde smart, de koudste ziel doorboord. – 
In 't eind, noopt Hugo haar de trouwe maagd te volgen, 
Nog eens omhelst hij haar, de droefheid boeit zijn tong,  
Hun stem word, telkens, door 't beklemde hart verzwolgen, 
Terwijl de tijd hen tot de laatste kusch reeds dwong. 
Maria moet zich uit zijn knellende armen scheuren, 
Hij drukt elk vleiënd kind, aan 't gloeiënd vaderhart. 
Hij oogt hen weenend na, en blijft angstvallig treuren; 
Zijn van de Velde alléén deelt in zijn boezem smart. 
'Ach! barst hij eindlijk uit, tot welk een grievend lijden, 
'Heeft wraakzucht mij gespaard, ô zaalge Barneveld! 
'Ach! zaagt gij thans uw vriend, met zoo veel jammers strijden, 
'Hoe treft me elk oogenblik het snoodst – het wreedst geweld! 
'Van vrije lucht beroofd, door 't Vaderland verlaaten, 
    'Hier, eenzaam op een slot, dat wentlende eeuwen tart, 
'De dierbaarste Echtgenoote, op last van Neêrlands Staaten, 
'Aan mij ontrukt, of hier gedoemt tot bittre smart!... 

{==77==} {>>pagina-aanduiding<<}

'Dáár zie ik 't vaartuig door de zilvren golven snellen, 
'Waar in de dierbren last, mijn wellust is vertrouwt, 
'Een luchtig koeltjen doet het wapprend zeildoek zwellen,-  
'ô Blijden oever! nooit weêr door de Groot aanschouwt! 
'Bebloemde grond! nooit weêr door dezen voet betreeden, 
'Eerlang ontfangt gij haar, die in het moeilijkst lot, 
'Voor mij al 't zoet verspreid, der aardsche zaligheden, 
' Bescherm die Engelin, bescherm mijn Kroost, ô God! 
'Wat moest mijn ziel zints lang, om mijne weêrhelft lijden, 
'Een vrouw – zóó jong – zóó schoon - zóó minzaam -   zóó oprecht 
'Zóó groot als zacht van ziel, moet thans haar leeven wijden, 
'Aan al de knellende angst, van een beklaaglijke Echt. – 
'Wellicht gunt dwinglandij haar nimmer weer te keeren ? ... 
'ô God! dit denkbeeld is 't dat mij de ziel verscheurt, 
'Hier, eenzaam, zal verdriet mijn laatste kracht verteeren, 
'Nooit door haar liefde en trouw grootmoedig opgebeurd! – 
'Nog blijft mijn kwijnend oog op 't wijkend vaartuig staaren, 
'Dit hevig kloppend hart verzelt mijne Echtgenoot, 
'Zij vind in grievende angst, bij 't nadren der gevaaren, 
'Geen heul, geen toevlucht in den arm van haar de Groot. 

{==78==} {>>pagina-aanduiding<<}

'Zij staat den haat ten doel, van wreede dwingelanden, 
'Gehoond, getergd, veracht lijdt haar gevoelig hart, 
'Het grievendst leed: hoe zal haar fiere wraak ontbranden, 
'Wen mij de laster smaad! Marie! ik ken uw smart, 
'Het akligst tijdstip blijft, voor mijn verbeelding, zweeven, 
    'Toen ik, van u berooft, eerst de oogen hieldt gevest, 
'Op dit rampzalig slot: een huivring deedt mij beeven, 
'Hier, 't uiterst grensperk van het vrij gemeenebest. – 
'Der Maatschappij ontrukt, door gracht en wal en muuren, 
'De wanhoop grimde mij, uit 't dof gewelfzel, aan; 
'Dan, 's Hemels liefde zorg, deedt mij die schok verduuren, 
''k Zal eens 't onsterflijk oog, op 't heilrijkst doelwit slaan.  
'Zal mijn geboortelucht nooit in mijn borst weêr vloeiën? 
'Klopt nooit in 't Vaderland dit flaauwend hart weêr vrij? 
'Gekruiste heilborg! liet ge u niet onschuldig boeiën, 
    'Op dat uw keur volk zich in vrijer lucht verblij! 
'Wel aan dan; 'k zal getroost den jongsten snik hier wachten, 
'Mijn vrienden, oudren, kroost, mijn dierbre hartsvriendin, 
''k Zal vrij in 't somber dal der schaduwen vernachten, 
'Ja 'k sluimer vreedzaam haast den kouden doodslaap in.'–  

{==79==} {>>pagina-aanduiding<<}

Gods min, die 't wormpje, dat in 't stuivend zandjen wemelt, 
Bewaakt, die 't vogeltje in het donzig nestjen voedt, 
Omhelst den vrijen geest, zoo edel zoo verhemelt, 
En koestert hem in 't licht der eeuwge liefdegloed. 
De Seraphs luistren reeds, naar zacht gestemde galmen; 
Daar vleit hem al den schat die grijze aloudheid biedt, 
De Godsdienst leidt hem, in een beemd van vrede palmen, 
En blanke waarheid wijst hem de eerkroon, in 't verschiet; 
De waare vriendschap voelt, door 't vleiëndst zoet, zich streelen, 
Wen zij om 't waar belang van 't dierbaar voorwerp denkt, 
De vriendschap, staag gereed in vreugd en smart te deelen, 
Daar ‘t medelijden haar zelf sombre wellust schenkt; 
Die zaalge blijft, vol drift, voor zijn genoegen waaken; 
Zij voedt zijn denkingskracht met d'eêlste letterschat, 
Zij biedt zijn vlugge geest de vleiëndste vermaaken,  
Al wat 't geleerd trezoor van Nederland bevat. – 
't Beroemde Leiden, daar geleerdheid onbekommerd, 
Wel eer, mijn Hugo aan haar boezem heeft gevoedt, 
Toen waare Godsdienst, door d'olijvengaard belommerd, 
Der zaalige eendracht juichte, ondanks des oorlogsgloed. 

{==80==} {>>pagina-aanduiding<<}

Dat Leiden blijft het lot van mijn de Groot betreuren: 
Hier werd zijn lente bloei door Junius bedauwt, 
Door Scaliger bewaakt, met onbemorste kleuren, 
Staag door Erpenius en Vossius beschauwt. 
Schriverus ziet, vol smart, dit praaljuweel verdonkren, 
Terwijl zijn ijvervuur, met heldren luister gloort; 
'Neen', zucht hij, 'de eeuwen door zal deeze heilstar flonkren, 
'Zij flikkert trotschheid blind, in dit beneveld oord. 
'De Groot! wij stapten t'saam, naar wijsheids eerentempel, 
'Wij wijdden haar de kracht der pas ontlooken jeugd, 
'Gij snelde mij vooruit, ik naderde aan den drempel, 
'Zij kroonde voor 't Altaar, uw kennis vlijt en deugd. 
'Naarijvrig  staarde ik, op uw grootsche voorderingen, 
'Dan, ik hadt eerbied voor uw achtbre majesteit, 
'De kindschheid van de Groot was 't spoor der jongelingen 
'Voorbij; en werdt op 't pad der grijzen roem geleidt. 
'Mijn vriendschap minnend hart hadt zich op 't naauwst gekluisterd, 
'Aan 't minzaam voorbeeld, van mijn vaderlandsche jeugd, 
'De lieve vrolijkheid omhelsde, nooit ontluisterd, 
'Dien blonden lieveling, der altijd blijde deugd. 

{==81==} {>>pagina-aanduiding<<}

'Hier bleef hij aan de zorg van Junius geheiligt, 
'Geen trotschheid blikkerde ooit in 't jeugdig vriendlijk oog, 
Wat leedt mijn ziel, toen hij, door Barneveld beveiligt, 
'Door Leiden toegejuicht, naar 't roemrijk Vrankrijk toog! 
'Daar deedt mijn jongen vriend, zijne edle glorie schittren, 
'Daar blaakte 't Vorstelijk hart voor hollandspronkjuweel, 
'Daar kon zijn tedre jeugd het hoofsch vernuft verbittren, 
'Mijn Hugo was de held op wijsheids roemtoneel.  
'Reeds, in het opgaan van zijn vroege levensdaagen, 
'Woelde in 't aandoenlijk hart dien onuitdrukbren gloed, 
'Dien deugd en vriendschap, waar geen nijd geen wangunst knaagen, 
'In wijsheid minnaars borst een tedre wellust voedt.  
'Zijn Prinselijke ziel smaakte al de zaligheden, 
'Die 't wisselend leeven aan eelaarte zielen bied, 
'De Groot deedt hem, vol moed, het spoor der eer betreeden, 
'Wat leed de jonge Prins toen hij dat Rijk verliet! 
'Mijn Hugo! 'k bleef uw' vriend: door al de wisselingen 
'Uw's levens, deelde ik in uw roem en waar geluk; 
'Hoe vrolijk zag ik u door de eerekrans omringen; 
'Ach! was die nooit verwelkt, door grievend leed en druk! 

{==82==} {>>pagina-aanduiding<<}

' Ik hielp uw huwelijksfeest met mirth en roozen kroonen, 
''k Heb u naar 't Echtaltaar, door vreugd bekranst, geleid, 
'Hoe galmde Zeelands lucht, door zuivre bruiloftstoonen, 
'Verrukt, zag liefde en deugd uw huwlijks koets gespreid! 
'Maar, dierbre vriend! mijn ziel moest al de wreedheid lijden, 
'Van uw verschriklijk lot; zints ik door eigenbaat, 
'En heerschzucht en geweld, uw glorie, zag bestrijden, 
'Zints beefde ik, elke dag, voor valschheid en verraad! 
'De kerktwist deedt al ras de snoode staatslist kennen, 
''k Wist hoe uw deugd uw trouw voor Nederlands belang 
'Bleef waken: 'k wist dat nooit uw ziel zich kon gewennen, 
'Aan laage schijndeugd, noch verachtelijken dwang! 
''k Zag 't haatlijk oproer, dat op 's duivels vuurge vleuglen, 
'Met helsche laster, door 't misleide Neêrland vloog,  
'Vergeefsch zocht dankbre trouw die monsters te beteuglen; 
' 'k Zag hoe mijn Zeeland reeds het muitend graauw bewoog.  
'Toen ge afgevaardigt, om voor 's volks geluk te zorgen, 
'Op 't tergendt werdt gesmaad, door een ontzind gemeen,  
'Dorth, daar de twist- harpij zich listig hieldt verborgen, 
'Zag met een lagchend oog de snoodste gruwlijkheên. 

{==83==} {>>pagina-aanduiding<<}

'Hoe vaak deedt niet uw taal, de laage heerschzucht bloozen, 
'Wen ge in  den achtbren naam, van 't kooprijk Rotterdam, 
'Pleite op 't bezwooren recht, vertrapt door trouweloozen, 
'Vaak hebt gij 't wetboek zelf ontrukt aan tweedrachts vlam. 
'De Groot! ik hoorde, uw roem, op 's braven lippen zweeven, 
'Toen gij in de Amstelstad, de fiere Vrijheidsmin, 
'In koude boezems, door uw grootsche taal, deedt leeven, 
'De ziel van grijzen 't Hoofd, vloog vrijheids beemden in. 
'En vleide dáár verrukt de aardsenglen om uw glorie, 
'De reine dankbaarheid  gloeide op zijn fier gelaat, – 
''k Weet, edele de Groot! dat in die Stadshistorie, 
'Uw naam uw stoute taal in gouden lettren staat! 
'Ik heb, in 't eind, de list der trotschheid zien gelukken, 
''k Hieldt een naauwlettend oog, op elk bedrijf gevest; 
' ô Hemel! 'k heb mijn vriend zijn vrijheid zien ontrukken, 
'Zijn onheil heeft mijn rust, mijn aardsch geluk verpest! 
' De Groot! schoon wreedheid u uit d'arm der vriendschap scheurde, 
'Uw lijden heeft mijn ziel, door fiere wraak, ontgloeit, 
'Terwijl gij maanden in den Haagschen kerker treurde, 
'Heeft vaak een traan op 't blad, dat ik uw schreef, gevloeit. 

{==84==} {>>pagina-aanduiding<<}

'Geen dwang kon toen noch nu het schrijven mij beletten, 
''k Weet dat de Groot, verrukt, de taal der vriendschap leest, 
'Zijn dierbre brieven, die mijn rampspoed perken zetten, 
'Zijn zachte omhelzingen, voor mijn vermoeiden geest. 
'Met welk een drift deedt ik Zekundus 't licht aanschouwen; 
'Door hem werdt mijn de Groot het staatsgeheim bewust; 
'Zints kon hij aan Maurier, vol moed, zijn zaak vertrouwen, 
'Zints bleef hij op de trouw van Vrankrijks Vorst gerust. 
'Nog blijf ik 't scherpziend oog der dwinglandij misleiden, 
'' k Blijf hem mijn trouw, schoon't rust en goedren geldt, zelfs biên 
'Mijn trouw zal moedig zig door 't dof gewelfzel spreiden, 
'Tot ik mijn' halsvriend vrij in mijnen arm mag zien.'-    
De hoop bleef flaauw door 't floers van zo veel rampen glooren, 
Gelijk de bleeke maan, terwijl de Herfststorm woedt, 
Haar scheemring ziet, in 't zwart der hagelwolken smooren, 
Maar nog een blikjen werpt op d'ongestuimen vloed.  
Men poogt zich telkens nog met nieuwe gunst te vleiën, 
Prins Fredrik ziet, vol smart, 't gefolterd Vaderland, 
Vergeefsch om zachte troost om vrede en welvaart schreiën, 
Daar heerschzucht en geweld, geluk en  vreugd verband. – 

{==85==} {>>pagina-aanduiding<<}

Doorluchte Coligny, aan 't vrij gewest geheiligd, 
Die waardige Vorstin, wier Godvrucht elk bekoord, 
Zij, door Gods liefde en zorg, voor 't moordend staal beveiligt, 
Toen haar beroemd geslacht, rampzalig wierdt vermoord.      
Doorluchte Coligny, verknocht aan 's Lands belangen, 
Betreurd nog elke dag haar dierbren Willems dood; 
Hoe voelt zij 't lijdend hart, om Neêrlands rampspoed prangen! 
Zij schonk reeds lang haar gunst aan de Ega van de Groot; 
Thans ziet zij die heldin, om liefde en vriendschap smeeken, 
Maria, die vergeefsch op 't recht der onschuld pleit, 
En 't hart, door haat versteent, nooit kan door liefde ontsteeken, 
Schoon liefde, en schoon natuur voor haar om bijstand schreid. –  
De Rechters, nog door wraak ontvlamd, zien al haar lijden 
Met schimpende oogen aan: haar afzijn grieft de Groot, 
Dit weet de wreedheid; niets kan haar een zucht doen wijden 
Aan 't offer, dat haar wrok der heerschzucht schuldloos boodt.  
De schraapzucht, niet de vreê met Hugo's goed te rooven, 
Durft nog de klaauwen aan Maria's rijkdom slaan. 

{==86==} {>>pagina-aanduiding<<}

Dit haatlijk onrecht gaat 't barbaarsch bedrijf te boven; 
Men grimt de welvaart der onnoozle telgjens aan! 
Hier, durft ontmenschte haat, al schimpend, haar verachten, 
Dáár, smoort een laage schroom de stem van 't heilig recht, 
Gints, toont gevoelloosheid zich doof voor hare klachten; 
Zoo ziet Maria zich en hulp en troost ontzegdt. 
Nu poogt zij 't edel hart van Coligny te treffen: 
'“Uw voorspraak (zegt zij) zal, doorluchtige Vorstin! 
' Aan wraak, misschien, den plicht der menscheid doen beseffen 
'Verbeel u 't knellend leed van mijn gelieft gezin! 
'Verbeel u, in een plaats waar enkel schemeringen  
    'Van 't daglicht flikren, een bezwijkend echtgenoot, 
'Bij 't hulploos schreiën van vijf tedre lievelingen,' 
    'Haast ‘t schuldloos offer van een akelige dood! 
'Mijn Gaê, in 't eng verblijf rampzalig opgeslooten, 
'Moet ik, elk oogenblik, in bittre doodsangst zien, 
'De lucht, door damp verpest, doet 't onheil staag vergrooten ! – 
''k Zal, tot mijn jongsten snik, mijn echtvriend bijstand biên. 
'Ik zal getroost, met hem, mijn dierbre Vrijheid derven; 
'Dan, ach! ik zal mijn kroost, verbleekt – verteert door smart, 

{==87==} {>>pagina-aanduiding<<}

'Welligt, al hijgend, met mijn brekend oog, zien sterven, 
'Terwijl het bloed reeds stremt in 't zwoegend vader hart!'- 
Prinses Louize voelt haar tedre ziel bewoogen, 
Zij kent de heilge stem, der lijdende natuur; 
Menschlievendheid perst haar een zuivre traan uit de oogen, 
Zij wijd een stillen zucht aan 't eindloos wijs bestuur. 
'Ach! (zucht zij) 'k acht de Groot! 'k heb alles ondernoomen, 
'Hoe ijvrig smeekte ik niet voor d'ouden Barneveld! 
'Dan, 't was vergeefs, het bloed mijns Grijzen vriends moest stroomen! .. 
'Ik eer Prins Maurits, als 's Lands overwinnend held, 
'Hij is Vorst Willems Zoon; dan niets kan 't hart vertedren, 
'Ik badt vergeefsch, hij mint me als 's vaders Echtgenoot, 
'Maar nooit als zijn vriendin; kon zich uw Gaê vernedren, 
'En schuld belijden; 'k zag eerlang uw heil vergroot! .. 
'Maar, 'k ken zijn fiere deugd; kon u mijn vriendschap baaten, 
'Bedroefde vrouw! gij zaagt uw treurig lot verzacht, 
'Herhaal uw smeekschrift, staag, bij Neêrlands achtbre Staaten, 
'Pleit dan op d'onschuld vrij van uw de Groot's geslacht, 
'Mijn dierbre huwelijkstelg, is met uw leed bewoogen,  
'Hij vondt al vroeg een vriend in schrandre Grotius 

{==88==} {>>pagina-aanduiding<<}

'Zijn boezem is gevormt voor menschelijk mededoogen; 
'Ach! dat zijn zachtren aart de toorts der tweedracht blus! 
' Ik zie Maurier gegrieft, door 't zielverscheurendst lijden; 
'Uw Echtvriend was voor hem de vreugd van Nederland, 
' Hij blijft als vriend aan hem zijn trouw zijn liefde wijden, 
'Ook waakt hij voor zijn heil, als Vrankrijks Afgezant!'– 
Reeds trad de sombre Herfst, door Hollands wandelpaden, 
De vruchtbaarheid werdt weêr op 't veld in slaap gekuscht, 
Natuur ging op een koets van vaal verdorde bladen, 
Door koeltjens aangevoert, in beemd en tuin ter rust; 
Toen mijn de Groot, verteert door 't eenzaam troostloos lijden, 
Op 't onverwagts zijn Gaê weer aan zijn boezem ziet, 
Haar komst, de kusch der min, kan 't zwoegend hart verblijden, 
Hij kent dit oogenblik geen knaagend zielverdriet.–  
De aandoenelijkste traan gloeit op zijn bleeke wangen, 
Terwijl zijn moeder in zijn bevende armen snelt, 
En spraakloos, vol gevoel, hem om de hals blijft hangen, 
Daar hij, door vreugd verrukt, haar aan zijn boezem knelt. 
ô, Welke ontmoeting! welk gevoel stroomt hier door de adren!  
Weêmoedig smelt de vreugd in tedre boezemsmart, 

{==89==} {>>pagina-aanduiding<<}

Thans mag de Groot zich door zijn Gaê's vriendin zien nadren, 
Hij drukt Amelia aan 't dankbaar gloeiënd hart. 
Het kroost omhelsd, gevleid, lacht huplend door den kerker, 
Cornelia, die jong reeds vaders lot betreurt; 
Zag, door de Slotvoogd, zich, (waar heerschte ooit dwangzucht sterker?) 
In 's moeders afzijn uit zijn tedren arm gescheurt. 
Een stil genoegen heerscht nu in de treurge wooning, 
De Groot voelt 't streelend zoet van liefde en vriendschap weêr 
't Aanminnig licht van troost, die vleiënde belooning 
Der stille deugd, daalt nu met 't kwijnend schijnzel neêr. 
De Groot, wiens moed, wiens geest, voor altijd, scheen te zinken, 
Is door Maria's komst bij gloeiënde oudermin, 
Door liefde en vreugd verrukt, 'k zie 't drijvend oog weêr blinken, 
Hoe klopt zijn hart, in d'arm der trouwste zielvriendin! – 
Nu meldt zij wie om hem, in 't kwijnend Holland treuren, 
Wie zijne vrienden zijn; zij meld haar wislend lot; 
Zij zorgt dat Maurits schimp zijn ziel niet moog verscheuren, 
Zij zwijgt, hoe wreed hij met heur beden heeft gespot: 
Maar zegt, hoe zij vergeefsch haar vrijheid af blijft vergen; 
Hoe 't onrecht stout de hand aan al haar goedren slaat; 

{==90==} {>>pagina-aanduiding<<}

Doch dat men Pronink heeft belet haar meer te tergen; 
Het hooge Staatsgezach verbiedt hem hoon en smaad.–  
Hij moet een ruim verblijf in 't slot gereed doen maaken 
Daar zij, met 't teder kroost, den vrijen adem haalt, 
Een kundig arts mag voor haars Hugo's welvaard waaken, 
Dan, ach! haar vrijheid blijft nog door geweld bepaalt! 
Een sombre wellust schijnt door 't naar verblijf te zweeven; 
Terwijl de Groot, eerlang, zijn dierbren broeder ziet, 
En trouwe vrienden, die 't genoegen doen herleeven, 
Daar hen bewolkte hoop een kwijnend lagchjen biedt. 
Zoo rollen de uuren weg: hoe grieft hem telkens 't scheiden! 
Zijn tedre moeder, aan de zorg haars zoons vertrouwt, 
Laat, met Amelia, zich weêr naar Delft geleiden, 
Ik hoor nog de afscheids kusch die haare smart ontvouwt. – 
Geleerdheid doet gestaag haar lauwer beemden groenen, 
De doodsche winter naakt, maar de achtbre wijsheid tart, 
Door ijvervuur ontvlamd, de wisling der saisoenen, 
Geen vorst, die 't vocht versteent, heeft ooit haar vlucht benart. 
De Groot verlustigt zich in edle bezigheden; 
Nu spreit de Godheid op 't papier haar hemelglans,  

{==91==} {>>pagina-aanduiding<<}

Meszias, eeuwig door de Seraphs aangebeden;      
Vlecht grootsche nedrigheid een bloeiënde eerekrans. 
Der Christen Godsdienst, zóó beminlijk, zóó verheeven 
    Zóó troostrijk ziet haar throon, door mijn de Groot geschraagt, 
De blanke waarheid doet verblinde dwaaling beeven, 
't Afzwervend bijgeloof eert zelf die hemelmaagd. –  
Dan eens, zweeft 't heilig recht, met onbewolkte glorie, 
Op de altijd vlugge schagt van moedige de Groot; 
Dan praalt de roem der deugd uit Thebens volkshistorie, 
't Romeinsche dichtkoor noemt mijn Held, zijn zanggenoot.–  
Godvruchte Vossius betreurt 's mans hemelgaaven, 
Zoo jammerlijk bewolkt, door donkre tegenspoed: 
Terwijl die morgenster, in 't zwartst des nachts begraaven, 
Zich achter 't aklig floers met wijsheids luister voedt. 
Erpenius, gewoon aan 't schoon der voorige eeuwen, 
Vol vuur door hem geleerd, in Leidens achtbaar koor; 
Vondt in mijn Hugo's ziel de heilgeest der Hebreeuwen, 
Daar hij het floers ontrukte aan 't steile schaduwspoor. 

{==92==} {>>pagina-aanduiding<<}

Die letterhelden, nog, tot eer der Nederlanden, 
In grootsche verw gemaald, door zaalge onsterflijkheid, 
Beklaagen 't noodlot, van de glorie der verstanden, 
De Groot, Europa door, elks eerbied toegezeidt ! – 
Hoe minzaam poogt hun raad hem in 't verdriet te troosten; 
Elk wil zijn vrijen geest staag nieuwen voorraad biên; 
Hij mag de lettervrucht, uit thans beneveld oosten, 
En al der Christnen vlijt, in 't aklig treurslot zien. – 
Daar Pronink dagelijks de koffers doet doorzoeken, 
(Nijd ziet al blikzemend mijn Hugo's lauwerblaân:) 
Hij vindt, al lastrend, niets dan hooggeleerde boeken; 
Die edle lettervracht vaart stoorloos af en aan. 
Het luchtig Gorkum, dat op de eeuwige eer mag roemen: 
Dat braven Daatzelaar in zijn versterkte vest, 
Zich vreedzaam burger van zijn Vaderland mag noemen, 
Daar nijvre koopmanschap hem streelt in 't vrij gewest; 
ô  Gorkum! daar 't altaar der reine vriendschap blaakte 
Getrouwe Daatzelaar! waar 't niet uwe Echtgenoot, 
Die, minzaam voor 't belang, voor 't zacht genoegen waakte, 
Dat sombren wellust spreidde, op 't lot van mijn de Groot? 

{==93==} {>>pagina-aanduiding<<}

Zij, met Erpenius aan de eigen borst gezoogen, 
Door ééne melk gevoedt, wáár vatbaar voor de stem 
Der vriendschap en natuur: en 't menschlijk mededoogen, 
Hadt op haar teder hart, voor 't recht der onschuld, klem. – 
Menschlievendheid, die ons verrukt en doet beminnen, 
Gloeide in haar tedre ziel, met onweêrstaanbre kracht, 
Heeft iets betrekking, op de treurge huisgezinnen 
In Loevestein, 't werdt bij haar af en aan gebragt.  
Van hier wordt alles naar 't bemuurde slot verzonden, 
Wat liefde en vriendschap schenkt, wordt aan haar toevertrouwt, 
Mijn 's Hugo's echtvriendin, aan haar op 't naauwst verbonden, 
Vergt van haar tedre zorg, zelfs 't dagelijks onderhoud. 
Zoo vaak Maria werdt door huisbelang gedreeven, 
Naar Gorkum, vindt zij hier al 't zoet der vrijheid weêr; 
De gulle vriendschap doet 't blijmoedig hart herleeven, 
En sombre droefheid vlucht voor blijdschap, keer aan keer, 
Reeds zweeft mijn zangeres, op vrije dichtgedachten, 
Terwijl een Seraph, in 't verschiet, haar aandacht wekt; 
Hij maalt de vriendschap, door der Cherubijnen schachten, 
De Vleugel die de kruin der waardige onschuld dekt. 

{==94==} {>>pagina-aanduiding<<}

Dan, eerst slijt nog de Groot een reeks van bange maanden, 
Die sleepend zinken, in de zwijgende eeuwigheid, 
Eer liefde, en moed, en trouw de heerlijkste uitkomst baanden; 
Doch, haast ziet Loevestein's mans laatste traan geschreidt! 
De Groot blijft, vruchtloos, staag, op zijn verlossing wachten; 
De haat en zelfbelang, in de afgrond opgewiegt, 
Zien we, in d'ondankbren schoot des vaderlands, vernachten 
Terwijl de gloende wraak, langs veld en Stadsmuur vliegt. 
Maurier, op 't felst gegriefd, door huisselijke ongelukken, 
Gunt, aan 't vriendschaplijk hart, tot Hugo's heil, geen rust, 
Hij ziet zijn Echtgenoot zich door den dood ontrukken, 
Daar hij de laatste snik, van 's weêrhelfts lippen kuscht.  
Men houdt de treurbrief zelf voor Hugo's oog verborgen, 
Terwijl zijn vriend naar troost, in 't grievend lijden, haakt, 
En, in het wreedst verdriet met al de tedre zorgen 
Der vriendschap, voor 't belang van mijn'gevangnen waakt.  
Hij pleit bij zijn'Monarch, voor Neêrlands vluchtelingen, 
Die kwijnend ademen, in Vrankrijks ruimen schoot, 
Hij blijft de liefde en gunst van edle zielen dwingen, 
Voor zijn verdrukten vriend; 's Lands glorie, mijn de Groot! 

{==95==} {>>pagina-aanduiding<<}

Allengks ging weêr de bloei van Neêrlands heil verlooren,    
Na zes paar jaaren rust ontvlamd weêr d'oorlogs gloed, 
En doet 's volks heil, opnieuw, in rook en vonken smooren, 
Terwijl het lief geluk verzinkt in 't gutzend bloed. 
Nog rinkt de kluister, in de vuist van 't woedend Spanje, 
't Dreigt nog den vrijen hals, van 't worstlend Nederland, 
De schraapzucht knaagt aan 't hart, van 't altijd trotsch Brittanje, 
Ja nijd verteerd zich op de krijtrots, aan het strand.  
Bataafsche koopvaardij kan 't schraapziek oog verbittren; 
Zoo vaak een Hollands schip door 't blanke zeeschuim snelt, 
Voelt afgunst 't heilloos vuur, in haaren boezem schittren, 
Die snood, door spijt geleid, 't zeil door de koeltjes zwelt. 
Ook hier had mijn de Groot de laage wraak doen gloeien, 
Toen hij het heilig recht der sprekende natuur, 
Dat recht dat d'oceaan ontslaat van 's trotschaards boeien, 
Zoo grootsch verdadigde, met edle kracht en vuur, 
Dat rijk hadt met vermaak mijn 's staatmans val zien nadren, 
't Hoopt heimlijk Neêrland, lang door burgertwist gekrenkt, 
Ook snood ontaard te zien, van de edle trouw der vadren, 
Ja 't ziet, vol vreugd, hoe dwang met d'ijzren schepter wenkt.  

{==96==} {>>pagina-aanduiding<<}

Het poogt zelfs Vrankrijk ter onzijdigheid te noopen, 
Gaf immer Albion op eed of rechten acht? 
Dan Neêrland blijft op de eer van Vrankrijks koning hoopen, 
Daar 't staving van 't verbond, door 't nieuw gezantschap, wacht, 
Staatkundige Aartzen wordt, op 't plechtigste afgezonden, 
Men vleid zich met de gunst des grooten kardinaals.  
Hij die de grondvest legt der grootsche Staa[t]sverbonden,  
Men kende Jeannins trouw, na zoo veel zegenpraals;  
Het naderend gevaar sleep reeds der helden dolken, 
De kommerlooze rust verdween, daar 't bliksem vuur, 
Al dreigend vlakkert, door de opeengeperste wolken, 
En d'oorlogs donder brult, bij 't zidderen der natuur. – 
De Groot, die 't nadrend lot angstvallig blijft betreuren, 
Vergeet de wreedheid, van zijn trouwloos Vaderland, 
    Hij kent de rampen, die 's Volks bloeiënd heil verscheuren, 
Hem heimelijk gemeld, door vriendschaps gulle hand,– 
Hij doet door wijzen raad, zijn zucht zijn trouw nog blijken, 
Hij steunt op 't staatsbestuur en roemt d'Oranje held; 

{==97==} {>>pagina-aanduiding<<}

Dan, ach! hij ziet zijn hoop op eigen heil bezwijken, 
Daar hem 't gezandschap niets dan nadrend onheil spelt. 
Ligt smoord aan 't Fransche hof zijn troost, in staatsbelange 
Hij kent nog d'ouden wrok die Sommelsdijk bezielt, 
Ligt zal ontzinde haat zijn roem in kluisters prangen, 
Terwijl misleide waan, voor valsche schijndeugd knielt? 
Neen, waardige de Groot! neen, wacht uw lot geduldig, 
Een lucht beglansde wolk drijft langst uw levenspaân, 
Uw naam pronkt als de maan, zacht kwijnend, maar onschuldig, 
Gints snelt het oogenblik tot uw verlossing aan! 
Wat sombre treurstem doet mijn teder hart ontroeren? 
'k Hoor op den doffen galm die langs 't gewelfzel rolt, 
De stervende afscheiskusch der reine liefde voeren, 
    Terwijl het koude zweet op doodsche trekken stolt! –   
Ik treedt in 't naar verblijf daar Hogerbeets moest treuren, 
Hier is de wooning thans van knellende angst en rouw, 
Ik zie door wreedste smart de reinste ziel verscheuren, 
Bij 't veege sterfbed der bekoorelijkste vrouw! 
Een vrouw, wier zachte deugd 't versteendste hart deedt gloeien, 
De liefste moeder, de beminlijkste echtvriendin, 

{==98==} {>>pagina-aanduiding<<}

Een vriendelijke dood, verbreekt haar slaafsche boeïen, 
Zij treedt het schaduwrijk der stille sluimring in.– 
Reeds maanden uitgeteerd, door stille jammerklachten, 
Daar ze in haar hijgend hart, heur lijden hadt versmoort, 
Bezweken nu, in 't eind, haar zwakke leevenskrachten; 
Hoe stootend golft het bloed door stijve adres voort! 
Hoe grieft haar ‘t bang gegil van echtgenoot en kindren, 
Terwijl zij 't breekend oog betraand ten hemel slaat! 
'Ach! (zegt zij) kan mijn heil uw knellend leed niet mindren? 
'Een volle zaligheid wenkt me uit deez' jammerstaat, 
'Het liefdebloed, dat uit mijn 's Goëls wonden vloeide, 
'Verkoelde, in d'angst des doods, mijn moegehijgde borst, 
'Dat bloed, dat 't dal des doods met morgendauw besproeide, 
'Baant mij het roozen pad, naar 's waerelds vredevorst! – 
'Mijn lievelingen! ach! hoe grieft me uw snikkend schreien, 
''k Heb lang genoeg getreurd, misgunt de rust mij niet; 
'Ik vlieg in Jezus arm: ik hoor de zaalge reiën, 
    'Ja 'k hoor de welkoom groet, die elk me omhelzend biedt! 
'Vaarwel, mijn dierbaar kroost! uw afgeleefden vader, 
'Eischt al uw liefde en zorg; ach! droog zijn traanen af, 

{==99==} {>>pagina-aanduiding<<}

'Hij snelt, met elke dag, een veegen voetstap nader, 
'Tot 't vreedzaam rustbed, zacht gespreid in 't zwijgend graf! 
'Het stof ontwijkt mijn oog! God zal uw smart verzachten! ... 
'Mijn'Hogerbeets! ik kniel voor Jezus liefdetroon, 
'Hier, wellust van mijn ziel! zal Hildegonde u wachten, 
'Haast biedt ik u bij God de onwelkbre huwelijkskroon. 
'Ik zie een Seraph reeds voor mij zijn Cijther stemmen, 
'Omhels mij, Hogerbeets! 'k sterf aan uw hart gerust.'... 
Zij blijft haar echtvriend in verstijvende armen klemmen, 
Daar hij de doodsnik van verbleekte lippen kuscht.... 
Waar ben ik? 't Godlijk licht straalt hier uit schreiende oogen, 
En de eeuwigheid omhelst een stervend'aardeling 
Haar traanen glinstren, als de schoonste regenboogen, 
Bespiegelt door die zon, die nooit bestaan ontfing! 
Ik zie mijn Christen held een vloed van traanen plengen, 
Ik hoor de snikken van de panden zijner min; 
Dan, 'k zie de Godsdienst reeds haar offergeuren mengen, 
't Hart zweeft in liefde vuur 't gewest der geesten in, 
Ja, edle Hogerbeets! ik hoor uw boezemklachten, 
Terwijl ge uwe oogen vest op 't vreedzaam slapend lijk; 

{==100==} {>>pagina-aanduiding<<}

'Wie (zucht hij) zal op aard mijn rampspoed meer verzachten? 
'Mijn gae! ge ontwijkt mijn lot thans in 't onsterflijk rijk! 
'ô Lievling mijner jeugd, gij hebt genoeg geleden; 
'Vaak heeft uw stil verdriet mijn lievend hart verscheurt, 
'Dees kerker zag, zints lang, de reinste tederheden, 
'Nu tuigt hij hoe uw gae zijn sterfuur tegentreurt! 
'Uw heillot kan mijn ziel, met sombren wellust, streelen; 
'Maar 'k mis uw liefde uw troost: nooit zal die blijde deugd, 
'Die lieve minzaamheid, in 't vleiënd oog meer speelen, 
'Mijn Hildegonde! 'k mis met u mijn lust en vreugd! 
'Nooit zal uw koude borst meer tedre zuchten loozen, 
'Ik kus uw kille hand die nooit meer vleiënd streelt, 
'Nooit zal op 't bleek gelaat meer 't gul genoegen bloozen; 
'Elk doodlijk trekjen schetst mijn lieflings schaduwbeeld! 
'Een vreedzaam lachjen zweefde op haar verstijfde lippen, 
'Geen wroegende angst des doods heeft 't lief gelaat ontsiert, 
'Hoop, liefde en stille vreugd hadt in haar jongste stippen, 
'Op 't laatste worstlen der natuur gezegeviert! .... 
''k Volg u, mijn zielvriendin! verhoor me, ô God der liefde! 
'Veréén haast onze ziel, voor 't gouden zoenaltaar.' 

{==101==} {>>pagina-aanduiding<<}

Ja, Hogerbeets! de min die uwe boezems griefde, 
Lokt hemeltoontjens, van der Englen bruiloftssnaar! ... 
Zijn doode liefling, zoo bekoorlijk aan zijn oogen, 
Is 't treurig voorwerp thans, dat 't lijdend hart bekneld. 
De wreede slotvoogd, wars van menschlijk mededoogen, 
Wil dat haar sterven eerst 's Lands Staaten zij gemeld. – 
Zoo lang blijft 't dierbaar lijk in 't sterfvertrek beslooten, 
Drie dagen staart mijn held op Hildegondes stof, 
Nu, kan dit treurtafreel zijn lijden eens vergroten, 
Dan, wordt zijn geest omhelst in ‘t juichend hemelhof. 
Wat weet de list niet, om verdrukte deugd te kwellen! 
De dwingelandij vervolgt haare offers in den dood, 
Hoe blijft haar bittre smart elk ogenblik verzellen: 
'Mijn dierbre Moeder! mijn beminnlijke Echtgenoot!' 
Die tedre namen hoort elk uur, al snikkend staamlen. 
Het scheemrend licht, dat door de hooge vensters gloort, 
Daalt plechtig op het lijk, 'k zie elke straal verzaamlen, 
En staatig weêrgekaatst, drijft 't bleeke schijnsel voort! – 
De Groot, om 't leed zijn 's vriends, tot in de ziel bewogen, 
Bid Pronink hem zijn hulp zijn troost te moogen biên; 

{==102==} {>>pagina-aanduiding<<}

Die beê word wreed ontzegt, de Groot slaat zuchtend de oogen, 
Naar hem, die op de deugd met tedre zorg wil zien! 
Hij doet zijn vriend de zoetste troost genieten; 
Hij schrijft: de vriendschap stuurt vol edlen drift zijn hand, 
Daar tranen van gevoel, uit tintlende oogen vlieten, 
En zuivre Christendeugd in 't gloeiend hart ontbrand! 
Maria hadt vergeefsch haar grievend medelijden, 
Doen blijken, Pronink was vergeefsch door haar gevleid, 
Om haar vriendin, toen zij met smart des doods moest strijden, 
Te omhelzen; dan, die troost was haar ook wreed ontzeid. 
Zij hadt, vol drift, getracht bewoogen door de klachten, 
Der treurge telgen, van haar stervende vriendin, 
Waar't  mooglijk, hunne smart door bijstand, te verzachten, 
En d'afscheids kusch te bien, aan 't voorwerp hunner min. 
Dit dult de wreedaart niet: vermoeid door bange zorgen, 
Hadt zig 't bezwijkend kroost, bij 't sterfbed'afgetreurt, 
Verbeidende elke nacht, vol grievende angst, den morgen, 
Daar telkens nieuwe smart hun boezems hadt verscheurt. 
[J]ozina, al de vreugd van moeders treurge daagen,        
In 's leevens prilste bloei, vindt vaak de zoetste troost, 

{==103==} {>>pagina-aanduiding<<}

In 't grievend harteleed aan Hugos gaê te klaagen, 
Wen zij ze ontmoete, bij haar schuldloos speelend kroost. 
Zij meld haar, elke dag, haar moeders grievend lijden, 
Hoe zij verlangend hijgt naar 't eind der tegenspoed; 
Maria voelt haar ziel, door bittre smart bestrijden, 
Doch, sterkt door zachte troost Josina's droeven  moed. 
Dus schreit de tedre maagd, aan haar beklemden boezem: 
'Ach! (zegt ze snikkend,) 'k mis mijn moeders zorg en min, 
'Ik mis haar trouwen raad, dan 'k vindt, in 's leevens bloesem 
'Een lieve moeder weer, in u, mijn hartsvriendin!' 
Maria's edle ziel voelt zich op 't sterkst bewoogen, 
Terwijl zij haar den kusch der reine vriendschap biedt, 
De aandoenelijkste traan vloeit, uit haar minzaame oogen; 
'Uw moeder is bevrijd van al haar ziel verdriet, 
' Mijn dierbre!'(zegt ze) ''k blijf verknocht aan uw belangen; 
'Wis hadt uw moeder u mij stervend toevertrouwd; 
'Hadt ik het jongst vaar wel uit haaren mond ontfangen! 
'Ach! hadt mijn schreiend oog haar laatste stipje aanschouwdt! 
'Haar lijden is voltooit, 'k blijf op Gods liefde staaren; 
'Die God, die niet dan 't heil des stervelings bedoelt, 

{==104==} {>>pagina-aanduiding<<}

'Zal eens, voor 't sterflijk oog, de nevels op doen klaren, 
'Dan wordt 't verrukkend schoon van al zijn daân gevoelt.'– 
Wen koelen avonddaauw 't verwelkend roozenknopjen 
Met zilvren waasem dekt, dan wekt het koeltjen zacht, 
Weêr 't kwijnend leeven op, terwijl in 't stollend dropjen, 
Verfrischte jeugd ontwolkt, door lieve geuren, lachgt; 
Zoo voelt zich 't jeugdig hart, door zachte troosttaal streelen.– 
In 't eind heeft 's Lands gezach het lot van 't lijk beslist, 
Den vaderlandschen grond, ontsiert door staatskrakeelen, 
Biedt aan haar asch zijn schoot, ten trotsch van haat en twist. 
Bedroefde Hogerbeets slaat nu, voor 't laatst, zijne oogen 
Op 't koude omkleedzel, van zijn zalige Echtvriendin, 
Door 't blaauwe doodskleur, dat haar lippen heeft omtoogen, 
Pronkt nog de zachte gloed, der onbewolkte min. 
Nu word ze aan 't slot ontvoert, daar ze om haar Gaê bekommert, 
Den tijd heeft weg gekwijnt, en om zijn lot geschreid, 
Daar zig haar laatste stip, door 't schaauw des doods belommert, 
In d'arm haars Echtgenoots, verloor in d'eeuwigheid.–  
Het vaartuig, dat haar stof, bewaakt door de alziende oogen, 
Naar d'oever voert, drijft zacht: de Schepping viert dit uur, 

{==105==} {>>pagina-aanduiding<<}

Naâuw wordt de vaale lucht, naâuw wordt de stroom bewoogen, 
Door 't vochtig koeltjen, als een zuchtjen der natuur. 
De Groot blijft 't moeilijk lot zijn's ouden vriends betreuren, 
Hoe driftig wenscht hij staag hem in zijn arm te zien! 
Die trotsche weigring kan 't gevoelig hart verscheuren, 
Doch, schrijvend blijft hij hem den troost der vriendschap biên. 
'Dat uw geliefde Gaê in 't zwijgend graf vrij sluimer, 
'Nu voelt haar lievend hart, ontroert door tedre drift, 
'Geen angst meer om uw leed: uw boezem ademt ruimer, 
'Gij ziet haar smarten niet,'zo luid zijn vriendlijk schrift. 
Zelfs voert zijn edele geest, in vrije dichtgedachten, 
De naam van Hildegonde, al roemend, naar omhoog, 
Zij, drijvend voor Gods throom, op zilvren Cherubs schachten, 
Hoort nog die galm, die vaak op aard haar hart bewoog. – 
De winter wordt op nieuw, uit 't aklig rillend noorden, 
Met grootsche Majesteit, terwijl natuur ontroert, 
In 't plechtig staatziekleed, naar deez' bezwijmende oorden, 
Op vleuglen van den storm, al brullend aangevoert. 
Terwijl hij 't oorlog knelt in zijn kristallen boeien, 
En voedt de denkkracht, in 't staatkundig kabinet, 

{==106==} {>>pagina-aanduiding<<}

Doet vaak d'olijfgaard, op 't besneeuwde slachveld bloeien, 
En stormt de vlakken weg, der vuilste laster smet. 
Dan, ach! geen morgenglans van blij geluk zal rijzen, 
Geen welvaart nadren, voor 't verdrukte vaderland, 
Neen! 't oorlogs monster word, terwijl natuur zal ijzen, 
ô Poesle lente! haast ontkluistert door uw hand! 
De Groots naauw lettend oog ziet al zijn hoop ontzinken, 
Hij was dus lang vergeefsch met 's Prinsen gunst gevleidt, 
Vaak had hij, in 't verschiet, verlossing reeds zien blinken, 
Dan, ach! het bleek hij was door valschen schijn misleid. – 
'Mijn God!'dus zucht hij vaak, ''k zal dan voor 't leed bezwijken, 
'Mijn leeven zien verteert, in wreede slavernij, ... 
'Doet gij niet vrijheids merk, in al wat ademt, blijken? 
'Smeekt 't kleinste wormpje niet: verniel! of, laat mij vrij! 
''k Moet in dees kerker dan de dood ter uitkomst wachten?  
'Door 't vaderland gehoond! Gij kent mijn schuldloos hart; 
'Dit denkbeeld kan alléén mijn grievend leed verzachten, 
'ô Laster! ach! wat kost uw gif al boezemsmart! 
'Gij kunt, in 't oog mijns Gods, mijn waarde nooit ontluistren, 
'Maar 't denkbeeld: dat men mij een Landverrader noemt, 

{==107==} {>>pagina-aanduiding<<}

'Dat snood bedagte list, mijn'eernaam kan verduistren, 
'Daar zelf 't misleide hart des trouwsten vriends mij doemt; 
'Dit denkbeeld is te sterk! 'k kan 't grievendst leed verduuren, 
    'Maar voor verachting, is geen grootsche ziel bestand, 
'ô Vrijheid! vaak betreurt in eenzaam kwijnende uuren, 
'Gij ziet mij wreed gehoond! Rampzalig Vaderland! .... 
'Nog klopt dit hart voor u, nog hijgt mijn tedre boezem, 
'Naar mijn geboortelucht, ô rijk begraasden grond! 
'Gij zaagt de ontwikling van mijn jongen levens bloezem. – 
'Beminlijk Delft! daar eens mijn wieg zoo veilig stondt, 
'Toen, in uw ouden  vest, dit hart het eerstmaal tikte, 
'Toen strooide uw burgerij mijn wieg met lenteblaân, 
'Toen de eerste boezemmelk mijn tedre jeugd verkwikte,  
'Hieft gij uw danktoom, om mijn 's vaders blijdschap, aan, 
' 't Was mijn aloud geslacht, dat in uw liefde deelde, 
'Daar 't zig aan uw belang gulhartig hadt gewijd, 
'Mijn kindsheid, die zoo vrij in uwe beemden speelde, 
'Werdt, door uw trouwe zorg, voor dreigende angst bevrijd. 
''k Hadt nauwlijks kennis van den band der maatschappijen, 
    'Of 'k gloeide reeds door min voor 't dierbar Vaderland,  

{==108==} {>>pagina-aanduiding<<}

'Gij hebt mijn vroegste kracht reeds aan uw dienst zien wijen, 
'Voor u ontwikkelde zig 't jeugdige verstand. 
'Tuigt, blijde daagen, die zoo vrolijk heenen dansten, 
'Toen kommerlooze vreugd, nog in mijne oogen blonk, 
'Toen liefde en blijdschap nog mijn blonde hairen kransten, 
'Tuigt met wat drift en gloed ik 't hart der vrijheid schonk? 
''k Zag mij gelieft – geächt – omhelst door Neêrlands braaven, 
'Waar meê heeft dan de Groot zoo wreed een haat verdiend? 
'Zijn trouw bezwijkt niet, neen, nog blijf ik, ô Bataaven! 
'Door u gedoemt, vervolgt, verdrukt, getergd, - uw vriend, 
'Als ik, op deze plaats, het uur des doods voel nadren, 
'Dan schemert gints uw grond nog in mijn breekend oog, 
'Dan zal 't bevriezend hart, zijn laatste kracht vergadren, 
'En zenden nog een zucht voor uw geluk omhoog! – 
'ô Vrije golven, die voorbij mijn kerker rollen, 
'Wen ik een stervend blikje op uwe wentling slaâ, 
'Wen ik mijn bloed reeds voel in rillende adren stollen, 
'Dan volg ik reeds den klank van vrijheids helden na, 
'Van hen, die in 't gewest der ongestoorde blijheid, 
'Neêrzien, op 't wentlend rond, welëer door hen bewoond, 

{==109==} {>>pagina-aanduiding<<}

'Maar nu, door 's waerelds vorst, van 't groot heelal, de vrijheid 
'Genieten, door God zelf met glansrijke eer gekroont. – 
'ô, Vaderland! dat mij ten eeuwgen kerker doemde, 
'Was 't niet genoeg dat ik uw wreedheid heb verduurt? 
'Mijn Gaê, die gij welëer met zoo veel ijver roemde, 
'Heeft, hoe onschuldig ook, uw woeste wraak bezuurt. 
'Gij duldt dat dwinglandij uw heilig recht durft schenden, 
'Uw oude wetten zijn, door 't onrecht, snood verkracht, 
'Wij blijven 't weenend oog tot God om bijstand wenden, 
'Daar menschelijke hulp geen zuchtende onschuld acht. 
'Vergeefsch, mijne Echtgenoot! vergeefsch, mijn dierbre maagen. 
'Pleit ge op 't bezworen recht; die stem is lang verdrukt, 
'Mijn Gaê ziet erf en goed lafhartig aangeslaagen, 
'En mijn onnozel kroost al zijn bestaan ontrukt! ... 
'Marie! uw treffend lot kan mijne ziel verscheuren! 
'Uw liefde is al mijn troost, maar, ach! vergeet uw vriend; 
'Ontwijk dit aklig slot, laat me eenzaam, kwijnend treuren, - 
'Ik heb misschien den raad der Godheid haast voldiend! – 
'Ik lees uw stil verdriet, in duidlijk spreekende oogen, 
'Die trouwe tolken van uw grootsch gevoelig hart, 

{==110==} {>>pagina-aanduiding<<}

'Gedwongen vrolijkheid, verbergt uw mededoogen, 
'Mijn lijden grieft uw ziel, ik ken uw boezemsmart! 
'Het denkbeeld van uw leed, kan staag mijn angst vergrooten, 
'Maar, sterven zonder u! ... Zij nadert! ... Hemel! ach!' 
De Groot voelt, onverwacht, zig in haar arm geslooten, 
Hij ziet op 't lief gelaat een vriendelijken lagch, 
Een gulle vrolijkheid zweeft door haar zachte trekken, 
'Mijn Hugo!'vangt zij aan, ''k heb 't schoonst ontwerp bedagt, 
'Houd moed, mijn Echtgenoot! Gods zorg zal de onschuld dekken, 
'Ik voel, door 't vleiendst schoon, mijn zielenrouw verzacht! – 
'Hoor wat mij inviel, toen ik om uw rampspoed schreide: 
'Wen ge u in 't koffer, dat, met boeken opgevuld, 
'Vaak afvaart, dierbre vriend! zorgvuldig heimlijk vleide? 
'Ja 'k voel het heerlijkst eind bekroont ons ongeduld! ... 
'Ge ontroert? Vrees niets; de dwang die onze leevensdaagen 
'Verpest heeft, word gefnuikt, door moed en schrandre list, 
'Men zal, op dwinglands last, u uit dees kerker draagen; 
'Men opent nu, zints lang, maar zelden meer de kist! ...' 
De Groot blijft spraakloos op zijn moedige Ega staaren; 
Wat stroomt niet door zijn geest! Hoe voelt hij zig geschokt! 

{==111==} {>>pagina-aanduiding<<}

't Oog dwaalt nu in een nacht, van dreigende gevaaren, 
Dan word hij door den glans der lieve hoop gelokt. 
Zijn weêrhelft steunt op God, hij blijft de deugd beschermen; 
Nu, treedt ze eens naar de kist, en meet met ‘t lievend oog 
De ruimte: dan, verrukt vliegt zij haar Gaê in de armen, 
En voert 't geslingerd hart, op hoop en vreugd, om hoog. 
'Mijn liefling! (zegt de Groot,) Zou mij een vlucht gelukken 
    'Zoo vol gevaar? o, neen! welk denkbeeld streelt uw hart? 
'Zou 'k mij de waakzaamheid van 't scherpziend oog ontrukken? 
'Helaas! 'k zie elke daad door wreed geweld benart!  
'Gij weet toen lasterzucht onlangs 't gerucht slechts melde, 
'Dat ik mijn vrijheid zocht, hoe weer, op nieuw, de haat 
'Ontwaakte, hoe de dwang mijn kluisters naauwer knelde;       
'Neen, 'k zucht mijn leeven door in deez' rampzaalgen staat. 
''k Kan van mijn beste vriend geen letter schrift ontfangen, 
'Eer het de dwingland met kwaadaartige oogen ziet, 
'Helaas! hoe zal Maurier niet thans naar troost verlangen? 
''k Bloos wen mijn hand de brief aan laagen Pronink biedt!  
'Wie kan die spijt, dien hoon bij zoo veel rampen dulden? 
'“Neen, wellust van mijn jeugd! uw lijdende de Groot, 

{==112==} {>>pagina-aanduiding<<}

'Schoon hij de kerkerlucht met klacht op klacht vervulden 
'Vindt geen verlossing, dan – in een gewenschten dood.' 
Maria's liefde zoekt die foltrende gedachten 
Allengs te weeren; hoop sterkt zijn verflaauwden moed. 
Haar edle troost-taal, kan zijn norsche zorg verzachten, 
Daar 't steunen op Gods trouw een stil genoegen voedt. 
De nevels drijven weg, hij ziet een heilstraal gloeïen, 
Op wieken van geloof, zweeft hij voor Goëls throón, 
Hij ziet de leevensboom, bij wellust beeken bloeiën, 
En daar zijn naam gemaalt in goud van 's heilborgs kroon . 
Hij drukt zijn Gaede aan 't hart, en kuscht haar roozenwangen; 
Nu slaat 't nauwlettend oog het dierbaar koffer ga; 
De Groot! uw vrijheid wacht, met uitgestrekt verlangen, 
Haast stamel ik verrukt haar welkoom groeten na. 
Stem nu, mijn Zangeres! Uw snaar op hooger nooten! 
De zwartste nacht verzinkt, in flaauwe schemering, 
't  Bekoorelijkst tafereel wordt voor mijn geest ontslooten; 
Daal, Godlijk zangkoor! help, vervangt een sterveling! 
Bestuur mijn dichtpenseel! 't voegt sterflijke aardelingen, 
Meer dan de Burgerij van 't eeuwig vredenrijk, 

{==113==} {>>pagina-aanduiding<<}

De moedige onschuld 't lied der glorie toetezingen, 
Terwijl zij zegepraalt! wijk, donkre rampspoed! wijk!... 
Ik moet den zachten gloed der deugd der Godsvrucht schildren, 
'k Strooi Eden's mirtheblaên, voor zaalge huwlijksmin, 
Geen wanhoop kon ooit 't hart van Hugo's gaê verwildren; 
Een minzame engel gaf het schoonst ontwerp haar in. 
De huwlijkstoorts, die in de hand der vriendschap blikkert, 
Ontstooken aan de vlam die, in 't volmaakt gewest, 
Op 't gouden reukaltaar, der zuivre liefde, flikkert, 
Daar reine deugd haar throon op amathisten vest; 
Die toorts heeft Loevestein voor 't nageslacht geheiligt, 
Ja, deez  gewijde plaats, daar Hugo's echtvriendin 
Haar vrijheid offerde, hem heeft voor leed beveiligt, 
Blijft nog een tempel, voor verdrukte huwlijksmin! – 
Nu slijt 't beminnend paar de rollende ogenblikken, 
Met vrolijk denken, aan de Groot's bepaalde vlucht, 
Met al 't geen nodig schijnt voorzichtig te beschikken, 
't Bekommert hart slaakt nog een lang verkropte zucht. 
Hoe dikwerf zwelt een traan in veelbeduidende oogen! 
Hoe dikwerf wordt hun ziel door knellende angst bestreên! 

{==114==} {>>pagina-aanduiding<<}

Dan, 't vast vertrouwen  op een liefdrijk Alvermoogen, 
Voert hun grootmoedig hart voorbij die moeilijkheên. 
De winter vluchtte reeds, voor zoele lenteluchten, 
De jeugd der aarde keerde op malsche koeltjens weêr, 
Natuur ontwaakte zacht, de sluimeringen vluchten, 
En leven-liefde en vreê streek op de velden neêr; 
Nu scheen de zaalge tijd tot 't grootsch besluit gebooren: 
De weêrhelft van de Groot, wier edle schranderheid 
Door de eeuwen schittert, hadt in 't eind een dag gekooren, 
Zo schoon, zo juist geschikt tot 't heerelijk beleid; 
Zij laat het koffer in de kleene schrijfcel brengen, 
Nu eenzaam, zet zij zig bij haaren Echtvriend neêr, 
'k Zie haar bevallig oog een teder traantjen plengen; 
De Groot drukt haar de hand; hun stille vreugd keert weêr. 
Hun tedre boezem gloeit, door schuldeloos genoegen, 
De Groot beproeft hoe lang hij, zonder ruime lucht, 
Kan schuilen in de kist: vrees doet het hart wel zwoegen, 
Dan, 't voelt zig opgebeurt door 't denken aan zijn vlucht.– 
Twee moeilijke uuren blijft het koffer dicht geslooten, 
Hij ademt wel beklemt, maar voelt zijn ziel gestreelt, 

{==115==} {>>pagina-aanduiding<<}

(Zoo lang duurt nooit de reis: ) de tederste echtgenooten, 
Zien zig op 't zoetst verrukt, door vrijheids schaduw beeld.  
'Mijn wellust! (zegt de Groot,) wat zal mijn ziel gevoelen 
'Wen gij den afscheidskusch op mijne lippen drukt! 
'Hoe zal dit angstig hart in de engen boezem woelen! 
'De hemel weet, mijn waarde! of ooit ons doel gelukt.  
'Hoe zal het woest geweld, dat ons op 't hevigst griefde, 
'Verbittren, daar op nieuw 't onwaardig wraakvuur gloeit! 
'Wat zal uw lot zijn? daar uwe onbezweeken liefde 
'In spijt des wreedsten dwang, mijn kluisters heeft ontboeit? 
'Dit denkbeeld pijnigt mij: die foltrende gedachten 
'Bewolken al de vreugd, die aanlacht in 't verschiet! 
'Wat heeft uw huwlijksvriend een storm van angst te wachten! 
'Neen, dierbre Vrouw! 'k ontwijk de lust mijn's levens niet! – 
'Natuur noch wet heeft kracht, ligt moet ge uw vrijheid derven, 
'Terwijl de vrije lucht vloeit in mijn gloênde borst! . . 
'Neen, 'k zou in 't vreemd gewest, geknaagt door wroeging sterven, 
    'Nooit wordt mijn liefde door die trouwloosheid bemorst!. .' 
'k Zie heldre tranen op Maria's boezem vloeien, 
    Waar aan zij, vol gevoel, haar'echtvriend houdt geknelt: 

{==116==} {>>pagina-aanduiding<<}

'Verban die tedre schroom; 'k vrees niets! wie durft mij boeien? 
    'De lie[f]de (zegt zij) spot met wreedheid en geweld! 
'De Groot! gij kunt alléén der dwinglandij verbittren, 
    'Mijn hechtnis geeft geen troost, men barst door wrevle spijt; 
'Doch schoon het wraakvuur moog'in dreigende oogen schittren, 
    'Ik zie mij door natuur den lauwer toe gewijd. 
'Gij moet, dit eischt mijn min, gij moet het vluchten waagen; 
    'De Godheid wenkt uw zelf; gehoorzaam! volg! grijp moed!   
'Zie zelfs ons spraakloos wichtje uw zorg en liefde vraagen, 
    'Dus lang is 't schuldloos in een kerker opgevoed! 
'Verlaat u op mijn trouw, laat niets uw hart ontroeren; 
    'Het liefdrijk albestuur bewaakt verdrukte deugd! 
''k Zie overmorgen reeds mijn liefsten schat ontvoeren, 
    'Ja, 't nadrend scheiden kweekt reeds de allerreinste vreugd. 
'Ik zag in Daatzelaar al 't vuur der vriendschap glooren; 
    'Toen ik te Gorkum mij deez'uchtend nog bevondt, 
'Deed ik, schoon diep bedekt, mijn aanslag schertzend hooren 
    'Nooit dacht men dat mijn vraag op waarheid was gegrond: 
'Juist ging, bij 't klok gebrom, het jaarlijks marktfeest open, 
    'Wat, (vraagde ik de echtgenoot van braaven Daatzelaar,) 

{==117==} {>>pagina-aanduiding<<}

'Elk balling is nu vrij, wat mag mijn Hugo hoopen? 
    'Haast krijgt gij hem aan huis! '' wel aan dan, zendt hem maar' 
(Was 't lachend antwoord,) ''k zal vol blijdschap hem ontfangen'. 
    '('k hernam al boertend: ) ô, gij zijt eene edle vrouw!  
'Doch, Hugo wordt bewaakt, in spijt van ons verlangen, 
    'Gelijk een vogel die zijn kooijtje ontvluchten zou! 
'Dit schertzen zal voor 't minst, wen ze u ontvoerd aanschouwen, 
    'Hen doen begrijpen dat geene onbedachtzaamheid 
'Mijn handel heeft bestuurt; voorts moogt ge u gul vertrouwen 
    'Aan mijn vriendin, en aan haars Daatzelaar's beleid. 
''k Zal morgen zelfs de Gaê des Slotvoogds gaan bezoeken; 
    'Ik won voor lang haar gunst, zij voelt ons treurig lot, 
''k meld dan, in ons gesprek, dat ik een kist vol boeken, 
    'Wijl ge u te veel vermoeid, afzenden zal van 't slot: 
'Voorts, durf ik d' aanslag vrij mijn dienstmaagd toevertrouwen 
    'Ik ken haar gullen aart, zoo minzaam als oprecht!'.... 
Nu opend men de deur: 'k hoor Van de Velde ontvouwen,     
    Hoe Pronink, lang de gunst van Maurits toegezegt, 

{==118==} {>>pagina-aanduiding<<}

Zig, eindlijk, tot den rang van Hopman ziet verheeven, 
    En morgen, eer de dag nog rijst, naar Heusden trekt; 
''k Dacht (zegt de Jongling,) ''k moest dit blij bericht u geeven, 
    'Ligt dat zijn afzijn u tot eenig heilig verstrekt' 
Hij zwijgt. Maria's oog doet duizend teedre vraagen, 
    De Groot verstaat die taal, hij smaakt 't verrukkendst zoet, 
Hij antwoord spraakloos: 'ja, Gods liefdrijk welbehagen 
    'Bestraalt uw grootsch ontwerp; 'k hervat gerust mijn moed!' 
Een stil genoegen drijft nu d'angst en bange zorgen 
    Bevallig weg, terwijl bekoorelijke rust 
't Aanminnig paar, tot aan den eersten lentemorgen, 
    Op 't zacht en vreedzaam dons in sluimring hieldt gekuscht.  




{==119==} {>>pagina-aanduiding<<}

Vierde zang.

Wanneer verwoesting brult, op hemelhooge golven, 
En zeil en wimpel scheurt, van 't lang geslingert schip, 
Dat nu in 't loeiend diep des afgronds schijnt bedolven, 
Dan krakend splijtend schokt, langs een gepunte klip; 
Dan houdt de Zeêheld 't oog naar 't woelend zwerk geslaagen, 
Daar door en wanhoop op verstijfde lippen zweeft; 
Doch, ziet hij 't troostend licht uit donkre kimmen daagen, 
Dan krijgt zijn boezem lucht, en d'ouden moed herleeft. 
De glans der vrijheid dringt, door sombre kerkermuuren, 
Terwijl het scheemrig oog ook in een zacht verschiet, 
Weêr de aardsche zaligheên, op vrolijk nadrende uuren, 
    Gelijk een zomerwolkje, al glinstrend drijven ziet! –  
Deez' wentlende aardbol, door een vloeibre lucht omvangen     
Rold juist de streek voorbij, waar aan den evenaar 
Van licht en duisternis, door de almacht is gehangen, 
Europa groet verrukt de lieve jeugd van 't jaar, 

{==120==} {>>pagina-aanduiding<<}

't Is rustdag: Jesus bruid, die 't wislend lot blijft trotschen, 
Smeekt nog, door liefde ontvlamt, in Neêrlands heiligdom, 
Haar stem, die als 't gekir van 't duifje op barre rotzen, 
Nu tot de heuvlen van het eeuwig Salem klom; 
Die stem kan 't Godlijk lam tot menschlijk meedelijden 
Beweegen: ja, uw Borg, ô keurvolk! kent uw smart, 
Hij zal, wie hem bemind, zijn eeuwge liefde wijden, 
Een Godlijk rein gevoel gloeid in zijn bloedend hart!  
Ook 't eenzaam Loevestein ziet de autervuuren gloeien, 
Der godvrucht, die, geknield voor 't heilig zoenaltaar 
Het hart ten offer wijd, en blij, ten trotsch der boeïen, 
De toon der vrijheid huwt, aan 't lied der hemelschaar. 
De Groot, met gade en kroost, en trouwe dienstelingen 
Verëend, doet zijn gebed, dat op Gods liefde pleit, 
Gevleugelt door 't geloof, door zwerk en wolken dringen; 
Hij drinkt een'vollen teug van englen zaligheid.  
Het edel paar gevoelt de kracht van 't vast vertrouwen, 
Op 't liefdrijk albestuur, dat voor zijn kindren waakt, 
Hun ziel blijft al haar hoop op d'eeuwge grondslag bouwen, 
En ziet de heilzon reeds, die haar geluk volmaakt. 

{==121==} {>>pagina-aanduiding<<}

Gods zaalge wijsheid zag, voor 's waerelds eersten morgen, 
Het lot van mijn de Groot; 't zonk, volgens 't heilrijk plan, 
In spijt van mogendheên, in eene nacht van zorgen, 
't Rijst, zonder macht, op dat 't vernuft zijn trotscheid ban: 
Op dat voorzienigheid in 't sterflijk oord zou blinken; 
Zij, die met tedre zorg, wen alle hoop verdwijnt, 
‘Wen 't hooploos ongeloof in wanhoop weg moet zinken, 
Voor 't oog der deugd zelfs in de nacht des doods verschijnt. 
Mijn Hugo's nadrend heil kan de englen rei bekooren, 
Elk biedt zig tot geleide, in 't uur der uitkomst aan; 
Hun oog ziet zijn geluk reeds in 't toekomend glooren, 
Een Seraph daalde langs de azuuren wolkenpaên. 
Eer nog het lentefeest het sluimrend oost deedt blaaken 
Wil hij in Loevestein, bij Hugo's slaapend kroost, 
Zig met den jongen geest eens stervelings vermaaken, 
Hij ziet hoe de onschuld zacht in gulle trekjes  bloost. 
Cornelia ontwaakt, geen kommervolle zorgen     
Beknellen 't jeugdig hart. Zo ras zij 't licht ontdekt, 

{==122==} {>>pagina-aanduiding<<}

Vliegt zij, zo vrolijk als de lieve lentemorgen, 
In moeder's arm: 'ik weet dat vader haast vertrekt' 
(Dus spreekt het hupplend kind terwijl de gulle lagchjens, 
Bevallig dartlen in de roozengloed der jeugd) 
'Ik heb aan 't bed geweest; doch vader slaapt zo zachtjens, 
'Het naderend vertrek heeft vast zijn geest verheugd: 
'Wat weêr het ook moog zijn, niets toch belet dit reisjen, 
' Ik heb dit in mijn slaap, doch ik weet niet hoe, gehoord'. 
'Gij hebt dit dan gedroomd! (zegt moeder) vrolijk meisjen! 
Daar dit verklaard geheim haar teder hart bekoord. –  
Kon nu een Hogerbeets 't geluk zijn's vriends gevoelen, 
Hoe streelden 't nadrend heil dan zijn vriendschaplijk hart! 
Hoe zou zijn trouwen raad mijn Hugo's nut bedoelen, 
Daar dit verzachting schonk, aan eigen boezem smart! 
Ik zie de maan, voor 't laatst, in Hugo's kerker daalen, 
't Vertoond hier alles nu 't aandoenelijkst toneel; 
Een sombre wellust kwijnt op weêrgekaatste straalen, 
En reine liefde maalt 't verteederenst tafereel. 
Hier zag de Groot het laatst zijn lieve telgjens speelen, 
Niets van het nadrend lot dat op hen wacht bewust: 

{==123==} {>>pagina-aanduiding<<}

Hij drukt hen aan zijn hart, dar hij, bij 't schuldloos streelen, 
De lieve vadernaam van roozenlipjes kuscht. 
De sluimring zweeft door 't slot, op zwart fluwelen vleuglen, 
Dan, schoon haar loome hand reeds elk naar 't dons geleid, 
Niets kan de drift, het vuur der zuivre min beteuglen; 
Hoe gloeit en woelt de ziel door zaalge tederheid! 
De wenschen snellen reeds de vluchtige oogenblikken 
Voor uit: het oog blijft op het uurwerk staag gevest; 
Elk uur, elk tijdstip doet het hart nog sterker tikken, 
Daar telkens heimlijke angst de zoete hoop verpest. 
Maria's boezem zwoegt, door slingrende gedachten; 
Zo de aanslag word ontdekt, of zo de vlucht gelukt, 
Zij kent haar Gaê, zij kent zijn flaauwe leevenskrachten; 
Doch, telkens voelt zij zig door Jesus zorg verrukt.  
De Groot, geduurig in zig zelven weggezonken, 
    Ziet nu eens het gevaar, dat dreigend op hem wacht: 
Dan doet een hemelstraal, zijn hoop zijn moed ontfonken, 
God waakt toch, voor 't belang van hem en zijn geslacht. 
Reeds ziet de stille nacht zijn vaale wieken strooien 
Met kwijnend purper, 'k zie hoe hij vol majesteit, 

{==124==} {>>pagina-aanduiding<<}

Terwijl natuur zig mag met zilvren waasem tooien, 
Op 't plechtigst zinkt in d'arm, der zwijgende eeuwigheid, 
Ja, Hugo! 'k zie uw heil in 't lagchend oosten bloozen, 
Gints op een morgenwolk, met dagend goud omboord, 
Bevallig opgesierd, met malsche lenteroozen, 
    Verheven Christenheld! drijft  uw verlossing voort, 
De nog onzichtbre zon voert, op gebogen straalen, 
    Uw vrijheid aan, ja, eer het licht bezwijmt in 't west, 
Zult gij in Brabands lucht een ruimen adem halen, 
Daar koopmanschap u groet in haar beroemdste vest  
De Dienstmaagd had bevel zoo ras het daglicht gloorde, 
Moest zij verschijnen bij haar schrandere Mevrouw, 
Van wie zij thans deez'taal vol van bewondring hoorde: 
'Wel aan, 't geld nu 't bewijs van fiere moed en trouw, 
'Gij weet, gij moet deez'dag naar Gorkum u begeven? 
'Dit Koffer moet bezorgt aan 't huis van Daatzelaar; 
'Doch hoor het ware doel; zal 't jonge hart niet beven, 
'In 't grootsch, het stout bestaan bij 't nadren van gevaar? 
''t Besluit is om uw Heer in deeze kist te bergen! 
'Hij heeft reeds veel te lang vergeefsch om hulp gezucht, 

{==125==} {>>pagina-aanduiding<<}

'Gij acht, gij mint ons, 'k durf van u deez'dienst dus vergen, 
''t Is 't eenigst middel dat geschikt schijnt tot de vlucht, 
''k Durv' aan uw vlijt en zorg mijn dierbren last bevelen.' 
Verrukt genoegen bloost op 't maagdelijk gelaat, 
'k Zie medelijden, wraak en vreugd in de oogen speelen, 
Terwijl ze een moedig blikje op 't open Koffer slaat. 
'In deze Kist? Mijnheer? – kan 't zijn! ... dit Slot ontvluchten? 
'Wat vreugd, (dus spreekt zij,) ach mistrouw mijn moed niet, neen: 
'En schoon 't al werdt ontdekt, 'k had immers niets te duchten, 
''k Doe 't geen elk mensch zou doen; 'k gehoorzaam slechts alléén' 
''Gewis; (zegt Hugo,) dan, hier gelden recht noch wetten, 
''Zie dit in mij: wel aan dan alles vrij gewaagd, 
'' Mijn vrijheid, leven zelfs, niets zal mijn moed beletten, 
'Men doe dan dat men wil! (herneemt de oprechte Maagd) 
'ô 'k Zal, wen dit gelukt, der braaven roem verwerven, 
''k Bevrij den besten Heer, die immer werd gediend, 
'Om in dit naar verblijf door wreed verdriet te sterven, 
'ô Welk genoegen smaakt dan eens mijn besten vriend, 
'Mijn van de Velde, die zijn laatste bloed zou geven, 
'Om u eens vrij te zien! 'k weet hoe zijn boezem gloeit, 

{==126==} {>>pagina-aanduiding<<}

'Voor u, (de tedre min, die zelfs in 't graf kan leven, 
Had van de Velde's hart aan Elsjes jeugd geboeit,) 
'Wel aan dan (zegt Mevrouw,) laat nu vrij 't scheiden nadren, 
'ô Hemel! dat uw gunst mijn liefste wensch bekroon, 
'Mijn Hugo! 't fijnst gevoel drijft door mijn zwoegende adren, 
'Ach dat zig de eeuwge min thans aan mijn ziel vertoon,' 
Ik hoor de Groot! hij smeekt met neêrgeslagen oogen: 
'o Liefdrijk God! gij die 't onmeetbaar stof bewaakt, 
'Die duizend waerelden hangt aan uw alvermoogen, 
' 'k Weet dat gij 't staamlen van geen denkend stofjen wraakt; 
'Gij hebt in 's sterflings geest begeertens doen ontvonken, 
'Die hem doen streeven, het toekomende in 't gemoed, 
'Gij hebt 't vermogen hem des onderscheids geschonken, 
'Op dat hij kies, wat best aan zijn verstand voldoed; 
'Ik haak naar vrijheid, ach! dat uw genade straalen, 
'Nu toonen of den weg, waar op ik moedig stap, 
'Aan u mishaag; 'k voel troost in mijnen boezem daalen, 
'ô Vrijheid! zijt gij niet Gods eeuwige eigenschap? 
'o Ja, gij zijt een trek van 't zalig scheppend wezen, 
'Waar na eens d'Aardling wordt gevormd in de eeuwigheid, 

{==127==} {>>pagina-aanduiding<<}

'Wanneer ons slapend stof is op Gods wenk verrezen, 
'Worde ik, van zon tot zon, aan uwe hand geleid.'– 
Een sombre stilte heerscht thans in den doffen kerker, 
De stem der liefde smoort in zachte tederheên, 
De aandoenelijkste traan spreekt nu oneindig sterker, 
Dan de uitgezochtste taal; 't hart sweeft op smeek gebeên, 
Het oogenblik rolt aan, met 't eind van hun verlangen, 
De sombre schepping staart vol aandacht op dit uur, 
't Licht, dat in wolken zwijmt, doed nog geen paerels hangen, 
Aan 't nevlig morgenkleed der siddrende natuur; 
'k Zie 't edel paar thans in elkanders arm gestrengelt,  
Nog aarslend staard hun oog, op ‘t grootsch en stout besluit. 
Gevoelvol oogenblik! hunn' ziel schijnd reeds verengelt, 
En 't hevig schokkend hart barst d'engen boezem uit. 
Hier huwt het godlijk Groot zig aan 't aandoenlijk teder; 
Wat tegenstijdigheên in 's aardelings bestaan! 
Houd moed gelieven! 'k zie een hemelrei daalt neder, 
En strooid uw moeilijk pad met eden's rozenblaân! 
Ik zie de Groot, voor 't laatst, zijn gaê in de armen drukken, 
'Mijn Hugo! (stameld zij, ) hoe veel gevoelt dit hart, 

{==128==} {>>pagina-aanduiding<<}

'Hoe zal 't bericht mij, dat gij veilig zijt, verrukken, 
'Dit zalig denkbeeld streeld mijn wrede boezemsmart! 
Zijn hoop, zijn troostaal kan haar heete traanen droogen, 
Terwijl mijn Hugo zig in 't enge Koffer vleid, 
't Verlangen glinsterd reeds in Elsjes tintlende oogen, 
Terwijl Maria door gevoel en liefde schreid. 
Daar ligt thans mijn de Groot, terwijl een aantal boeken 
Alöm de ruimte vult, en hem ten rustbed strekt; 
Ach, dat geen wreede dwang dreig 't Koffer te onderzoeken, 
Ach, dat Gods min het zelf met eeuwge vleuglen dekt! 
't Eind van 't voorspelde heil 't blijk van Gods gunst en waarheid, 
De nieuwe vestiging, van 't eens gestaafd verbond, 
Het Evangelie-woord, bestraald door hemelklaarheid, 
Die rotz waar op Gods bruid haar eeuwgen zetel grond, 
Dat woord, de zaalge bron van Hugo's troost en blijheid, 
Is thans de peuluw, daar zijn geestrijk hoofd op rust, 
Dit Goddelijk bewijs, van aller Christnen vrijheid, 
Maakt hem, in knellende angst, van Goëls trouw bewust. 
Zijn gaê kuscht de afscheidsgroet van zegenende lippen, 
Daar 't tederste: vaarwel! in 't hijgend snikken stuit, 

{==129==} {>>pagina-aanduiding<<}

Terwijl haar zachte hand, in die angstval'ge stippen, 
Al bevend, maar vol hoop, het Koffer langzaam sluit, 
Beminlijkste echtvriendin, 'k zie nog uw tranen vloeien, 
Hoe grieft elk zuchtje mij! nog drukt ze op 't koude slot, 
Haar lieve lippen, die door 't snikkend schreien gloeien, 
Terwijl 't vertrouwend oog staart op der christnen God. 
Zij moet den dierbren schat de dienstmaagd toevertrouwen, 
't Gulhartig meisje, nu van alles onderricht, 
Haakt reeds om de uitkomst, wen zij weêrkeerd blij te ontvouwen, 
'Hou moed (zegt ze,) ô Mevrouw ik volg mijn wensch, en plicht.' 
Terwijl de waarheid in den schoot der list moet kwijnen, 
Vleid zig Maria op het donzig ledikant; 
Zij schelt; en ziet eerlang een knecht van 't slot verschijnen, 
Terwijl de Groot's gewaad zelfs 't flauwst vermoeden band, 
Zij houd zig of hij rust, en fluisterd als ontwakend, 
Terwijl haar 't bedtgordijn voor de oogen houd bedekt, 
En dat haar kloppend hart, door tedre driften blakend, 
Nu de oogenblikken ziet tot uuren uitgerekt: 
''t Ongunstig weêr belet mijn oogmerk deze morgen, 
'Ik moest te Gorkum zijn; doch, Elsje is niet ligt bang; 

{==130==} {>>pagina-aanduiding<<}

'Zij zelfs vaard heen, om trouw voor deze kist te zorgen, 
'Roep eenig volk ter hulp, ‘t zijn boeken van belang: 
'Men moet voorzichtig zijn in 't naar beneden dragen, 
'Op dat men 't Koffer, dat geleend is, nergens schend, 
' Men moet de Slotvoogdes behoorlijk vrijheid vragen;  
'Zij weet dat ik van daag een Kist van 't Slot verzend.' 
Nu beeft mijn hand! ... 't penceel valt by de schaduw neder ... 
'k Voel al de ontroering, die mijn Hugo's ziel bestrijd, 
Ja, jonge Zangeres! de moed ontzinkt u weder ... 
Gevoelige natuur! elk trekje is u gewijd!  
Men tilt de Kist, doch zet ze, al zwoegend en al marrend, 
Geduurig neêr, en zucht en mort om 't zwaar gewicht, 
De forsche deuren gaan, al krakend en al knarrend, 
Nu open; elke stap voel ik mijn hart verlicht, 
't Gekraak der slooten treft de Groot; zijn fieren boezem, 
Voelt al de haatlijkheid der helsche slavernij, 
Hoe vaak dreigd heimlijke angst het zielverrukkend bloezem 
Der troostelijke hoop; doch de Almacht staat hem bij. 
Men sleept en torscht en schokt hem hijgend langs de trappen, 
Die zelfde, die hij eens in 't grievendst zielverdriet, 

{==131==} {>>pagina-aanduiding<<}

Beroofd van hoop en troost, voor altyd op moest stappen, 
Ja, 'k voel de stille vreugd die reeds zijn ziel geniet! 
Zijn weêrhelft hoorde reeds bij woeste krijgsman's vloeken, 
't Is of de Arminiaan zelf in de Koffer waar, 
'Ja, (riep zij,) vrienden 't zijn Arminiaansche boeken, 
''k Begrijp dit zelf, die zijn zoo ongelooflijk zwaar,' 
Half ernst, halfboertend hoord de Groot dit staag herhalen, 
Hoe word het klamme zweet door angst hem afgeperst! 
Hoe pijnlijk hijgend moet zijn boezem adem halen! 
Doch, 't geestig Elsje, dat zo gul als schrander schertst, 
Weet al den achterdocht bevallig af te weeren, 
Zij wekt elks aandacht op, door jeugd en vrolijkheid, 
Ze ontmoet haar van de Velde, en voelt haar moed vermeeren,  
    Daar zij zich met de hoop der heerlijkst uitkomst vleid. 
Den dierbren last zo zwaar is eindlijk nu beneeden, 
Men vraagd of 't Koffer moet doorzocht, aan Proninks Vrouw? 
Wat heeft dit oogenblik mijn Hugo's hart geleeden! 
Dan de eeuwge God der min waakt voor zijn  kroost getrouw. 
Hij die de geesten vormt, van sterflijke aardelingen, 
Ziet elk gedachten, eer zij zich ontwikkeld heeft, 

{==132==} {>>pagina-aanduiding<<}

Daar hij aan 't wisslend lot der ondermaansche dingen, 
Den juisten zamenhang met all'het zichtbre geeft; 
De Slotvoogdes, die 't leed eens medemensch kan roeren, 
Heeft wrede strengheid lang, schoon in 't geheim, gewraakt, 
''t Zijn boeken; liet mijn gaê die niet vaak vrij vervoeren? 
(Dus zegt ze) 'eens anders leed heeft nooit mijn hart vermaakt!' 
De zaalge vrijheid ruischt, op losgebarsten winden, 
Men torscht de Boekkist nu op nieuw al morrend voort; 
ô Maas! 't gekist juweel mag zig in 't eind bevinden, 
Door zachte hoop gestreeld, aan uw begraasden boord. 
De Dienstmaagd, aan wier zorg den schat is toegeheiligd, 
Wier jeugdig oog zo trouw op alles staard en let,  
Zorgd dat het Koffer ras voor allen ramp beveiligd, 
Door 't forsche Scheepsvolk, word aan 't dobbrend boord gezet. 
Het log het zwaar gewicht wekt d'aandacht onder 't slepen, 
Naar 't vaartuig: 't Godlijk oog blijft op zijn vriend gevest. 
Nooit werd een edler schat in rijk bevrachte Schepen, 
Al juichend aangevoerd, uit Osirs oud gewest.  
Nooit, losse koeltjes, die door zeil en touwerk spelen, 
Nooit schonk gij ademtocht aan Godgewijderborst, 

{==133==} {>>pagina-aanduiding<<}

Dan die in 't eng verblijf thans slechts door 't slot moog strelen, 
Nooit, vrije golven! hebt ge een'eedler last getorscht! 
'k Zie hollands wonder, thans voor elks gezicht verborgen, 
Benevelt rijzen uit een aklig zwarte nacht. 
Zo dicht omsluierd, in een sombre lentemorgen, 
Terwijl Europa reeds den vollen luister wacht. 
ô Maasstroom! Eeuwig zal uw naam uw glorie rijzen, 
Zo lang gij hier de Waal met zilvren lippen kuscht, 
En, stuwent voortvloeit, juicht de vreugd op dankbre wijzen, 
Deez' dag, daar vrijheid aan uw groenende oevers rust! 
De vlucht van mijn de Groot, word hier in 't golvend water, 
Door blijde onsterflijkheid een regenboog gesticht, 
Waar langs de gulle vruegd, bij 's schomlend stroomgeklater, 
Uit peerelschelpjes, stijgt naar 't onbeneveld licht. 
Laat thans de golven vrij al tuimlend zeewaard rollen, 
't Gewimpeld Vaartuig streeft al slingrend door den vloed, 
De winter, die nog korts hier 't schuim tot glas deedt stollen, 
Woelt, schoon hij worstlend voor de lente zwichten moet. 
Ja, schoon verwoesting schijnt uit 't noorden aan te brullen, 
Gods eeuwge liefde suist, in 't stil vertrouwend hart, 

{==134==} {>>pagina-aanduiding<<}

De baren, die zich woest om 't dobbrend Scheepje krullen, 
Zijn vrijheid's radren: niets baart langer boezemsmart. 
Gods liefdrijk oog zag, voor een reeks verslonden eeuwen, 
De onnoz'le traantjes, van een schuldloos vleiend wicht, 
Toen 't jonggeboren heil der zuchtende Hebreeuwen, 
Schreide in den breeden nijl, om 't zinkend levenslicht    
Nu waakt de menschenvriend voor hollands eer en glorie, 
't Onschuldig offer van gevloekte dwinglandij, 
De mond van 't recht, de tolk der zwijgende historie, 
Europa's vreugd, de steun der Zweedsche Maatschappij! 
Gints daagd  een heldre zon, uit flauw beglansde wolken, 
De Groot! ô 't is uw naam met eer en roem omstraald, 
Gij spreid uw middag gloed vol kracht, bij noordsche volken, 
Daar ge op 't olijvengroen, de jeugd der welvaard maald.  
Zag eens Gods afgezant 't verschriklijk lot verzachten, 
Toen hij van Ninevé naar 't kooprijk Tarzes vlood, 
Daar wanhoop brullend hem in de afgrond scheen te wachten, 
Toen 't leven hem omhelsde, in de armen van den dood; 
Gods vriend, de vreugd, de troost, der deugdgezinde zielen, 
De ware Christen die, het bijgeloof verlicht, 

{==135==} {>>pagina-aanduiding<<}

't Weerbarstig ongeloof voor 't zoenaltaar doed knielen, 
Die roem der Englen zoo getrouw aan eer en plicht, 
Zo blaaken om Gods naam al juichend uittebreiden, 
En moedig vrolijk, door de speelende natuur, 
De Christen Godsdienst in haar vollen glans te spreiden, 
Geen Seraph! Jesus zelf deed 't eeuwig liefdevuur, 
Van 't gouden Autaar op zijn vrije lippen gloeien; 
Die Godsvriend legt, beschauwt door de Almacht thans gerust, 
Hij hoort het stroomgeraas, hij hoort de winden loeien, 
Maar steunt op 't heilrijk woord, van 's hemels zorg bewust. 
Bloos, haatlijk Loevestein! hoe zal uw trotsheid zinken! 
Ge omwolkt de glorie van mijn Vaderland niet meer, 
Gij kunt haar scheemring gints op 't witte zeil zien blinken, 
Zij rijst en daalt nooit in uw avond kimmen weêr! 
Maria had vol angst het Koffer heên zien dragen, 
Hoe zweeft haar zwoegend hart de lust haar 's levens na! 
Geen traan ontvlucht haar oog, neen 't blijft angstvallig vragen, 
'ô Hemel! wat is 't lot van mijn geliefde gaê?' 
(Zij voelt een koude schrik haar door den boezem rillen) 
Bij elke deur die log al krakend opengaat, 

{==136==} {>>pagina-aanduiding<<}

'Zou Pronink's echtgenoot het Koffer openen willen? 
'Dan storte ik mijn de Groot in nog rampzaalger staat. 
'o Wrede onzekerheid! verscheurende gedachten!' 
Zij zweeft de kerker door: nu slaat zij 't bevend oog 
Naar 't venster; welk een heil! zij voelt al de angst verzachten,  
    Daar reine dankbre vreugd 't bemoedigt hart bewoog. 
Zij ziet de wimpel vrij op 't drijvend vaartuig waaien, 
    't Beminlijk Elsje doet, nu alles welgelukt, 
't Bestemde teeken door de morgen nevel zwaaien; 
Een hagelwitte doek, die 't lievend hart verrukt, 
Van mijn Maria, kan ook 's Scheepsvolks aandacht wekken, 
Doch 't geestig meisje zegt: 'hoe hadt men mij gekweld; 
'Nu 't waaid, riep elk, durft toch ons Elsje niet vertrekken, 
'Nu vaar ik heen! Dit word hun zwaaiende gemeld.' 
Nogmaals doed zij haar doek door 't ruischend windje slingren, 
Nu zweeft de zaligheid Maria in 't gemoed, 
Daar blonde voorspoed haar vol vreugd met dankbre vingren, 
Met rozen kranst, daar 't heil haar minzaam lagchend groet. 
De liefde blijft haar oog aan 't wijkend vaartuig boeien, 
Schoon't in een dichte drom van zeilen zich verliest, 

{==137==} {>>pagina-aanduiding<<}

Het morgengoud begint door 't nevlig floers te gloeien, 
Haar ziel, die thans den schoot der eenzaamheid verkiest, 
Huwt tedre smeekgebeên aan dankbre boezem zuchten, 
Het blij ontwakend kroost vleit om een morgenzoen, 
En doet haar bange zorg door gulle lachjes vluchten; 
Hoe lief kan 't moederhart zijn zachtsten trek voldoen! 
Hoe blij ziet ze op haar schoot de kleine liefling spelen, 
Die staamlend vleiend haar in mollige armtjes boeit, 
Elk vrolijk blozend kind poogt haar vol vreugd te strelen, 
Daar onschuld, liefde en vrêe in tintlende oogjes gloeit. – 
Al lagchend huplen nu de lieve aanvalge kindren, 
Naar vaders rustbed om hem kusjes aan te biên, 
Dan moeder zegt, in schijn, dat dit zijn slaap zou hindren, 
Dat vader hun vandaag niet is in staat te zien. 
Hoe kwijnend ziet zij thans al de uuren slepend vluchten, 
Nu zweeft zij in ‘t verblijf van 't schuldloos dartlend kroost, 
Dan word haar hart geroerd door d'aklig bange zuchten, 
Der telg van Hoogerbeets; zij bied haar minzaam troost, 
De vriendschap, die zoo vaak Josina kon bekoren   
Ontvonkt haar tedre ziel, door eigen leed gedrukt, 

{==138==} {>>pagina-aanduiding<<}

Dan telkens doet een traan haar zachte stem versmoren, 
Daar staage onzekerheid haar aan zig zelf ontrukt. 
De Slotvoogdes doet haar wel 't middag voedzel bieden, 
Men waant dat Hugo in zijn schrijfcel iets verricht, 
Geen sterfling vormde in 't slot een denkbeeld van ontvlieden; 
Doch, zij geeft van de Velde alleen hier van bericht. 
Zij durft 't geliefd geheim 't vriendschaplijk hart vertrouwen, 
Hij bloost door vreugd; hij kent zijn jonge zielvriendin; 
Hoe gloeit hij om haar weêr in zijnen arm te aanschouwen! 
De vrijheid van zijn heer is thans den prijs der min. 
Die Jongling, zoo oprecht zoo gul van aart en zeden, 
Als vlug van geest, zoo trouw zoo fier als zacht van ziel, 
Reeds van zijn jeugd verliefd op eedle kundigheeden, 
Die Jongling was ‘t, die vroeg aan Hugo's oog beviel, 
Hij had hem zelf bij 't koor der achtbre weetenschappen, 
Hij had in Themis hof hem plechtig reeds geleid, 
Eens braave Jongling! zult ge in hollands rechtzaal stappen, 
Daar gij voor 't heilig recht der kwijnende onschuld pleit! 
Die Jongling hoort verrukt zijn heer's ontkoming melden, 
'Ach! (zegt hij,) 'k volg eerlang, wie dient hem met dien drift, 

{==139==} {>>pagina-aanduiding<<}

'Die liefde?  ô zaligheên! die eens mijn lot verzelden, 
' Eer voorspoed kwijnen moest, door 't moordend lastergift.'  
Nu blaakt Maria's hart, door 't uitgerektst verlangen, 
De gouden zon helt langs de omwolkten middagboog, 
En doet het vochtig weste een purpren gloed ontfangen, 
En streelt door 't zwijmend licht het rustloos starend oog: 
Hoe angstig hoorde zij deez'dag de winden loeien! 
Dan, ted're vrouw! houd moed! meelijdende natuur, 
Zou zij, die vrijheid voed, uw dierbren echtvriend boeien? 
Neen, eeuwig bloeit haar jeugd, bestraald door 't liefdevuur! – 
'k Zie van de Velde langs den stillen oever dwalen 
Des strooms, die luchtig bruischt, en 't jonge groen bespat, 
Hij ziet de dagtoorts reeds in flauwe schemring daalen, 
En houd het wachtend oog gevest op de edle stad. 
Op 't moedig Gorkum, dat der helden roem blijft vieren, 
De dienaar van de Groot haakt om in 's braven lot 
Te delen; ja, uw naam zal 's Lands geschiedblad sieren; 
Mijn Jongling siert in 't licht de voorgrond van het slot! 
 ô  Van de Velde! uw deugd  zal door alle eeuwen zweeven, 
Gints word zijn oog gestreeld, 't verwachtend hart voldaan, 

{==140==} {>>pagina-aanduiding<<}

Het nadrend Scheepje voert de blijdschap van zijn leeven, 
De liefling van zijn hart, zijne Elsie slotwaarts aan. 
De ontaarte Pronink, die uit 't sterke Heusden keerde, 
Vond zig in 't vaartuig, dat 't bevallig meisje voerd, 
Zijn wrede trotscheid, die nooit fiere deugd verneerde, 
Hadt Elsjes teeder hart reeds al te vaak ontroerd. 
Terwijl verachting in haar zachten boezem gloeide, 
Zag nu haar spottend oog den dwingland zonder schrik; 
Hij pocht bij 't Scheepvolk, hoe hij Neerlands ketters boeide, 
Hoe angstig thans de Groot elk nadrend oogenblik, 
Voor nieuwe strengheid beeft 'hier (zegt hij,) sust zijn wijsheid, 
'Geen list komt hem te baat, mijn zorg houd zelfs de wacht, 
'Hier wacht d'Arminiaan zijne afgeleefde grijsheid, 
'Hij slaak om Barneveld hier vrij zijn jammerklacht! 
'Hier beef hij vrij voor 't lot van het begunstigd Spanje, 
'Ik meld hem eens vol vreugd hoe ik, met bloed bemorst, 
'De zegeteekens van 's lands glorie, Held Oranje, 
'Zelfs heb naar 't Haagsche hof, door hem gevloekt, getorscht, 
'Hij ziet de Dienstmaagd vol bewondring op hem staren, 
'Ja, (zegt hij,) 'k zal dat schuim van 't menschdom hier vol vreugd, 

{==141==} {>>pagina-aanduiding<<}

'Hier zien bezwijken, 'k zal hun aklig lot verzwaren! ... 
''Geweld en wreedheid zwicht, dit weet ik voor de deugd, '' 
Zegt Elsje lachend. 'k zie ze in 's minnaars armen snellen, 
Hij leid haar ras 't verblijf van Hugo's weêrhelft in; 
Haar blijde trekken, die 't bekoorlijkst heil voorspellen, 
Vertedren 't hijgend hart der moedigste echtvriendin! 
Zij lagcht haar bloozend reeds vol gulle blijdschap tegen, 
Zij kust Maria's hand, door zuivre vreugd verrukt, 
'De hemel (zegt zij,) schonk mijn Heer zijn dierbren zegen; 
'Hij ademt Brabands lucht; 't is alles wel gelukt!' 
Die taal schenkt 't lijdend hart, dat gadeloos genoegen, 
Dat slechts gevoeld word, nooit aan woorden zig gewent; 
Waar deed ooit englenmin een zuivren boezem zwoegen, 
Daar word alleen de kracht van dit bericht gekend? 
'Geef me een getrouw verhaal, in 't kort van uw bedrijven? 
''k Moet alles weten, zelf de minste kleinighêen: 
(Dus vraagd zij,) 'ô Gij moet mijn weêrhelft mij beschrijven, 
'Toen hij in Gorkum eerst aan uw gezicht verscheen? 
'Zijn tedre welvaart hadt welligt te veel geleden, 
'Een moeilijke overtocht, door angst benauwd bekneld!' 

{==142==} {>>pagina-aanduiding<<}

: Neen, (zegt de maagd,) Mevrouw! Uw hart stel zig te vreden, 
:Uw Echtgegenoot is vrij, en tart het woest geweld! 
:'t Is waar, 't ongunstig weêr deedt 't luchtig vaartuig schomlen; 
: Doch 'k hieldt vol iever 't oog staag op de kist gevest, 
:De golven voerden ons, bij schuimend ruischend domlen, 
:Als in een oogenblik naar Gorkum's oude vest. 
:De straten weemelden van kermis feestelingen, 
: En daar ik zelf, 't gevaar d'angst van mijn Heer begreep, 
:Dwong ik de Scheepsliên, door het woelend volk te dringen, 
: Neen, 'k wil niet, zeide ik, dat men 't kostlijk Koffer sleep, 
:Al 't breekbaar goed was weg; 'k betaal eer dubbel 't dragen, 
: 't Zijn niet al boeken! ô wat heeft mijn hart gebeeft, 
:Toen ik het torschend volk elkander hoorde vragen: 
'Is 't immers waarlijk niet of iets in 't Koffer leeft?' 
:Och! zeide ik lachend! ja, 't is alles geest en leven, 
: Gij kend de kracht nog niet van 't levendig papier, 
: 't Zijn meestal boeken, door de wijsheid zelfs geschreven, 
:Hun taal regeert al de aard, zoo groot zoo sterk als fier. 
:'k Zag 't huis van Daatzelaar, vervuld met vreemdelingen, 
: Men bragt dus op mijn last de Kist al achter in, 

{==143==} {>>pagina-aanduiding<<}

: Ik gaf het volk hun loon, niets kon mijn vreugd meer dwingen, 
: 'k Vloog naar de voorvloer; ach Mevrouw! 'k vondt uw vriendin, 
: Met koopzorg bezig: 'k heb haar stil in 't oor gefluisterd: 
: Kom volg mij! 'k heb mijn Heer hier in een koffer staan! 
:Mevrouw, heeft heimlijk hem door schrandre list ontkluisterd, 
: Zij volgt, doch 'k voelde nu mijn hart angstvallig slaan! 
:Ik roep herhaalde reis! Dan – 'k hoor mijn Heer niet spreken, 
: Een dodelijk schrik vloog door mijn adren heên! 
: 'k Zie Juffrouw Daatzelaar, nu als een lijk verbleken! 
“Ge ontsloot de Kist niet?'( zegt Mevrouw): ik dorst niet, neen! 
: Ach, zuchtte uw hartvriendin! de Groot moest hier versmoren, 
: Rampzalige echtgenoot! waar vind uw rouw zijn end? 
: Zij weende; doch mijn Heer laat zig bedaard dus horen: 
: Ik leef, maar 'k had de stem van Elsje niet gekend! 
: Nu rukken wij vervoerd het Koffer vrolijk open! 
: Mijn Heer was doodlijk bleek, en ademde benauwt; 
:Doch vrije lucht deedt hem ras op verfrissing hopen; 
: 'k Zag voor een ogenblik zijn tedre kracht verflauwt: 
: Wij vlogen straks ter hulp, ik zag het gul genoegen, 
: Bevallig gloren, door het koud afgudzend zweet, 

{==144==} {>>pagina-aanduiding<<}

: Een stroom van zuivre lucht deedt nu zijn boezem zwoegen, 
: Grootmoedig zag zijn oog op 't doorgeworsteld leed, 
: Straks rees hij uit de Kist, weêr in 't gezellig leeven, 
: Hoe lagchte op zijn gelaat verrukte dankbaarheid! 
:'k Zag zuivre hemelgloed in al zijn trekken zweeven, 
: Gij weet hoe zijn gelaat op liefde en eerbied pleit.  
: Hij werd in 't stilst van 't huis voor elks gezicht verborgen!  
: 'k Zag hem door uw vriendin, op 't gulst verversching biên;: 
'Maar poogde Daatzelaar, niet voor zijn vriend te zorgen?' 
(Dus valt Mevrouw haar in.) : Die heeft hem niet gezien! 
(Herneemt de Maagd.) : De wraak blijft tog uitzinnig staren, 
: Op Daatzelaar; zijn raad, zijn trouw en wijs beleid, 
:Boodt hij gulhartig aan, dit kan hem nooit bezwaren; 
: Mijn Heer zelfs roemde op 't sterkst zijn vriends voorzichtigheid. 
: 'k Zag Juffrouw Daatzelaar, door heimlijke angst verscheuren! 
: Ach, (Zegt ze, daar een traan langs bleke wangen vloeit) 
:Nu juicht Mevrouw de Groot! ik word gedoemt tot treuren, 
: Gewis word in uw plaats eerlang mijn gaê geboeit. 
:Die taal doordrong mijn hart, ik zag mijn Heer ontroeren! 
: Hij slaat zijn oog na de aard, en slaakt een tedre zucht! 

{==145==} {>>pagina-aanduiding<<}

:Hij wenkt en zegt, gij moet me op d'eigen wijs doen voeren, 
'Naar 't aklig Loevestein, ter nauwer nood ontvlucht, 
'Geen stervling moet door mij met foltrende angsten strijden; 
' Wel aan! waar is de Kist? zij drukt hem aan de hand; 
'o Hemel! (schreit ze,) neen, 'k blijf u mijn vriendschap wijden, 
'Vergeef, 't angstvallig hart, mijn ware trouw houd stand, 
'Ach, blijf de Groot, ik heb mijn broeder doen ontbieden,' 
: Juist trad hij in!: Mijn Heer, vliegt ijlings met hem heên, 
'Verzuim (dus spreekt zijn vriend) geen tijdstip om te ontvlieden! 
'Ik ga, vertrouw u aan de zorg van Van der Veen,' 
: Hij snelt te rug, maar keert na weinig oogenblikken 
: Weêr, met een handwerks man, wiens trouw op 't gul gelaat 
: Geteekend was, 'wel aan, niets moet u meer doen schrikken, 
(Zegt Van der Veen,) en toont een Metselaars gewaad, 
'Dit dekt u voor elks oog, deez man zal u verzellen, 
'Tot daar gij veilig zijt, dat niets u meer ontrust, 
'Ik heb hem onderricht.': 'k zag dankbre tranen zwellen, 
: In de oogen van uw gaê, dan, zijn gevaar bewust, 
: Verkleed hij zig, Mevrouw! ach, kost gij hem aanschouwen, 
: Hoe vreemd, was alles mij, in 't schamele gewaad; 

{==146==} {>>pagina-aanduiding<<}

: Hij zelf dorst zig gerust aan 't oog des volks vertrouwen, 
: 't Scheen zelfs zijn houding niet: zijn uitgeteerd gelaat, 
: Verbeelde ik mij alleen, zou nog den aandacht lokken, 
: 't Hart klopte staag vol angst in mijn beklemde borst, 
: Zijn hand zoo blank, zoo zacht, zoo lang de lucht onttrokken, 
: Had Jufvrouw Daatzelaar, met ruwe kalk bemorst, 
'Maak spoed, (zegt Van der Veen,) ei zorg, dat ik u vinde 
'Aan 't veer, 'k vlieg door een andre poort daar heên, 
'Wel aan dan, (zucht mijn Heer,) ach, groet mijn zielsbeminde, 
'Zeg waar ik zwerven moog, dat ik haar lot bewêen! 
' Vaarwel! de algoede God! zal eens uw trouw beloonen!' 
: Ik storte tranen, smart doorgriefde heel mijn ziel, 
: 'k Zag uw vriendin aan hem haar tedre vriendschap toonen, 
: Terwijl ze al snikkend hem in bevende armen viel. 
: Nu stapt hij moedig voort, den trouwen burger leide 
Hem zoo bedaard, als fier, door 't woelend kermis volk! 
: Mijn oogen volgden hem, daar ik angstvallig schreide, 
: Hoe dikwils beefde ik voor een dreigende onweerswolk! 
: 't Gebrul der winden, kon mijn lijdend hart ontroeren, 
: Hoe ongeduldig werd nu Van der Veen verwacht, 

{==147==} {>>pagina-aanduiding<<}

: Hij komt in 't eind, en roept, : ''k heb hem zien overvoeren! 
'Hij is in veiligheid.': nu was mijn angst verzacht, 
: Nu haakte ik, om aan u deez blijde maar te brengen, 
: Ik zag, ik hoorde niets, 'k vloog ijlings naar den stroom, 
: Al wat me omringde, scheen mijn afzijn te verlengen, 
: Hoe vrolijk klopt dit hart! nu vrij van allen schroom!: 
Maria, voelt al 't zoet der teêrste huwlijksliefde, 
Daar onbesefbre vreugd haar woorden houdt geboeit, 
De min, die 't jeugdig hart van Van de Velde griefde, 
    Ontvlamt, terwijl een traan langs gloênde wangen vloeit, 
De gulle blijdschap straald uit helder drijvende oogen, 
'Dien menschenvriend, die 't lot der dienstbaarheid verzacht, 
'Is dan weer vrij! .... ik dank het zorgend Alvermoogen, 
'Hoe vrolijk daagt weer 't licht, na de allerswartste nacht!' 
Dus spreekt de Jongling: 'nooit waarde ge aan mijn tedre boezem 
'Zoo lief, dan daar gij 't heil van mijnen Heer, mijn Vriend 
''Bewerkte: 'k wijde aan hem mijn vroege lentebloezem, 
'Nooit heb ik hem uit dwang; neen: 'k heb hem vrij gedient, 
''Ik volg hem waar hij zij, ik zal zijn lot verzachten, 
'' Beminlijk Elsje! blijf de vreugd van uw Mevrouw,      

{==148==} {>>pagina-aanduiding<<}

'' Zoo mogen wij, eerlang, ons aardsch geluk verwachten, 
'' Der kinderen heil en rust loone eens uw deugd en trouw!' 
''k Zie (zegt Maria, ) nu het daglicht vrolijk dalen, 
'Dit aklig Loevestein is mij geen Kerker meer; 
'Geen angst geen kouden schrik zal om mijn rustbed'dwalen, 
'Mijn echtgenoot is vrij, 'k omhels hem eenmaal weêr. 
'Neen, liefdrijk God! gij zult hem niet aan de aarde ontrukken; 
'Welk denkbeeld! neen: ik gloei door zuivre dankbre vreugd, 
'Hij zal mij hier niet aan 't verflauwend hart meer drukken; 
'Het reinst genoegen loont zijn lang beknelde deugd.' 
Een stroom van zaligheid stroomt nu op de oogenblikken, 
De trouwste weêrhelft toe, en doed al 't wreed verdriet, 
Het flauwste denkbeeld zelf van teegenspoed verstikken, 
Daar al wat haar omringt de zoetste wellust biedt. 
De reinste weelde, mag 't gefolterd hart nu strelen, 
Haar wichtjes hupplen blij al staamlend om haar heên, 
Zij ziet hun's Vaders beeld in tintlende oogjens speelen, 
Hoe lacht elk kommerloos, door zorg noch angst bestrêen, 
Nooit zal deez grootsche dag in 't eeuwig Niet versmooren: 
Zijn naam in 't groen Smaragd, van lente's zegekoets, 

{==149==} {>>pagina-aanduiding<<}

Door liefde gegraveerd, zal nog door 't rouwfloers glooren, 
Wanneer de tijd smoord in den damp des zwavelvloeds! 
ô Vrijheid! kom ontsluit, ontsluit uw veege lippen, 
Kom, hef den zegezang der huwlijkstrouw thans aan, 
Uw lievling ademt vrij, hij vliegt, ô zaalge stippen! 
Thans in uw blijden arm bekranst met mirtheblâan. 
ô Zaalge vriendschap! 'k zie door reine hemellingen, 
Uw zacht omhelst, uw hand kon de eer der christenheid, 
Aan 't akligst nootlot, aan gevloekten dwang ontwringen, 
Gij hebt den vriend uw's Gods in ruimer lucht geleid! 
Ja, 't huis van Daatzelaar, blijft eeuwig uw geheiligd! 
Uw gloeiend Outaar, van het zuiverst wit albast, 
Blijf voor 't gewoel, 't geknaag van tijd en nijd beveiligt, 
Daar deugd en wijsheid zelf op de offervonkjes past. 
Mij dunkt, 'k zie Daatzelaar met vragende aandacht luistren! 
Terwijl zijn tedre gaê hem aan haar boezem knelt, 
De zeegepraal der min, schijnt 't hart nog meer te kluistren, 
Daar trouwe Van der Veen, hun zijn gedrag dus meld: 
''k Volgde aanstonds ook naar 't veer, niets kon mijn drift beletten,

'Ik vond mijn heer de Groot, 't gaan niet gewoon, vermoeit, 

{==150==} {>>pagina-aanduiding<<}

'De Schippers weigren stout, hem over 't veer te zetten, 
'Terwijl de wind te sterk, om 't luchtig vaartuig loeit; 
'Getrouwe Laurens, die mijn achtbren vriend verzelde, 
'Wil hoe 't ook gaa, van daag naar de overzij des vloeds, 
'En daar hij dubblen loon, aan 't schraapziek scheepsvolk telde, 
'Gelukt dit, en de Groot voelt het bekoorlijkst zoets 
'Der vrijheid; Laurens zegt: hij moet voor bouwstof zorgen, 
'Zijn knecht moet hem zijn hulp in 't moeilijk reizen biên, 
''k Beveel hem uit mijn naam, (zoo blijft voor 't volk verborgen 
'Waarom ik hier verschijn) naar beste steen te zien, 
''k Blijf aan den oever van de onstuimge Merwe staren, 
'Daar 't treurigst denkbeeld, zich door mijne ziel verspreid, 
''k Zie de eer van 't menschdom, thans zijn Vaderland ontvaren, 
'Hij groet mij, met den lagch der reine dankbaarheid; 
'Helaas! (zucht Daatzelaar) na zo veel moeite en rampen, 
'Na zoo veel knellend leed, zal hij in 't vreemd gewest, 
'Welligt eerlang op nieuw met tegenspoeden kampen, 
'Niets wischt die schandvlek van 't verscheurd gemeenebest, 
'Wat leed deez'dag mijn hart, ik haakte om hem te ontmoeten, 
'Dan, ons belang verbood dit zoet der vriendschap mij! 

{==151==} {>>pagina-aanduiding<<}

'Hoe minzaam, (zegt zijn gaê) hoe gul deed hij u groeten, 
'Ach, was zijne echtgenoot, mijn hartsvriendin reeds vrij! 
'Hoe vrij dorst ze aan mijn zorg haar aardsch geluk vertrouwen! 
'Ja, 'k ken haar tedren aart, haar lief blijmoedig hart; 
'Ach, dat dit grootsch bestaan, haar nimmer moog berouwen! 
'De vrijheid van haar vriend, verzacht haar wrede smart.' 
Mijn Nimph! kies voor een poos het huisselijk genoegen, 
Te wislen met den tocht van mijn ontkomen held; 
Een stillen wellust doet zijn dankbre boezem zwoegen, 
Hij stapt vol vreugd aan land, door Laurens nog verzeld. 
Nu ziet hij al den angst en aklig donkre zorgen, 
Voor zijn vervolgers in de Merwestroom versmoord, 
Terwijl de rozengloed van vrijheids lentemorgen, 
Door sombre nevelen heên, in 't hart aanminnig gloort; 
Dan, 't denkbeeld aan zijn gaê, de blijdschap van zijn leven, 
Bewolkt zijn geest: ''k liet haar in 's wreeden vijands macht' 
'Ach, zucht 't angstvallig hart, de wraak ten prooi gegeeven, 
'Zie ik welligt de stem, der reinste deugd veracht! 
'Waar word in Nederland voor de onschuld troost gevonden?     
'Het heilig wetboek, is door 't vuur der wraak verteerd; 

{==152==} {>>pagina-aanduiding<<}

'De rechten der natuur, zijn lang en snood geschonden! 
'Mijn God! ik vlieg te rug! .... Dan gij, die 't al regeert, 
'Gij waakt nog voor het heil, der oude en edle belgen, 
'Ach, breek de kluisters van mijn terdre zielvriendin! 
'Bescherm, die dierbre, waak voor mijne onnozle telgen! 
'Ik pleit vertrouwend, op uw zaalge menschenmin.' 
De Groot, voelt door Gods trouw zijn grievend leed verzachten, 
Hoe vrolijk, lagcht de vreugd, al blozend in 't verschiet, 
Rust gij belommerd, door beminnende Englenwachten, 
Waar op Gods liefde gloeit, verhevene Godsvriend, niet? 
Toen ge uit den kerker vlood, toen zaagt ge uw kist verzellen, 
Door zaalge geesten, die, met Sions vorst aan 't hoofd, 
In 't sterfuur van de tijd, heur volken zullen tellen, 
Daar elk van hun dit heil, den sterfling reeds belooft; 
Zij overschaduwden, in 't groeien der gevaren, 
Uw trouw, daar rust de haat en wraak in sluimring zong, 
Zij schraagden 't scheepjen zelf, in 't hollend woên der baren, 
Zij koelden zacht de lucht, die in uw boezem drong: 
Toen gij uit 't koffer rees, klonk 't lied dier zaalge reien, 
Die Goëls tedre bruid, uit 't sterfelijk gewest, 

{==153==} {>>pagina-aanduiding<<}

In veiligheid naar 't feest der eeuwge min geleien, 
Daar vrijheid's hand, den troon van 's waereles bouwheer vest. 
De Algoedheid wenkt, en een der vlugge hemelzoonen, 
Meld Barneveld uw heil, terwijl hij zegeviert, 
In de altijd groene schauw, der vrije martelkroonen, 
Waarmeê Gods wolkkoets, op de olijfberg werdt versiert. 
Verhemelde aardling, 't heil van uw natuurgenooten, 
Van uw gescheiden, door 't gordijn der sterflijkheid, 
Kan 't goddelijk gevoel van uw geluk vergrooten, 
Terwijl ge om 't dankaltaar de vredepalmen spreid! 
De vriendschap zingt den lof der godlijke eigenschappen, 
Haar galm, van spheer tot spheer gekaatst, versmelt in 't Niet; 
Terwijl de Seraphijns de zilvren vleuglen klappen, 
ô Barneveld! ik hoor 't vriendschaplijk zegelied. 
Verbeelding! weggevoerd op wieken van gedachten, 
Waar zweeft gij? 't godlijk licht verbijsterd 't pinkend oog, 
'k Streef 't sterflijk oord voorbij, dan, ach, mijn ziel! uw schachten 
Bereiken nauw den top, des blauwen wolkenboog. 
Wel aan, ik volg de Groot, in Brabands vruchtbre streken! 
Mijn Godsvriend ademt vrij: de sombre lentedag, 

{==154==} {>>pagina-aanduiding<<}

Is daar, de stormwind zwijgt, het wentlend rond ontweken, 
De maan troost de oogen met een kwijnende avond lagch. 
Oprechte Laurens blaakt, door 't zuiverst meedelijden, 
't Eenvouwig hollands hart, dat dwang en trotschheid schuwt, 
Blijft aan verheven deugd, en edlen eerbied wijden, 
    Daar hij voor kluisters van gevloekte heerschzucht gruwt! 
Hoe trouw, hoe minzaam waakt zijn zorg voor 's mans belangen, 
    De Groot verlaat zig op zijn leidsmans deugd gerust, 
Hoe blijft zijn tedre ziel aan 't wijkend Holland hangen, 
    Daar nog zijn lievend hart zijn aardsch genoegen kuscht. 
De reis naar Waalwijk, naar de roem van Brabands steden, 
    Is kort, daar voorspoed zelf door ‘t zand den wagen trekt; 
De Groot blijft ongekend, schoon houding taal en zeden, 
    Hoe ook vermomt, nog vaak d'oplettende aandacht wekt. 
Nauw heeft hij 't grondgebied van 't vrij gewest verlaten 
    Of Spaansche waakzaamheid houd d'eedle vreemdling aan, 
Men vergt hem een bewijs van 't vrij gelei der Staten; 
    Dan, nauwlijks doet de Groot den Drost zijn naam verstaan, 
Of achting eer en roem, poogt hem vol vreugd te groeten, 
    De fiere Ruiterij geleid hem veilig voort, 

{==155==} {>>pagina-aanduiding<<}

Tot hij de ruime stad op 't minzaamst mag ontmoeten, 
    Daar nog zijn eernaam in Antwerpens stadsboek gloort. 
Wat hemelwellust gloeit thans in mijn jongen boezem, 
    'k Ken uw aandoenlijk schoon, ô vriendschap! al mijn lust; 
De duisternis had reeds 't ontwiklend lentebloezem, 
    Omsluiert, en natuur in zachten slaap gesust, 
Toen vriendschap 't lief gezin van Grevinghove streelde, 
    Dien Grevinghove, die in 't kooprijk Rotterdam, 
Toen rust en zaalge vree aan Godsvruchts Autaar speelde, 
    Gods kerkbruid stichtte, bij den gloed der liefdevlam: 
De dood zweefde in een drom van pijnelijke kwalen, 
    Al dreigend om de koets der tedre huwlijkstrouw, 
De brave Leeraar had weêr 't kwijnend licht zien dalen, 
    En treurde stil bij 't bed, van zijn geliefde vrouw; 
Dan, 'k hoor op 't onverwachts de sombre stilte breeken, 
    Een vrolijk meisje snelt ontroerd ter kamer in! 
Sints lang kon niets de vreugd in 't jonge hart meer kweeken, 
    Daar 't wreed gefolterd werd, door zuivre kindermin, 
Verrukking dartelde in haar levendige trekken, 
    Terwijl gevoelge vreugd, het maagdlijk blosjen siert. 

{==156==} {>>pagina-aanduiding<<}

'ô  (zegt zij,) welk een heil, 'k moet 't schoonst geheim ontdekken! 
    'Verdrukte deugd, heeft op geweld gezegevierd! 
''k Vloog naar de deur, mij dagt ik hoorde een Vaderlander! 
    'Ik groete een Ambachtsman, die mij zijn vriendschap boodt, 
'Ei vraag uw Vader, reeds lang kenden wij elkander, 
    (Dus spreekt hij minzaam) om een schuilplaats voor de Groot! 
De Groot? roept Grevinghove, o Hemel welk een zegen! 
    De pijnelijkste smart zelf vlucht, nu vriendschap wenkt, 
De zieke vliegt van 't dons, den dierbren vluchtling tegen, 
    Hij word door elk omhelst, daar vriendschap wellust schenkt... 
Verrukkend heil! ik voel, ô vrienden! uw ontmoeten, 
    Van 't dierbaar voorwerp, daar ons kloppend hart voor gloeit, 
Zweemt hier beneên reeds naar de zaalge welkoomgroeten, 
    Wanneer een aardling word van 't laag des stofs ontboeit, 
'k Hoor duizend vraagen, die door drift elkaâr verdringen, 
    Doch hoe men 't antwoord wenscht, dit word niet afgewacht, 
Hoe zijt ge ontvlucht? hoe wist ge aan 't geweld te ontwringen? 
    Wie bood uw hulp? welligt ontvlood gij deze nacht? 
De Groot doet kort 't verhaal, schoon telkens afgebroken, 
    Daar ijder keer iets welt, uit 't volle vriendenhart, 

{==157==} {>>pagina-aanduiding<<}

Bedwelmt door zachte vreugd, word 't zuiverst vuur ontstoken; 
    Wie denkt dit ogenblik aan angst – aan wraak of smart? 
Men luisterd – schreid en dankt, 'k zie elk verversching bieden, 
    Aan mijn vermoeiden vriend; elk roemt zijn zielvriendin, 
Elk dankt haar schrandre list, zij deed haar gaêde ontvlieden, 
    En offert al haar heil aan tedre huwlijksmin. 
Heldin der liefde! uw naam zal 't woên der eeuwen tergen, 
    Athene en Romen, boog op vrouwen moed en deugd, 
Hun zachte glorie kwijnt bij Neêrlands Reigersbergen, 
    Zij schenkt de maatschappij – der waereld heil en vreugd. 
Wen 't schepzel de onrust moê, weêr de onschuld in ziet treden, 
    In dit gelouterd oord, wen zaalge onsterflijkheid, 
De vrijheid welkoom kuscht, dan word in 't groenend Eden, 
    Door blijde mirthepaân uw lof uw deugd verbreid; 
Ja, vriendschap zal uw naam al juichend zelfs graveeren, 
    In de eeuwig grootsche stam, van 's levens vruchtbren boom, 
Hoe zal dan dankbre vreugd, uw trouw uw min niet eeren, 
    Dan spiegelt zig uw deugd, in de eeuwge liefdestroom! 
De Groot, ziet daaglijks zig door vrienden blij omringen, 
    Hoe dikwils word een traan, door 't fijnst gevoel geplengt, 

{==158==} {>>pagina-aanduiding<<}

 Bij 't gul omhelzen van verdreven vluchtelingen; 
    Wier heil in 't Vaderland, door 't twistvuur was gezengd! 
Nu stroomd de zuivre lucht in zijn beklemden boezem, 
    Daar hoop bevallig vleit, en vriendschap minzaam troost, 
Hoe zacht ontluikt weêr hier het kwijnend welvaarts bloezem, 
    Ik zie hoe 't weêr bedauwt met gulle lagchjes bloost. 
Hier leeft hij vrij, tot eer der blijde Antwerpenaren. 
    Vaak offert hij een zucht aan zijn geliefde gaê; 
Grootmoedig wijd hij 't hart, op Godsvruchts dankaltaren, 
    Vaak stamelt hij verrukt, der englen koorzang na! 
Geleerdheid treed hem hier, met groene lauwren tegen, 
    Verrukte Poëij, stemd zijn verheven lier, 
Hij roemt op vrijen toon Gods grootheid, macht en zegen, 
    Of liefde en dankbre vreugd, geeft aan zijn klanken zwier. 
'k Zie voorspoed weêr in 't huis van Grevinghove glooren, 
    Gezondheid zweeft verrukt op rozenwiekjens aan, 
En doet de vaale smart op 't klamme dons versmooren, 
    Daar 't lief genoegen lagcht, in jonge lenteblâan. 
De Groot, wiens oog zoo lang door sombre kerkermuuren, 
    Gestuit werd, wijd nu vrij door al 't ontwikklend schoon, 

{==159==} {>>pagina-aanduiding<<}

Der bloeiende natuur, hoe danst op lagchende uuren, 
    De schuldelooze vreugd, bij liefdens zuivren toon! 
De zon, die lang zijn oog met flauwe glanssen streelde, 
    Wen ze aan den middagboog haar gloende straalen schonk; 
Terwijl haar gouden glans, slechts 't kwijnend schijnsel deelde, 
    In 't akelig verblijf, ja, toen – toen was uw lonk, 
ô Lieve vreugd der aard, als 't licht dat in de graaven, 
    Door de oudheid half vernielt, door 't puin zijn schijnsel zend, 
Het vaal verderf ontrust, terwijl de dood zijn slaaven 
    Blijft kluistren, en geen angst voor bleeke schimmen kend. 
Die zon, mag nu voor 't oog mijn's edlen Christen's rijzen, 
    Zij lagcht in 't blozend oost, door zilvren sluiers aan, 
Hij hoorde in jonge schaauw, Gods gunst en grootheid prijzen, 
    Gevederde onschuld, juicht, langs zacht bebloemde pâan. 
Zijn hart geniet al 't zoet, der tedre stervelingen, 
    Hij gloeit door dankbre vreugd, 'k hoor hoe zijn ziel verrukt, 
In zwijgende eenzaamheid, stijgt boven aardsche kringen; 
    Terwijl hij dus de snaar tot 's hoogsten glorie drukt: 
'Geduchte Schepper! die door 't wenk van uw vermogen, 
    'Aan alles  wat bestaat het heerlijkst aanzijn schonk, 

{==160==} {>>pagina-aanduiding<<}

'Het eind der schepping wijkt, ontduikt voor englenoogen, 
    'Dan dit heelal is slechts eene stipje – een zonnevonk, 
'Een niets bij u, ô God! ô onbegrijplijk wezen! 
    'Gij die 't onvatbaar niet vervuld – en nooit begon, 
'Gij doet aan 't stervend stof, 't merk van uw liefde lezen, 
    'In elke lichtstraal van een schitterende zon. 
'Gij hegt 't heelal aaneen, door wijsheid, liefde en orden 
    'De denkkracht word verrukt, wen ze op een kruidjen staard, 
'Die zelve wenk, waar door de gloende Seraph's worden, 
    'Gebied, en 't vlindertje zweeft langs de bloemrijke aard; 
'Kan ik, door 't stof bewolkt, het flauwste denkbeeld vormen, 
    'Van een oneindig God, die door zig zelfs bestaat, 
'Die duizend zonnen schraagt, wiens zorg de ontelbre wormen, 
    'Die weemlen op dit blad, kweekt, voed en gade slaat? 
'Wie, wie verliest zig niet, in 's Almachts gunst en liefde? 
    'Is niet elke ademtocht, in uw geduchte hand?  
'Uw vaderlijke trouw, die vaak mijn ziel doorgriefde, 
    'Houd in den jongsten nood, voor 't weemlend stofje stand, 
'Welk denkbeeld, groote God! 'k noem u mijn vriend mijn vader! 
    'Toen alles mij begaf, bleef gij mijn hulp en kracht, 

{==161==} {>>pagina-aanduiding<<}

'Wie heeft het zuchtend hart, des waren Christen's nader, 
    'Dan u, 'k heb in mijn angst alleen uw troost gewacht! 
'Gij kend mijn wislend lot, 'k blijf u mijn danklied wijen, 
    'Uw wijsheid hecht het zelf met vreugd en smart aaneen, 
'Nu doet ge angstvallig, mij door donkre woestenijen, 
    'Dan door een rozengaard naar 't oord der blijdschap trêen! 
'Mijn borg, gij wijst mijn oog op godlijke tafreelen, 
'Door waarheid afgeschetst, met eeuwig zuivren gloed, 
'God gloort op Tabor's kruin, bij hemelsche gespeelen, 
    'Ook zweeft gij, als de maan het rustend aardrijk voedt. 
'Gij kent de tedre kracht van sterflijke aardelingen, 
    'Mijn Goël! sterk mijn moed, leer mij in 't grievendst leed, 
'Het morrend ongeduld, grootmoediglijk bedwingen, 
'Gij blijft in de angst des doods zelfs tot mijn hulp gereed: 
'Uw zorgend albestuur deedt mij 't geweld ontvluchten, 
    'Gij spraakt; een engelenwacht, was om mij heên geschaard, 
'Gij hoorde in 't wreedst gevaar mijn stille boezemzuchten, 
    ''k werd door uw trouw – uw gunst in nood en dood bewaart! 
'Ach, hoor mijn bêe! bescherm de lievling van mijn leven, 
    'Door 't denkbeeld, dat zij lijdt, word 't minnend hart verscheurd. 

{==162==} {>>pagina-aanduiding<<}

'Ach, zou mijn vrijheid haar thans stof tot klagen geven? 
    'Verlos mijn duifje, dat in 's dwinglands klauwen treurd! 
'Een stille hoop voorspeld mijn hart een zacht genoegen; 
    'Keert, blijde dagen, toen ons heil op min gevest, 
'Door reine dankbre vreugd, mijn boezem vaak deed zwoegen, 
    'Ach, hadt geen staatkunde ooit ons aardsch geluk verpest! 
'o God der liefde! gij, gij hebt mijn ziel doen blaaken, 
    'Voor 't edelst pronkjuweel van Neêrlands maagdenstoet, 
'Ach, laat uw menschenmin, die dierbre Vrouw bewaaken, 
    'Troost haar in 't moeilijkst lot, versterk haar fieren moed;' 
  Ja edel Christenheld, die in verdriet en kommer, 
    Zijn schoot ter schuilplaats bied, aan 't moê gefolterd hart ! 
Hij bergt uw Engelin in 't vreedzaam suizend lommer, 
    Van zijn belofte en trouw, dat 't vuur der wanhoop tart, 
Haast zult gij weêr in 't zoet der huwlijks liefde deelen, 
    Terwijl in 't vreemd gewest, uw heilzon luistrijk gloeit, 
Dan ziet ge uw vleiend kroost door blonden voorspoed strelen, 
    Daar 't vrolijk bloozend, om uw zuivere echtkoets bloeit, 
  Laat vrij uw vaderland uw grootsche deugd verachten, 
    Geen nood: Europa reikt alom u de armen toe! 

{==163==} {>>pagina-aanduiding<<}

'k Zie 't moedig Frankrijk, u vol gulle vriendschap wachten! 
    Elk viert uw grootsche vlucht, mijn held, daar blij te moe. 
Triumph! 'k zie elke dag mijn Hugo's roem vergrooten! 
    Hier bied een Koning hem zijn vorsten vriendschap aan; 
Gints word hem 't heiligdom der schittrendste eer ontslooten, 
    Wie deugd en wijsheid mint, voelt 't hart voor Hugo slaan: 
Zelfs godsdienstijver gloeit, schoon niet bij martelvuuren, 
    In 't wijsheid minnend hart, heerscht 't zacht gevoel te sterk; 
Hij moet het pleiten van menschlievendheid verduuren, 
    Zij bied hem gul den schoot van Romen's moederkerk, 
Dan, mijn de Groot wiens oog de wolken der verkeerdheid 
    Kent, staart op 't godlijk licht, wiens weêrglans hij verspreid, 
Reeds straalt zijn luister af, op Braband's schoolgeleerdheid, 
    'k Hoor Putianus, die de jeugd naar 't autaar leid, 
 Dien Putianus, 't heil van Leuven's voedsterlingen, 
    Wiens naam  geëerbiedigt blijft, bij 't laatste nageslacht, 
ô Leuven!fiere stad, gij treft mij onder 't zingen, 
    Ja, 'k roem uw vrijheids min, die slaafschen dwang veracht! 
'k Hoor Putianus, gul mijn Hugo welkoom groeten, 
    Hij bied hem huis, en hart, en tedre vriendschap aan, 

{==164==} {>>pagina-aanduiding<<}

Dan, zou hem 't vaderland, op vijands grond ontmoeten? 
    Neen, mijn de Groot, zoekt rust in Frankrijk's lelieblaan! 
Geen welgebooren man vergeet zijn eerste plichten; 
    Natuur spreekt in zijn hart, voor 't heil van 't Vaderland; 
Schoon zijn verheeven trouw voor Staatsbelang moest zwichten 
    Bied Hugo nooit zijn dienst aan Spanjens dwingeland! 




{==165==} {>>pagina-aanduiding<<}

Vijfde zang. 

Nog eens praalt Loevestein voor mijn bespiegelingen! 
    Bij de eerste voetstap in het kwijnend vaderland, 
Uw zeege, ô heerschzucht! weet een tedre vrouw te ontwringen, 
    Uw ijsren keeten zwicht voor liefden's zachte hand! 
ô Loevestein! 'k ontroer, daar 'k op uw wal blijf staaren, 
    Een zwarte nevel, rijst uit 's afgronds zwavelpoel, 
'k Zie helsche monsters langs uw diepe grachten waaren, 
    Gij staat, al de eeuwen door, der volken vloek ten doel, 
'k Zie bliksemende wraak, gints in een wolk van dampen, 
    Al dreigend zweven, 'k zie de toomelooze haat, 
Die woest een stoet geleid van jammervolle rampen, 
    Daar spijt en wanhoop zig op zwarte boezems slaat, 
Hoe zal de heerschzucht hier, door woede en nijd verwildert, 
    Haar vloek uitdondren, daar de onschendbre huwlijksmin; 
Het tederst, 't zachtst tafreel, naast vloekgedrochten schildert, 
    Hier bast me een helhond aan – gints lagcht een engelin! 

{==166==} {>>pagina-aanduiding<<}

Geen snoode wreedheid, doet de trouwste weêrhelft schrikken, 
    Zij wacht haar lot vol moed, door Hugo's heil getroost, 
Maria! ach, 'k verbeel me uw vrolijke ogenblikken, 
    Zij ziet, zij kuscht zijn schrift, daar zij van wellust bloost! 
Wat word niet uitgedacht, om 't lievend hart te strelen, 
    't Bekoorelijk gebak, dat thans haar disch bepronkt, 
Uit Braband toegestuurt! doed haar in blijdschap deelen, 
    Alleen bekend aan 't hart, door reine drift ontfonkt, 
Hier in is 't duidlijk blijk van Hugo's heil verborgen, 
     ô Dierbre reegels, met een dankbre traan besproeid, 
Uw inhoud voert haar ziel voorbij verdriet en zorgen, 
    Daar gij de reinste vreugd, op englenwijs, ontgloeid. 
Zij slijt gerust den tijd, met kindren en bedienden, 
    Hoe streeld haar Van de Velde en Elsjes zuivre min; 
In elke rang en staat, kent ware deugd haar vrienden, 
    Ja, moed en trouw, schenkt haar thans Elsje ter vriendin! 
Zij doet 't aanminnig kroost in 't lief genoegen deelen, 
    't Ontdekt geheim, rolt blij van rozenlipjes voort, 
Elk juicht, daar Vader's vlucht nu onder 't schuldloos speelen, 
    De jonge hartjens, op 't aandoenelijkst bekoord; 

{==167==} {>>pagina-aanduiding<<}

Hoe kan de onnozle vreugd, de ontzinde wraak verbittren, 
    Daar 't knaapje Vaders vlucht, den Slotvoogd staamlend meld, 
Daar liefde en vrolijkheid in tintelende oogjes schittren; 
    Doch 't beeft, daar Pronink wreed zelfs 't vleiend kindje scheld. 
De blijde moeder, smaakt de zoetste zaligheden, 
    Schoon op het strengst bewaard, trotzeerd zij slavernij, 
Haar ziel, thans door geen zorg, noch wroegende angst bestreden, 
    Wijd dankend zig aan God, in d'engen kerker vrij! 
't Jongste Engeltje in haar arm door gulle vreugdezangen, 
    Bekoord, lagcht kommerloos en word in slaap gesust, 
'k Zie 't knaapje op haar schoot, met roosjes op de wangen, 
    Terwijl hij moeders hand onschuldig streeld en kuscht, 
'k Zie 't ander hupplend langs den vlakken grond gints zweeven, 
    Hier, roept hij, Vader lief, hebt gij, van 't lezen moê, 
Deez vluggen draaitol vaak, zoo luchtig voortgedreven, 
    'k Kreeg hem dien Zaturdag nog met en zoentje toe! 
Hoe deelt Cornelia in Moeders blij genoegen? 
    Haar hart, al vroeg gewoon aan 't schoon der christendeugd, 
Mag tedre toontjes thans bij moeders danklied voegen, 
    Reeds vatbaar voor 't gevoel, van ware dankbre vreugd! 

{==168==} {>>pagina-aanduiding<<}

Ja, reinen wellust zweeft op minzaame Englenschachten, 
    Langs 't dof gewelfzel, zelf daar Hoogerbeets ontroerd, 
Bekoorlijk word gewekt, uit kwijnende gedachten, 
    'ô Hemel! roept hij, is mijn vriend, dit graf ontvoerd? 
'Mijn Hugo! in de kracht van 't onwaardeerbaarst leeven, 
    'Een leeven, dat tot eer en nut van 't menschdom bloeit, 
'Schoon ik in slaafschen dwang, den jongsten snik moet geven 
    'Denk, dat mijn vrije ziel, door zachte vriendschap gloeit, 
'Welk denkbeeld! zou een vonk van hoop mijn boezem strelen? 
    'Mijn Grootius, omhelst u ooit wêer 't lief geluk, 
'Zou dan uw grijzen vriend, niet in uw voorspoed deelen, 
    'Was ik geen deelgenoot van al uw leed en druk? 
'Ja, 'k ken uw edle ziel! kund gij mijn heil bewerken, 
    'Bied ooit het Vaderland, aan u zijn vrijen schoot, 
'Dan denkt ge aan Hoogerbeets, God zal mijn moed versterken; 
    'Ach, was ik eenmaal vrij, voor 't nadren van mijn dood!' 
Zijn geest zints lang gedrukt, door smart – verdriet en kommer, 
    Vermaakt zich voor een poos, de lasterzucht versmoort, 
Verbeelding leid hem zacht, door vrijheid's ruischend lommer, 
    Aan onschuld's blanke hand, naar 't vreedzaam sterfbed voort. 

{==169==} {>>pagina-aanduiding<<}

Josina, uit wier mond hij 't eerst de blijmaar hoorde, 
    Omhelst hem nu verrukt, zijn Dochter, al zijn lust, 
Die al 't vermaak der jeugd, in 's Vaders Kerker smoorde, 
    Schreid, daar de Grijzaard op haar tedren boezem rust, 
Zij schreid verrukt door hoop, gegriefd door meededoogen; 
    'Mijn Vader, (zegt ze) ach, de Algoedheid hoor mijn zucht! 
'Vertrouwen wij ons lot, aan 't liefdrijk Alvermoogen; 
    'Wie dacht, dat ooit de Groot deez hechtnis waar ontvlucht! 
''k Voel nog de zachte vreugd, die in mijn boezem gloorde, 
    ''k Vraagde aan Mevrouw de Groot, wier oog door blijdschap gloeit, 
'Naar 't welzijn van haar gaê, toen ik dit antwoord hoorde, 
    '' Mijn Hugo is gezond; maar door de reis vermoeid, 
', 'k Heb reeds een brief'' 'ontroerd bleef nog mijn mond geslooten, 
    Zij nam mij bij de hand, hoor (zegt ze minzaam),,, 't lot 
',Mijn's echtgenoots, ik weet 't zal ook uw vreugd vergrooten, 
    'Mijn jonge hartsvriendin, hij vlood van 't aklig slot, 
' Antwerpen bied hem reeds bescherming in zijn muuren, 
    'Ik wacht geduldig hier der Staaten uitspraak af, 
',Hoe moedig zal mijn ziel, geweld en wraak verduuren. 
    ',Men geef dees'Kerker vrij, mijn leven tot een graf!''' 

{==170==} {>>pagina-aanduiding<<}

'Is 't mooglijk! (barste ik uit) de wraak mist 't dierbaar offer, 
    'Hoe werd 't nauwlettend oog, van 't wakend volk misleid, 
',Ik sloot mijn huwlijksvriend (was 't antwoord) in een Koffer, 
    ,,,'k Vertrouwde het gerust aan Elsje's waakzaamheid!' 
Bewondring – vreugd en hoop, verzelde al de oogenblikken, 
    Daar wanhoop – angst en spijt, stâag Pronink's ziel verteerd, 
Ten top van eer gevoert, ziet hij door bleeke schrikken, 
    Zijn trotsche glorie ligt, door Maurits haat vernêerd. 
Ik volg hem naar den Haag! 'k zie hem beschroomd verschijnen, 
    In de Achtbre Raadzaal, daar de nijvre staatszorg waakt, 
Ik zie op Pronink's komst, de rust der ziel verdwijnen, 
    Van veelen uit den raad, wijl 't wroegend hart nog blaakt, 
Wijl 't heilig recht, zijn vloek nog dondert in 't geweeten, 
Om 't heilloos vonnis, dat 's lands glorie heeft gedoemt, 
Hoe ijvrig poogt men 't slot voor eeuwig te vergeeten! 
Dat Slot, dat op 't geweld der lafste trotschheid roemt. 
Nu waant me, op nieuw, van 't lot der Staatsgevangen Heeren! 
Iets, dat het hoog gezag zal gelden, te verstaan, 
Dan, 'k zie elk ogenblik haat – woede en spijt vermeeren, 
	Terwijl menschlievendheid der braven borst doet slaan;  

{==171==} {>>pagina-aanduiding<<}

Geen woeste tijger, in de Lijbiesche Woestijnen, 
Brand meer door woede en wraak, wen zijn geroofden buit, 
Zijn klauwen word ontrukt, doet 's jager's macht hem kwijnen, 
Daar een gepunte spies, op long en hartair stuit, 
Dan nu de dwinglandij, in menschlijke gedrochten, 
't Bloed kookt in de adren, wraak bepurpert 't woest glaat! 
Triumph! zij die den val der moedige onschuld zochten, 
	Zien hun gevloekt geweld, door tedre list versmaad.  
Men blijft op Pronink, wien de zorg vertrouwd was, woeden ! 
Daar hij vol moed en drift, zijn onschuld thans bepleit, 
Wie (zegt hij) kon een list, zoo stout bedacht, vermoeden? 
Neen: nooit ontbrak het mij aan trouw en waakzaamheid, 
Ik liet geen sterfling toe, om af en aan te varen , 
Ten zij hij vrijheid van 's Lands Achtbre Staaten hadt 
Ik deedt de trotsche Vrouw op 't allerstrengst bewaren, 
Dan, 't was uw last, zij moest zo vaak 't haar lust'naar stad! 
   	Ik deedt met zorg en vlijt, al wat men bracht doorzoeken! 
Dan list, betooverde mijn zwakke gemalin, 
Zij geeft haar vrij gelei, slechts aan en kist vol boeken, 
En 's Lands verrader schuilt wie denkt dit ooit hier in! 

{==172==} {>>pagina-aanduiding<<}

 Ik maakte spoed om ras uit Heusden's vest te keeren, 
Daar ik vol dankbaarheid, de roemrijkste eer ontfing, 
'k Verschijn op 't Slot en vraag na de Arminiaansche Heeren? 
Men geeft voldoend bericht: nog had geen sterveling  
Iets van de vlucht bemerkt; men had het middageeten 
Gebragt; doch zonder iets van Grootius te zien; 
Dan vaak was hij nog in zijn schrijfvertrek gezeeten, 
Wen ik de spijs aan hem en zijn gezin deedt biên; 
Dit gaf geen achterdogt; doch de avondstond verdonkerd, 
De lucht, terwijl ik mij op 't hoogste bolwerk vondt, 
Mijn oog ziet Hugo's cel, daar staag het kaarslicht flonkert, 
Mij dacht de grond verzonk, waar op ik woedend stond! 
Ja, 'k dacht een voorspook reeds van 's ketters vlucht te aanschouwen, 
Ras viel mijn aandacht, op de ontvoerden boekenkist, 
Nu bleek mij uit de rust en 't schimpende vertrouwen, 
Der dienstmaagd, al te klaar de welgeslaagde list! 
'k Vlieg naar zijn kamer, 'k stoot de deur al bevend open! 
'k Las in de vrolijkheid van 't juichend huisgezin, 
Al 't geen ik vreesde! 'durft ge op gunst, op vrijheid hopen? 
(Dus vraagde ik driftig aan het voorwerp van zijn min) 

{==173==} {>>pagina-aanduiding<<}

'Verberg mij langer niets, mijn welgegrond vermoeden, 
'Is op uw snoode list maar al te wis gevest! 
,,,Ja, (zegt zij lagchend,) na een reeks van teegenspoeden, 
,,,Zoekt thans mijn huwlijksvriend zijn rust in 't vreemd gewest,'' 
Ik dreigde woedend! 'nooit, nooit zal het u gelukken, 
    'Hem weêr te zien! hij vind al zwervend haast zijn dood! 
'Gij zult uw leven hier, uw vrijheid zien ontrukken; 
    'Wat hebt gij thans bewerkt?' ,,,het heil van mijn de Groot! 
(Was 't antwoord) ,,,hebt gij last, de vrijheid mij te ontrooven? 
    ,,,Doch schoon dit waar kon zijn, ik vrees voor geen geweld! 
,,,'t Bekoorlijkst denkbeeld, gaat het moeilijkst lot te booven, 
    ,,,Ik heb de vrijheid van mijn echtgenoot hersteld.''  
'Wat ik door gramschap zeide of deedt, niets doet haar beeven, 
    'Haar Dienstmaagd, even stout, spot met mijn woede en wraak; 
'Al wat zij deed, was slechts op last aan haar gegeeven, 
    'Mijn felle gramschap schonk hun zelfs, zoo 't scheen, vermaak, 
'Ik deed me in 't holst des nachts naar Gorkum's vesting voeren, 
    ''k Vraag bij den Drost zelf hulp, 'k zie poort en veer bezet, 
'Zelfs doet het woedend graauw nog Daatslaars hart ontroeren, 
    'Dan alles is vergeefs! 's volks muitzucht word belet, 

{==174==} {>>pagina-aanduiding<<}

'Het Koffer achterhaald, doe ik voorzichtig brengen, 
    'Voor 't raadhuis, 't word omringt door dienaar van stads recht; 
''k Ontsluit het zelfs, doch om mijn spijt slechts te verlengen, 
    'Daar niets dan eenig linne en doek in ‘t Koffer legt, 
''k Keer dus verwoed naar 't Slot, en heb met smart vernomen, 
    'Hoog edle Vadren, van 't gefolterd Nederland; 
'Dat hy te Antwerpen reeds was veilig aangekomen, 
    'Nu wacht de Spanjaard wis, heil door zijn rijk verstand!' 
Ja, 'k zie de wrok alom op vaale vleuglen zweeven, 
    Daar heerschzucht en geweld, de tanden grimmig knerst, 
Een heimelijke vrees, doet 't schuldig hart nog beeven, 
    Daar haat het gutzend bloed in zwellende adren perst. 
 Intusschen snelt 't gerucht, door Hollands vrije beemden, 
    En wekt in 't edel hart, de lang verdoofde vreugd, 
Vrees boeit de vrije tong, grootmoedig word door vreemden, 
    De zeegepraal gevierd, der lang getergde deugd. 
'k Zie Frankrijk's Afgezant, door blijdschap opgetoogen, 
    Hoe streelt mij al het heil, dat ware vriendschap smaakt, 
o Ja, Maurier! ik zie in opgehelderde oogen, 
    De vonkjens van dien gloed, die in uw boezem blaakt, 

{==175==} {>>pagina-aanduiding<<}

 Hij wenscht zijn vriend geluk, de vreugd bestuurd zijn veder, 
    Zijn trouw, zoo onbevlekt, als 't hollandsch wit papier, 
Smeekt, dat de Groot, den trotsch der lasterzucht verneder; 
    'Ga, (schrijft hij) Frankrijk reikt uw minzaam de eer lauwrier! 
'Haat zoekt op nieuw, uw naam op 't schandlijkst te bevlekken, 
    'Zoo lang ge in 't lommer van de Spaansche krijgsvaân leeft, 
'Zal zelfs 't onschuldigst woord, u tot bezwaring strekken, 
    'Ik weet, dat dit reeds stof tot helsche lastring geeft. 
'Kies 't Vaderland uw's vriends, daar leeft gij vrij en veilig, 
    'Vergeet daar nooit Maurier, maar Neêrlands schimp en hoon, 
'Daar houd me uw grootsche deugd, uw achtbre wijsheid heilig, 
    'Bloei in de schaduw van de Koninglijke kroon: 
'Daar zal geleerdheid u in de open arm ontfangen, 
    'Daar vind uw vlugge geest, alom de schoonste stof, 
'Uw Prinzelijken vriend Condé, wacht vol verlangen, 
    'Uw naam, zweeft op elks tong aan 't kunstbeminnend hof! 
'De Mesme, Jeannin en Boisize en duizend andren, 
    'Biên u hun vriendschap gul, hun roemrijk staatsbeleid, 
'Bekoorde u lang, nog smeekt een aantal Nederlandren, 
    'Uw bijzijn, ja! dit spelt de schoonste zaligheid, 

{==176==} {>>pagina-aanduiding<<}

'Hoe zal uw komst de ziel van Uitenboogaard vleien, 
'Ik ken zijn tedre zucht, voor edlen Grootius, 
''k Zie Episkopius, 'k zie al die Achtbre reien, 
'Verrukt! ach, dat uw zorg het vuur der wanhoop blus! 
'Gefolterd, wreed verdrukt, uit 't Vaderland verdreeven, 
'Ontzinkt bij velen reeds in 't vreemd gewest den moed, 
'Daar zij door zorg beklemd, door angst bekommerd leeven; 
'Terwijl geen hoop op recht hun kwijnend hart meer voed; 
'Ga, dierbre vriend! omhels daar mijn geliefde Broeder, 
'Mijn vriendschap teekend u reeds voor zijn aandacht af, 
'Daar streeld ge uw kroost eerlang in d'arm der trouwste moeder 
'Verwaardig Nêerland nooit zelfs met uw rust in 't graf. 
'Nooit moet ondankbaarheid uw slaapende asch betreden, 
'Of durft het monster dit te roekeloos bestaan, 
'Dan schiete een bliksemflits al slingrend naar beneden, 
'En doe 't verschroeide hart 't laatst op uw grafplaats slaan!' 
Thans buldert een Orkaan, van onderscheiden driften, 
Door 't kwijnend Vaderland, dat reeds zijn kluisters voelt, 
Terwijl verraste wraak in laffe lasterschriften, 
Door vlijerij geklad, laaghartig schimpt en woelt, 

{==177==} {>>pagina-aanduiding<<}

Dan, tedre godvrucht zag haar vriend den dwang ontvluchten, 
Een vonk van zachte troost gloorde in het kwijnend oog, 
Vertrouwelijke eenzaamheid! tuig hoe op stille zuchten, 
De dankbre blijdschap zweeft, die 't vrije hart bewoog. 
Ja, 'k zie het vreugdevuur op 't dankaltaar ontstoken, 
Wat heil smaakt Voszius! Schriverus edle ziel, 
Voelt vriendschaps tedre kracht, reeds met haar jeugd ontloken 
Niets, dat hem ooit zoo schoon, dan Hugo's vlucht beviel. 
Zij kan, Erpenius! uw denkende aandacht wekken, 
't Genoegen lagcht u toe, de schoone lettervrucht, 
Die hem uw vriendschap zondt, moet 't schoon geheim bedekken, 
En 't heerlijkst middel zijn, tot Hugo's grootsche vlucht. 
Gints zweeft een ligte wolk, langs Govaarts's oude muuren, 
ô Delft! het is de koets van reine dankbre vreugd, 
Zij band verdriet en zorg, zij danst op lagfchende uuren, 
In lente's poezlen arm, met 't blos der zomer jeugd; 
'k Zie juichende oudermin, haar heete traanen droogen, 
De liefling van hun echt, is 't wreed geweld ontrukt, 
Het gul genoegen gloeit in 's broeders tintlende oogen, 
Hij voelt zijn fiere ziel door edle drift verrukt;   

{==178==} {>>pagina-aanduiding<<}

Hij vliegt naar Braband, teld de sleepende oogenblikken, 
Hij snelt in Hugo's arm, hij voelt het broederhart, 
Door reine blijdschap vrij weêr op zijn boezem tikken; 
'Ach, vraagd hij, blijft mijn gaê nog door 't geweld benart? 
'Wat lot word haar gespeld?' ', Men houd haar nog gevangen, 
    (is 't antwoord) ,,, dan, geen nood, de moed begeeft haar niet! 
',Men moog haar kwellen, haast zal liefde recht ontfangen, 
,,,Wat heil vind helsche wraak en haat in haar verdriet? 
',Die dierbre haakt alléén na haar ontroofde vrijheid, 
,,,Op dat ze alom, op nieuw, voor uw belangen pleit, 
',Mijn Hugo! Ach, gij blijft der braven troost en blijheid, 
,,, Had nooit 't gevloekt belang, 't verpestend gif verspreid! 
,,,Gij vind uw vrienden nog, in grootsche en edle zielen, 
,,,Bij wien 't vertrapte recht – en troost – en schuilplaats vind 
,,,Maar hemel! 'k heb zelfs die, al bloozend vaak zien knielen, 
,,, 'k Weet, dat Prins Fredrik u vol teederheid bemind. 
,,,Verscheiden steeden, die, kon 't zijn, uw heil bewerkten, 
,,, Dan alles is vergeefsch, de haat nog niet gekoeld, 
,,,Heeft vaak, wen deugd en trouw der edlen moed versterkten, 
    ,,,Vol zinnelooze drift tot Neêrlands smaad gewoelt, 

{==179==} {>>pagina-aanduiding<<}

,,,De schrandere Coligny, blijft om uw lot bekommerd, 
    ,,,Dan niets, mijn broeder! geeft de hoop een waren schijn, 
,,, Prins Mauritz heïrvaan, die de raatzaal staag belommert, 
    ,,,Bedekt uw vrijheid, als een aklig rouwgordijn! 
,,, Kies 't moedig Frankrijk, 'k weet uw schuilplaats in deez oorden, 
,,,Is reeds bij 't snood gebroet der dwinglandij veracht, 
,,,'t Misleide volk wijt u de rampen, die hun stoorden.'' 
Die taal, en 's vrienden raad, heeft op mijn Hugo kracht; 
Hij moet zig uit den arm van dierbre vrienden scheuren, 
Antwerpens letterkoor kwijnt in een diepen rouw, 
Hoe ziet hij 't gul gezin, van Grevinghove treuren! 
Dan, plicht gebied, hij volgt de stem der eer getrouw. 
Zijn broeder wil hem zelfs naar Frankrijk's oord geleiden, 
Elk windje voert op reis hun vreugd en welvaart aan, 
Natuur wil 't bloemtapeet, langs 't spoor haar 's vriends verspreiden, 
't Genoegen lagcht hun toe, in bloezem, botje en blâan. 
De lente danst hun blij op Fransche lelie's tegen, 
Mijn balling treet vol moed in 't oord daar hij voorheen, 
Pracht, zwier en Staatsontzach, zag krielen langs de wegen, 
Waar zijn vermoorden vriend, in Holland's naam verscheen!      

{==180==} {>>pagina-aanduiding<<}

Toen elk zijne aankomst gul, als Hollandsch wonder vierde, 
Nu leid de nedrigheid, hem aan haar blanke hand, 
In de eigen voetstap, daar eens eer zijn jeugd versierde, 
Verschijnt hij onbekend, als vluchtling uit zijn land! 
Dan, schoon zijn wislend lot, op 't golvend leven wiegelt, 
Zijn naam, zijn glorie praalt, op 's waerelds wonderspil, 
Hij ziet hoe 't grootsch Parijs zich in de Seine spiegelt, 
De Golven kabblen, langs haar groenende oevers stil, 
Tot zij, in 't zilvren schuim des Oceaan's verzwolgen, 
Weêr opwaarts dampen, wen de Zon heur gloed verspreid, 
Zoo wenscht mijn Hugo's ziel, Gods wijs bestek te volgen, 
Tot 't eeuwig licht hem wenkt, naar 't oord der eeuwigheid. 
Nauw is zijn komst bekend, of 'k hoor de welkoom groeten, 
Van blijde lippen vol verrukking omgevoerd; 
Bloos trouwloos Vaderland! zie hier uw telg ontmoeten, 
Door grootsche zielen, aan zijn kunde en deugd gesnoerd! 
Wie vergt mijn Grootius, hier immer gunst te beedlen? 
De Vorst bied hem vol vreugd, een roemrijk jaargeld aan, 
Hij teldt zijn vrienden, bij de bloem van Frankrijk's edlen, 
En d'Achtbre wijsheid juicht. Versailles wandelpâan, 

{==181==} {>>pagina-aanduiding<<}

Weêrgalmen thans den lof der schranderste geleerdheid, 
De tolk van 't heilig recht gloort in der Gallen staat, 
Het bijgeloof door hem verlicht, ziet zijn verkeerdheid, 
Mijn Hugo is de vreugd van Koning – Volk en Raad. 
Wanneer de zomerzon, de middagboog doet gloeien, 
Dan zwoegt de splijtende aard'; maar, word het vuur gestuit, 
In wolken, die verdund het groeiendrijk besproeien, 
Dan kwijnt weer 't leven, in een lagchje, op 't hijgend kruid; 
Niet anders troost zyn komst, zijn dierbre landgenooten, 
Nooit door een enkle vonk van stille hoop gestreeld, 
Door heerschzucht en geweld van have en erf verstooten; 
Ik zie hoe thans hun ziel in zachten wellust deeld. 
De Groot, reeds van zijn jeugd, de toevlucht der verdrukten, 
De vriend, de voorspraak van verachte onnozelheid, 
Wiens schranderhêen zoo vaak tot heil der deugd gelukten, 
Dan, ach! thans is hem zelf recht – hulp en troost ontzeid. 
Hij ziet der woede ontgaan, de zomerdagen rollen, 
De schikking van zijn lot, vertrouwd hij aan die hand, 
Wiens almacht met één wenk miljoenen waereldbollen 
Doet wentlen, en 't heelal houd in onwrikbren stand, 

{==182==} {>>pagina-aanduiding<<}

ô Frankrijk! de eeuwen door zal de eer de grootheid schittren, 
Van uw doorluchten naam; 't was in uw zachte lucht, 
(Dit moog de dwinglandij in Nederland verbittren,) 
Daar vrijheids's liefde zweefde, op elke boezemzucht. 
Hoe minzaam reikte gij de hand aan Nêerlands braven, 
Hier mag 't beklemde hart weêr ongedwongen slaan, 
Ach, zag uw voorspoed thans door rust haar zetel staven, 
Op malsche roozen, in een groene olijvenlaan! 
Uw gulle aart doet nog mijn tedre boezem gloeien, 
Uw Leli's, eens bemorst met 's Hugenooten's bloed, 
Dat Staatszucht, door de hand van 't helsch verraad, deed vloeien, 
Zien hun verwelkte jeugd, door milden dauw gevoed. 
Neen, geen sint Bartel's nacht, doe meer uw glorie taanen, 
Die bloedvlak, de eeuwge leus van moord en burgertwist, 
ô Kwijnend rijk! word thans door stille dankbre traanen, 
Van Nêerlands vrijheids kroost al snikkende uitgewischt! 
Hoe dikwerf waart gij niet de troosteres der belgen? 
Uw schoot, ô Frankrijk! bleef, ten trotsch der dwinglandij, 
De hoop, en toevlucht vaak van Bato's fiere telgen, 
Nog aêmt hun edlen geest aan uwen boezem vrij, 

{==183==} {>>pagina-aanduiding<<}

Nog bloeid de Godsdienst, hier beschauwt door rijksbelangen, 
Rochelle was nog vrij, 's lands heil zag blij en malsch, 
Vreugd – kunstmin – liefde en vlijt, haar aan den boezem hangen, 
ô Nantes! hadt gij nooit de ketens voor den hals, 
Der vrije Godsdienst, tot 's Lands wis bederf, zien smeeden, 
Dan had geen vaal gebrek ooit van 't verwoeste veld, 
Den kommervollen angst, naar uw ontvolkte steeden 
Gevoert, dan was uw ramp nooit aan uw kroost gemeld! 
De Groot mag elken dag op nieuwe glorie roemen, 
Zijn vrijen geest verheft zig boven 't stoflijk oord, 
De vriendschap strooit zijn paân met eeuwge lente bloemen, 
Terwijl zijn naam in 't koor der hemelwijsheid gloort. 
Hier klinkt zijn heilge lier op hooggestemde nooten, 
Hier volgt de Dichtrei hem met schelle toonen na, 
Ja, dierbaar Koffer, dat mijn Christen hieldt beslooten! 
Gij leeft in zijn gezang, naast de eer der trouwste gaê. 
Mijn Vaderland! gij hoord ook de onverwelkbre glorie, 
Der schoone Reigersberge op grootsche wijs geroemd, 
Van Vondel! morgenstar in Nederlandsch historie, 
Gij die zoo vaak den dwang der trotscheid hebt gedoemd, 

{==184==} {>>pagina-aanduiding<<}

Gij wist een eerkrans om haar fiere kruin te strenglen, 
Een eerk[r]ans, die op 't schoonst haar bruine lokken past, 
Ja, daar gij zwijgt, vervangt de rei der minzaame englen 
Uw toon, schoon nijd en wrok nog de onschuld tegen bast! 
Mijn Hugo, schoon gevleid door rust en zaligheden, 
Deelt nooit volkomen meer in 't zoet der aardsche vreugd, 
Hij mist zijn heil – zijn troost- zijn wellust hier beneeden, 
Hij mist het bijzijn van de liefling zijner jeugd; 
Die tedre weêrhelft, op der Staaten last ontslagen, 
Van 't haatlijk Loevestein, ziet zich met ‘t weerloos kroost, 
Volvrolijk toegejuicht, omhelst door dankbre magen, 
Daar reine vriendschap, door verrukking gloeit en bloost. 
Mij dunkt, 'k zie die heldin het aklig Slot ontvaaren, 
De blijde schepping lagcht, de God der zaalge min, 
Verlust zich in zijn beeld: van gouden Cijthersnaaren 
Der Seraph's, rolt den lof der sterflijke engelin! 
Hoe moedig slaat zij 't oog op 's echtvriends eeuwgen kerker, 
Hoe? nietig sterfling! bloos, bloos, ijdle waterbel!   
Geen Godlijk afgezant, geen schokkende aard, neen, sterker, 
Blijkt hier uw ijdle trotsch, een Vrouw tart uw bevel! 

{==185==} {>>pagina-aanduiding<<}

 Een Vrouw ontwringt uw prooi, geen wasch lijmt vlugge schachten, 
Tot vleuglen, neen de hand, die hem in 't Koffer sluit; 
Mengt geen verdoovend gif voor sluimerige wachten, 
Zij dragen wakend hem den engen kerker uit! 
Maria's liefde en trouw kan ‘t hart des vijands treffen, 
De ontzinden haat schijnt door haar schranderheid bekoort, 
Natuur doet hier de kracht der tedre min bezeffen, 
Ik zie hoe de eerbied zelf in Pronink's trekken gloort. 
Zijn gaê zegt haar vaar wel, met tranen op de wangen; 
Maar, Hogerbeets! hoe grieft mij 't lijden van uw spruit, 
Daar zij Maria thans staag om den hals blijft hangen, 
En deeze, 't meisje zacht in minzaame armen sluit; 
'Mijn liefling! blijf de troost van uw bedroefden vader, 
'Denk dat mijn hart voor u door moederliefde gloeit, 
'Geniet hier al de gunst van den Alzeegenader,	 
    'Denk dat natuur en plicht u aan deez kerker boeit!' 
(zoo spreekt ze) En moet zig van haar tedren boezem rukken. 
Jozina gilt het uit! de smart wêerhoud elk woord, 
Nog poogt zij haar vriendin aan 't bonzend hart te drukken, 
Terwijl het jongst vaarwel! in 't hijgend snikken smoord. 

{==186==} {>>pagina-aanduiding<<}

Wat lijd mijn ziel! ik voel, ja 'k voel 't rampzalig scheiden, 
Hoe vaak benevelt dit mijn treurig wentlend lot, 
Dit denkbeeld blijft een floers voor 't vrolijk uitzicht spreiden, 
Van Hugo's tedre gaê: Jozina maakt dit slot, 
Voor haar belangrijk, daar 't gevoelig medelijden, 
Zoo zacht, zoo vleiend voor 't aanminnig meisjen pleit, 
Dat jeugd en krachten blijft een grijzen vader wijden, 
Die om de hulp en troost der jonge schoone schreid. 
Wel aan, mijn Zangnimph! Kies thans vrolijker toneelen! 
Kom, vriendschap wenkt u blij naar Gorkum's schoone vest, 
Hier zal 't gefolterd hart zich met dien wellust streelen, 
Die ons een schaduw maalt van 't eeuwig Heilgewest. – 
Daar zie ik 't vaartuig aan den blijden oever nadren, 
De welkoomgroet golft door de zoele lentelucht, 
Zelf stroomd 't misleide volk nu 't fijnst gevoel door de adren, 
Zie roept elk, door deez Vrouw is Grotius ontvlucht! 
Haar liefde dorst gerust, om hem haar vrijheid wagen, 
Wie eert haar trouw – haar deugd – haar moed – haar grootheid niet. 
Wie moet haar schuldloos kroost zoo weerloos niet beklagen? 
Maria ziet hoe elk haar thans zijn bijstand bied.  

{==187==} {>>pagina-aanduiding<<}

De zachte blijdschap straalt mijn Daatzelaar uit de oogen, 
Hij leid haar gastvrij aan de hand zijn woning in, 
Zij valt door tederheid, door wellust opgetoogen, 
Nu spraakloos in den arm van Daatzlaar's echtvriendin! 
Elk trekje teekend vreugd, die 't teder hart doet zwoegen, 
De zachte omhelzing gloeit door reine dankbaarheid, 
Den kusch der vriendschap lispt het zaligst vergenoegen, 
Daar 't drijvend oog een traan door englen weelde schreid. 
Hoe blij mag Daatzelaar aan Hugo's vriendschap denken, 
Terwijl zijn telgjes hem, zoo schuldloos gul zoo zacht, 
Op moeder's tedren wenk de liefste kusjens schenken , 
Daar vleiende onschuld op hun staamlend mondje lacht. 
'k Zie reeds in 't grootsche Delft de tedre boezem's zwellen, 
Daar elk door zuivre min en rein verlangen gloeit, 
'k Zie de ouders van de Groot zijn gaê in de armen snellen , 
Hoe word 't gevoelig hart thans door natuur geboeit! 
'k Hoor Hugo's moeder, die, gedrukt door tegenspoeden, 
Haar leven wegkwijnd, in een sombre treurigheid, 
Nu juichen: 't is genoeg God wil mijn smart vergoeden, 
Mijn zielverdriet verdwijnt, neen, langer niet geschreid, 

{==188==} {>>pagina-aanduiding<<}

Mijn Dochter! liefling van mijn Hugo's treurge dagen, 
Mijn Dochter, die de vreugd mijn's levens hebt gered, 
Gij zult mijn zwakke kracht door dankbre blijdschap schragen, 
De Schepper van 't heelal verhoorde mijn gebed; 
Hij zag mijn traanen aan, zijn gunst hoorde al mijn klachten, 
Hij zag de grievende angst, van 't lijdend moederhart, 
Gekruiste Goël! 'k voel, 'k voel al 't leed verzachten! 
Gij kend die tedere band, zelfs in uw felste smart, 
Mijn Borg, toen 't doodzweet op uw bloedend voorheoofd stolde, 
Zag nog uw stervend oog uw moeder vleiend aan, 
Een godlijk woord, dat van uw bleeke lippen rolde, 
Deed haar geschokte ziel het heilgeheim verstaan; 
Dank zij uw liefde en zorg: na zoo veel boezemzuchten, 
Zing ik het zeegelied der reine dankbaarheid, 
Mijn telg, mijn jongen vriend, mocht 't wreed geweld ontvluchten 
Terwijl uw hand, hem weer langs glorie paden leid:  
Ik mag zijn weêrhelft thans in bevende armen knellen, 
Hoe streelt mij 't lief gevlei, van zijn onschuldig kroost, 
Kom, dierbren huwlijksvriend, laat onze boezems zwellen, 
Door dankbre vreugd, wij zien ons door Gods min getroost! 

{==189==} {>>pagina-aanduiding<<}

Wie kan de zalighêen, waar voor dit tijdlijk leeven, 
Nog vatbaar is, naar eisch ooit schildren? ....Word 't gevoel, 
't Genieten van een geest, door woorden ooit beschreeven? 
De taal der gloenste drift, is veel te stomp en koel. 
Mijn dierbre Reigersberg vergeet de zorg en kommer, 
Dan telkens vliegt haar hart naar 't rijk bevolkt Parijs! 
Ze omhelst haar huwlijksvriend, vaak in Versailles lommer, 
En mind – en streelt en kuscht, op Hollandsch tedre wijs! 
Dan nog houd 't Vaderland haar in zijn kring beslooten, 
't Belang van mijn de Groot en zijn geliefd gezin, 
Duld niet, dat nog zijn gaê haar heil mag zien vergrooten, 
Door 't strelend bijzijn van het voorwerp haarer min, 
De vriendschap drenkt haar ziel, hier nog met wellust teugen, 
Ze omhelst Amelia, thans als een fiere bruid, 
Elk wentlend tijdstip, kan haar blijden geest verheugen, 
Nu huwt de welkoomgroet aan 't juichend feestgeluit. 
De jonge Amelia, aanminnig aangebeeden, 
Sloot nu, met de eer der jeugd, het plechtig trouwverbond, 
Die lieve schoone smaakt, de reinste zaligheden, 
Zij ziet haar aardsch geluk, op liefde en deugd gegrond.  

{==190==} {>>pagina-aanduiding<<}

Ze omhelst haar zielvriendin, de vreugd blinkt in haar oogen, 
Zij bied haar Bruidegom, haar vol verrukking aan, 
Ik zie de bruiloftsrei door blijdschap opgetoogen, 
Hoe vrolijk strooid de jeugd, Jasmijn en mirtheblâan, 
Wijl andren 't bloemfestoen, vol kunst met vlugge vingren 
Bevallig strenglen, om het brandend echtaltaar! 
'k Zie zelf Maria, blijde een luchtig kransje slingren, 
ô Lieve Amelia! door uw gevlochten hair. 
Men huwt, en juicht en dankt, den God der kuische liefde; 
Dan, hemel! welk een lot stuit op 't bebloemt gordijn! 
Der huwlijkskoets, waar op de dood den boezem griefde, 
Der schoone Amelia? ..... ô aardsche vreugd! verdwijn! 
Verdwijn, ô  lief geluk! ik zie de woeste golven, 
Der wisselvalligheid, verscheur nu 't feestgebloemt! 
'k Zie al de blijdschap in een traanenvloed bedolven, 
Den glans der blijdste hoop ter eeuwge nacht gedoemd, 
De lentemorgen had den galm der bruiloftszangen, 
Nog hooren rollen, toen ze in 't purper kleed getooit, 
Uit oosterkimmen rees; dan 'k hoor dien galm vervangen, 
Door 't doodelijkst gegil, daar rouw, cipressen strooit! 

{==191==} {>>pagina-aanduiding<<}

Ik zie de tedre Bruid in 's echtvriend's arm bestorven, 
Daar nog den kusch der min op blauwe lippen zweeft, 
Zij heeft de Bruiloftskrans der eeuwge vreugd verworven; 
Terwijl haar Bruidegom in foltrende angsten leeft. 
Een wrede kwaal deed haar op 't onverwachtst bezwijken, 
Terwijl zij sluimerde op huwlijks rozenblâan, 
Filint ontwaakt, en ziet de ontwijffelbaarste blijken 
Des doods, en bied vergeefsch zijn tedren bijstand aan,  
Hij gilt vergeefsch om hulp, maar ziet, na weinig stippen, 
Zijn veege schoone door de schicht des doods geveld, 
Hij kuscht het laatst vaarwel op haar verstijfde lippen, 
En houd haar snikkend aan zijn barstend hart gekneld. 
De weêrhelft van de Groot, gewoon de felste schokken 
Van 't wisselvallig lot, grootmoedig doortestaan, 
Voelt nu haar fiere ziel, haar grootschen kring onttrokken, 
Zij voelt het lijdend hart door doodelijke angsten slaan, 
Geen zucht, geen enkle traan kan 't foltrend leed verzachten, 
'k Zie haar bij 't sterfbed van haar zielvriendin geknield; 
Dan, Christen Godsdienst wenkt, en 'k hoor haar tedre klachten, 
'Nu krijgt de boezem lucht, Amelia ontzield! 

{==192==} {>>pagina-aanduiding<<}

(Dus treurd zij) 'Lentebloem! moest u de dood ontrukken, 
In 't vrolijk oogenblik, toen al uw vleiend schoon 
Ontlook, ach, mocht ge alleen uw wenschen zien gelukken, 
Tot dezen prijs, ach! schuilt dan in uw huwlijkskroon, 
Mijn zielvriendin! de slang die wreed uw jeugd verpeste ? 
ô   Liefdrijk God! ach  geef haar vriendenrei gedult, 
Filint, die al zijn heil in haar bezitting veste, 
    Filint, die eenzaam om uw liefling treuren zult! 
Waar vind gij troost! waar vind haar afgeleefde moeder, 
    Nu 't zacht genoegen, in haar klimmende ouderdom, 
Dan , 'k bloos mijn God! ik zwijg, ô zalige Albehoeder! 
    Waakt niet uw menschenmin voor ons behoud alom? 
Mijn lieve Amelia, zou 't aardsch geluk nog smaken, 
    Indien dit waarlijk tot haar heillot had gedient, 
Hier was haar kring voltooit, zij moest 't bestek volmaken, 
    Dat eens gevormt werd door den zaalgen menschenvriend. 
Ligt wordt zij thans begroet, door blijde hemelreien, 
    Die haar verzellen, voor den throon van 't Godlijk Lam, 
Zij ziet de juiste rêen waarom wij troostloos schreien, 
    En knielt verrukt, en dankt bij de eeuwge liefdevlam, 

{==193==} {>>pagina-aanduiding<<}

Ja, 't eeuwig wijs bestuur, ontroerde feestelingen! 
Droog eens, aan 't eind des tijds, uw heete traanen af, 
Filint! gij zult ontwaakt den toon der liefde zingen, 
Wen ge uw Amelia, onsterflijk voert uit 't graf! 
De schoonste lentedag, bewolkt door zoelen regen, 
Kwijnd, wen de wolk verdrijft met zachter zuiver pracht, 
't Aandoenlijk schoon, alom gespreid langs veld en wegen, 
Vertederd 's aardlings ziel, daar Godsdienst plechtig lacht, 
Zoo zie ik thans de deugd van Hugo's gaê wêer pronken, 
Met zachten luister, daar zij 't slapend lijk beschreid, 
Hoe word haar geest ontgloeit, door zuivre hemelvonken, 
Ze oogt haar vriendin nog na, in 't rijk der eeuwigheid! 
De speelgenootjes, die de lieve bruid bekransten,  
Bestrooijen weenend  nu het witte doods gewaad, 
Met bloemetjes wreed verscheurd, zij die om 't Autaar dansten,  
Verzellen 't sluimrend stof, met traanen op 't gelaat, 
In 't vaal Cypressenschauw verwelkt het mirthenbloezem, 
De blos der liefde kwijnt, in 't zuiver wit der deugd 
Voor 't bruiloftstuiltje dekt 't gewormt uw blanken boezem, 
    Een droeve rouwkreet dooft den galm der reinste vreugd, 

{==194==} {>>pagina-aanduiding<<}

Dan 't lust mijn nimph niet meer in 't dal des doods te zingen, 
Daar zwarte schaduwen, op wolken van 't verderf, 
Al domlend zweeven en elkanderen verdringen; 
    Mijn Goël! dat uw glans mij voorstraal, als ik sterf!  
'k Zal thans de vreugd, de troost van mijn de Groot geleiden, 
Naar 't rijk, dat haaren vriend een vrije schuilplaats schenkt, 
De bruine zomer lagcht op Delfts bebloemde weiden, 
Daar hij de vette room uit schuimende emmers drenkt, 
Zij wier verheven geest, zoo edel zoo grootmoedig, 
Zoo meedelijdend deelt in 't lot van 't wisslend stof, 
Staard op de zegekroon, die eens haar borg zoo bloedig, 
Won, toen hij zegepraalde op Satan's jammerhof, 
Zij voelt haar boezem thans door nieuwe vonken blaken, 
Door reine vonken van ontgloeide huwlijksmin, 
Zij blijft vol moed en trouw haar Hugo's heil bewaken, 
Hoe treft haar 't waar belang van haar geliefd gezin: 
Elk blad, dat ze uit de hand haar 's echtvriends mag ontfangen, 
Vertedert 't edel hart, en sterkt haar grootschen moed; 
Dan elke regel wekt ook 't heigende verlangen, 
Hoe haakt ze elk oogenblik naar 't zielverrukkendst zoet, 

{==195==} {>>pagina-aanduiding<<}

Naar 't zalig ogenblik, dat, na een reeks van zorgen, 
En tegenspoeden haar in 's lieflings armen voert! 
'k Zie, hoe de hoop, als 't licht des schoonsten zomermorgen, 
In 't vleiendst zachtst verschiet, 't beminnend hart ontroerd: 
Dan nog eischt zijn belang in 't Vaderland haar'ijver, 
En onverwrikbre moed, hoe pleit zij voor zijn recht! 
Span! tedre Zangeres! Span hier uw snaaren stijver, 
'k Zie door ondankbaarheid, de deugd hier troost ontzegt, 
Hoe doet haar bil'ken eisch de laage schraapzucht bloozen, 
'k Hoor hoe ze in Rotte's vest het loon der Staatszorg vergt, 
'k Hoor haar in Hollands raad beklemde zuchten loozen, 
Terwijl geweld en haat haar schimpend hoond en tergt. 
Intusschen blijft de Groot zig elke dag steeds vleien, 
Met 't dierbaarst voorwerp aan zijn zwoegend hart te zien, 
Geen voorspoed, geen geluk, geen vreugd der hoofdsche reien, 
Kan hem den waren troost in 't eenzaam zwerven biên. 
't Doorschijnend sluier, lugt van spinrag zaamgeweeven, 
Bedauwt door 't klamme zweet der zwijmende natuur, 
Had 't lagchende gelaat der schepping reeds omgeeven, 
De sluimring naderde, op elk vluchtig rollend uur, 

{==196==} {>>pagina-aanduiding<<}

De herfst verdreef de jeugd, uit Frankrijk's ruime bosschen; 
Terwijl de toon der vreugd langs wijngaards heuvlen klonk,  
Daar poezle voorspoed blij, de sijpelende trosschen 
Afplukte, en 't wrang verdriet in zoeten most verdronk, 
Toen schoone Reigersberg, in 't vrolijk oord mogt landen, 
Verrukking – liefde en vreugd vliegt de edle te gemoet, 
Hoe voelt zij 't vrije hart door 't heiligst vuur ontbranden, 
Daar Hugo spraakloos haar in bevende armen groet! 
Hoe vrij klopt nu haar hart, 't voelt niets dan hemel weelde, 
Al wat hun meer omringt, kwijnd weg; hun ziel geniet 
Een wellust, die zoo schaars een sterflijk aardling streelde, 
Een wellust, slechts geschikt voor 't vrije Godsgebied, 
De Algoedheid ziet het heil dier tedre lievelingen, 
Op 't wentlend rond nog met dien Goddelijken lust, 
Als toen om 's levensboom de Mirthen kransjes hingen, 
En maagdlijke onschuld werd door zaalge min gekuscht. 
De Groot, door vreugd verrukt, vergeet nu aan haar boezem, 
't Ondankbaar Vaderland, zijn hechtenis, smaad en hoon, 
Een zacht genoegen spreid 't aanminnig lentebloezem, 
Van kommerlooze rust op 's levenspaân ten toon, 

{==197==} {>>pagina-aanduiding<<}

Maria blijft alom bewondrende aandacht wekken, 
Haar tederheid – haar moed, bekoort, zelfs 't koudste hart, 
Zij blijft beschroomde liefde een schittrend voorbeeld strekken, 
Hoe gloênde tederheid den wreedsten dwingland tart. 
Elk haakt om haar te zien, door blijdschap opgetoogen, 
Charlotte, de echtgenoot van moedige Condé, 
Omhelst haar als vriendin, - uit helder tintlende oogen, 
Straald blanke oprechtheid af, naast liefde en zaal'ge vreê! 
'ô Glorie mijner kunne! 'k blijf u mijn eerbied wijden, 
'Hoe vaak zocht ik vergeefsch een schoon bedachte list, 
'Om mijn geliefden Prins van banden te bevrijden, 
    'Dan had mijn liefde en trouw u de eeuwige eer betwist; 
'Doch, 'k bleef staag vruchtloos hulp en veilige uitkomst zoeken!...' 
    (dus spreekt ze) en knelt de gaê van Hugo aan haar hart, 
Laat gluipende afgunst nu 't geluk der onschuld vloeken,  
Zij ziet zig door den bloei der stille deugd gesart, 
Wie mijn de Groot waardeert, wil zijn gezin ontmoeten, 
Elk mint de telgjes, van dien grootschen wonderstam, 
Elk wil reeds Vaders trouw in 't minzaam wichje groeten, 
't Onnozel trekje tuigt reeds vrijheids edle vlam, 

{==198==} {>>pagina-aanduiding<<}

Ja, 't jonge hartje gloeit door grootheid, deugd en liefde, 
Door heilige eerbied voor Gods groote Majesteit, 
De vrijheids min, die vroeg 't ontwiklend zieltje griefde, 
Is in elk lachje zacht in 't jeugdig blos verspreid. 
Hoe vrolijk bloeit het kroost, bewaakt door tedre zorgen, 
Der trouwste moeder, die het huizelijk geluk, 
Weêr zacht doet rijzen, als een zoele lentemorgen, 
Uit donkre nevlen van verdriet en angst en druk. 
ô Vaderlandsche Vrouw! niets kan uw naam ontluistren, 
Dat Frankrijk's maagdenrei al triplend bloemtjes strooi, 
'k Hoor de achtbren vrouwenstoet vol gul genoegen fluistren: 
'Wel aan, dat onze hand haar met een eerkrans tooi!' 
Nooit, ô Maria! zal, uw roem, uw eernaam taanen, 
ô Morgenster! gij kon voor Hollandsch glorie ligt 
Door 't zwartste wolkgebergt het bloozend heilspoor baanen, 
Daar de akeligste nacht voor uwen luister zwicht. 
De Groot! laat haat en wraak vrij op uw welvaart woeden, 
Zij bloeit aan 't Fransche hof, door Lodewijk beschauwt. 
De laster, aan de borst der nijd met zulfer gloeden 
Gezoogd, braak vrij heur gif; uw rust blijft mild bedauwt. 

{==199==} {>>pagina-aanduiding<<}

Gij smaakt de zalighêen van 't stil – het amptloos leeven, 
Terwijl geleerdheid haar trezooren u ontsluit, 
Ik zie een vlugge faam bekranscht met lauwren zweeven, 
Zij galmt aan 's aardrijk's pool de Groot! uw  grootheid uit. 
Hoe plechtig ziet zig elk der achtbre weetenschappen, 
De heilige offers door uw vluggen geest gewijd; 
De reine Godsdienst spreid, langs zilvren glorietrappen 
Des eerentempels, u 't bepurpert voettapijt! 
Geen dwaalziek bijgeloof zal ooit uw ziel bekooren, 
Geen eigenbaat geleid uw voet aan 't beeldenkruis, 
Gij ziet het godlijk licht in 's heilands sterfuur glooren, 
En volgt zijn zuivre ziel, in 's Vaders heilrijk huis! ... 
Het lauwe bloed, dat uit zijn wreede wonden vloeiden, 
Wascht zacht, de Christendeugd, op 't dwaalspoor vuil bemorscht, 
Dit schonk de Groot die pracht, die luistrijk – godlijk gloeiden, 
Voor 't oog des Seraph's, ja, voor 's waerelds glorievorst!... 
Hij ziet vol smart Gods kerk in donkre nevlen kwijnen,– 
Met welk een edel drift – met welk een fieren moed, – 
Doet hij den morgenglans der heldre waarheid schijnen! ... 
Dan, ach! het scheemrig oog pinkt, door dien hemelgloed. – 

{==200==} {>>pagina-aanduiding<<}

ô Frankrijk! eeuwig  zult ge op de eer – den luister boogen, 
De roem van 't menschdom mag, aan 't woest geweld ontvlucht, 
Omringt door vreugde en heil, - omhelst door 't meededoogen, 
    Vrij ademhalen in uw zachte – uw zuivre lucht. 
Mijn Hugo mag gestaâg zijn stille rust zien bloeien, 
    Terwijl 't gezellig hart, een edle vriendenstoet, 
Daar al zijn uuren zacht door lauwerbeemden vloeien, 
    Op 't heilig spoor der eer, zoo gul als vrij ontmoet, 
Hij blijft de vreugd en lust van al wie deugd waardeeren, 
    Zijn weêrhelft is het beeld der eerste huwlijksmin, 
Elk poogt in haar 't geluk van eden's beemden te eeren, 
Men vind vermaak in elk van Hugo's vrij gezin. 
Zijn van de Velde zelf deelt in der braven achting, 
De liefde voor zijn Heer, - zijn kundigheid, zijn deugd, 
Kroont hem met eer en roem, de vrolijkste verwachting, 
Van 't heilrijkst huwlijk streeld, zijn hart met tedre vreugd! 
't Aanminnig Elsje blijft al 't loon der trouwheid smaken, 
Elk heeft 't bewondrend oog gestaag op haar gevest, 
Laat valsch geleenden zwier, op trotsche schoonhêen blaken, 
Mijn blozend Elsje is de eer van Hollandsch fier gewest! ... 

{==201==} {>>pagina-aanduiding<<}

De grijze Jeanin, is begeerig haar te aanschouwen, 
De Groot, moet aan zijn vriend, de jonge schoone biên; 
''k Moet (zegt de Grijzaard) haar aan wien ge u dorst vertrouwen 
'Het lentebloemtje, dat uw vrijheid waasemt, zien.'– 
Hij ziet zig daaglijks door de zoetste vriendschap streelen, 
De vriendschap, eens gevest op Hollandsch vrijen grond, 
Doed hem, belangrijk, nog in vreugde en lijden deelen, 
Van elk, wie ooit vermaak in de eer van 't menschdom vondt,–  
Nu doed eens Voszius hem de eelste troost ontfangen, 
Dan schenkt Herpenius, Schriverus of Maurier, 
Door schrift voldoening, aan zijn uitgerekt verlangen 
De broeder van zijn gaê, zo schrander, trouw als fier, 
Meld hem geduurig, 't lot der trotsche dwingelanden, 
En maalt hem 't Staatsgeheim met grootsche kleuren af, 
Terwijl hem dagelijks de kracht der teêrste banden 
Van Bloedverwantschap, – vreugde en stillen wellust gaf. 
Geen staatszorg boeit zijn geest, zoo vrij – zoo onbekommert, 
Geniet hij 't vreedzaam heil, dat vlijtige oefening bied, - 
Zijn voorspoed, door de zorg der vriendschap staag belommert, 
Bloeit weelig, – dan, eerlang, doet huisselijk verdriet, 

{==202==} {>>pagina-aanduiding<<}

Al de aardsche zaligheid door doodlijke angst verstikken, 
Een heir van kwalen valt den vriend der godheid aan, 
De pijnelijkste smart zweeft nu op de oogenblikken, 
    En voert, zoo 't schijnt, mijn held aan 't eind der levensbaan.– 
Door kwelling lang vermoeid, zijn de afgematte krachten 
Niet meer geschikt, om 't woen der pijn, op 't logge dons, 
Te tarten, – dan, Gods gunst, hoord al de jammerklachten 
Der liefde, – Levensvorst! Toon – toon uw trouw aan ons! ... 
Aan ons, die neêrgeknield, u om bescherming smeeken!... 
Dus zucht zijn echtvriendin, – terwijl hij sluimrend rust, 
Doch ras ontwaekt,– nu schijnt zijn liefdrijk oog te breeken, 
Hij voelt zig in den arm der liefste gaê gekuscht, 
Terwijl zijn telgjes om het veege ziekbed schreien, 
    Zij streelen 't klamme zweet met zachte handjes af, 
En blijven snikkend hem met tedre namen vleien, 
Met namen, die alleen de reinste teêrheid gaf ... 
De schicht des doods verstompt op zijn beklemden boezem, 
    Terwijl hem 't leven, met een schild van roozeblâan, 
Verdedigd , 't gloeiend gif der kwalen dat het bloezem, 
Der welvaart zengt, verdooft, in liefden's tedre traan. 

{==203==} {>>pagina-aanduiding<<}

Ik zie gezondheid gul de poezle hand hem bieden, 
Hij rijst, Gods liefde dekt mijn waaren Christen zacht; ... 
Zij wenkt, en de aklige angst moet uit zijn woning vlieden, 
Des levens engel houd voor zijne koets de wacht, – 
Allengs keert nu de vreugd op Englenwiekjes neder, 
De zaalge vriendschap wijd een traan, door deugd geplengt, 
Die 't heiligst – 't fijnst gevoel, zoo gloeiend – zacht –zoo teder, 
Met liefde op 't dankaltaar der reine godsvrucht mengt! ... 
Ja, Frankrijk's zachte lucht voed weêr de tedre krachten 
Mijns helds, zijn zielsvriendin – zijn vrolijk groeiend kroost, 
Zien weêr het knellend leed elk oogenblik verzachten, 
Daar 't gul genoegen ras op rozenwangen bloost. 
Ja, moet het grootsch Parijs, voor gloênde schichten beeven, 
Die de onverzoenbre dood, terwijl de lente ontwaakt, 
Op vuurge vleuglen, der rampzaalge pest, doet zweeven?... 
De Groot ziet hoe de zorg der tedre vriendschap blaakt!... 
De Mesme, in Frankrijk's raad, door staatkunde aangebeeden 
Smeekt, dat de Groot, de Stad, daar wanhoop woed, ontwijkt!... 
Zijn landgoed, 't stil verblijf van aardsche zaligheden, – 
Daar wufte weelde en pracht in 't schomlend loof bezwijkt, 

{==204==} {>>pagina-aanduiding<<}

Dit landgoed bied hij gul de Groot ter veilge wooning 
'Ontvlucht, (dus is zijn taal,) daar met uw lief gezin, 
'Mijn edle boezemvriend! de onzaligste vertooning 
'Altijd belommert door Gods tedre menschenmin, – 
'Geen woeste dartelheid stoord hier uw oefeningen, – 
'Geen woelende ondeugd treft daar uw verheven ziel, – 
'Natuur voerd u omhoog, op dichtbespiegelingen, 
'Daar vind ge, al 't geen uw ooit in 't leven best beviel, 
'Een rijke boekzaal kan uw denkkracht voedzel schenken, 
'De rust die uw verzelt begunstigd daar uw vlijt, 
'De Schepping zal alom uw zwevende aandacht wenken, 
'Daar zig 't vertedert hart aan dankbre blijdschap wijd.'– 
Dit aanbod streeld de Groot, vermoeit door 't rustloos woelen 
Van Hof en Stad, verlangt zijn geest na stille rust, 
Ja, op dit Landverblijf zult gij uw zelf gevoelen, 
De Groot! – hier word gij blij door vrede en heil gekuscht.–  
Hier wijd hij elke dag aan edle bezigheden;– 
Natuur, die 't groen gewaat weêr om heur leden plooit. 
Bied gulle lagchjes, daar de lente alom haar treeden, 
Met zacht ontluikend kruid en malsche bloemtjes strooid.  

{==205==} {>>pagina-aanduiding<<}

Zijn weêrhelft smaakt hier 't zoet van 't ongedwongen leeven, 
Geen hoofschen dwang bekoord 't vrij kloppend hollandsch hart, 
Hier ziet ze in 't lagchend groen, de blijde kind'ren zweeven, 
Terwijl geen norsche zorg hun lieve jeugd benart: 
Hier zal geen dartle list het jonge hart verpesten, 
De lieve moeder vleid zig op een zodenbank, 
En poogt den throon der deugd voor 't speelend kroost te vesten, 
Zij toond hun 's Hemelsch gunst: de stamelende klank, 
'Van kinderlipjes, streeld het liefdrijk Alvermoogen!' 
    (Dus spreekt zij) vleiend, plaatst ze een liefling op haar schoot,... 
Elk leest de dankbre vreugd in Moeders minzaame oogen; 
    Zij voelt zig onverwacht, omhelscht door haar de Groot, 
Hij zet zig naast zijn Gaê, elk wichtje vleid om kuschjes, – 
De knaapjes huplen door de dichte lindenlaan, 
Of plukken bloemtjes, voor hun vriendelijke zusjes, 
Die kransjes vlechten, in de jonge roozenpaân.–  
Die vrolijke onschuld kan deez grootsche ziel bekooren, 
Elk trekje der natuur schetst de eeuwge grootheid af, 
Van hem, die liefde en zorg voor 't wormtje zelfs doet glooren;–- 
Intusschen keert de stad in een verslindend graf; – 

{==206==} {>>pagina-aanduiding<<}

De vaale pest, geteeld in 's afgronds zwavelkolken, 
Vliegt op de vlerken van de zuiderkoeltjes aan. 
Verschrikking – doodlijke angst en wanhoop treft de volken, 
Waar zij verschijnt, de dood volgt haar verwoeste paân. 
Dit monster, doet de vreugd uit Frankrijk's hoofdstad vluchten, 
Zij blaast het doodlijk gif met blauwe lippen uit, 
Het feestgezang versmoort, in bange boezemzuchten, 
De toon der liefde kwijnt, in 't akligst lijkgeluid! ... 
Hier ziet een jonge gaê haar zielenvriend bezwijken! – 
Hij slaat 't verwilderd oog, op 't voorwerp van zijn min, 
Zijn paers gevlakte hand doet klemmend kennis blijken, 
Hij zucht, hij kuscht, hij snikt – en slaapt de doodslaap in! .... 
De blijde Bruidegom, die 't echtaltaar ziet gloeien, 
Ziet, hoe de wellust van zijn fiere jeugd verbleekt. 
Zij knielt, de Priester sluit hun zaalge huwlijksboeijen, 
Terwijl haar drijvend oog in 's jonglings armen breekt; 
Hij voelt haar hijgend hart nog op zijn boezem tikken, – 
Terwijl haar gloênde mond den kusch der liefde bied; 
Nu gilt Filant, daar hij, in de ijslijkste oogenblikken, 
Zijn jonge zielvriendin in wreede doodsangst ziet; 

{==207==} {>>pagina-aanduiding<<}

Zij poogd zig worstlend uit zijn siddrende arm te rukken, 
'k Sterf (zegt zij,) schuw, ach! schuw, mij die uw jeugd verpest! – 
Hij blijft haar stervend aan zijn tedren boezem drukken, 
En lieve Julia ontvlucht het sterfgewest; 
Haar jongsten adem, door haar vriends beklemde lippen, 
Al heigend weggekuscht, vergift zijn gudzend bloed, 
Zijn arm besterft, hij laat de laatste zuchten glippen, 
'k Zie 't minnend paar veréénd door een onzaalgen gloed, 
Het liefdrijkst huisgezin vergt 't teederst meedelijken, 
De Vader, onlangs blij door 't lagchend kroost gestreeld; 
Toen 't vleiend staamlen 't hart des nijv'ren kon verblijden, 
Ziet hoe elk oogenblik nu nieuwe rampen teelt,-  
Zijn reeds bezweken kracht, word nog voor 't laatst verzamelt, 
Terwijl zijne echtgenoot den jongsten snik verbeid, 
En 't stervend kindje om hulp, in 't moordend lijden, stamelt, 
Of, heigend aan haar borst, om 't laatste teugje schreid! ... 
Nu breekt het moederhart; zij kuscht de onnozle traanen, 
Van 't moê geworsteld kind, en daar haar veege mond, 
Gods vaderlijke trouw voor 't heigend kroost blijft maanen, 
Scheurd straks de hand des doods het heilrijkst echtverbond!.. 

{==208==} {>>pagina-aanduiding<<}

Zij sterft! ... haar zielenvriend blijft haar in de armen klemmen, 
Haar zuigling, wreed verteerd door onuitblusbren gloed, 
Knelt 't mondje aan har borst, terwijl reeds de adren stremmen, 
En zuigt voor moedermelk, vergiftigd stollen bloed! ... 
Dit jammervol tafereel, kan 't teder hart ontroeren; 
Veredelend gevoel! gij kund verbeeldingskracht, 
Al schreiend, in 't verblijf der wreedste rampen voeren, 
Parijs! hoe golft uw lucht, door de akeligste klacht! ..  
Ik zie de wanhoop door uw ruime wijken waaren, 
Terwijl zij 't zwoegend hart der moedloosheid bezielt, 
'k Zie zaalge vriendschap, die gints met ontvlochte hairen, 
Voor 't godlijk zoenaltaar haar's zaalgen heilborg knielt! .. 
Zij zag op 't wreedst alom haar heilge banden scheuren, 
Lucinde sterft, in de arm der trouwste zielvriendin, 
Die, door verdriet vermoeid, nu in 't angstvallig treuren, 
Haar jongste toevlucht zoekt, bij de eeuwge menschenmin!.. 
Zij voelt het gif der pest door zwellende adren vloeijen, 
Elk schuwde haar vol angst, zij voelde in eenzaamheid, 
Haar jongen geest getroost, van 't wislend stof ontboeien, 
Lucinde hoord haar lot, en zaalge vriendschap pleit, 

{==209==} {>>pagina-aanduiding<<}

Op tedre liefde en trouw; zij vliegt om hulp te bieden, 
Zij koelt haar gloende dorst, zij schenkt het hijgend hart, 
Der stervende vriendin verzachting; de angsten vlieden, 
De krachten, afgemat door folterende smart, 
Herstellen zich, nu kuscht de dankende Lucinde, 
Weer ‘t welvaarts blosje, dat op zachte wangen kwijnt, 
Dan, de ijsselijkste kwaal vermoord de zielsbeminde, 
Van schreiende Annet, de wreede dood verschijnt. 
ô  Hemel (gilt zij) moest Annette u overleeven, 
Ach! word uw liefde, uw trouw verschriklijk dus beloont, 
Ik word rampzalig, dus 't verdriet ten prooi gegeven; 
Lucinde! ach, had gij nooit me uw dierbre hulp getoond, 
'k Moet leven, om uw dood op 't ijslijkst te gevoelen, 
Mijn zwakke kracht bezwijkt, ja eeuwig liefdrijk God! 
Dank zij uw gunst, de dood blijft in mijn boezem woelen, 
Lucinde! ô  uw vriendin geniet het troostrijkst lot. 
Zij sterft op 't koude lijk, haar heete traanen stollen, 
Op 't maagdelijk gelaat; ô  jammervolle stad, 
'k Zie de akligste uuren u voorbij naar 't eeuwig rollen! 
Dan de eeuwge goedheid ziet uw naam op 't duurzaam blad, 

{==210==} {>>pagina-aanduiding<<}

Van zijn gedenkboek, dat het lot der volken reegelt; 
Verwoesting drijgt vergeefsch; een drom van eeuwen wacht 
Nog op uw glorie, 't plan der godheid moet bezeegeld, 
Gij moet de wieg nog zijn, van 't wisslend nageslacht. 
Gevoelige de Groot voelt Frankrijk's wreede rampen,	 
Wat lijdt zijn tedre ziel, hij ziet elk oogenblik, 
't Bevolkt Parijs, bewolkt door vaale neveldampen, 
En hoort het bang gegil van wanhoop, smart en schrik, 
Hij huwt zijn zuchten aan de beê der Christenschaaren, 
God ziet vol tedre zorg hun smeulend offer aan, 
Straks blinkt zijn liefdevuur vertroostend op de altaaren, 
En 't leven strooit alom weêr jonge roozenblaân, 
Gods wenk gebied, de pest verschuilt in 's afgronds hoolen, 
Terwijl zig 't aklig graf verzadigt, eindlijk sluit. 
Nu stroomt een zuivre lucht, van 't ijs der noorder poolen 
En deelt gezondheid, kracht en werkzaam leven uit. 
Zoo ziet mijn held gestaag de lotverwisselingen, 
Van 't vrolijk bloeiendst rijk, met staarende oogen na. 
Dit alles voert zijn geest ver boven de aardsche kringen; 
Daar knielt hij voor den troon der eeuwige gena, 

{==211==} {>>pagina-aanduiding<<}

Het lief genoegen strooit nog blij zijn levenspaaden; 
Daar zie ik Daatzelaar en jeugdige Maurier,  
Met jonge Reigersberg, 't verlangend hart verzaaden, 
De zachte vriendschap schenkt zijn dagen jeugd en zwier. 
Ik zie zijn tedre drift in duizend vraagen leeven, 
Die drift die elk op 't nauwst verbonden hout aan 't oord, 
Daar 't hart, den eersten slag ontwiklend heeft gegeeven, 
Daar de eerste lichtstraal heeft in 't sluimrig oog gegloord. 
Mijn Daatzelaar, gewoon aan Hollandsch smaak en zeeden, 
Vind bij zijn ouden vriend op 't land zig zelven weêr; 
Hij meld hoe Holland thans zelfs zijn beroemdste steeden, 
Ziet vliegen op den wenk van Nassauw's trotschen heer, 
Hoe 't land, vermoeit door tijd en  geld en volk te spillen, 
Naar vrede hijgt, ondanks Prins Mauritz heldenmoed, 
Doch hoe de woeste orkaan van wreede Kerkgeschillen, 
Nu 't oogmerk is bereikt, zoo 't schijnt heeft uitgewoed, 
De zoon van Reigersberg, brengt tedre liefdegroeten, 
Van ouders, maagen en een dierbre vriendendrom, 
Elk wenscht mijn Hugo weêr in 't Vaderland te ontmoeten, 
Hoe lang (vraagt elk) zwerft nog de deugd als balling om? 

{==212==} {>>pagina-aanduiding<<}

't Bevallig landverblijf keert in een vrolijk eden, 
Voor 't dierbaarst huisgezin, dat liefde en onschuld voed, 
De reinste blijdschap daalt, al juichend hier beneeden, 
En lagcht hun vleiend toe, verzelt door de englenstoet! 
Ja, 't stil verblijf der deugd, daar godvrucht vrij mag bloeijen, 
Daar geen verraad, noch list natuur te wreed verkragt, 
Daar doet de aardsch englenrei den schoonsten luister gloeijen, 
En houd voor de onschuld op godsliefden wenk de wacht. 
De Groot, door Staatsbewind, noch norsche zorg gekluisterd, 
Wijd al zijn kracht aan 't nut der maatschappijen toe, 
Daar geen vergetenheid zijn glorie ooit verduisterd, 
Zij praalt in vollen glans. De wraak, 't vervolgen moê, 
Zal eens de grootheid zelfs mijn's edlen Christens kennen, 
Ja, blozend zal zij vaak, wanneer het recht versuft, 
Door woeste twist, zig stil aan Hugo's uitspraak wennen, 
Wanneer de nevel vlucht voor 't schitterendst vernuft. 
Maurier blijft aan zijn zorg een dierbren zoon vertrouwen, 
'Gelei zijn fiere jeugd naar Themis heilig koor,' 
(Dus smeekt hij) en de Groot doet hem den glans aanschouwen 
Der wijsheid, die hem wenkt naar 't stijgend eerenspoor.  




{==213==} {>>pagina-aanduiding<<}

Zesde zang.

De hoogste Ceder, die zijn wolkensteigrend lommer, 
Al schomlend uitbreid, op den grootschen Libanon, 
Terwijl zijn donkre schauw zorg, angst, verdriet en kommer, 
Verbergt voor 't vrolijk licht der heldre middagzon, 
Blijft in den grond waar eerst zijn teder scheutje groeide, 
Stout de eeuwen tarten; dan verplaatst hem 's sterflings hand 
Door werktuigkunde en kracht, terwijl hij groenend bloeide, 
In andre luchtstreek, ver van 't eigen Vaderland, 
Zoo kwijnd de frissche jeugd, die op zijn bladen lagchte, 
Ja, schoon een vetten grond hem gul zijn voedzel bied, 
Schoon telkens de avonddauw den gloed des daags verzachte, 
Zijn fiere kruin pronkt met die grootsche schoonheid niet; 
Zoo blijft ook mijn de Groot in Frankrijks's vruchtbre streken, 
Schoon gulle vrolijkheid al dartlend hem onringt, 
Berooft van waare vreugd, niets kan dien gloed ontsteken, 
Die elk gevoelig hart tot zuivren wellust dwingt. 

{==214==} {>>pagina-aanduiding<<}

Nog kan verbeelding hem door hollandsch beemden voeren, 
Elk voetstap toond hem 't merk van kommerlooze vreugd, 
Hoe kan 't herdenken nog zijn teder hart ontroeren, 
Door 't luchtig schaduwbeeld van zijn verwelkte jeugd! 
Nog blijft hij voor 't belang van 't worstlend Neêrland waken, 
Elk Vaderlander vind in hem een trouwen vriend, 
Geen laage wraakzucht doet zijn edlen boezem blaken, 
Ik zie zelfs hoe zijn deugd Oranje viert en diend, 
Dan 't trouwloos Vaderland blijft de onschuld wreed vervolgen, 
't Vertrapt zijn dierbaar kroost, daar 't helsche slangen voed, 
Ik zie hoe heerschzucht, nog op mijn de Groot verbolgen, 
Op zijn verdeediging met Tijgers wraaklust woed. 
Mijn Christen, van 't geweld zijn 's vijands thans beveiligd, 
Had zijn beschuldiging met stoute taal weêrlegt, 
En aan zijn vriendenrei grootmoedig toegeheiligd, 
Zijn stem verdreef de slaap, uit 't oog van 't machtloos recht, 
Hij deed het zilver wit der heiligste onschuld schittren, 
Der onschuld, die vol smart troost zocht bij Neerlands God, 
Dan die verdeediging kon haat en wrok verbittren, 
En schoof de grendlen weg van 't Loevesteinsche slot. 

{==215==} {>>pagina-aanduiding<<}

Daar bleef nog Hogerbeets den avond van zijn leeven 
Wegkwijnen, door zijn kroost in 't akligst leed verzeld, 
De Groot bleef om zijn vriend, schoon zelf van 't juk ontheeven! 
Door wrede zielensmart, te jammerlijk bekneld. 
Kon zijn verdeediging den heldren glans doen lichten, 
Die waarheid recht en trouw, op 't plechtigst heeft verspreid, 
Dan zou zijn Hogerbeets, 't rampzalig lot zien zwichten, 
Daar Hugo's heilig recht ook voor 's mans onschuld pleit! 
Docht vruchtloos; 't wreed geweld slaat weer op nieuw aan 't woelen, 
Men doemt op nieuw de Groot, daar nijd de tanden knerst, 
De snoode heerschzucht moet den gloed der wroeging voelen,  
Daar Staatslist, nu ontdekt, door spijt en schaamte berst. 
Gewijde drukkonst! die tot heil der maatschappijen, 
In vrijheids zachten arm met zuivre schoonheid bloeit, 
En vaak de rampspoed maalt der helsche slavernijen, 
Word door geweld in haar geboortelucht geboeit. 
Men durft de fiere stem der moedige onschuld smooren; 
Dit treft der braven ziel! hoe grieft dit mijn de Groot! 
't Gerucht doed hem al ras, die sombre treurmaar hooren, 
Nu vlucht de laatste hoop! 't Is waar, Prins Mauritz dood, 

{==216==} {>>pagina-aanduiding<<}

Kon eens verandring aan 't bestuur der landen schenken; 
Dan welk een flauwen troost! mijn  Hugo! 'k voel uw leedt, 
'k Zie liefde en vriendschap u in Neêrlandsch beemden wenken, 
Dan de eer verbied, dat ge ooit verneert hun tegen treed.  
Neen: eerst moet wrevlen haat uw fiere deugd erkennen, 
Eerst word het wraakzwaard van 't ontwaakte recht gekuscht, 
Door heerschzucht, die zig aan geen wet, noch plicht wil wennen, 
Ofschoon zij bloozend al heur misdaan is bewust.  
Mijn edlen Christenheld ziet vast zijn jaaren zinken, 
Ver achter 't zichtbaar stof, in de arm der eeuwigheid, 
Zijn naam blijft de aardbol door met grootsche glorie blinken, 
'k Zie hoe elk Rijksmonarch, hem om zijn vriendschap vleid; 
Nu ziet hij zig genood, aan 't hof der logge Deenen, 
Dan bied den fieren Zweed de schittrendste eer hem aan, 
Gints wenkt hem 't Duitsche rijk, daar welvaart is verdweenen, 
't Heil, langs den Rhijnstroom kwijnd in jonge wijngaard blaân; 
Maar, de edle balling wil zig aan geen vreemden wijden, 
Hij gruwt op 't denkbeeld, dat 't belang der maatschappij, 
Waar aan hij zig verbond, ligt met 't geluk kon strijden 
Van Neêrland, thans in 't schauw der krijgsbanieren vrij. 

{==217==} {>>pagina-aanduiding<<}

Hij blijft grootmoedig, schoon door huiszorg vaak bekommerd, 
Hij voelt het wanklen staag van 't ondermaansche lot, 
Maar blijft door de eeuwge trouw van 's waerelds vorst belommert 
Daar hij met eigenbaat en laage vleizucht spot. 
De waare Godsdienst, door geen bijgeloof ontluisterd, 
Zij, die bevallig bloeit in blanke Lelieschauw, 
Zij, die 't weldenkend hart van 't logge stof ontkluisterd, 
Vertroost mijn Hugo, door haar zuivren hemeldauw; 
Zijn wooning is 't verblijf van godgewijde zeeden, 
Hier offert zuivre deugd, op 't gouden reuk altaar, 
Van Jezus eeuwge min, haar vrije smeekgebeden, 
Hier leeft de wellust, der verdrukte Christenschaar. 
'k Zie Uitenbogaard hier een vrijen adem haalen, 
Zijn hart, dat voor de Groot door zuivre vriendschap gloeit, 
Verbeelding doet hem vaak nog door die beemden dwaalen, 
Waar Hugo's jeugd zoo vrij, zoo schittrend heeft gebloeit, 
Zijn vaderlijke zorg bleef toen het zwellend bloesem, 
Der kennis koestren, door den gloed der reine deugd, 
Zijn raad, zijn minzaamheid, kweekte in den tedren boezem 
Des jonglings, toen al 't schoon van onverwelkbre vreugd: 

{==218==} {>>pagina-aanduiding<<}

Door al de wissling heên, van 't doorgeworsteld leeven, 
Was Uitenbogaard voor mijn Hugo de eelste vriend, 
De trouwe raadsman, die hem veilig voort deed streeven, 
Op 't spoor des heils; hier werd de Godheid blij gediend; 
'k Zie Episkopius wiens achtbre Godgeleerdheid, 
De trotsche nijd verblind, en door haar zuivren gloed, 
Aan 't oog der Godvrucht toond, hoe schaadlijke verkeerdheid, 
De tedre ziel berooft van al 't verrukkendst zoet. 
't Huis van mijn Grootzius, de Godsdienst toegeheiligd, 
Pronkt als een schaduwtrek van 't hemelsch heiligdomn, 
Daar Neêrlands Christenstoet, voor zielendwang beveiligd, 
Zag hoe den glans der hoop langs zwarte wolken klom. 
Dan welk een naare nacht van ijsselijke rampen, 
Versmoort de glorizon aan Frankrijk's heldre trans? 
De paersche blixem, golft door aklig zwarte dampen, 
De zaalge vrêe bezwijkt, en voorspoeds zachten glans 
Verdwijnt; de tweedracht zweeft in gloênde zulferwolken, 
Zij blaast haar gif in 't hart van 't koninglijk gezin, 
Zij wapend 's broeders hand, met scherpgewette dolken, 
En wekt de woeste wraak, in 't oog der Koningin!... 

{==219==} {>>pagina-aanduiding<<}

De ondankbaarheid, geteelt in 's duivels gloênde poelen, 
Treet aan het Fransche Hof in Priesterlijk gewaat, 
En doet de Medicis haar helsche wreedheid voelen, 
De purpren hoed beschauwt het nooit ontroerd gelaat, 
Het hart sints lang versteent, doet door geen schaamte de adren, 
Meer zwellen, Richeljeu in Staatslist uitgeleerd, 
Durft moedig tot den troon des jongen konings nadren, 
Daar hij den schepter meer dan 't kerkbewind waardeerd. 
Zijn oogmerk moet bereikt, zijn staatsgezach moet klimmen, 
Hij wind allengs de gunst van goeden Lodewijk, 
Hij doed zijn glorie reeds van achter de Alpen glimmen, 
Daar hij het oorlogsvuur bestuurd, tot roem van 't rijk, 
o Frankrijk! 'k schuw vol angst dien chaos uwer twisten, 
'k Zie 't hof verwart, natuur in 't zwoegend hart versmoord, 
Gevoelig offert hier elk edeldenkend Christen, 
Een traan daar zij de stem der menscheid staamlend hoort. 
'k Zie hier een Koningin van kroon en troon verstooten, 
Een Zoon, te wreed misleid, vertrapt het hijgend hart 
Waar onder hij met zorg met al zijn kroongenooten, 
Gedragen werd, wat angst! – wat wrede boezemsmart! 

{==220==} {>>pagina-aanduiding<<}

Vorstin! gevoelde gij, terwijl ge angstvallig vluchte, 
Uit 't oord, daar gij vol pracht het vorstlijk huwlijk sloot, 
Daar gij in 't baren van drie Rijksmonarchen zuchte, 
Waar van één, thans den dolk naar 't Moeder hart u stoot. 
Gevloekte burgerkrijg, snelt door de vruchtbre streeken, 
Ik zie 't verwoeste veld bespat met 's landmans bloed, 
Ik hoor de tedre Vrouw, den wreedsten moorder smeeken, 
Om deernis met haar kroost, vol kommer opgevoed. 
Ontzinde drift geeft zelf den schijn van Godsdienstijver, 
Aan 't onmeedogend woên, van staatszucht en verraad, 
Een helsch gedrocht, span' hier zijn helsche snaren stijver, 
En schetst de gruwlen van den wreedsten menschenhaat. 
Doet 't buitenlandsch geweld de blonde voorspoed vluchten, 
Terwijl verschrikking wreed op oorlogs dondren rolt, 
Vloek zweeft in de angst des doods, op de afgebroken zuchten, 
Daar 't bloed der helden op der paarden hoeven stolt: 
Dan dwaalt verwoestinge langs den platvertrapten akker, 
Terwijl de veldling bij 't verbrande stulpje schreid, 
Doch 't onheil bliksemt straks, trouw, moed en wraakzucht wakker 
En krijgsdeugd huwt zig fier, aan 't schranderst krijgsbeleid, 

{==221==} {>>pagina-aanduiding<<}

Maar muitzucht! vloekgedrocht! Scheurd gij de heilge teuglen, 
Van 't waakzaam staatsgezag, dan zweeft 't afgrijslijkst lot, 
Der schoonste maatschappij alom op vuurge vleuglen, 
Dan vloekt de wanhoop snood deez aard – zig zelf – en God! 
ô Frankrijk! wat  al ramp heeft uw geluk bestreeden, 
Men trapt de Godsdienst wreed op 't vry en schuldloos hart, 
Bearn hoe zwoegde gij, toen door rampzaligheeden, 
Hoe werd uw heil, uw rust, door zielendwang benart! 
Gevloekte Burgerkrijg, gij doet natuur bezwijken, 
Terwijl gij zinloos in uw eigen boezem wroet, 
Uw eigen hart doorknaagd, uw zetel vest op lijken, 
Uw heeten dorst verkoelt, met gudzend broederbloed, 
Rochelle bleef vol moed den slaafschen dwang verduuren, 
Rochelle, de eer en roem van Frankrijk's grootsch gebied, 
Die nijvre koopmanschap, in haar versterkte muuren , 
Gul in den forschen arm der Zeevaart bloeien ziet; 
Rochelle, 't vrij verblijf van edle heldenzielen, 
De veilge schuilplaats, van elk trouwen hugenoot, 
Die moedig weigerde voor Romen's dwang te knielen, 
Daar Staatszucht voor 't Altaar 't staal in zijn boezem stoot, 

{==222==} {>>pagina-aanduiding<<}

ô Fiere Vest! uw moed heeft dwinglandij beledigt, 
Uw grootheid moet verneert, uw edle vrijheids min 
Kwijnt, schoon natuur op 't sterktst uw vestingbouw verdedigt, 
Gefolterd en benauwt het bloedig puingraf in. 
De wraak en 't krijgsgeschrei, dat reeds de lucht vervulden, 
Omringt uw trotschen wal, waar word uw hulp gebôon? 
Heerschzuchte Richeljeu, kan nergens vrijheid dulden, 
Haar naam zelf kwetst zyn ziel. 'Wreek, edle Vorst! uw hoon, 
'Op de aanhang van Calvijn, gij moet hun trotscheid dwingen, 
'Brittanje vliegt ter hulp van dien gevloekten stoet, 
'Uw krijgsroem moet na de eer van al uw Vadren dingen, 
'Wreek aan den Hugenoot uw'Vaders schuldloos bloed!' 
(Dus spreekt hij) en ontfonkt de wraak in 's Konings boezem, 
Rochelle wordt berent, den toevoer afgesneên, 
Der burgren hoop verwelkt, als 't mollig lentebloezem, 
    Door een orkaan verstrooit, en wreed in 't stof vertreên.                  
 Is 't mooglijk, Lodewijk! kund gij uw bloeddorst koelen, 
Met 't onwaardeerbaar bloed aan uwen dienst gewijd, 
Zoo ras het burgerhart zig zelven kon gevoelen, 
Dan werdt het door uw roem, en door uw deugd verblijd. 

{==223==} {>>pagina-aanduiding<<}

Welk ijslijk denkbeeld moet uw ziel niet doen ontroeren, 
Terwijl gij 't moordgeschrei der woeste benden hoord! 
'k Zie hier een Jongling wreed door dwang ten strijde voeren, 
Die, met den eersten schoot, zijn grijzen Vader moord, 
Hij werpt het moordtuig weg, en vliegt in 's vijands drommen, 
Daar hij langs stervenden den Grijzaart tegenstapt, 
Hij valt, de doodsangst doet zijn bleeke mond verstommen, 
    Terwijl een briezendpaard zijn bekkeneel vertrapt.   
Daar stoot de hand een dolk in 't hart des dierbren broeders, 
Terwijl den jongsten snik den laatsten vloekwensch smoort, 
Hoe galmt gints 't naar gegil van Ega's – Telgen – Moeders, 
Wier liefste panden reeds door tweedracht zijn vermoord! 
Bij elken uitval der verwoede steedelingen, 
Ontbrand op nieuw de wraak, terwijl de wanhoop groeit, 
Niets kan de trouw en moed der fiere burgren dwingen, 
Daar nog een vonk van hoop op Britschen bijstand gloeit. 
Dan, vruchtloos! hongersnood waart door de ontvolkte wijken, 
Terwijl de pest den  dood naar heilige offers leid, 
Ik zie den grootsten held naast 't hulploos kind bezwijken, 
Dat hem al stervend nog om 't laatste kruimtje vleid!– 

{==224==} {>>pagina-aanduiding<<}

De bange moeder, lang berooft van 's levens blijheid, 
(Haar Gaê viel aan haar zij, daar ze op de wallen streed, 
Rochelles vrouwenstoet, kend 't zalig heil der vrijheid, 
    En tart vol moed, voor haar, in rouw het grievendst leed,) 
De bange Moeder treurt, omringt door tedre kindren, 
Die, op haar zorg gerust, nu vruchteloos om brood 
Haar vragen, 't vaal gebrek doet reeds hun krachten mindren, 
Om 't veege wiegje zweeft de pijnelijkste dood, 
Den laatsten voorraad strekt, om nog haar lievelingen, 
Voor 't laatst verkwikking, in hun ijslijk lot, te biên, 
Zij ziet door honger thans hun ingewandjes wringen, 
Daar zij vergeefsch om troost haar staag in de armen vliên, 
De maagre handjes, om haar zwakken hals gestrengelt, 
Verzaamlen nog voor 't laatst al de uitgeteerde kracht, 
't Verbleekte mondje kuscht, en 't zieltje word verengelt, 
Terwijl de wreedste smart, nog in de doodstuip lagcht; 
Zij gilt door zielverdriet, daar zien haar brekende oogen, 
Haar pas gebooren wicht door gloenden dorst versmoord, 
Haar boezem, lang verdroogt, gloeit thans door mededoogen, 
Daar zij de laatste kreet van 't stervend kindje hoord! 

{==225==} {>>pagina-aanduiding<<}

Onzalig treurtoneel! dat tedre harten griefde, 
De lucht, door 't naar gegil der stervenden vervult, 
Voert 't treurgeluid alom; 'k zie gints hoe zuivre liefde, 
In d'arm des doods bezwijmt, door smart en ongeduld, 
De jonge Bruidegom bleef op de stadsmuur waaken, 
Daar fiere Laura hem geen oogenblik begeeft, 
Nog blijven zij het zoet der reinste wellust smaaken, 
Terwijl de bleeke dood op gloênde kogels zweeft; 
Een dringt ‘er onverwachtst in stoute Amintas boezem; 
'Mijn Laura! 't Is genoeg, 'k sterf voor mijn Vaderstad!' 
Waak, eeuwge liefde! waak voor 't jeugdig levensbloezem 
Van haar, die ik min trouw mijn min gezworen hadt, 
Mijn liefling! wees  getroost! God zal uw jeugd beschermen, 
'k Verbeid u in 't gewest der onbevlekte min! 
Hij valt op Laura's borst! ach, zoudt ge uw niet ontfermen, 
ô   God der liefde! zie zijn jonge hartvriendin, 
Dus smeekt zij, laat mijn ziel in 't schaduwdal verëenen, 
Gij hoord mijn zucht ik voel, 'k druk zijn verstijfden mond, 
De Algoedheid wilde haar vol gunst gehoor verleenen, 
Daar men het meisje in d'arm haar 's vriends bestorven vond. 

{==226==} {>>pagina-aanduiding<<}

Pest, hongersnood en vuur, doen 's burgers fierheid buigen, 
Vorst Lodewijk zag reeds een wentlend jaar voltooit, 
Hij zelf moet de edle trouw der strijdbre vest getuigen, 
Terwijl de zeege in 't eind bebloede lauwren strooid. 
Niets kan de zwakke stad bij de overgaaf bedingen, 
Ze ontsluit de poort: de Vorst treed door het rookend puin, 
Nu koelt de moedwil zig aan veege steedelingen, 
Welke overwinnings krans siert 's dwinglands trotschen kruin! 
Is dit uw zeegepraal, op eigen grond bevochten, 
Op burgers, die weleer op 's Konings wenk gereed, 
De krijgsvâan volgden, in de stoutste legertochten, 
Verdienen zij dien haat, zoo zinloos woest als wreed? 
ô Lodewijk! kund gij het gudzend bloed zien rooken, 
Van hun die dankend op uw erfgrond eens verheugd, 
Uw wieg beschermden, toen het twistvuur snood ontstoken, 
Den bloei verzengde, van uw pas ontloken jeugd?    
Rochelle! voedster van het lagchend vergenoegen! 
Geruste en vrije wieg van spelende overvloed, 
Die, daar de scheepsbouw voor haar bloeiend heil bleef zwoegen, 
De Fransche welvaard heeft met jeugd en kracht gevoed,  

{==227==} {>>pagina-aanduiding<<}

Nu moest gij, diep verneêrd in 's dwinglands kluisters kwijnen; 
De woeste krijgsknecht, door 't geleeden leed verwoed, 
Doet nog de laatste vonk van veege troost verdwijnen, 
En trappeld schimpend in 't geplengde burgerbloed! 
Ik zie de Maagdenrei vermoord, of snood geschonden, 
    De Moeders, 't vleiend kroost naakt uit den arm gescheurd, 
De veege Held, die nog zijn Gaê beschermt, gebonden,  
En naar het wreedst verblijf ter hechtnis heên gesleurd! 
Onzalig wroet de wraak in eigen ingewanden, 
De Moeder vloekt haar Gaê, als moorder van zijn Zoon, 
Ik zie de wanhoop wreed in 't Zusterhart ontbranden, 
Haar Broeder thans beschauwt met de overwinnings kroon, 
Doorgriefd het kloppend hart van Milkas haar' Beminden, 
Haar Milkas, die haar nog in stervende armen hield, 
Hier kan oud Romen weêr Kamillas Zuster vinden; 
Zy word door de eigen wraak, door de eigen drift bezielt! 
Hoe lang dwaalt nog mijn geest langs donkre schaduwpaden? 
Daar mij de naam van mensch doet blozen? 'k vlucht; op 't spoor 
Der eer, dank ik verrukt door edel gloriedaden, 
Dat ik tot de eigen rang, als mijn de Groot behoor! 

{==228==} {>>pagina-aanduiding<<}

Onsterflijke de Groot! tot eer der stervelingen, 
Schonk de eeuwge wijsheid u het aanzijn op deeze aard, 
't Verstand ontwikkeld hier, maar in verheevner kringen, 
Word 't heerlijkst oogmerk eens van uw bestaan verklaard? 
Hij treurd om Frankrijk's ramp, en 't lot der Hugenooten, 
Verwarring heerscht alom, men spreekt nog denkt meer vry, 
's Volks heil en welvaard is in keetenen geslooten, 
't Vertrouwen, onlangs nog den band der Maatschappij, 
Is nu op 't wreedst verscheurd, het vleiend vergenoegen, 
Is voor verraad en list, 't rampzalig oord ontvlucht, 
Alom doet wreed verdriet der braaven boezem zwoegen, 
De sombre treurigheid slaakt telkens zucht bij zucht. 
Mijn Hugo's tedre ziel door wisslende berichten 
Uit Nêerland, staag geschokt lijd nu eens bittre smart, 
Of voelt bevallig zig tot dankbre vreugd verplichten, 
Wen Nêerlands heil 't gevoel van 't wislend noodlot tart. 
Ontrolt de Zeegepraal hun fiere legervaanen, 
Beeft Spaansche dwinglandij, dan roemt de Groot zijn God! 
Hij offert op 't Altaar der Godvrucht dankbre traanen, 
En voelt al 't strelend zoet van Nêerlands heilrijk lot, 

{==229==} {>>pagina-aanduiding<<}

Dan, hoort hij de onschuld soms in wreede doodsangst zuchten, 
Wen 's vijands magt de trouw der helden overwind, 
Wanneer 't Bataafsche heir het slachveld moet ontvluchten, 
En Spanjaarts wreedheid dorp, en veld en beemd'verslind. 
De Groot, wat heeft uw hart veel knellende angst geleeden? 
Om 't lot van Groeneveld; hij die, door wraak misleid, 
Den snoodsten aanslag tot Prins Mauritz dood hielp smeden, 
En 't heilloos offer werd van zijn toegeevendheid.  
Den fieren Stoutenburg, het wakend recht ontvlooden, 
Erkend in geen gewest nu meer zijn Vaderland, 
Nu zie ik eens zijn dienst aan Holstein's Vorst gebooden, 
Dan aan den vijand zelf van ‘t Vaderland verpand, 
Maar Groeneveld, misleid door zijn wraakzuchten Broeder, 
Vind, door de hand een's beuls, op 't wreed schavot den dood, 
De laatste toevlucht van een moêgetreurde moeder, 
De liefde en wellust van een jeugdige echtgenoot, 
Vergeefsch poogd't moederhart, 't mêelijden te doen gloeien, 
Vergeefsch is 't smeken zelf der lieve onnozelheid, 
Zijn eenig telgje word veracht, zijn bloed moet vloeien, 
't Is vruchtloos schoon zijn Gaede om 's lieflings leven schreid, 

{==230==} {>>pagina-aanduiding<<}

ô Grijze Weêuw! gij moest dien ramp dan overleeven,  
Uw glorierijk geslacht word dus op 't wreedst bemorst, 
Wat heeft, ô Groeneveld! uw tedre ziel gedreeven? 
Gevloekte wraak! gij spreid uw gif in de eelste borst. 
De Groot leest dit bericht vol smart en meededoogen, 
Maurier had dit getrouw zijn boezemvriend gemeld, 
Maria ziet hoe thans in Hugo's drijvende oogen, 
Een zucht, een gloênde traan, van spijt en deernis zwelt, 
'Is 't mooglijk (zucht hij) moest, na zoo veel tegenspoeden, 
'Beroemt Bataafsch geslacht! ach moest, na zoo veel hoon, 
ô Barnevelds! nog eens 't misdadig offer bloeden? 
Mijn vriend, mijn Groenevelt! wat pronkte uw deugd niet schoon, 
Kon moord, kon laag verraad uw zachte ziel bekooren, 
Heeft wroeging niet uw hart met foltrende angst doorknaagd, 
Zaagt gij in 't ruim verschiet uw Vaders schim niet glooren, 
Hij, die Prins Mauritz zelf nog stervend heeft beklaagt? 
Moest gij door dit bedrijf langs 's Grijzaarts voetspoor streven? 
Is dit de heilleer der zachtaarte Christenheid? 
Zij toont 't grootmoedig hart in schulden te vergeven, 
Daar ze in den wreedsten nood voor 's vijands misdaân pleit! 

{==231==} {>>pagina-aanduiding<<}

Ach! zoo Gods eigen Zoon, wiens bloed voor moorders vloeide, 
Met liefdrijke oogen zag op 't ongeveinst berouw, 
Zoo hij, die den arm des doods door liefde gloeide, 
Mijn vriend omhelst heeft, 'k weet hij bied aan elk zijn trouw. 
Dan dankt uw Vader God voor 't liefdenrijk verzoenen, 
Daar ge aan den troon naast een gekruisten moordnaar knielt, 
'k Zie Eden's vreedepalm bevallig om u groenen, 
Terwijl verrukt gevoel en eerbied u bezielt. 
Uw Vader, met den glans der schoonste Zon omscheenen, 
Ziet zijn verloste telg door Goëls min getroost, 
Waar ben ik? 't Paradijs is voor mijn oog verdweenen, 
'k Hoor 't droevig snikken slechts van Moeder, gaede en kroost! 
'k Hoor helschen laster nu op wreede schimptaal zweeven, 
Het lot van Groeneveld, voed de onverzoenbren haat, 
'Wie (zegt men) ziet den aart van Barnevelt niet leeven, 
In zijn vloekwaardig kroost, gewoon aan 't snoodst verraad?' 
Dien hoon zal Hoogerbeets, dien hoon zal mij doen lijden, 
Daar 't onrecht weer op nieuw, haar zeegeteekens vest, 
Ja Grotius! wie kan de deugd van schimp bevrijden, 
Wen wraak en lasterzucht de laage ziel verpest? 

{==232==} {>>pagina-aanduiding<<}

Maar 's hemels goedheid blijft voor lijdende onschuld waken, 
Spreekt niet haar heilig recht in elke boezem zucht? 
Behaagd zijn wijsheid niet haar kluisters te doen slaken, 
    Hij kent haar angst zoo vaak ze in nood om bijstand vlucht. 
Ja,  Hogerbeets! schoon gij 't verrukkend zoet moet derven, 
Dat zaalge vrijheid bied, gij zult in Hollands oord, 
In vrijer ruimer lucht gerust en vreedzaam sterven, 
Daar de eeuwge vrijheid in uw brekende oogen gloort. 
De Groot zal zelfs uw dood met lijkgezangen vieren, 
Daar Neêrland op uw asch gevoelge traanen schreid, 
Het nakroost zal uw Graf met lentebloemtjes sieren, 
Door dankbaarheid gewijd, aan grootsche onsterflijkheid. 
De tweedragt, die sints lang aan Nêerlands welvaard knaagde, 
Bezwijmt voor 't sterfbed van de fiere Oranje held, 
Van Mauritz, die zijn bloed voor de eerlauwrieren waagde, 
En vaak de glorie was van 't rookend oorlogsveld, 
Een heimelijke kwaal verteerde lang zijn krachten, 
Een wroegende onrust zweefde op 't vorstelijk gelaat, 
Vaak tuigde de eenzaamheid van hoopelooze klachten, 
Geen blijdschap kon zijn ziel meer strelen in dien staat, 

{==233==} {>>pagina-aanduiding<<}

Hij sterft, geen lauwerkrans beschauwt zijn bloênde wonden, 
Hij sterft op 't lauwe dons, door smart verzwakt, verflauwt, 
Zijn krijgsroem word alom verbreid, door duizend monden, 
Daar 't klamme doodzweet wreed 't gemarteld lijk bedauwt. 
Mijn Hugo hoort zijn dood; ontroering sluit zijn lippen, 
Dien Mauritz, eertijds eens zijn vriend, is thans niet meer, 
Hij laat een stille zucht aan 't kloppend hart ontglippen, 
En staart op 't wijs bestel van 's waerelds Opperheer. 
Prins Fredrik, onder 't hart van Colignij gedraagen, 
Dat hart, dat voor de deugd, zoo vrij, zoo ijvrig pleit, 
Zal nu de morgenglans van 's Lands geluk doen daagen, 
Reeds lagcht de blijde hoop, door 't zoet der rust gevleid; 
Verdraagzaamheid keerd weêr, in Hollandsch zachte streeken, 
Vervolgzucht word geboeit, daar vrijheid weêr herleeft, 
Beminlijke eendracht, lang 't gefolterd oord ontweeken, 
Daalt, daar ze om Vrijheids Speer en mirthenkransje weeft, 
Nu schept de vriendschap moed, haar pijnigend verlangen, 
Waant zij op 't zaligst reeds door Hugo's komst voldaan, 
Verbeelding doet hem reeds door 't minnend hart ontfangen, 
Ja, stille hoop lagcht blij mijn edlen Christen aan. 

{==234==} {>>pagina-aanduiding<<}

Prins Fredrik toonde lang aan hem zijn liefde en achting, 
Nu boeit hij Neêrlandsch Volk aan 't zorgend Staatsgezach, 
Elk vrijheidsvriend vest nu zijn vrolijke verwachting, 
Op 's Prinsen zachte deugd, wiens invloed veel vermag, 
Op de achtbre Staaten, die het Stamhuis van Oranje, 
Eerbiedigde om de zucht van 't Volk, dat hun waardeert, 
Als vrijheids vestigers, beteugelaars van Spanje; 
Dan nog schuilt de ouden wrok, schoon door belang vernêert, 
Ja, nog blijft de ouden wrok in laage zielen woelen, 
De vriend der vrijheid blijft nog 't doel van wrevlen haat, 
Nog zoekt de wraak zig zelf in 't heimelijk te koelen, 
Terwijl hij 't offer blijft der tweedracht in den Staat. 
Op nieuw doet heimlijke angst de tedre blijdschap vluchten, 
Der dierbre Vriendenrei, ô Delft! 'k hoor de oudermin, 
Door zachte hoop gevleid, op nieuw weêr troostloos zuchten, 
Mijn ziel gevoelt uw leed, gefolterd huisgezin! 
Zie lieve hoop, vol vreugd, de Lentezon verschijnen, 
    Daar ze in een tedre wieg van poezle bloesems lagcht, 
Hoe vaak slaat zij vol angst in de arm des doods aan 't kwijnen, 
Al krimpend voor 't geweld, der wit berijpte nacht; 

{==235==} {>>pagina-aanduiding<<}

Niet anders kwijnd de vreugd, die 't minnend hart reeds streelde, 
Elk had zig met de gunst van Frederik gevleid, 
Daar zig de Groot al 't zoet der vrijheid reeds verbeelde, 
Hij kende 's Prinsen aart en zucht tot minzaamheid; 
Dan 't is vergeefsch gewacht, 'k zie al den troost ontvluchten, 
De tro[t]scheid duldt niet dat men 't wetloos vonnis breekt, 
't Besluit is, dat de Groot geen weigring heeft te duchten, 
Wanneer hij schuld belijd, en om vergifnis smeekt; 
Dan, zou een edle ziel zig zelf dus ooit ontluistren? 
ô Heerschzucht! zou de Groot, die voor uw ketens gruwt, 
Zig aan uw zeegekar met eigen handen kluistren? 
Neen! eer aan 's waereldspool zijn Vaderland geschuwt! 
Een Vaderland dat aan geen telgen recht wil schenken! 
Tuig, fiere zielvriendin van mijn de Groot! gij zaagt, 
Toen ge u naar Rottes vest, door huisbelang, zaagt wenken, 
't Stads heilig zegel, door de schraapzucht weggeknaagd; 
Vergeefsch pleit ge op de trouw van uwen zielsbeminden, 
Men kende al 't nut, men smaakte al 't heil van zijn beleid, 
Maar, edele schoone! zoudt  ge ooit recht, ooit bijstand vinden, 
Bij 't Bazeliskus hart, der helsche ondankbaarheid? 

{==236==} {>>pagina-aanduiding<<}

Zij zag haar Hugo, lang bekommerende angsten lijden, 
Daar hij door norsche zorg bekneld, vaak 't lot betreurd, 
Van dierbre telgen, die al vroeg met onheil strijden, 
Maria, had zig, uit zijn knellende arm gescheurd, 
Zij snelt naar Holland, doet weêr nieuwe hoop ontgloeien; 
De trotsche Richeljeu liet 't jaargeld onvoldaan, 
Dus waant men Grootius aan 't Fransch belang te boeien, 
Dan nooit zal 't edel hart, door ontrouw, wroegend slaan! 	        
Eer doet hem vaal gebrek, naar 't brood der armoê hijgen, 
Eer tart een Regulus den ijsselijksten dood! 
Eer een verheeven ziel de stem der deugd doet zwijgen; 
Die stem schenkt moed en troost, in 't hart van mijn de Groot! 
Ach, kon zijne echtgenoot den bilksten eisch verwerven; 
Maar Hemel! daar haar schrift hem niets dan onrecht meld, 
Doet 't knellendst zielverdriet, zijn vreugd, zijn welvaard sterven, 
Daar 't afzijn van zijn Gaê, hem niets dan ramp voorspeld. 
Die dierbre sleet vol rouw een reeks van treurge weeken, 
In 't Vaderland, daar niets haar zwoegend hart vertroost, 
Haar lang gevergt geduld, voelt zij in 't eind bezweeken; 
Terwijl eene edle wraak in zachte trekken bloost, 

{==237==} {>>pagina-aanduiding<<}

Zij haakt vol tedre drift reeds om een oord te ontvlieden, 
Waar geen gerechtigheid voor weêrlooze onschuld waakt, 
Ik zie haar afscheids kusch aan dierbre vrienden bieden, 
Terwijl haar boezem door het zoetst verlangen blaakt, 
Naar Walchren, daar wel eer haar schoonste lentejaaren 
Ontlooken; 'k volg haar, 'k tree met haar langs 't vruchtbaar land 
Dat bloeiend worsteld met de tuimelende baaren, 
Daar sterkte en veiligheid zich vest in 't stuivend zand. 
De vriendschap treed haar gul uit Zeelands hoofdstad teegen; 
Zij word verrukt begroet, door elk wie deugd waardeert, 
Elk smeekt voor haar de keur van 's Hemels liefde en zeegen, 
Daar vrijheid haar vriendin in Zeelands glorie eert, 
Het vaartuig dobbert reeds belaaden op de stroomen, 
Voor 't moedig Middelburg, dat Hugo's Gaêde eerlang 
Naar Frankrijk voeren zou, niets doet mijn fiere schroomen, 
De Fransche Vlag beschut haar stout, voor spanjen's dwang. 
De blijde morgen daagt, die 't scheidensuur bepaalde, 
De zon had reeds natuur met paerelen bestrooit, 
Daar zij met roozengloed op zilvren duinen straalde, 
En blauwe golven had met schittrend schuim getooit, 

{==238==} {>>pagina-aanduiding<<}

Toen de allertrouwste Gaê vol zielenangst ontwaakte, 
Geen vreugd straalt met het licht in 't treurend kwijnend oog, 
't Zachtaardig Elsje, dat door reine vriendschap blaakte, 
Voor haar meestres, die vaak heur ziel tot vreugd bewoog, 
Leest ras de boezemsmart, in al Maria's trekken, 
Zij vleid de reeden haar van die verandring af, 
'Wat (vraagt ze,) kan dien rouw thans in uw boezem wekken? 
    'Ach! (zegt ze) 'k zag deez nacht een aklig gaapend graf, 
 'Ik zag de bleeke dood een offer derwaarts leiden,  
'En ach! dit offer was de wellust mijner ziel! 
'Mijn Hugo zag zig reeds de blauwe doodverw spreiden, 
'Terwijl hij rillend in mijn bevende armen viel; 
'Mij dunkt, 'k zie nog zijn angst, 'k hoor nog zijn jongste snikken! 
''k Ontwaakte, 't kloppend hart zwoegd in deeze enge borst, 
'Elk sluimrig oogenblik, deed mij op nieuw weêr schrikken, 
'Word dit mijn geest gemeld, door 's leevens Glorievorst, 
'Of is 't verbeelding slechts, die sombere tafreelen 
'Afteekent, wen zij vrij van al 't zintuiglijk werkt?' 
Vergeefsch poogt haar de Maagd met zachten troost te streelen, 
Daar niets haar lijdend hart, in 't grievendst leed versterkt. 

{==239==} {>>pagina-aanduiding<<}

Alleen het uur, dat haar deeze oorden zal ontvoeren, 
Schijnt haar ontroerde ziel zomwijl vermaak te biên, 
Het nadert reeds. Dan, 'k voel mijn boezem thans ontroeren! 
Men brengt een brief; de drift doet haar straks 't opschrift zien; 
ô God zij kend de hand van trouwen Van de Velde! 
Zij scheurt het zeegel los! zij leest – haar kracht bezwijkt! 
De brief ontvald haar hand! heur droom, die ramp voorspelde, 
Leeft voor haar geest, terwijl de waarheid duidlijk blijkt. 
'k Zie haar bezwijmen in haar Elsjes knellende armen, 
't Bevallig meisje schreid, elk traantje dat zij plengt, 
Terwijl zij 't leven, dat reeds vluchte, wil beschermen, 
Word met het koude zweet in de angst des doods gemengd. 
Niets geeft de droefheid lugt, 'k zie vriendschap bijstand bieden, 
Men waant Maria reeds aan 't wentlend stof ontboeit, 
Het hart verflauwt, geen bloed kan meer door de adren vlieden, 
Dan, nog een levensvonk, die in haar boezem gloeit, 
Ontvlamt 't werktuiglijk stel, 't behaagd de God der liefde 
Nog, dat Maria leef, hij die haar Gaê bewaakt, 
Die door de reinste drift hun zachte boezems griefde, 
Wil niet, dat nog de dood die tedre kluisters slaakt; 

{==240==} {>>pagina-aanduiding<<}

Ze ontsluit het oog, en ziet verwildert heên en weder, 
Zij rukt zig los en wil haar liefling bijstand biên, 
Dan, ach! zij valt al ras in nieuwen onmacht neder, 
Die, schoon zij vlucht, de hoop op 't reizen doet ontvliên. 
Een doodelijke koorts snelt rillend door haar leeden, 
Verzelt door wreede smart, daar zij door zielenrouw, 
Die met elk rollend uur vermeerdert, word bestreeden; 
Maar de Almacht ziet haar leed, zij kent haar liefde en trouw, 
De dood wijkt op Gods wenk, een stroom van zegeningen, 
Vloeit op de veege neêr; bedroefde Vrouw! houd moed, 
Gij zult nog de eeuwge gunst met dankbre lippen zingen! 
Reeds drijft vertroosting in een heete traanenvloed, 
Na weinig dagen mag het blij bericht haar streelen, 
Dat Hugo leeft! ja zelf, dat blonden welvaart weêr, 
Met rozenlippen, hem op 's levens woeltoneelen, 
Aanminnig toelacht, daar 't genoegen, keer bij keer, 
Nog zachten wellust spelt, voor volgende oogenblikken, 
Zijn lieve Dochter, die in 't grievendst hartenleed, 
Zijn lijdend Vaderhart, op 't tederst kon verkwikken, 
En in den jongsten nood haar tedre klachten sleet, 

{==241==} {>>pagina-aanduiding<<}

Met voor het leven van haar vader staag te zorgen, 
Die dochter, zoo geliefd, doet met al 't huisgezin, 
De reinste tederheid nog in haar levensmorgen 
Op 't heerlijkst schittren, door de oprechtste kindermin; 
Cornelia, de vreugd van al die haar omringen, 
Voelt weer haar zacht gemoed, na knellende angst, gestreeld, 
Zij ziet weêr 't zoet geluk, de wreedste ramp bedwingen, 
De norsche zorg ontvlucht voor welvaarts schaduwbeeld, 
Zij schrijft, de blijde hoop zweeft, op haar vlugge veder, 
Daar Hugo op 't papier den kusch der liefde drukt, 
't Gevoel kent dit vermaak, zoo schuldloos zacht als teder, 
Wanneer de zoetste vreugd de blijde ziel verrukt. 
Het eeuwigwijs bestuur waakt voor het kwijnend leven, 
Der echtgenooten, die zelfs aan den rand van 't graf 
De reinste wellust zien op roozenvlerkjes zweven, 
En danken voor het lot, dat hun Gods wijsheid gaf, 
Deins, bleeke dood! gij moogt geen dierbaar leven blusschen, 
Gezondheid vlecht een krans van poezle roozenblâan, 
Eerlang zal 't minnend paar elkander welkoom kusschen, 
Gods liefde wenkt hun op 's levens kronkelpâan; 

{==242==} {>>pagina-aanduiding<<}

Ik zie in 't ruim verschiet, uit vaale morgenwolken, 
De Groot! uw gloriezon zacht rijzen in haar gloed, 
Ontluikt de Olijvengaard, ik zie de noordsche Volken, 
Reeds juichen in uw glans, bekoord door 't vleiendst zoet. – 
Zoo ras Maria's kracht den overtocht kan dulden, 
Omhelst ze in Frankrijk weer haar dierbren echtgenoot, 
De blijde galmen, die de zachte lucht vervulden, 
Verbanden 't denkbeeld zelf van een gevreesden dood, 
Nu gloeit de dankbaarheid wêer op verrukte lippen, 
De vreugd der Englen juicht, in 't hevig kloppend hart, 
Aan u, ô fijn gevoel, zijn thans deez zaalge stippen 
    Gewijd ô liefde! die de wreedste wisling tart. 
De Groot hersteld, zijn Gaê ziet haar geluk herleeven, 
    Terwijl zijn boezem voor 't ondankbaar Vaderland 
Nog tedre zuchten slaakt, hij voelt zijn wensch wêerstreeven. 
    Dan vriendschap reikt alom aan hem de vrije hand, 
Zij smeekt en vleit de Groot, om weer in Hollandsch streeken, 
    Ondanks het vonnis, dat hem wreed den grond ontzegt, 
Al 't heil te smaken, dat de reinste deugd kan kweeken, 
    Zijn ziel aan al het schoon der heiligste eer gehecht, 

{==243==} {>>pagina-aanduiding<<}

Wraakt dit verzoek, doch 't leed, dat weenende oudren lijden, 
    Verscheurt 't gevoelig hart, de vrees voor Hugo's dood, 
Toen hij op 't veege dons met angst en smart moest strijden, 
    Heeft nu de kwelling om zijn afzijn staag vergroot, 
''k Zal dan door smart verteerd ( dus treurd zijn dierbre moeder, 
    Daar zij haar Echtvriends hand met bleeke lippen drukt,) 
''k Zal dan, dit schijnt de wil van 's waerelds Albehoeder, 
    'Mijn wenschen zoo vol drift op aard nooit zien gelukt, 
'Mijn Hugo! liefling  van mijn kwijnend moedloos leeven, 
    'Mijn Hugo! 'k zal u nooit met sterflijke oogen zien? 
'Is 't mooglijk! ach  wie zou, wie kon uw heil wêerstreeven, 
    'Kwaamt ge aan uw moeder slechts de laatste omhelzing biên. 
'Beleedigt dit uw eer? kunt  gij de stem versmooren 
    'Der tederste natuur, die in uw'boezem pleit? 
'Ach, kom mijn Zoon, geen hoon, geen leed is u beschooren! 
    'Vlieg eens nog in mijn'arm, in 't rijk der sterflijkheid, 
Haar smeeken treft de ziel van Hugo's dierbren Vader, 
    Daar hij zijn telg 't verzoek der trouwste moeder meldt, 
Waar aan hij 't zijne huwt, natuur! uw  kracht treft nader, 
    Dan de uitgezochtste taal mijn'edlen Christenheld, 

{==244==} {>>pagina-aanduiding<<}

't Besluit is reeds bepaald, dit streeld in 't kwijnend sterven 
    Zijn moeders lijdend hart, 'k zie al zijn vriendenstoet, 
Nu zij hun'liefsten wensch, na zoo veel smart verwerven, 
    Door dankbre vreugd verrukt, hoe blaakt de kracht van 't bloed 
In dierbre Maagen! 'k zie de vriendschap traanen plengen. 
    Van dankbren wellust, ja 't geheim snelt vluchtig voort, 
'k Hoor zig den vloek der wraak met dankbre toonen mengen, 
    Terwijl Prins Fredrik zelf 't besluit goedkeurend hoort. 
Mijn Hugo! voelt  ge uw ziel niet door ontroering gloeien, 
    Bij elken dag, die u het tijdstip nader voert, 
Dat liefde en vriendschap u in 't Vaderland zal boeien, 
    Daar telkens 't denkbeeld u der ballingschap ontroerd. 
Houd moed, mijn Christen, zou ooit de onschuld angstig beeven? 
    Begunstigt 't hoog gezach niet heimlijk uw bestaan, 
Hoe veilig mag niet elk verbannen Leeraar leven, 
    Op zijn geboortgrond, kom, vriendschap lagcht u aan, 
Vlieg in haar arm, dan, ach, uw scheiden kost reeds traanen, 
    In Frankrijk, daar ge al 't zoet van 't gastvrij leven smaakt, 
'k Hoor hoe Condé, vol smart, gints in Versaljes laanen, 
    Om 't scheiden van zijn'vriend beklemde zuchten slaakt, 

{==245==} {>>pagina-aanduiding<<}

Maria voelt de vreugd in 't hijgend hart herleeven, 
    Zij haakt om 't dierbaar kroost, op hun geboortegrond, 
Het juiste denkbeeld van het vrij bestaan te geeven, 
    Om hen te omhelzen, daar eens 't wanklend wiegje stond; 
Dan, haar Cornelia, ontgloeid door zuivre liefde, 
    Blijft aan het Fransche rijk door d'engsten band gehecht, 
Haar'trouwen Mombas, die haar zuivren boezem griefde, 
    Heeft zij onwrikbre trouw voor eeuwig toegezegd. 
De herfst deedt reeds de vreugd op 't veld in sluimring zinken, 
    Toen de Egae van de Groot, met haar beminlijk kroost, 
De Zeeuwsche duinen weêr in 't blauw verschiet zag blinken, 
    Haast volgt haar echtgenoot, eer nog de Wijnoogst bloost, 
En zingend darteld, langs de vruchtbre heuveltoppen, 
    Is Hugo tot den tocht naar Nederland gereed, 
Hoe voelt hij  't dankbaar hart door sombre droefheid kloppen, 
    Hij ziet de wreede smart, het zieldoorgrievend leed 
Van trouwe vrienden, die in Frankrijk hem beminnen, 
    De Koning bied als vriend, als vorst, zijn' bijstand aan, 
'Kon ik door voorspraak iets op wrevlen haat verwinnen, 
    ''k Wil alles voor de Groot, dien ik waardeer, bestaan.' 

{==246==} {>>pagina-aanduiding<<}

(Dus spreekt de Rijksmonarch,) inden gij 't waardig rekent, 
    'Tot uw geluk een brief aan Neêrlands achtbren staat, 
'Is met mijn eigen hand, op 't plechtigst onderteekend, 
    'Welhaast gereed' de Groot, die lage vleizucht haat, 
Dankt Frankrijks Vorst gerust: de oprechtheid siert zijn trekken, 
    Al 't Hofgezin betreurt het scheiden van mijn'held, 
Schoon hij geen hoofling is, die 's trotschaards gunst kan wekken, 
    'k Lees smart in elke traan, die thans in de oogen zwelt, 
Condé omhelst hem, blijft hem om zijn vriendschap smeeken, 
    Ach, zucht hij! moet  ge in 't eind, uw trouwloos Vaderland 
Weêr schuwen, kies, aï kies dan in deez zachte streeken 
    Weêr schuilplaats! Hugo drukt hem sprakeloos de hand, 
Zijn dankbre ziel gevoelt veel meer, dan ze uit kan drukken, 
    Erkentnis, tedre smart en zorg voor 't nadrend lot, 
Doen beurtlings 't zwoegend hart, gewoon aan de ongelukken, 
    Zig zacht verliezen, in de wijsheid van zijn' God.  
Thans ziet hij 't Fransche Rijk, zijn staarend oog ontweeken, 
    Aandoenelijke vreugd vertedert door een smart, 
Die 't zoet der hoop bewolkt, bezielt hem, daar de streeken, 
Waar vrijheid scheen gevest, in zijn gevoelig hart, 

{==247==} {>>pagina-aanduiding<<}

Weêr al de zuivre drift bekoorlijk doen ontfonken, 
'Ach (zucht hij) liefdrijk God! 'k zie weêr 't aanminnig oord, 
Daar mij uw wijs bestuur het aanzijn heeft geschonken, 
Al vroeg heeft mij 't geluk van dit gewest bekoord, 
'k Zal weer dien vrijen grond, door uw beschermt, betreeden, 
Maar Hemel! niet als vriend, als vrijheids voedsterling, 
Neen! als een balling, die, door wroegende angst bestreeden, 
De straf van 't wrekend recht voor 't wreedst bedrijf ontfing! 
'k Moet, schoon onschuldig, 't oog van snoode rechters schuwen, 
Van rechters, 't muitend grauw vervloekt mijn'naam welligt? 
Ja, gintze golven, die aan 't zandig strand zig huwen, 
Zien mooglijk  mij reeds weer tot laffe vlucht verplicht, 
Het reinst verlangen geeft mijn wenschen arendsvleuglen, 
Al wat mij dierbaar is, rust eerlang aan dit hart, 
Dan, ach, een heimlijke angst kon zelfs dien drift beteuglen, 
Veracht als balling lijd mijn ziel de wreedste smart' 
Hij landt: de fiere Zeeuw voor teder meededoogen   
Nog vatbaar, voelt het hart getroffen op het zien, 
Daar lijdende onschuld, die bij 't liefdrijk alvermoogen, 
Nog smeekt om trouwe hulp aan 't Vaderland te biên, 

{==248==} {>>pagina-aanduiding<<}

Een trouwe boezemvriend verbergt hem in zijn wooning. 
Dan, daar zijn hijgend hart naar Hollandsch beemden haakt, 
Dankt hij zijn'edlen vriend, voor deeze trouw betooning, 
En volgt de zuivre drift, die in zijn boezem blaakt. 
Juich, lugtig Rotterdam! juich blijde welkoom groeten, 
Uw raad, uw voorspraak treed uw grootsche poorten in, 
Hier zie ik hem vol vreugd door liefde en trouw ontmoeten, 
Hij kent nog Hollandsch aart aan de edel vrijheids min, 
Hier steunt hij op de zorg der achtbre Stadsregeering, 
Nog aan hun'dienst verpand, word hun zijn komst vermeld, 
Hij acht zig veilig, dan de treurigste verkeering 
Van het belooft geluk wordt hem al ras voorspeldt. 
Verheide, in wiens gemoed de reinste vriendschap gloeide, 
Biedt huis en hart hem aan: dit vreedzaam gul gezin, 
Dat haast de norsche zorg mijn's dierbren Christens boeide, 
Zag hem al ras in d'arm der zaalge huwlijks min. 
Maria, mag haar Gaê in Neêrlands oord weêr streelen, 
De zelfde stad, die eens al 't zielverrukkendst zoet, 
Dat sterflijk leeven schenkt, zag in hun wooning speelen, 
Die zelfde stad hoort nu de blijde welkomgroet. 

{==249==} {>>pagina-aanduiding<<}

 ô Zilvren Rotte! daar zijn heil op roozen rustte, 
Daar hij de zaligheên der sterflijkheid genoot, 
Wen hij een lagchend wicht aan 's moeders boezem kuschte, 
En haar door vreugd verrukt in minnende armen sloot, 
Thans ziet gij weêr de vreugd door zwellende adren zweeven, 
Dan, ach het denkbeeld aan het grievendst zielverdriet, 
Knaagt heimlijk, als een slang, de bloesems van zijn leeven, 
Daar hem geen eigen erf meer vrije schuilplaats biedt. 
Verheide, poogt al 't leed, waar 't mooglijk, te verzachten, 
De Burgrenrei begroet hem als zijn trouwen vriend, 
'k Zie hem vol minzaamheid door jeugd en grijsheid achten, 
't Heugt de armoê nog, hoe hij heeft tot haar heil gediend. 
Hij weigert zig aan 't oog van 't wuft gemeen te onttrekken, 
Het bloeiend schoon der stad treft nu zijn staarend oog, 
Hoe kan hem 't grootsch metaal tot statige eerbied wekken, 
Uw beeld, ô Dezideer! was 't dat zijn ziel bewoog, 
Erkentnis gloeit in 't hart van mijn'verheeven Christen, 
'Dit (zegt hij) strekt tot eer van 't kooprijk Rotterdam, 
''t Waardeert verstand en deugd, het wraakt religietwisten, 
'Doof, liefdrijk God! alom  de gloende tweedrachts vlam!' 




{==250==} {>>pagina-aanduiding<<}

Zevende zang.

In Delft zag reeds natuur haar heilige Outers gloeien, 
Gefolterde Oudermin, verrukt door 't fijnst gevoel, 
Deedt heete traanen langs verbleekte wangen vloeien, 
Nu tarten zij vol moed het reedenloos gewoel 
Van haat en woeste wraak, reeds telt zij de oogenblikken: 
    Mijn Zangnimph volgt de Groot in zijn geboorte stad; 
Hoe doet verruking thans zijn' tedre boezem tikken, 
Hij smaakt het zaligst heil, dat 't sterflijk oord bevat, 
Wie vormt een juist tafereel dier reine zaligheden, 
    Geschikt voor burgers van verheevner Maatschappij, 
Die in ‘t onschuldig loof van 't eeuwig groenend Eden, 
    Elkâar omhelzen van al de aardsche kluisters vrij, 
'k Zie d'edlen Grijzaart zig in Hugo's armen werpen, 
    Mijn Zoon, mijn Vader, dus spreekt 't heiligste gevoel, 
Vergeefsch zou zich 't vernuft op sterker woorden scherpen, 
    Zachtgloeiende natuur, welspreekenheid is koel; 

{==251==} {>>pagina-aanduiding<<}

De schoonst bedachtste taal zegt minder dan uw zwijgen, 
    Een afgebrooken woord, een lang verkropte zucht, 
Die onuitdrukbre vreugd, 't sterkkloppend hart doet hijgen, 
    Dat overstelpt door vreugd als uit den boezem vlucht. 
Dit, ô natuur, dit zijn uw altijd kenbre merken, 
    De moeder van de Groot, beswijmt door tedre vreugd, 
Zou 't zoet haar 's levens thans haar wissen dood bewerken, 
    Hij knelt haar aan zijn hart, ô leidsvrouw van mijn jeugd, 
Mijn dierbre (zegt hij) neen God zal me uw leven schenken, 
    Zij opent 't kwijnend oog, verzamelt al haar kracht, 
Ze omhelst haar'Zoon, verrukt daar 't zaligste herdenken, 
    Haar lang verwelkt geluk geleden smart verzacht. 
Elk valt hem om den hals, hier snelt een dierbre Zuster 
Hem met haar speelend kroost al juichend te gemoet; 
Terwijl zijn Broeder hem in Delft nu veel geruster, 
Dan ooit in 't vreemd gewest, in spijt der wraakzucht groet, 
Ik zie een'vriendendrom vol vreugd elkaar verdringen, 
Elk haakt om hem te zien, elk zucht en juicht en schreit, 
Nu daalt een luchte wolk met zaalge hemellingen, 
Hier zien zij 't heiligdom van 's aardlings tederheid; 

{==252==} {>>pagina-aanduiding<<}

Dan ach, niet lang mocht 't heil op hemelschachten zweeven, 
Gevloekte nijd ontwaakt, de galm der dankbre vreugd 
Doet sluimerende wrok in 's trostchaarts ziel herleeven, 
Haar oog pinkt door den glans der onbevlekte deugd, 
Men slaat op nieuw aan 't woên, men vergt zelf de Overheden 
Van Rotterdam, dat hier de balling wordt geweerd, 
Die tegens wet en recht den grond nog durft betreeden, 
Welëer door hem op 't snoodst door landverraad onteerd; 
De Stad pleit op haar recht, haar lang gestaafde keuren, 
Op 't recht, dat nog de Groot op haar bescherming heeft, 
Daar nimmer iets den band der eendracht kon verscheuren, 
Dien Hugo door zijn trouw aan hun geheiligd heeft, 
Een drom van steeden eischt het vonnis te verbreeken, 
Eens tegen mijn de Groot zoo wetteloos geveld, 
Het oproer (zegt men,) kon toen ligt die strengheid kweeken, 
Waarom ligt vrijheid nu in boeien nog gekneld; 
Doch haat en wrevle nijd, op Hugo's roem gebeeten, 
Onsteeken 't heilloos vuur, daar kruipende eigenbaat 
Haar adders ooren sluit voor de inspraak van 't geweeten, 
En snood haar' trouwsten vriend om goud of eer verraadt; 

{==253==} {>>pagina-aanduiding<<}

Men vergt Prins Fredrik thans, 't geschil naar recht te wijzen, 
Dan deez door zucht naar roem, door list van 't spoor geleid, 
Ontzegt 't beslissend woord, 's Volks ongunst doet hem ijzen, 
Hij voegt zig veilig bij der Staaten meerderheid. 
Men wil de Groot op 't sterkst tot schuldbelijdnis dwingen, 
Zoo blijkt het onrecht nooit, men zegt hem heimlijk aan, 
Wen hij vergifnis vraagt, elk naar zijn heil zal dingen, 
    En zelf de wraak 't verzoek gulhartig toe zal staan.  
Dit weigerd mijn de Groot, ondanks het smekend vleien, 
Van dierbre Vrienden, aan zijn bijzijn nauw verknocht: 
'Schoon ik voor eeuwig moet van 't geen mij 't liefst is scheien, 
'Nooit (zegt hij) word door mij vergeving hier gezocht, 
''k Heb niets misdreeven, 'k heb gewaakt voor 's Lands belangen; 
''k Deedt niets, dan op den last van Rotte's achtbren raad, 
'Ik ben in vreemden naam, dus wetteloos gevangen, 
'En wreed veroordeeld door een wetteloozen haat.' 
Geen dreigend woên, geen angst van tedre vrienden-harten, 
Beweegt mijn'fieren held, hier pleit de tedre stem 
Der lijdende natuur, daar treffen hem de smarten 
Der vriendschap; ja, haar taal heeft op zijn ziel nog klem, 

{==254==} {>>pagina-aanduiding<<}

Dan kan zich de onschuld ooit met misdaân wreed bevlekken, 
Met misdaân, op wier naam zij angstig, blozend gruwt, 
Wat kan 't weldenkend hart tot wreeder rampspoed strekken, 
Dan wen 't door schijn bemorst, ziet hoe de deugd het schuwt, 
Mijn Hugo weigerd zelf den sweem van schuld belijden, 
Hem word de ruime Vest van Rotterdam ontzegd, 
Dan 't moedig Amsterdam, durft hem haar bijstand wijden, 
ô Koopvorstin, die daad heeft 't schoonst juweel gehecht, 
Aan de eeuwige eerkroon, die uw lokken zal versieren, 
    De vrijheid grift uw'naam, met haar gepunten speer, 
In Godsvruchts gouden schild, de ontrolde veldbanieren 
Dier edle tuinmaagd, zijn beglanst met  Amstels eer. 
Nog eens valt vriendschap op haar Hugo's tedren boezem, 
'Ach! (gilt ze) toon aan mij, wat ge op u zelf vermoogt! 
'Ach, zie uw telgjes! Moet 't ontwiklend levensbloesem, 
'Hier aan de reine borst der Christendeugd gezoogd, 
'In 't vreemd gewest, door 't vuur der Godsdienst ijver kwijnen, 
'Ach verg vernietiging van lang getorschte straf. 
Neen (zegt hij) de eeuwge God zal tot mijn troost verschijnen, 
En bieden mij eerlang het vreedzaam sluimrend graf, 

{==255==} {>>pagina-aanduiding<<}

Vermoeid door tegenstand aan uw gesmeek te bieden, 
Voel ik mijn kracht vergaan.' Zijn moedige Echtgenoot, 
Noopt hem om 't haatlijk oord, dat hem veracht te ontvlieden, 
Zij, zij blijft d'eernaam waard van Ega van de Groot.  
Zijn Vonnis is op nieuw bekrachtigd door 's Lands Staaten, 
Na twee paar dagen moet mijn Hugo 't Vaderland,  
Neen, 't oord der Dwinglandij voor eeuwig weêr verlaaten, 
Ontzinde snoodheid, gij, die blanke deugd verbant, 
Beef voor den wreeden vloek der laatste nageslachten, 
Beef voor rechtvaarde wraak van hem, die Godvrucht mind, 
De Groot, blijft moedig op zijn God, zijn' schutsheer wachten, 
Daar hij alleen zijn troost in Goëls liefde vindt. 
Rampzalig afscheid, 'k voel mijn teder hart bezwijken, 
'k Schets de oogenblikken niet waar in natuur ontroerd, 
De grootsche zeegenpraal der Christendeugd ziet blijken, 
ô God! 'k word aan mij zelf, ik word aan 't stof ontvoerd! 
Uw menschenmin zag neêr, indien ooit de englen treuren, 
Gevoelvol deelen in des sterflings grievend lot, 
Dan zagen zij mijn'held, zig zelf, uit de armen scheuren, 
Van stervende oudren; ja, dan smeekten zij hun God! 

{==256==} {>>pagina-aanduiding<<}

Om zelf de traanen der verdrukte deugd te droogen, 
ô Reine vriendschap, ach! wat hebt ge al smart geleên, 
Hoe word mijn boezem door uw knellende angst bewoogen, 
Verbeelding schuwt 't toneel der treffendste akligheên, 
Nog eens verlaat, de Groot, 't verblijf der dwingelanden, 
Door tedre wenschen van een'vriendenrei verzeld, 
Mijn Nimph ziet hem vol zorg in 't vruchtbaar Duitschland landen, 
Daar kommervollen angst zijn fiere ziel bekneld, 
De Algoedheid sterkt uw'moed, mijn glorierijke Christen, 
't Geluk snelt u voor uit langs 's levens wentelpaân, 
Geen laage trotschheid zal uw glorie meer betwisten, 
'k Zie voorspoed in 't verschiet, gul, strooid zij rozenblaân, 
Zij lagcht, wen gij verschijnt, hoe blij ziet ge u ontfangen, 
In 't volkrijk Hamburg, daar geen dwang de welvaart boeit, 
Daar 't schoon des overvloeds op 's bruinen Zeevolks wangen, 
In 't onverwelkte blos met edlen weêrglans gloeit, 
Ook hier is 't vrij verblijf voor Hollandsch vluchtelingen, 
Elk vliegt mijn'balling hier vol blijdschap in 't gemoed, 
Elk ziet hij hier om strijdt, hem om zijn bijzijn dwingen, 
Een, in zijn vroegste jeugd reeds met hem opgevoed, 

{==257==} {>>pagina-aanduiding<<}

Biedt hem zijn landverblijf; dit kan de Groot bekooren; 
Door al den rampspoed, die sints lang hem trof, vermoeid, 
Zal hier het vleiend schoon der lieve lente glooren, 
Wier poezle hand, Natuur, al streelend, weêr ontboeit; 
Hier, van 't gewoel bevrijd, wijdt hij zijn stille dagen, 
Daar hij zijn lieve Gaê met ongeduld verbeidt; 
Daar hij elk schepzeltjen Gods grootheid hoort gewaagen, 
Vol dankbren wellust in diepdenkende eenzaamheid: 
Ja, edle Christen! leef voor haat en list beveiligd; 
De gloriefaam tog galmt alom uw'eernaam uit:  
ô   Hamburg! 'k zie mijn'held uw zorg niet lang geheiligd, 
    Daar  't glorierijkst tooneel zig voor mijn oog ontsluit: 
Nog weinig maanden en uw heilzon is aan't daagen, 
    De Groot! ge  omhelst uw Gaê, gij streelt uw vleiend kroost: 
Welaan! niet langer meer van trouwen dienst ontslaagen, 
    Het menschdom eischt, dat gij de onnozlen minzaam troost.                                                 
't Lust nu mijn Zangeres, tot eer van 't moedig Zweeden, 
Den roem te zingen van zijn plechtgen Afgezant, 
Die al zijn kunde en vlijt in Frankrijk zal besteeden, 
Aan 't lang geschokt geluk van 't nieuwe Vaderland. 

{==258==} {>>pagina-aanduiding<<}

Gustaav had in 't verschiet, lang Hugo's deugd zien schittren, 
Hem lang vergeefsch zijn gunst, zijn zorg, zijn hulp geboôn; 
Dit, waande mijn de Groot, zou Nederland verbittren; 
Dan nu, op 't wreedst getergd door duldeloozen hoon, 
Van alle hoop beroofd om ooit zijn heil te vesten 
Op Hollands vriendschap, neemt hij 's Vorsten voorslag aan; 
Hij wijdt zijn trouw, zijn vlijt, den strijdende gewesten, 
Sints lang beroofd van 't schauw der zachte olijvenblaên: 
 Dan, moedige Gustaav, die 't Duitsche rijk doet beeven, 
Die held, al de eeuwen door geërbiedigd en geroemd, 
Verliest al strijdende bij Lutzen, 't Vorstlijk leven, 
Terwijl de vijand hem met heldeneerbied noemt: 
Zijn dood doet nu den Zweed voor nieuwe rampspoed schrikken! 
Zijn jeugdige Prinses, de wellust van zijn hart, 
Wier jonge levensbloei, de rollende oogenblikken 
Nog lachend naoogt, vrij van knellende angst en smart, 
Dit teder bloemtjen, pas ontloken , moest beveiligd; 
Een trouwe en achtbre raad kent Zweedens vrijheidsmin; 
'k Zie 't staamlend wichtjen straks 's Volks liefde en trouw geheiligd; 
Gustaav leeft zacht in 't blos der tedre Koningin; 

{==259==} {>>pagina-aanduiding<<}

'k Zie Okzenstiern steeds trouw voor haar belangen waaken; 
Men zet wel 't oorlog voort, doch heigt naar zaalge vrêe; 
Ach, mocht die zucht in 't hart der bondgenooten blaaken! 
Waar' Frankrijk eindlijk moê  van 't dreigend oorlogswêe! 
De Groot, genodigd om voor Zweedens staatsbelangen, 
Te waaken aan het Hof van 't weiflend Lelierijk, 
Doet eindlijk Okzenstiern, 't gewenscht bericht ontvangen; 
Elk kent de zucht voor hem van Koning Lodewijk: 
Wat vreugd smaakt nu de Raad! al 't volk voorspelt den vrede; 
'k Zie Neêrlands balling thans vol eerbied, zwier en gloed, 
In 't Zweedsche rijk begroet, elk offert hem zijn bede, 
Elk smeekt zijn'ijver af; zijn zorg voor 't Zweedsche bloed, 
Reeds al te veel geplengd, zal in zijn daden schittren: 
Wat glorie! 'k zie mijn'held door 't leger ingehaald; 
Zijn grootheid moog'de nijd tot wanhoop zelfs verbittren, 
'k Zie vriendschap door zijn heil met zachte vreugd omstraald: 
Elk wenscht hem thans geluk, Europa ziet zijn'glorie 
Met juichende oogen aan: ô  Zweeden! dat de roem, 
Van uw'Gustaav, met bloed gemaald in uw Historie, 
Vrij pronke, en 't nakroost hem met plechtige eerbied noem', 

{==260==} {>>pagina-aanduiding<<}

De zachte luister, die elk blad staêg blijf verzellen, 
Waar op mijn Hugo's naam met heldre kleuren pronkt, 
Doet nog menschlievendheid den dankbren boezem zwellen, 
Daar zij den waaren moed en heldendeugd ontvonkt: 
Maria mag verrukt haar dierbren echtvriend streelen; 
    Hoe gloort haar dankbre ziel in 't vrolijk vleiend oog! 
Ik zie 't aanvalligst schoon in blijde trekken speelen, 
Terwijl geen wolk van angst meer 't lief gelaat omtoog. 
Daar wordt hij ingeleid in Mentz beroemde muuren, 
Waar zig het opperhoofd van Zweedens raad bevond, 
Dat hier de woeste drift des oorlogs blijft bestuuren, 
En waakte voor 't belang van Rijk en Staatsverbond. 
De Groot, als afgezant naar Frankrijk afgevaardigd, 
Ontvangt den hoogsten last hier aan zijn zorg vertrouwd; 
Hij, die met de vriendschap van 's Rijks opperhoofd verwaardigd, 
Wordt reeds door 't hopend volk als 't heil des Staats beschouwd. 
Bewondrende eerbied houdt mijne aandacht opgetoogen, 
ô Onbestendigheid! ô wieg van 's sterflings lot! 
Beschaduwd door de hand van 't eeuwig Alvermogen, 
    Dat met het nietig plan des trotschen  aardlings spot: 

{==261==} {>>pagina-aanduiding<<}

De Groot, zoo 's scheen tot heil van Nederland geboren, 
Met zorg, tot vrijheids vreugd, vol tedre trouw gekweekt, 
Op dat zijn kunde en deugd in 't Noorden 't schoonst zou glooren, 
Daar hij het heilig vuur der godvrucht blijde ontsteekt; 
Haat dorst voor eeuwig hem der Maatschappije ontrukken, 
Nu straalt zijn heldre glans van 't ijs, aan 's aardrijks pool, 
Te rug op zachter oord, en kan de ziel verrukken, 
Die aan 't vijandlijk hof des trotschen Spanjaards school. 
De Groot, zijn'eed getrouw, waakt voor 't heldhaftig Zweeden: 
Met welk een grootschen zwier begroet hem thans Parijs! 
'k Zie hem met wijdsche pracht den Koning tegentreeden, 
In  naam van 't Zweedsche rijk, op Vorstelijke wijs: 
Verrukte blijdschap doet de oprechte vriendschap gloeien, 
Zijn glorie bliksemt 't oog der greinzende afgunst blind; 
Zijn eer knelt 't helsch gedrocht, de lasterzucht, in boeien, 
    Daar hij in Vorsten thans zijn trouwe vrienden vindt:  
Ik zwijg van 't snood gewoel der helsche razernijen, 
Die Hollandsch edlen aart verpesten; wraak en nijd, 
Die al hun kracht en vlijt aan helsche gruwlen wijen; 
Hun woede blijft bepaald, bij 't sterfbed van den Tijd; 

{==262==} {>>pagina-aanduiding<<}

Maar moedige onschuld ziet hier de uchtendglanssen bloozen, 
Der eeuwge glorie, die door 't floers der sterflijkheid, 
Als door een luchten wolk, den gloed der lenteroozen, 
Voor 't schreiend oog der deugd, hoe diep vernederd, spreidt: 
De Groot, nu boven 't leed der dwinglandij verheeven, 
Smeekt de Almagt om 't geluk der tedre Koningin: 
Nu smaakt hij weêr al 't zoet van 't onbekommerd leven: 
Hoe vaak wijkt staatszorg voor de zachte  huwlijksmin! 
Dan de onbestendigheid blijft om zijn wooning rollen; 
't Genoegen vlucht al rasch voor sombre treurigheid; 
Straks ziet hij 't jeugdig bloed in kronklende aders stollen; 
Straks wordt een dierbre telg door mijn'de Groot beschreid: 
Een maagd, zoo jong, zoo schoon, in 's levens lentejaaren, 
Wordt door den dood ontrukt aan 't lievend huisgezin; 
Alleen de godsdienst kan den wreedsten rouw bedaaren: 
Mijn Hugo ziet de smart der tederste echtvriendin; 
Zijn lijden wordt verzwaard door moederlijke traanen, 
Die snikkend vloeien op haar vreedzaam sluimrend kind: 
God wil haar vroeg den weg door 't zwarte doosdal baanen: 
'Mijn liefling! (zegt de Groot,) Hij heeft haar jeugd bemind; 

{==263==} {>>pagina-aanduiding<<}

'Uw lieve naamgenoot zal nooit meet kwelling voelen; 
'Zij gaf den jongsten snik in uwen arm, gerust; 
'De dood kon 't hijgend hart in 't schaduwrijk verkoelen; 
'Werd niet haar angst, door hoop, op 't heillot weggekuscht? 
'Mijn dierbre! zouden wij, wanhoopend, haar betreuren! 
'Zij zweeft ons als een duifje in Edens beemd voor uit; 
'Daar maalt Gods liefdebloed der Amathisten kleuren 
'Op zilvren schachten af; het juichend  feestgeluid, 
'Der Seraphs leert haar reeds voor haare ontkluistring danken: 
'Omringt niet wreed verdriet, ons op deez wentlende aard? – 
'Die jonge schoone leere ons eens de zaalgeklanken, 
'Der hemelrijen.'- 'k Zie Maria thans bedaard, 
Het koud verbleekte lijk aan d'engen boezem knellen: 
'Rust (zegt zij) 't is genoeg, mijn dierbre was bereid: 
'Hier was haar'kring voltooid: God! 'k voel mijn'boezem zwellen, 
'Ik zoogde een burgeres gevormd voor de eeuwigheid: 
'Verheven Godsdienst! Schoon Natuur haar tedre banden 
'Voelt scheuren, gij verheft de ziel ver boven 't stof, 
'En doet haar schereiend in 't gewest der blijdschap landen, 
'De wanhoop vloek'haar lot, de Deugd zingt Godes lof.' 

{==264==} {>>pagina-aanduiding<<}

De Groot, thans al de troost, de hoop, de vreugd der Zweeden, 
Strekt tot bewondering van het schranderst staatsbeleid; 
Hun rijk, door ramp op ramp des oorlogs staêg bestreeden, 
Ziet nog door Hugo's trouw, zijn ouden roem verbreid. 
'k Zie Okzenstiern op 't snoodst door lasterzucht beledigd, 
Door Richellieu beticht, als of  hij 't Staatsverbond, 
Schoon hem de Groot vol moed en vriendentrouw verdedigt, 
Ondanks den duursten eed, uit staatslist listig schond; 
'k Zie d'edlen Staatsheld zelf, aan 't Fransche Hof verschijnen; 
Zijn ongeveinsde ziel leeft in zijn spreekend oog; 
Eene edle zachtheid, blijft in fiere trekken kwijnen; 
Der helden wraak, zweeft langs d'ontkreukten wenkbrauwboog: 
Hoe stout bepleit hij de eer van 't lang gefolterd Zweeden! 
De kroon, die 't schuldloos blos der fierste jeugd beschaauwt, 
Is strafloos reeds te lang door lastertaal bestreeden: 
De Staatsman met al 't schoon der blanke deugd bedaauwd, 
Voelt door de godvrucht van mijn' Hugo zig verrukken; 
Parijs heeft buiten hem, niets dat 's mans boezem streelt; 
De last der staatszorg, die alom zijn'geest blijft drukken, 
Duldt niet, dat hij in 't zoet der gulle blijdschap deelt: 

{==265==} {>>pagina-aanduiding<<}

Met weêrzin moet hij 't huis zijns Afgezants verlaaten; 
Reeds haakt het worstlend rijk naar Okzenstierne's raad 
En trouwen bijstand: 't heil van volken, rijken, staaten, 
Vind bij verheven deugd de trouwste toeverlaat. 
De jonge Broerson, een van Zweedens edle braaven, 
Had zijn doorluchten oom naar 't Fransche Hof verzeld; 
De jonge Broerson, rijk in onwaardeerbre gaaven, 
Lag door een wrede kwaal aan 't logge dons gekneld; 
Thans bleef hij aan de zorg van mijn'de Groot geheiligd; 
Met welk een iever blaakt elk liefdrijk huisgenoot, 
Voor 't veege leven, dat, vergeefsch door trouw beveiligd, 
Rasch sluimrend wegkwijnt in en onverwachten dood! 
Zijn sterfuur opent mij de aandoenlijkste tafreelen; 
Henriette, in 't bloeiendst van haar pas ontloken jeugd, 
Kan 't edel denkend hart des Zweedschen jonglings streelen; 
    Zi j voelt en kent al 't schoon van zijn verheeven deugd; 
Ja, toen die tedre hem voor 't eerst, verrukt, aanschouwde, 
    Bleek reeds, zijn ziel was zacht, op de eigen toon gestemd: 
Haar jonge speelgenoot, die zij 't geheim vertrouwde, 
    Cornelia, hield haar in de armen vast geklemd. 

{==266==} {>>pagina-aanduiding<<}

'Henriette (stamelt zij) zal 't zoet der liefde ook smaaken ! 
'Kom volgen wij die drift, de Godheid wraakt dit niet:' 
Henriette's boezem bleef door zuivre vonkjens blaaken, 
Daar ze in haar Broerson's arm de reinste vreugd geniet. 
't Bekoorelijk geheim blijft voor elks oog verborgen; 
't Verschil van Godsdienst zet hun liefste wenschen perk: 
Hoe strijdt hun tedre ziel met kommervolle zorgen! 
Dit grievend lijden treft des jonglings hart te sterk! 
Nooit duldt zijn fier geslacht, dat hij aan min zal denken, 
Die gloeit voor haar, die aan de misaltaaren knielt; 
Henriette mag haar hand nooit aan een'minnaar schenken, 
Door de heilige eerbied voor der kettren leer bezield: 
't Gefolterd hart bezwijkt, en Broerson's klagten vluchten; 
Nu vergt zijn zwakke stem 't meêlijden met zijn lot; 
De Groot, vertrouwd hij thans zijn jongste boezemzuchten: 
'Is 't mooglijk (zegt mijn held) moet dan het zoetst genot, 
'Dat stervelingen vleit, moet tedre, zuivre liefde, 
    'De moordpijl  zijn, geschikt voor dit verflauwend hart.' 
''k Sterv'(zegt de Jongeling, ) maar de drift die mij doorgriefde, 
'Is zuiver, als het licht dat vaale nevlen tart.' 

{==267==} {>>pagina-aanduiding<<}

De Groot voldoet zijn'wensch, hij doet de Maagd geleien 
Voor 't sterfbed! ach, zij knielt, zijn drukt zijn koude hand, 
Besproeit met traanen, die haar smeekende oogen schreien: 
'Mijn dierbre, (zegt haar vriend) schoon wij den huwlijksband 
'Aan deeze zij des grafs, voor 't hoog Altaar niet slooten, 
'Ik ken uw teder hart, het blaakt door hemelgloed; 
''t Vind nergens heul of troost, 't blijft de eeuwige eer vergrooten 
',Van 't kruislam; in den schoot der dwaling opgevoed, 
'Zaagt gij den heldren glans der onbewolkte waarheid: 
'Mijn bruid, zo rasch de stem der wekkende Almagt spreekt, 
'Vliegt ge in mijn'arm, 'k zie dan in 't licht der eeuwge klaarheid, 
'Een Seraph, die het vuur der eeuwge min ontsteekt: 
'Gij beeft, gij schreit, mijn bruid! ik voel uw gloênde traanen;  
'Mijn hand, die reeds, verstijfd, rust aan uw kloppend hart, 
'Voelt hoe dat hart zig wil een'weg ter uitkomst baanen; 
'Henriette, ik sterf! ô dood! 'k voel niets, gij dooft mijn smart.' 
Zijn stem verliest zig in 't naar adem hijgend snikjen; 
Zij sluit zijn scheemrig oog, hij lacht haar minzaam aan, 
Haar naam zweft op zijn tong, zijn hart blijft 't laatste tikjen, 
Daar 't in Gods liefde rust, voor zijn Henriette slaan. 

{==268==} {>>pagina-aanduiding<<}

'k Zie 't huis van mijn'de Groot, ten tweeden maal behangen, 
Met aklig rouwfloers; 'k zie de roos der gulle jeugd; 
Angstvallig kwijnen op Henriette's zachte wangen, 
Schoon telkens mild verfrischt, door de avonddauw der deugd: 
De Groot voelt al de kracht van 't Christlijk medelijden, 
Terwijl 't vertederd hart van zijn Maria bloedt; 
Dan, 't gul genoegen mag ook soms hun ziel verblijden; 
Zij zien hun kroost gestreeld, door 't zielbekoorendst zoet: 
'k Zie na een korte poos de huwlijksmirthen stroojen, 
Cornelia, omhelst den wellust van haar hart, 
Daar Frankrijks maagden haar met bruiloftsroozen toojen, 
En haar gevest geluk, den woesten tijdstroom tart: 
Smaakt dierbaare oudren, smaakt nu 't zaligst vergenoegen, 
Uw telg streelt in haar'Gaê een tedren vriend, een'held, 
Wiens onverwrikbren moed, zijn fiere borst doet zwoegen, 
Zoo vaak hij 't huwlijksbed verlaat voor 't oorlogsveld: 
Uw Zoons, al vroeg den dienst der helden toegeheiligd, 
Vertoonen nog de kracht van het Bataafsche bloed, 
Ja, slechts één van uw kroost voor 't oorlogsvuur beveiligd,  
Wijkt zelfs zijn broeders niet in onverwinbren moed; 

{==269==} {>>pagina-aanduiding<<}

Hij mag de weêrglans van zyns Vaders roem verspreiden, 
Daar hij, aan staatkunde en geleerdheid vroeg gewend, 
Door 't roemrijk letterchoor van 't rijk belauwerd Lijden, 
Vol vreugds, als de echte telg der wijsheid wordt erkend. 
Nu rolden jaar op jaar met Hugo's leven heenen; 
Van norsche staatszorg moê, verlangde hij na rust; 
Zijn fiere levenskracht, in moeite en angst verdweenen, 
Werd telkens minzaam weêr door stille troost gekuscht: 
Geleerdheid had zijn'geest de rijkste stof geschonken, 
Dan, vaak gekluisterd door verflauwde levenskracht, 
Deed de onuitdrukbren gloed 't verfijnd verstand ontvonken, 
Reeds huwde aan de eeuwigheid, omsluiërd door den nacht 
Der donkre sterflijkheid; 't geluk der hemelingen, 
Verspreidde in 't zwartst verschiet een liefelijken straal; 
Niets kon zijn zucht toch ooit voor Neêrlands welvaart dwingen: 
'Gun dat ik eenmaal nog daar veilig ademhaal,' 
Dit blijft gestaêg zijn beê; de Staatszorg doet hem kwijnen; 
Hij smeekt zijn Rijksvorstin die Zweedens troon beklom, 
Daar elk Gustavus telg, vol eerbied zag verschijnen, 
Gestaêg om deerenis met zijnen ouderdom. 

{==270==} {>>pagina-aanduiding<<}

In 't eind gelukt zijn wensch, 'k zie hem naar Zweeden keeren; 
Een heimelijke drift bestuurd mijn Christen held; 
Zijn weêrhelft zoekt vergeefsch dien wondren spoed te weeren, 
Daar die haar lievend hart bekommrende angst voorspelt; 
Dan, niets beweegt hem, zelfs de zorg voor huisbelangen, 
Vertrouwt hij aan zijn Gaê, en hoopt in Nederland, 
Ontslagen van zijn ampt, haar vrolijk weêr te ontvangen, 
Terwijl zijn achtbren rang daar schimp en hoon verbant. 
Alleen begeeft hij zig naar 't Hof van 't moedig Zweeden; 
Zijn Fransche vriendenstoet betreurt hun dierbren vriend; 
Zijn liefde en minzaamheid, zijn schuldelooze zeeden, 
't Had alles liefde, gunst, en edle trouw verdiend. 
Maria blijft zijn reis in eenzaamheid betreuren. 
'k Volg hem aan 't Zweedsche Hof daar elk hem juichend groet; 
De jonge Rijksvorstin mag nu den troost gebeuren, 
Dat zij de glorie, de eer der Wijsheid, blijde ontmoet; 
Zij ziet hem voor haar'troon, na uitgerekt verlangen; 
Nu gloeit haar jeugdig oog, zijn werk verrukt haar'geest, 
'k Zie haar het eerengoud hem op den boezem hangen: 
'Uw kunde leidt mij vaak (dus spreekt ze) op 't vrolijkst feest; 

{==271==} {>>pagina-aanduiding<<}

'Uw Godgeleerdheid houdt mijn aandacht opgetoogen, 
'Gij toont mijn oog den glans van 't vaak beneveld recht, 
'Uw Dichtkunst voert mijn ziel door lucht en wolkenboogen, 
'Al wat gij schrijft heb ik mijne eerbied toegezegd; 
'Uw reine vriendschap moet mijn tedre jeugd belommren; 
'De Groot! gij ziet in mij een jonge hartvriendin; 
'Leef hier met Gade en Kroost; geen zorg moete u bekommren; 
'Vertrouw u vrij en blij aan Zweedens Koningin!' 
Die taal kan 't dankbaar hart mijns Christen doen ontvonken; 
Dan, daar de tedre zucht voor 't Vaderland ontwaakt, 
Is alles vruchtloos, schoon haar vriendschap, hem geschonken, 
Met zachte erkentnis in zijn tedren boezem blaakt. 
Ik zie hem dagelijks op zijne ontslaging dringen, 
Daar, door dit uitstel staêg de zoete hoop verspreidt, 
Dat Zweeden met den roem der eerste stervelingen, 
Vereerd zal blijven; dan, daar niets zijn aandacht vleit, 
Niets hem bekoort, durft hij de vlucht in 't heimlijk waagen; 
De schoone hoofdstad wijkt reeds uit zijn staarend oog; 
Christina hoort die drift, straks word haar vriend ontslaagen, 
Schoon zijn verhaaste reis 't vriendschaplijk hart bêwoog. 

{==272==} {>>pagina-aanduiding<<}

Zij noodigt hem te rug; thans hoort hij haar bevelen; 
Zij biedt met weêrzin hem in 't eind d'ontslagbrief aan; 
De ontroering boeit haar tong, dit kan mijn Hugo streelen, 
Hij loont haar tederheid, door een gevoelgen traan. 
Wanneer een donkre wolk den grootschen nacht verduistert, 
Den gloed der starren smoort, terwijl de bleeke maan 
Bezwijmt, dan ziet Natuur door 't zwart, het sluimrend zwart ontluisterd 
Den sombren hemel staêg met kwijnende oogen aan; 
Elk wijkend wolkjen biedt haar dan de gulle lonkjens, 
Van het vertroostend licht; zoo staart de Rijksvorstin, 
Bekoord door zachten glans der schitterende vonkjens 
Van vriendschap, die zig vest op deugd en kunst en min: 
Zijn scheiden kan 't verdriet bij Zweedens Grooten wekken; 
Hoe veel gevoelt zijn ziel! – dan, welk een dof verschiet 
Zweeft voor mijn'geest! mijn  Nimph  voltooit de laatste trekken, 
Van uw tafereel, daar zelfs de Godsdienst kleuren biedt: 
Daal, hemeldichtkunst! daal, leer mij verheeven toonen, 
Ontvonk mijn'geest door 't vuur van 't gouden reukaltaar, 
Zoo stuit mijn tedren galm van uw Robijnentroonen, 
Op 't laag gewest te rug, ô zaalge hemelschaar! 

{==273==} {>>pagina-aanduiding<<}

Mijn Godsvriend ziet vol vreugd, de Zweedsche stranden wijken, 
't Gewapend vaartuig snelt de Noordsche golven door, 
Hij ziet in 't zilvren schuim, thans voorspoeds gulle blijken; 
Dan, welk een naar gehuil dringt in mijn luistrend oor! 
Een bulderende  Orkaan, aan 's aardrijks pool ontbonden, 
Loeit woest van rots tot rots, daar 't ijs al dondrend kraakt, 
Of tuimlend neêrstort op de heuvelige gronden, 
Terwijl het Noordervuur op zwarte wolken blaakt:  
De naderende orkaan doet 't moedig zeevolk beeven; 
Een doodsche stilte maalt de stervende Natuur; 
Ja, 'k hoor verwoesting gints langs waterbergen zweeven; 
Hij nadert, alles zwicht in dit verschriklijkst uur. 
Ik hoor 't geslingerd zeil van forsche masten scheuren; 
De kabels knappen, 't roer wordt van zijn plaats gerukt; 
Nu doet een doodlijke angst de Schepelingen treuren; 
Mijn Christen steunt op God, thans voor zijn'troon gebukt: 
Het zwarte zwerk, waar langs de paersche bliksems snellen, 
Dreigt het verwilderd oog, daar de afgrond woedend loeit, 
De trotsche golven, die tot aan de wolken zwellen, 
Doen 't vaartuig slingren door geen scheepsbestuur geboeid; 

{==274==} {>>pagina-aanduiding<<}

Het barst in 't eind van een, de wanhoop schijnt volkomen, 
Al worstlend brult de dood langs een gepunte klip; 
Dan, de eeuwge liefde waakt; gints dobbren langs de stroomen, 
Behoudnis, Troost en Hulp in een gefolterd schip: 
De storm heeft uitgewoed, verwoesting zinkt, al loeiend, 
In 's afgronds kolken, 'k zie het scheepsvolk straks gered, 
Terwijl mijn Christen held, door reine dankstof gloeiend, 
Zijn ziel tot God verheft op vleuglen van 't gebed: 
Hij landt op Duitschen grond, niets kan zijn drift meer stuiten, 
Hij gunt zig nergens rust, hij wil zijne echtgenoot, 
Van Lubek schrijven, om haar rasch te doen besluiten, 
Ter reis naar Nederland; maar hemel ! mijn de Groot 
Uw tedre kracht bezwijkt! ik zie hem Stolbe nadren, 
Daar Pommrens Hertogin hem gulle vriendschap biedt; 
Dan ach, reeds kruipt de dood door zijn verslappende adren: 
Een nacht, wen hij hier rust in 't vreedzaam dorp geniet, 
Schijnt reeds het stervens uur al sluimrend aan te voeren, 
Dan nog straalt 't morgenlicht in Hugo's scheemrig oog; 
Hoe kan zijn veege staat, zijn treurgen stoet ontroeren! 
Hij zendt een stille zucht, om 's hemels hulp, om hoog. 

{==275==} {>>pagina-aanduiding<<}

Het kleine Rostok, dat zijn'naam door Hugo's glorie, 
Alom ziet schittren, waar men 't sterfbed van de deugd, 
Met grootsche verwen maalt in 's stervelings historie, 
Ontsluit zijn zwakke vest: 'k zie Hugo's hart verheugd, 
Terwijl 't na rust verlangt; ja, de Afgezant van Zweeden, 
Kiest hier een stil verblijf, om zijn verflaauwde kracht, 
Door rust en trouwe hulp en vuurge smeekgebeden, 
Waar 't mooglijk nog te zien in voorgen stand gebragt: 
Maar welk gezicht! de dood verwt reeds zijn bleeke lippen. 
De jonge Reigersberg, door kille schrik ontroerd, 
Laat de akeligste klagt, 't gefolterd hart ontglippen; 
Geen Arts bied langer hulp; zijn geest, reeds opgevoerd, 
Uit d'aardschen kring, schijnt nog in 't stervend stof te keeren, 
Nog blaakt de tedre drift voor 't voorwerp van zijn min: 
'Ach (zucht hij) groote God! gij blijft 't heel-al regeeren, 
'Gij zult de traanen zien der stoflijke engelin: 
 'Mijn telgen blijf ik vrij uw' vaderzorg vertrouwen, 
'Ach, dat uw liefde thans mijn breekend hart ontvonk'! 
'Slechts nog een oogenblik en 'k zal den glans aanschouwen, 
'Die gij aan 't kroost der deugd in 't oord der blydschap schonk.' 

{==276==} {>>pagina-aanduiding<<}

Ik zie Quistorius het veege sterfbed nadren; 
Quistorius, ontvonkt in heilig Godsdienst vuur; 
Hij smeekt met mijn'de Groot den eeuwgen God der vadren, 
Om liefde en tedre troost in 't bange stervensuur; 
Hij wijst zijn flaauwend oog op Goëls zaalgen luister: 
'Ja, (stamelt hij) ik zie het bloedig offerlam, 
'Voor mij gekruist, 'k ontvlucht dit ziel verschrikkend duister: 
'Mijn Goël! 'k voel den gloed der eeuwge liefdevlam: 
'Een koude rilling doet mijn bloed in de adren stollen, 
'Een zachte, een kouden slaap, verdooft mijn laatste kracht; 
'Hoe schemert alles weg! waar ben ik! waereldbollen!  
'Ik hoor uw wentlen, 'k zie der zonnen glans en pracht,' 
Hij zwijgt, een gulle lagch zweeft door zijn doodsche trekken, 
Hij geeft den adem weêr in Gods almagte hand, 
Ik zie hem minzaam door een heilgen engel dekken, 
    Hij wijst d'ontboeiden geest het spoor naar 't Vaderland; 
Zij snelt de Godstad in, terwyl de zaalge zielen, 
Van dierbre vrienden, door het reinst gevoel verrukt, 
Met palmen in de hand voor Jezus heiltroon knielen, 
Daar elk het welkomlied op gouden snaaren drukt. 

{==277==} {>>pagina-aanduiding<<}

De Groot door 's leevensboom in Edens beemd belommerd, 
Ziet zig door Goëls bloed met godlijk schoon getooid, 
Daar hij in 't Paradijs, nu voor geen slang bekommerd, 
Op malsche roozen rust door Seraphs blij gestrooid. 
Waar heên mijn Nimph! het oord der vrije hemellingen, 
Is nog door 't sterfgordijn aan 't staarend oog ontrukt: 
'k Zie Hugo's sluimrend lijk door smart en rouw omringen; 
Nog woedt men op zijn asch; zijn deugd, te wreed verdrukt, 
Nog snood gelasterd; 'k zie nog pas zijne ingewanden, 
Ter vrije rustplaats hier in Rostok 's kerk gewijd, 
Of wreede ketterhaat doet d'ouden wrok ontbranden, 
Daar de oefenende jeugd vol moeds dien haat bestrijdt. 
Zijn lijk, gebalsemd, word naar Hollandsch oord gezonden, 
Daar 't vrij in 't Prinslijk Delft ten trotsch des Dwinglands rust: 
Geen helsche laster heeft zijn'eernaam ooit geschonden, 
Geen tijdstrooom, die den glans van eeuwgen glorie bluscht; 
Hij sluimert veilig voor 't gewoel der Staatsorkaanen: 
ô Delft! ik word verrukt; uw zucht voor kunde en deugd, 
Uw tedre erkentnis vergt de aandoenelijkste traanen, 
Gij hebt zijn graf versierd tot 's braaven troost en vreugd. 

{==278==} {>>pagina-aanduiding<<}

'k Zie glansrijke engelen op het sneeuwwit marmer zweeven: 
Geleerdheid noemt dit graf haar God gewijd altaar: 
Gewijde plaats! hier  zal den Christen eens herleeven; 
Hier klinkt eens de eerste toon van zijn verrukte snaar; 
Hier zal de reine deugd, gints dwinglandij ontwaaken, 
Terwijl hier de onschuld lacht, gints helsche wanhoop brult: 
Triumph, getrouwe God! 'k zie 't heil der deugd volmaaken: 
Slaap, heilige asch! uw geest verwacht u vol geduld. 





 Desiderius Erasmus

 Het was deeze aanspraak van BARNEVELD. Die aanleidinge gaf tot het in dienst neemen der waardgelders.

 Mijn lezers beschuldigen mij niet van partijdigheid, wanneer zij eene hooge maate van gevoeligheid in de gezegdes van DE GROOT  en anderen opmerken; als ik karaktermatig wilde dichten, moest ik hen de taal in den mond leggen, die zij, natuurlijk, jegens hunne tegenpartij in het hart voerden. – De menschkundige lezer zal dit moeten toestemmen.

 Hechtenis van DE GROOT Ao. 1619

 WILLEM DEN Isten. Opmerkelijk is de raad die de Vader van Maurits hem, kort voor zijn vermoorden, gaf, ten opzichten van ALDEGONDE en BARNEVELD; men herinnere zich deeze, en wie zal den schandelijken dood eens BARNEVELDS geene traan afperssen?

 De in Hechtenis neeming van DE GROOT en zijne vrienden, viel voor op een'Zondag. –

 Den 12de van Bloeimaand 1619. Dag der onthalzing van OLDENBARNEVELD.

 CHRISTOFFEL MONDRAGON. Bevelhebber der Walsche benden, in dienst der Spaansche kroon, wierdt, na de overgaaf van Middelburg aan WILLEM DEN I STEN, krijgsgevangen gehouden, in den eigen kerker daar DE GROOT in ‘s Haage , voor het uitspreeken van zijn vonnis zat: naderhand wierdt MONDRAGON, ( een voorbeeld van moed en eerlijkheid) uitgewisselt tegen  FILIPS VAN MARNIX, Heer van St. Aldegonde, welken door de Spanjaards te Utrecht, toen nog Spaansch zijnde, wierdt gevangen gehouden. –

 Ao. 1568. Wierden de graaven van EGMOND en HOORN te Brussel, op last van ALVA,  onthalst.

9 Een Werkjen door DE GROOT geschreeven, genaamt; VOOR JONGE DOOPELINGEN.

 't BESTAND.  Ziet op het twaalf jaarig bestand met de Spaansche Kroon, tusschen Philips en de Nederlanden geslooten.

 De Dichteres verzoekt dat men deeze regel niet tegen haar oogmerk uitlegt; eene Protestante zijnde, zijn het niet haar gevoelens, maar de menschkundige karakterschets van MAURITS die zij aanvoert. – Schoon de Heer J. Nomsz, jegenswoordig, door een wonderlyke omkeering van denkbeelden, den lof van Prins MAURITS heeft omschreven, is het echter der moeite waardig, dat men in zyne VADERLANDSCHE BRIEVEN eens naleest, zynen brief van OLDENBARNEVELD  aan MAURITS  en die van LOUISE DE COLIGNY, aan denzelfden Vorst.

 Namelijk het schavot, waarop OLDENBARNEVELD onthalst was, en bij het overbrengen van DE GROOT en zijne vrienden, naar Loevestein nog niet was afgebrooken.

 In den moord op St. Barthels nacht, te Parijs. – Haar Vader, den Admiraal COLIGNY, benevens haar eerste echtgenoot TELIGNY wierden de slachtoffers dier woede.

 Dierbre Huwelijkstelg. – Prins FREDRIK HENRIK

 Naamen der werken, door DE GROOT geschreeven.

 Ziet,op het eindigen van het twaalfjarig bestand met Spanjen.-

 RICHELIEU

 JEANNIN Staatssecretaris van LODEWIJK XIII.

 JOZINA Oudste Dochter van den Pensionaris Hogerbeets.

 VAN DE VELDE. Bedienden van DE GROOT. – Minnaar van zijne Dienstmaagd; en, naderhand, door zijn Meester onderweezen, wierdt deeze Jongkman een onzer beroemdste rechtsgeleerden, waarvan nog heden afstammelingen in leeven zijn.

 De Dichteres zinspeelt hier, op het saizoen waar in DE GROOT zijn vlucht ondernam.

 CORNELIA. Jongste Dochtertje van DE GROOT.

 ANTWERPEN.

 Zinspeelende op MOZES.

 JOZINA, Dochter van den medengevangenen Leidschen Pensionaris HOGERBEETS.

 Men moest in het huis zelf zijn om zich een juist denkbeeld te kunnen vormen, van de plaats alwaar men DE GROOT verborg; het was in een soort ovale Alkove, waar tegen een Kabinet geplaatst was, en dus onzichtbaar voor ieder die in het vertrek kwam.

 Men merke toch op, dat hier, en in alle dergelijke uitdrukkingen, de Dichtersse karaktermatig, en volgens de ideën van haaren held spreekt.

 JOAN VAN OLDENBARNEVELD.

 Schoon de Historie leert, dat de Heer VAN GROENEVELD nimmer zich geheel aan het voorstel van zijnen Broeder, den Heer van DYKVELD, in dit geval, overgaf, en hem het oog des wijzen altijd als een martelaar van eene te ver gedreven goedheid des harte zal beschouwen, vermeent de Dichteres geen  misslag bij deeze sterke uitdrukking te hebben begaan, als men slechts de wreedheid des aanslags inziet.

