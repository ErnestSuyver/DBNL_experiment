
   
        
           
               Mengelpoezy. Deel 2
               Francis Jozef Blieck
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Mengelpoezy. Deel 2 van Francis Jozef Blieck uit 1850.
               
               
                   
                   
               
           
           
           
               blie001meng02_01
               DBNL-TEI 1
               
                   2014 dbnl
               
           
           
               yes
           
           
               
                   
                   exemplaar Koninklijke Bibliotheek Den Haag, signatuur: 9203 D 24
               
               Francis Jozef Blieck, Mengelpoezy. Deel 2. Stock-Werbrouck, Roeselare 1850
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Mengelpoezy. Deel 2
               Francis Jozef Blieck
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               Mengelpoezy. Deel 2
               Francis Jozef Blieck
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               2014-11-13
               
                   RK
               
               colofon toegevoegd
           
       
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Francis Jozef Blieck, Mengelpoezy. Deel 2. Stock-Werbrouck, Roeselare 1850
 
Zie: https://www.dbnl.org/tekst/blie001meng02_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 



    

{==π1==} {>>pagina-aanduiding<<}

MENGELPOEZY.

{==π2==} {>>pagina-aanduiding<<}


{==π3==} {>>pagina-aanduiding<<}

    

{==π4==} {>>pagina-aanduiding<<}


{== afbeelding 



	
F.J. BLIECK, geboren te Wervick den 24 december 1805
==} {>>afbeelding<<}
    

        

{==π5==} {>>pagina-aanduiding<<}

MENGELPOEZY
VAN
F.J. BLIECK,
Eerevoorzitter der Maetschappy van Tael- en Letteroefening,
ONDER KENSPREUK:
DE VRIENDSCHAP,
TE ROUSSELAERE;
TWEEDE DEEL,
uitgegeven door gemelde Maetschappy.

{== afbeelding 
	
==} {>>afbeelding<<}
    

ROUSSELAERE,
gedrukt by STOCK-WERBROUCK, in de noordstraet.
1850.

{==π6==} {>>pagina-aanduiding<<}





{==I==} {>>pagina-aanduiding<<}

Aen de Maetschappy van Tael- en Letteroefening,


Onder kenspreuk: De vriendschap, te Rousselaere.

Myne heeren en geachte Medebroeders,

Alhoewel ik vry ben van de verpligtingen welke het reglement aen de werkende leden oplegt; alhoewel ik my mag onthouden van de wekelyksche en zelfs van de driemaendelyksche oefeningen, nogtans onthoude ik my niet zonder tegenzin. Vrywillig zou ik vervullen wat de verordening my niet voorschryft, gaerne zou ik nevens u deel nemen in de werkingen welke gy zoo vlytig waerneemt; maer dit is my niet altyd mogelyk, om verscheidene redens, en namelyk om degene van myn afgelegen verblyf, reden die my zelden toelaet te deelen in 't genoegen van uwe vergaderingen. Wenschelyk genoegen, voorwaer! Gy smaekt het, myne Heeren, in de afwisseling van het nuttige en het aengename; in oefeningen ter vorming van den geest en van het hart; in proeven van opstel, uiterlyke welsprekendheid en

{==II==} {>>pagina-aanduiding<<}
toonkunst; in lezingen en welwillende aenmerkingen; in onderhandelingen die de godsdienst en de zeden eerbiedigen, de staet- en stedetwisten uitsluiten, en voldoen aen de eischen van den ouden vlaemschen aerd, gezet op het ongedwongene, het regte en ronde, het hartelyke, et wat meer kan strekken tot onderhoud der vriendschap.

Volhardt, myne Heeren, in uwe loffelyke poogingen, vooral in 't vak der vlaemsche letterkunde. Wat my betreft, het beste van mynen werktyd is voorby, en wat er nog overblyft is te gering om er veel hoop op te bouwen. Liever doe ik eene keus uit myne verspreide voortbrengselen van de laetste tien jaren.

Die keus is niet ryk, myne Vrienden; want ook niet ryk is de voorraed waeruit zy gedaen is; hy is de oogst van een tydvak dat, voor my, alles behalve overvloedig was. De arbeid nogtans werd niet gespaerd; maer wat vermag de arbeid op een onvruchtbaren grond? Hy tuige ten minste van goeden wil en van getrouwheid aen vaderlandschen pligt!

De stukken zyn gerangschikt naer hun onderling verband. Wil men ze lezen volgens orde van tyd, om te zien of tael en versbouw, met der tyd, iets gewonnen hebben, men raedplege de tafel van jaerteekening.

Boven de verscheidenheden, in klein getal voorkomende op het einde der verzameling, bestaet deze, voor schier een derde, uit opstellen van godsdienstigen aerd. Een evengroot gedeelte is de uitdrukking, nu lovend dan lakend, van tael- en dichtlievende gevoelens. Misschien, onder den invloed der omstandigheden en van den graed der dichterlyke opgewondenheid, loopt de maet van lof of laking nu en dan wat over. Men duide het niet ten kwade. De persoonlykheden heb ik geschuwd, zelfs

{==III==} {>>pagina-aanduiding<<}
daer waer myne uitdrukking den schyn draegt van persoonlyke toespeling, als in myn verdichtsel de Dwerg en de Reus. Bombaster, Duimke, het dansende Boertje en Bard Roezeboes zyn ingebeelde wezens, op niemand geheel toepasselyk.

Eenige dichtstukken zyn opgehelderd door aenteekeningen ten dienste der mingeoefenden wien de verbloemde voordragt hier en daer mogt duister voorkomen.

Deze verzameling maekt het tweede en waerschynelyk het laetste deel myner mengelpoëzy uit. Vergeleken met het eerste schynt het my dit te overtreffen niet in hoeveelheid, maer in hoedanigheid. Vrucht van myne levensrypheid, spruit het uit eenen grond van dieper overdenking en strenger zedeleer dan het eerste dat, opgesteld in myne dichtlente, geene bepaelde strekking heeft en mogelyk niet gansch vry is van ligte vlekjes. Ik neem dan deze gelegenheid waer om te verklaren dat ik afkeur wat eenigzins zou kunnen strydig zyn met het goede in 't algemeen, en meer bepaeldelyk met godsdienst en zeden.

Ziet daer, myne Heeren, eenige bemerkingen ter gelegenheid van de opdragt welke ik de vryheid neem UE. van myne dichtverzameling te doen. Gelieft beiden te aenvaerden als een bewys van myne vriendschap, en in vergoeding myner gebrekkige deelneming in de oefeningen waervan er spraek is in 't begin van deze rede.

F. Blieck.

Iseghem, 23 oogst 1850.



{==IV==} {>>pagina-aanduiding<<}

Berigt van het uitgevend Genootschap.

Deze dichtverzameling wordt uitgegeven ten gebruike van ons genootschap.

Deze bestemming is niet uitsluitend; geschenkexemplaren zullen, buiten den schoot van de Vriendschap verspreid worden.

Wy behartigen den bloei niet alleenlyk van onze maetschappy; maer van 't gemeenebest der vaderlandsche letteren. Beider belangen zyn onafscheidbaer.

Den schat der dierbare moedertael te helpen verryken;

Het lezen te vergemakkelyken en alzoo iets te voegen by de herkende en blyvende waerde van stukken die, verspreid in een aental boekdeelen en tydschriften, hier door van moeijelyken toegang waren;

Dank te betuigen aen den dichter die ons verwaerdigt met zyne Eerevoorzitterschap en met de opdragt zyner verzen;

Zie daer het oogwit der uitgevende maetschappy. Wy hopen het door deze uitgave te bereiken.

Het Bestuer van het Genootschap:
de voorzitters,
A. MOUQUÉ.
H. HORRIE.
K. LAGAE.
de boekbewaerder-schatmeester,
H. BOUTENS.
de geheimschryver,
F.J. CALLEBERT.






{==1==} {>>pagina-aanduiding<<}

Hymne aen God.


1849.


God, voor uw heilig oog verstom ik, neêrgebogen 
En vreezend op te zien! 'k aenbid uw Alvermogen, 
In 't stil en diep gepeins van myne ziel gedaeld. 
Wat baet my tong en tael? Ontzelfd, verdiept, verloren 
In de eindloosheid der zee van uw verheemlend gloren, 
Ontsluiten wy geen oog dan aenstonds blind gestraeld. 
 
Verlang ik uwen lof te ontvouwen in gezangen, 
Myn opgevlogen geest voert my in de englenrangen, 
En 'k voel dat my een stroom van harmony doorvliet. 
Maer nauwlyks heeft myn mond den aenhef uitgedreven, 
Of 't onbevredigd hart verwyt my 't staemlend beven 
Van myn te zwakke stem, en 'k onderbreek myn lied. 
Hoe meer myn oordeel stygt en poogt u in te halen, 
Hoe dieper het van u schynt achteruit te dwalen, 
En vallen in zich-zelf, verward en omgekeerd. 
Onzaglyk, eeuwig licht, o ongenaekbre sterre, 
O aller zonnen zon, 'k bewonder u van verre; 
Van verre omzweef ik u die al wat naekt verteert. 

{==2==} {>>pagina-aanduiding<<}

Houd op, omneveld brein, houd op u af te matten! 
Wat glans, wat hemelglans kan uit uw persing spatten? 
God sprak: ‘Ik ben die ben.’ En wat behoeft er meer? 
Hy, alles, hy is niets van al wat ik verzinne. 
Hy is 't dien ik aenbid, hy is 't dien ik beminne, 
En 'k onderwerp myn rede aen zyn verheven leer. 
 
O driemael heilig God! gy slechts kent u volkomen. 
Wy voelen u wiens geest ons hart heeft ingenomen; 
Wy voelen u wiens liefde ons loutert, ons doorgloeit. 
Neig, neig tot ons uw oor! Wy roepen u gestadig: 
Heer, heilig ons gemoed! O Heer, wees ons genadig, 
En smaken wy den vrêe die uit uw boezem vloeit! 


Naer 't Fransch toegeëigend aen Rossuet.

{== afbeelding 
	
==} {>>afbeelding<<}
    







{==3==} {>>pagina-aanduiding<<}

Geen geluk buiten God.


1846.


De volkren zuchten, in den jammerpoel gedompeld. 
Waerom? De boosheid heerscht. De wanorde overrompelt 
Het ryk der zeedlykheid. De wereld vlamt van 't vier 
Der zinzucht. Rede en geest verwaerloost het bestier 
Van 't ongestadig hart dat weeldrig, nooit te vreden, 
Zich stort in eene zee van ongebondenheden. 
Wat baet den wereldling dat hem de weelde voedt? 
Zy toovert in vergift den hoorn van overvloed. 
Indien zy hem ontvlugt, hy kwynt en smelt, bevochten 
Door dubble martelpyn, gebrek en grage togten. 
Hy streeft naer schyngeluk in 't lage stofgekriel 
Dat hem verstoflykt; hy verliest zyn edle ziel; 
Hy zwemt, hy dartelt in een oceaen van zonden: 
De geest, de geest van God is uit zyn hart verzwonden. 
De ellendeling! hy leeft niet waerlyk; hy ontbeert 
Het leven van de ziel die in zich-zelve keert 

{==4==} {>>pagina-aanduiding<<}

En God vindt, zaligheid wier onvolkomen smaken 
Den armen wereldslaef zyn boeijen zou doen slaken, 
En zweven boven 't stof als vrome geestgezel. 
Eilaes! hy voelt alleen het grove zintuigspel, 
Het prikklen van het vleesch, het knellen van zyn kluister, 
En, worm, hy ligt in 't slyk en leeft in 't dierlyk duister. 
 
En, dwaes, hy droomt van heil in zyn verworpen staet 
Van slaef die de aerde omhelst met slaven van het kwaed? 
Hy zwetst van vryheid en verlichting, wen zyn lippen 
De loftrompetten zyn van helsche wanbegrippen? 
O wereld! als de Heer zyn aenschyn van u wendt, 
Wat heerscht er in uw schoot? Verwarring en ellend. 
't Is hoogmoed die in 't zwerk de trotsche kruin wil baden. 
't Is hebzucht, dolle gier die zich niet kan verzaden. 
't Is nyd die zich verknaegt en razende onmagt voedt. 
't Is laster die verscheurt, en wraek die plast in bloed. 
't Zyn geile driften die den ruimen teugel vieren 
Met de onbeschaemdheid, ja, de dolheid van de dieren; 
't Is krachtverspilling, jeugdverwoesting, 't is de dood 
Afschuwlyk storten in des levens milden schoot. 
't Is heidensche overdaed van al de ontvlamde zinnen, 
Op de ydelheden als bewierookte afgodinnen 
Verslingerd. 't Is geweld in alle doelbejag; 
Onstuimigheid in 't volk, verwerping van 't gezag, 
Schandael van 't walend brein, verbystring van gedachten. 
't Is, onder 't woelen van Godtergende geslachten, 
Ontbinding, ondergang der maetschappy, indien 
Zy 't krachtig woord niet hoort waerby de stormen vliên. 
 
Die aerd- en hemelryk het aeuzyn heeft gegeven, 
Hy slechts is groot. Hy spreekt, de chaos is verdreven, 

{==5==} {>>pagina-aanduiding<<}

't Heelal bestaet, 't heelal met leven, orde en pracht. 
Hy wenkt, en weder heerscht de chaos of de nacht 
Des doods. Ja, groot is God. Hy is de halfverborgen, 
De alomontwaerde zon die avond heeft noch morgen. 
Oneindig, overal, volmaekt, Hy is die is. 
Het daglicht is zyn kleed, de mensch zyn beeldtenis, 
De mensch, niet voor den tyd, voor de eeuwigheid geboren, 
Om onder 't geestendom voor 't aenschyn Gods te gloren, 
Zoo hy den zwymelkelk der ondermaensche vreugd 
Verwerpt, en zich verheft op vleuglen van de deugd. 
Maer kwist, verdartelt hy de dagen van beproeving, 
En offert hy aen 't kwaed, den hemel tot bedroeving, 
Eilaes! dan is de mensch gedoemd om eeuwiglyk 
Te zuchten in den schoot van 't duister jammerryk. 
 
O stervling, scheur u los van 't slavenjuk der zonde. 
Bestryd uw vuige drift voor 't aerdsche; brand de wonde, 
Den kanker van uw ziel door 't vuer der liefde Gods. 
Verhef u, bons in 't stof den afgod van den trots. 
Verhef u, maer blyf arm van geest, opdat de booze 
Bekoring van 't verstand u niet verroekelooze 
In Gods verborgenheên, en nacht vinde op het spoor 
Waer de eenvoud is bestraeld van hemelzonnegloor. 
Ga tot den Schepper als een kind tot zynen vader. 
Rampzalig, 't dor gemoed dal aen de levende ader 
Der godsvrucht zich niet laeft, zy die de vruchtbaerheid 
In d'ongewieden gaerd van onze deugden spreidt. 
Zy zegent onze vlyt, zy heiligt onze werken. 
Ze is 't louterende vuer van 't zedelyk versterken. 
Ze is balsem die de ziel van aerdsche smart geneest. 
Zy is de volste vreugd van opgetogen geest. 

{==6==} {>>pagina-aanduiding<<}

Zy is de hemeltael waerin wy hartgesprekken 
Betrachten met den Al, voor wien zich de englen dekken 
Uit eerbied en ontzag. Ze is manna voor 't gemoed, 
De geestelyke dauw die serafynen voedt, 
De voorsmaek van het heil dat, van haer stof ontheven, 
De onsterfelyke ziel geniet in 't eeuwig leven. 
 
Mensch, haekt gy naer dit heil, zelfs naer een vreedzaem lot 
Hier op dit tranendal, bemin, verheerlyk God. 



{== afbeelding 
	
==} {>>afbeelding<<}
    







{==7==} {>>pagina-aanduiding<<}

103 Harpzang.


Grootheid, goedheid en wysheid Gods, schitterend uit zyne werken.


1841.


Waek op, myn ziel! uw lofzang ryze 
Tot voor des Heeren oppertroon. 
O Allerhoogste, Algoede, Alwyze, 
Wat spreidt gy heerlykheid ten toon! 
Gezeteld in de hemelzalen, 
Bemantelt ge u met zonnestralen. 
Gy spant 't amer uit als een tent, 
Met waterzoldring overtogen. 
Gy vaert op wolken, voorgevlogen 
Door winden die ge aen teugels ment. 
 
De stormen en de bliksemschichten 
Zyn de afgezanten uwer magt; 
't Verbazend heir der starrelichten 
Houdt voor uw schittrend hof de wacht. 
Uw arm houdt de eindloosheid omvangen. 
De wereldbol, in 't ruim gehangen, 

{==8==} {>>pagina-aanduiding<<}

Vreest dien onmeetbren afgrond niet, 
Noch d'aentrek van al 't sfeergevaerte: 
De wereld steunt op eigen zwaerte; 
Geen eeuw die haer aen 't wanklen ziet. 
 
't Gebergte lag verdronken onder 
De zee. Gy roept; het water vlugt, 
't Gedaver duchtend van uw donder. 
Gezwind verheffen in de lucht 
De bergen zich; de velden dalen; 
De zee, geprangd in enger palen, 
Zucht naer heur vryheid van weleer. 
Heur golven rollen, bruisen, steigeren; 
Maer de oever blyft haer uittogt weigeren; 
Nooit zwalpen ze over 't aerdryk meer. 
 
Het bronkristal met zacht geklater 
Springt uit de bergmam, en verkwikt 
De dalen, waer 't verkoelend water 
Het vee lokt dat van dorst verstikt, 
't Gevogelt komt er kwinkeleren, 
En 't groen met vederpracht schakeren. 
De bergtop drenkt zyn dorren grond 
Met overvloed van dauw en regen. 
Gy spreidt uw onuitputbren zegen 
Milddadig over 't wereldrond. 
 
Gy doet het gras de dieren voeden, 
Het graen den mensch. Beleeft hy smart, 
Ras vloeit de olyf, de druiven bloeden, 
En storten hem de vreugd in 't hart. 

{==9==} {>>pagina-aanduiding<<}

Gy hebt de wouden overtrokken 
Met lommerpracht, en Libans lokken 
Bekroond met aller stammen pronk. 
Daer zwermt het pluimgediert. De reiger 
Verkiest de spar, het hert den steiger 
Des bergs; 't konyn de rotsspelonk. 
 
De maen leert ons den tyd bepalen; 
De zon verzuimt haer dagreis niet; 
Zy daelt, de duisternissen dalen, 
Bestiersters van het nachtgebied. 
Zie 't roofdier sluipen uit zyn kuilen; 
De welp eischt prooi met hongrig huilen. 
Weêr toont de dag zyn aengezicht: 
Het roofdier sluimert in zyn kloven; 
De mensch staet op om God te loven, 
En zwoegen tot den slaep van 't licht. 
 
Wat glans, o God! wat wondren vonkelen 
Uw schepping door! De ruime zee, 
Wier armen 't ryk der aerde omkronkelen, 
Krioelt van 't schubbig watervee. 
Hier durft de zeeman, trots de orkanen, 
Op balken eenen weg zich banen, 
Op balken, slingrend heen en weêr; 
Hier dry ven schrikbre vloedgedrogten, 
Of tuimlen, plompen in de krochten 
Van 't ondoorpeilbre pekelmeir. 
 
De schepslen zyn uw voedsterlingen; 
Naer u zien ze allen smeekend uit. 

{==10==} {>>pagina-aanduiding<<}

Vervuld zyn zy met zegeningen, 
Zoodra gy slechts uw hand ontsluit. 
Bergt ge uw gelaet, hun krachten falen; 
Zy derven 't licht en 't ademhalen; 
Zy liggen in hun stof vergaen. 
Maer zweeft uw adem op hen neder, 
Zy ryzen, leven, juichen weder, 
De schepping trekt haer feestkleed aen. 
 
Gods lof zy eeuwig aengeheven! 
Behaeg hem wat hy schept en schikt! 
Zyn blik alleen doet de aerde beven; 
't Gebergte rookt waer aen hy tikt. 
Voor God zal steeds myn cither schallen. 
O mogt myn zang hem welgevallen! 
In hem vind ik myn zielsgenot. 
Rampzalig die den Heer vergrammen! 
Verslinden hen zyn bliksemvlammen! 
Waek op, myn ziel! verheerlyk God! 



{== afbeelding 
	
==} {>>afbeelding<<}
    








{==11==} {>>pagina-aanduiding<<}

Aen Antwerpen.


1847.


Gy, prykend met de laetste bloemen 
Eens dichters, op wien 't Land mag roemen, 
Maer dat thans, op zyn graf gebogen, tranen stort, (*) 
O bakermat van roem en weelde, 
Wat breng, ik u, ik, schaers bedeelde 
In 't ryke dichtgebied waer reeds myn tuin verdort? 
 
Wat ik u breng? Eilaes! een handvol christenbladen, 
Ontheiligd speeltuig van den wind die de Eeuw bestiert, 
Die 't stof der ydelheid op zedelyke zaden 
By bergen hoopt en streelt wat op die bergen tiert. 

{==12==} {>>pagina-aanduiding<<}

Mag ik met deze gift u naderen? 
Belacht geen aenhang van versmaderen 
Dien tuil als muffen geur van d'ouden dommen tyd? 
Hoe, in deze eeuw van licht en rede, 
De weidsche kunst- en handelstede 
Besteken met een blad aen dompren toegewyd!.... 
 
Waerom niet met een bloem waerop de dagkapellen 
Der mode vliegen? Daer is roem- en goudgewin. - 
Ach! 'k laetaen schitterzucht den glans van waterbellen, 
En u verblindt hy niet, o scheldekoningin. 
 
In 't daglicht van uw wereldsch leven 
Heeft Vlaendrens bard uw beeld verheven 
Op eene dichtkolom die de eeuwen zal weêrstaen. 
Hy zag uw schoonheid helder stralen: 
Hy volgde u in uw zegepralen 
Op stryd- en handelveld, op kunst- en letlerbaen. 
 
Ik, die het zeedlyk schoon alleen nog templen stichte, 
Ik volg u waer de ziel zich speent van zingenot, 
Opdat haer manna spyze en hemelglans verlichte: 
Ik volg u, vrome stad, in 't heilig huis van God. 
 
Hier komt de stervling ademhalen, 
En zalving zoeken voor zyn kwalen. 
Gelyk de stuerman die, geslingerd op de zee, 
En moê van met de dolle winden 
Te worstlen, landing wenscht te vinden, 
En eindlyk rust geniet in de ingezeilde reê. 

{==13==} {>>pagina-aanduiding<<}

De holle wereldzee moge om den tempel bruisen: 
Zy breekt heur baren op dit Godgewyde strand. 
Hier, waer het leven daelt om met den dood te huizen, 
Bedekt ons 't eerste dak van 't hemelsch vaderland. 
 
Hier groeit de boom van 't eeuwig leven. 
In 't lommer van zyn takken zweven 
De vonken van 't verstand, de vlammen van de deugd, 
Die starren, slechts een poos verbonden 
Aen 't jammerdal, en dan verslonden 
In haren oorsprong, God, die zee van licht en vreugd. 
 
Hier geurt een paradys van Gods genadebronnen 
Doorstroomd; een amberlucht van offerdienst; een pracht 
Van keurgewassen, in den kunstengaerd gewonnen; 
Een huideschepping waerd der eindlooze Oppermagt. 
 
Wat is hier alles grootsch en edel! 
In 't zwerk baedt zich de torenschedel 
Des tempels, breede berg die 't klimmend oog verplet, 
Gezeten op een bosch van zuilen, 
Waer beelden voor de altaren schuilen, 
Als stomme aenbidders, opgetogen in 't gebed. 
 
Hier heerscht een diepe stilte, een zielsverheffend zwygen. 
Slechts hoort men nu en dan het smeekend lipgesuis, 
De galmen die in 't koor met wierookwolken stygen, 
't Welluidend orgelspel en 't plegtig klokgedruisch. 
 
Hier zien wy, christnen, miriaden 
Van englen buigen, overladen 

{==14==} {>>pagina-aanduiding<<}

Van de opperheiligheid en 't byzyn van den Heer. 
O buigen wy ons siddrend mede! 
O staemlen wy ons hartebede! 
Dat, als de vlam het was, de godsvrucht ons verteer! 
 
Zoo vurig zie ik u, in dees rampzaelge tyden 
Van twyfel, ongeloof, losbandigheid, verderf, 
O wydberoemde stad, uw hart den hemel wyden, 
En 'k smeek zyn zegen af op uw godsdienstig erf. 
 
Eilaes! 't is waer, de helsche zwadder 
Der looze filosofische adder 
En 't schuim van vreemden doen ook zielen hier vergaen. 
Wanneer een geesel gansche ryken 
Vernielt, beweent men wel de lyken; 
Maer vreugde baert ons 't lot van die beveiligd staen. 
 
Wel u, verheven wieg van kunsten-adelaren! 
Volzalig zweeft er nog de geest der vadren om. 
Schoon, stichtend zyt gy nog, geknield voor Gods altaren. 
Nog blyft voor ware deugd uw dak een heiligdom. 



{== afbeelding 
	
==} {>>afbeelding<<}
    







{==15==} {>>pagina-aanduiding<<}

Kerkhof-schending.


1845.


Gy, oorden van ontzag, gewyde tempelhoven, 
Die de asch der dooden moest bewaren in uw schoot, 
Tot, op den jongsten dag, de roepstem van hier boven 
De voorgeslachten wekke uit de armen van den dood; 
 
O gronden, heeft de stem des Heeren reeds geklonken? 
Ik zie geen beendren meer in uw geschonden aerd'. 
Uw tomben zyn geslecht, uw terpen zyn gezonken, 
En 'k zie den dood niet meer die op uw vlakte waert. 
 
Uw lachend kleed Van gras en bloemen is verdwenen. 
De treurwilg en het kruis belommren u niet meer. 
Geen godsvrucht komt op u nog knielen, bidden, weenen. 
Spreekt, gronden, hoordet gy de roepstem van den Heer? 

{==16==} {>>pagina-aanduiding<<}

Er heeft zich wel een galm doen hooren; 
Maer 't was de wekroep niet van God. 
Een geest, tot 's werelds ramp geboren, 
De geest van ongeloof en spot; 
Die geest door wien de altaren vielen, 
Die nog den val zoekt van de zielen, 
En haer den stoot al vleijend geeft; 
Die zwetst van orde en zachte zeden, 
En zaden spreidt van godloosheden; 
Hy is 't wiens stem geklonken heeft. 
 
‘O mensch, vol dwaze hersenschimmen, 
‘Zou 't lykstof, voedsel van 't gewormt', 
‘Eens luisterlyk ten hemel klimmen, 
‘In uw gedaente weêr gevormd? 
‘O dooden-eerdienst, overdreven 
‘Ten koste van dit eenig leven! 
‘Waerom natuer zoo wreed ontsteld? 
‘Hoe, midden in een volksgemeente 
‘Een vuil verrottend doodsgebeente? 
‘Zyn plaets is 't ruim en eenzaem veld.’ 
 
En nauwlyks had die stem geklonken, 
Of 't aerdryk zag een schrikvertoog. 
Wat (sinds de zon had uitgeblonken 
Op 't eerste lyk, en tranen zoog 
Op wangen van bedrukte magen,) 
Alle eeuwen voor geheiligd zagen, 
Vooral na 't mensch zyn van Gods Woord; 
(Wanneer de mensch mogt hoopvol rouwen 
En 't leven in den dood beschouwen) 
De heilge grafrust werd gestoord!.... 

{==17==} {>>pagina-aanduiding<<}

Wat woestaerds en ellendelingen, 
Met troniën vol spolgefrons, 
Zie 'k den gewyden grond bespringen? 
De muren ploffen by 't gebons 
Van 't ruw vernieltuig. Zerken, zuilen 
En kruisen vallen; nare kuilen 
Ontsluiten zich.... De bange dag 
Schynt op 't geraemt, dat ligt te blikken 
Op de onverlaten die niet schrikken; 
Zy geven 't spade- en hamerslag. 
 
En 't overschot der achtbre vaderen 
Wordt uitgeslingerd deel voor deel. 
't Vervoertuig nadert: rossen, raderen 
Vermorzlen been en bekkeneel. 
Als mest op vuile kar geworpen, 
Rolt het gebeente, al rammlend, dorpen 
En steden door, naer 't somber veld, 
Waer de onbezochte en woeste graven 
Zich nimmer met de tranen laven, 
Het oog van eenen vriend ontsneld! 



Gy hebt uw doel bereikt, o valsche-leerbelyderen: 
Wie zien van 't heiligdom het doodverblyf verwyderen, 
En de assche weggevaegd. 
Zyn lucht was, in uw oog, een slimme wasemwieling, 
Waerin gy pest en plaeg en spooksels van vernieling 
Afgryslyk warlen zaegt. 

{==18==} {>>pagina-aanduiding<<}

Die dampen zyn niet meer. Gelukkig volk der steden, 
Voorzeker leeft gy thans van ziekten onbestreden, 
Als in den gulden tyd?.... 
Verdwaeld en trotsch geslacht! het godlyk Alvermogen 
Heeft uw vermeten zorg en dwaze hoop bedrogen. 
Zie, zie hoe God kastydt. 
 
Hy roept de Hemelwraek en zendt haer over de aerde 
Met eenen geesel (*) dien geen straf ooit evenaerde. 
Het menschdom ligt geveld. 
De steden zyn het zwaerst met dezen ramp beladen: 
De burgers vallen neêr als dorre najaersbladen 
By 't woedend stormgeweld. 
 
O mogt het naberouw de ontheiligers verrassen! 
Mogt hun verslagen oog in warme tranen plassen, 
En zien 't genadelicht! 
Ach! hun vervallen geest, gewoon aen 't stof te kleven, 
Bereikt geen hooger sfeer, begrypt geen ander leven, 
En kent geen lykdienstpligt. 
 
Hoe zou des naesten lyk de zielverzakers deren, 
Die voor zich-zelven zorg noch eerbewys begeren 
In 't eeuwig rustgebied? 
Begraef hun overschot of laet het onbegraven; 
't Zy 't aes van wormen of van hongerige raven: 
Dit schaedt hun leven niet. 

{==19==} {>>pagina-aanduiding<<}

O 't leven, 't vuige lyf, dit wekt hun angstig poogen. 
Weg, treurig kerkhof, weg! spaer hun' wellustige oogen 
De teekens van 't vergaen. 
Verlaet uw zeedlyk nut voor stoflyke ydelheden. 
Word, heilige aerde, word ligtvaerdiglyk vertreden. 
Als markt of wandelbaen. 
 
De gruwel is volbragt. 'k Zie spel- en dansgenuchten 
En feestbaldadigheên en onbeschofte kluchten 
Op d'ouden tempelhof. 
'k Zie een onzuiver vee zich legeren, en loeijen 
Op dien gewyden grond, en walglykheden vloeijen 
Op onzer vadren stof!... 



Straf de boozen, in uw woede, 
Naer hun misdaed niet, o Heer! 
Zet ter zyde uw geeselroede, 
Zie meêdoogend op hen neêr. 
Dwaelvernuften, volksverblinderen, 
Godverzakers zyn het, ja; 
Maer 't zyn zwakke menschenkinderen: 
God, verleen hun boetgenaê. 
Wars van 't filosofisch brallen, 
Dat zy, naer uw heilge wet, 
Knielend voor uw outer vallen, 
En zich loutren, in 't gebed, 
Van het oude zondezwadder. 
Styge hun herboren ziel 
Op de geestelyke ladder, 
Boven 't ondermaensch gekriel. 

{==20==} {>>pagina-aanduiding<<}

Volgen zy de onfeilbre wegen 
Waer uw eeuwig woord ons leidt; 
Voelen zy wat hemelzegen 
't Schouwtooneel der graven spreidt. 



Het heiligdom, 't ontzaglyk huis des Heeren, 
Waer de englen met den Hemelvorst verkeeren, 
En luistren naer den priesterlyken galm 
En 't stil gebed, en ademen den walm 
Van 't wierookvat, en zien met liefdelonken 
De menigte in de aenbidding neergezonken; 
Het heiligdom verheft zich treffend, grootsch, 
Op 't vreedzaem en beweeglyk veld des doods, 
Waer 't aerdsch gewoel, het draven en het slaven 
Zyn eindpael vindt te midden van de graven; 
Waer ons de tyd, waer ons 't heelal verlaet, 
Waer de eeuwigheid voor ons ontsloten staet; 
Waer de engel ons zal wekken om te ryzen 
Voor 't oordeel Gods.... O stof tot zalig yzen! 
Wat deugdgevoel doet onzen boezem slaen, 
Terwyl wy dus langs tombe en tempel gaen, 
Bereid om ons in 't huis van God te wagen, 
En hem ons hart en offer op te dragen. 
 
Hoog uitzicht van geloof en zieletroost! 
Zoodra de dag verschynt aen 't blakend oost, 
De sluimerplaets der ingeslapen zielen 
Ziet hier en daer gebogen bidders knielen 
Voor eenen zerk of voor een nedrig kruis. 
't Is alles stil; slechts hoort men 't zacht gesuis 

{==21==} {>>pagina-aanduiding<<}

Van 't lykgebed dat van hun lippen slibbert 
En sterft in 't ruim, terwyl 't gebladert bibbert 
En ritselt, als doorweefd van zielen, naer 
De hemelkust gevoerd door de englenschaer. 
 
Zie op dit graf, omsluijerd en te midden 
Van haer lief kroost, die jonge weduw bidden, 
Opdat de ziel haers aengebeden mans, 
Den vader van die weesjes, met den krans 
Der zaligheid in de eeuwigheid moog' pralen. 
O blyde hoop! zy zien hem in de zalen 
Des hemelryks vol luister en geluk. 
Zy juichen, zy vergeten hunnen druk. 
Hun hart vliegt op tot dezen uitverkoren, 
Die hen bemint zoo teeder als te voren; 
Die hen by God verdedigt en verwacht, 
Die van omhoog hun zalig tegenlacht.... 
En zy gaen heen, doorworstlen de onheilvlagen, 
Den staet tot rust, den hemel tot behagen. 
 
Uitmuntendheid der geestelyke trouw! 
Verkwikking put zy uit de bron van rouw. 
 
Ja, 't kerkhof, in den boezem van de steden, 
Verrykt den schat der christelyke zeden. 
't Verzacht de ziel; 't ontzet het trotsch gemoed; 
't Beteugelt den ontbonden driftenstoet; 
't Bevleugelt hart en geest, en doet hen zweven 
Naer 't ryk van God en 't onverganklyk leven. 








{==22==} {>>pagina-aanduiding<<}

Gezelschap van Jesus.


1846.


Wanneer myn ziel naer redding smacht, 
Rampzalig in den twyfelnacht 
Waerin de wereld zinkt, van 't eeuwig licht geweken; 
Wanneer ik me uit dien dwaelnacht beur; 
En glimpen van dat licht bespeur, 
Waer nog geen heldre zon de nevlen door mag breken, 
Wanneer ik hoog en hooger vaer, 
En eindlyk reine lucht ontwaer; 
O vliegend in die hemelklaerte 
Met hemelzaligheid, omhels ik 't rotsgevaerte 
Wiens voet den afgrond peilt, de helsche magt trotseert, 
En op wiens hooge kruin de geest van God verkeert. 
 
Op deze rots, op Christus kerk 
Ryst, Loyola, uw reuzenwerk 
Gelyk een wereldbaek in 't algemeene duister; 
Dat, zonder jeugd noch ouderdom, 
Volmaekt uit uwe handen klom, 
Met rype levenskracht en vollen lichaemsluister. 

{==23==} {>>pagina-aanduiding<<}

Drie eeuwen zag het reeds vergaen. 
Wat stormen heeft het uitgestaen! 
Uwe adelaren die 't omzwieren 
Hervormt de lastertael in onverzaedbre gieren, 
Daer, wondren van geloof, van moed en geestbeleid, 
Hun magt en heerschappy zich over 't aerdryk spreidt. 
 
Wat vergt men? Dat de dichter draef 
Op 't slykpad van den wereldslaef? 
Dat hy zyn stem vervalsche en met de wolven huile? 
Dat hy op 't hoofd van Loyola 
Het brandmerk der vervloeking sla, 
En dan met grooten Sue in zyn triomftent schuile? 
Dit mag de tydgeest en de drom 
Van 't modevierend apendom. 
De dichter, dondrend over de eeuwen, 
Laet zyn apostelstem door 't kwaed niet overschreeuwen: 
Gelyk de waterval die bruist met dubble kracht 
By berstende onweêrvlaeg en wilde regenjagt. 
 
Doorluchtige orde! vroom gesticht! 
Aen u wyd ik myn lofgedicht; 
En 't lyde dan uw lot, door 't onregt aengevochten. 
Van hier de laffe kinderschroom! 
Hier moet gevaren tegen stroom, 
Der driften maelstroom, vol sirenen en gedrogten. 
Versmaed moet hier de vloekharpy 
Van haet en nyd en bendparty; 
Geschuwd de valsche bakenlichten. 
Wy streven door een bui van spot- en lasterschichten, 
Wy bruisen door het schuim met wapperende vlag, 
En groeten met gejuich Loyolas strandgezag. 

{==24==} {>>pagina-aanduiding<<}

Wy landen. Wat azuren lucht, 
Met walmen van geen pest bevrucht, 
Gezuiverd door den gloed der christenzonneblaking! 
De harten vlammen van dat vuer; 
Zy zegepralen op natuer, 
En ryzen tot den trap der hoogste zielsvolmaking. 
Hier is de kweekschool van de jeugd, 
Het magtig ryk van kunde en deugd. 
Hier dryft de geest op serafspennen, 
Om God en 't groot heelal, ja, om zich-zelv' te kennen. 
Hier heerscht een stalen tucht die 't lichaem vleugels geeft, 
En teugels aen 't verstand als 't onbezonnen zweeft. 
 
Hier komt in vredezonneschyn, 
Geweken uit de rampwoestyn, 
Niet slechts de pelgrim, op den bedelstaf gebogen; 
Maer de opgebeurde welvaertzoon, 
De luister van altaer en troon, 
De trots van rang en ras, en 't schittrend goudvermogen. 
Zy komen hier als by een graf 
Dat kroon verzwelgt en bedelstaf, 
Om hemelingen weêr te geven. 
Zy komen en vergaen in 't louter zieleleven. 
Als reuzen staen zy op, gewapend, strydgereed. 
Zy gaen: het wereldruim weêrgalmt van hunnen kreet. 
 
Het zyn geen krygers die ontaerd 
Den aerdbol schudden in hun vaert, 
En volkren in hun bloed en gloeijend puin versmoren; 
Die, wat hun kling niet nederslaet, 
In ketens klinken, en het zaed 
Der woestheid zaeijen in verlichtings vredevoren: 

{==25==} {>>pagina-aanduiding<<}

Neen, neen, hun zwaerd is 't reddend kruis; 
Hun tael vervangt het bronsgedruisch, 
Hun menschenliefde, de yzren boeijen. 
Zy komen met hun zweet den akker Gods besproeijen, 
Ontwortlen 't wilde kruid, vernielen het venyn, 
En 't menschdom roepen uit de diepe dwaelwpestyn. 
 
Als goede herders treden zy 
Door zonnebrand en stormgety, 
Om 't afgedwaelde schaep teêrhertig na te streven. 
Zy wagen zich in 't verst gewest, 
Zy vreezen wolf- noch tygernest, 
En offren blygemoed hun rust, hun lust, hun leven. 
Apostlen, van den Heiland vol, 
Omarmen zy den wereldbol, 
Hier kettren met de rede treffend, 
Daer onder 't heidendom 't verlichtend kruis verheffend, 
Nu in paleizen, dan in stulpen, overal 
Als Godsgezanten, ryk aen troost en hemelval. 
 
Het christenwoord op hunne tong 
Veroudert niet, het vloeit er jong 
En levendig van af, en schept met ryke kleuren 
Verheven beelden; het verspreidt 
Een lichtzee waer de geest in weidt; 
't Doordringt de rotsen (*) of rammeit ze dat ze scheuren. 
Hoor, hoor hen dondren in Euroop, 
En plettren in zyn vryen loop 
't Gedrogt van snoode leer en leven. 
Zie, zie hen over zee in wildernissen zweven, 
Aen armoê, woestaerdy en wreede dieren prys. 
Zy spreken: 't aeklig oord verkeert in paradys. 

{==26==} {>>pagina-aanduiding<<}

't Barbaersch tooneel der slaverny, 
Die gruwel van de Maetschappy, 
Bedroeft hun hart: zy zyn de slaven van de slaven. 
Zy leven in hun donkren kuil; 
Zy kussen wonde en etterbuil; 
Zy vasten, beedlen om de ellendigen te laven. 
Waer pest of kryg de roede zwaeit, 
En doodangst en verwarring zaeit, 
En moed en hulp en troost doet wyken, 
Daer zyn zy. Heuvelen van stervenden en lyken 
Omarmen zy; de dood ontmoet hen overal: 
Ze ontrukken hem zyn prooi ten prys van eigen val. 
 
Wat scheelt der vrome heldenschaer 
Den stryd te kroonen hier of daer? 
Verrukt ontwaert ze alom de hemelzegepalmen. 
't Zy waer de poolbeer gromt om spys, 
En snoffelt onder sneeuw en ys; 
't Zy waer het leeuwgebrul de ontvlamde lucht doet galmen. 
Zy deinst noch siddert; zy behoudt 
Den eerepost haer toevertrouwd. 
En, valt zy, door barbaersche handen 
Getroffen of verscheurd door roofzieke ondiertanden, 
Zy vraegt den naroem niet aen Faem en loftrompet; 
Zy vraegt een vreedzaem graf en 't stille lykgebed. 
 
Ach! wydt de wereld eenen traen 
Aen zulk een leven, zulk vergaen, 
Dien dubblen deugdtriomf? Verheft zy eerezuilen? 
Vergeefs, vergeefs dien troost gezocht. 
De wereld, zeedlyk wangedrogt, 
Braekt zwadder op den schild waeronder zy mag schuilen. 

{==27==} {>>pagina-aanduiding<<}

Zy breekt de dammen van den vloed 
Die, damloos, haer verzwelgen moet. 
Laet af, laet af, gy roekelooze! 
Daer huilt de zondestorm, daer plast de schrikbre hooze, 
Daer wast het woelig meir. Op! wal en weer hersteld! 
Maer ach! uw kloekste schans, waer is zy?... Neêrgeveld!... 
 
Hy daegde, ja, die dag van ramp. 
De stilte heerschte in 't heilig kamp. 
Het had geen stryders meer; zy zworven heen, verbannen. 
De boosheid stak haer trotschen kop, 
Eens neêrgebliksemd, weder op, 
En wekte 't sluimrend heir der valsche-leertirannen. 
Wat wanorde over 't wereldrond! 
Wat puinen waer eens grootheid stond! 
Wat godsdienstzuilen, staetskolommen, 
Nu wrakken in een zee van christenbloed, beklommen 
Door Satans geest, die blikt in 't ronde, en juicht en spot, 
Terwyl de dwalende Eeuw hem eert als eenen God. 
 
Des Heilands ryk zal niet vergaen. 
De orkanen doen het vaster staen. 
Zyn stryders vallen; maer hun bloed wekt nieuwe helden. 
O kroonzon van dit starrenryk! 
O heilige orde! uw reuzenlyk 
Ryst uit den slaep en scheurt de windsels die 't omknelden. 
Daer ryst de feniks uit zyn asch, 
Weêr christenfeniks als hy was, 
Verheven, weêrgaloos, bewonderd, 
Hier zwevend in 't azuer, daer uit het zwerk gedonderd. 
Ik staer hem juichend na, en, stort op my dat zwerk, 
Geduld, ik ben een zoon dor steeds bestormde Kerk. 








{==28==} {>>pagina-aanduiding<<}

Voortgang.


January 1848.


Wy leven in eene eeuw van voortgang, 'k moet 't bekennen. 
't Rad van des menschen geest loopt wonderbaer. Wy rennen 
Op vleuglen van den stoom, en, is het nog op aerd, 
Vanhecke baent eerlang ons wegen hemelwaert. 
Intusschen poogen wy de wereld om te keeren. 
Weg, oude maetschappy met uw mismaekte kleêren 
Er gryze pruiken, 't vuer onwaerdig dat ons warmt. 
Weg, roomsche slavensleur, die 't rederyk verarmt. 
Maek plaets voor 't nieuw fatsoen, dat ras van bokkebaerden, 
Doortrokken van een geur die vloeit uit vrygeestgaerden, 
En dringend in hun brein, daer licht wordt. En wat licht, 
O hemel! - Oude zon, (*) verberg uw aengezicht, 

{==29==} {>>pagina-aanduiding<<}

Ga slapen of veeleer begraef u, uitgediende; 
Verneêr u voor den blik der Eeuw, die helderziende. - 
Wat zie ik? Versche geestontsteking, hersengas 
Van brillende arends, dat door 't holgeslepen glas 
De lucht zoekt, en omhoog als nuchtre zon gestegen, 
Daer, jonge dagmonarch, (*) de diepstverborgen wegen 
Des Ongezienen peilt, en hier ons tranendal 
Herschept in eenen gaerd van bloemen en vooral 
Van deugden. Schooner kan geen lustwarande bloeijen. 
Ai! ziet dit paradys waer wondre vruchten groeijen. 
Hier bloost het appelken dat moeder Eva nam: 
Plukt, knabbelt, en wordt goôn! Hier, op dees wilden stam 
Wast vryheid: grypt maer toe! hoe gulziger genieting, 
Hoe uitgebreider tak - hoe dieper wortelschieting. 
De dolle dweepery, de laffe godsdienstzucht 
Verkoelen hier, onthaeld op twyfels wintervrucht. 
Begeert ge duivelsbrood van 't ongeloof? Hier schiet het 
Geweldig: eet daervan, de modedwang gebiedt het. 
Daernevens loopt de rank van weelde, dartelheid, 
En wat, zoo ryk aen deugd, zich onbesnoeid verspreidt. 
Hier valt de tering ligt. Die van dit alles eten, 
Herkauwen op een bed van mankop voor 't geweten, 
En slapen ongestoord, bescherming vergewist 
Van 't nieuw gezag, den staet, dien grooten ongodist, 
Dien wettensmeder, vry wat forscher dan voordezen 
Een dwingland, op den troon gezalfd door 't Opperwezen. 
Thans ligt die hoogte en al wat uitstak op den grond. 
Een eindloos effen vlak, zie daer het wereldrond. 

{==30==} {>>pagina-aanduiding<<}

't Paleis van 't voorregt, dat met overlast van zuilen 
Gezeten was op 't hart van pylerlooze kuilen, 
Verviel, en 't door zyn val bewogen stof en kaf 
Vervangt het oud gezwaei van scepter en van staf. 
Ja, ja, een paradys wordt onze ontheuvelde aerde. 
Hoe schittert de eeuwzoon op den molhoop van zyn waerde! 
Hy gaet, hy loopt, hy vliegt vooruit; zyn vrye voet 
Schudt yzer af van dwang en lood van tegenspoed. 
Het denken en het doen ontsnappen aller banden. 
De vrye handel wenkt de landen tot de landen. 
De wereldburgery ontwast heur kinderbroek, 
En groeit gelyk de boom (*) die, als een kermiskoek, 
Zyn vrucht aen alleman naer nooddruft zal bedeelen. 
'k Zie in verbeelding reeds 't lief schouwspel. Geen tooneelen 
Van pracht en armoê meer; wel 't wereldoud contrast 
Van werkzaemheid die spaert by ledigheid die brast. 
Lui, wakker, ieder komt om zyn geregt te plukken. 
En die te vadzig is en in het zand blyft hukken, 
Die gaep' slechts in de lucht en 't valt hem in den mond. 
Gaêrt iemand overschot, 't verkavelt zich terstond. 
O schoone vond! triomf van menschenliefde en rede! 
U volgt de gulden eeuw, de goede trouw, de vrede. 
In dag verkeert de nacht, in mensch verwandelt de aep, 
De gier in simple duif en Isegrim in schaep. 
 
Wie, die den ouden nacht zag heerschen en verdwynen, 
Verheft niet die zoo klaer de welvaertzon doen schynen? 
Wie vlecht voor lien geen kroon; of liever wie beweegt 
De roê niet die den rug der haspelaren veegt? 

{==31==} {>>pagina-aanduiding<<}

Op u werp ik geen smaed, o volleren! Neen, uw regten 
Verdedig ik wanneer tirannen u bevechten. 
Tirannen? droeg er de aerde ooit snooder, wier geraes 
Den tuimelgeest ontbindt, u liefkoost, maer eilaes! 
U blind slaet met de toorts van valsche volksverlichteren, 
Verwoesters in 't gewaed van vrye-statenslichteren? 
Na 't zwaeijen van hun byl, na 't woeden van hun brand, 
Wat doen zy? Timmeren op dryvend oeverzand. 
Zy wroeten in den grond, bemodderen de vlieten 
Die 't ruim met poelgebraek voor bronkristal doorschieten. 
En wagen zy omhoog een roekelooze vaert, 
't Zyn englen des verderfs die weemlen boven de aerd, 
Om pestdamp, zielsvenyn en nare donderwolken 
Te storten op het hoofd der ondergaende volken. 
Het staetsroer werkt vergeefs, geslingerd op een meir 
Waer 't stormen nooit bedaert, de storm van 't driftenheir. 
Wat wiel, wat wervelvlaeg van ongestadigheden! 
Wat 's morgens groent omhoog ligt 's avonds dor beneden. 
De zamenleving ziet haer zedelyken tuin 
Gelyk een wildernis doorzaeid met hoopen puin. 
En zien wy op dit puin een lossen vlinder zwieren, 
Het is een zoon der Eeuw die daer komt vreugdevieren. 
Hy rinkelrooit, hy zwaeit de vaen der wanorde om; 
Hy buldert, hy vervloekt en troon en heiligdom; 
Hy werpt een handvol stof in 't rond, een handvol rotheid, 
En roept: ‘Zie daer, o mensch! uw heil, uw ziel, uw Godheid!..’ 
 
O treurspel van 't verval der wereld! Schriktooneel 
Des afgronds, waer de ziel verstikt in 't zingestreel, 
Waer ieder neêrknielt voor zyn afgod, en Gods tempel 
Verzuimt, of modder werpt op zyn gewyden drempel! 

{==32==} {>>pagina-aanduiding<<}

Wat wilt gy, zwetsend ras, verwaend vrygeestendom? 
De wereldheerschappy, en heil en vrede alom? - 
Eer zou de dolste vlam het wereldruim doorzwieren 
En niet verzengen, eer de rust uw woelbanieren 
Zou nadren. Neen, geen rust by gisting, geen bestuer 
By toomloosheid, geen bloei by godloos blakend vuer. 
De volkren, in hun waerde en welvaert, zyn geen vruchten 
Gesproten uit de koets van vuige zingenuchten, 
Ellendig boelbed waer het stof de ziel verkracht, 
En haren val betaelt met goud en ydle pracht; 
Neen, uit dit slavennest ontstaen de geile Phrynen, 
En wulpschen Epikuers, in lust verzopen, zwynen, 
En wat zich dompelt in den poel der dierlykheid. 
Die wormen! hen verlaet de kracht die 't menschdom leidt 
Tot licht en hoogte; kracht des hemels, zielsvermogen 
Dat onder zich den aertstiran houdt neêrgebogen, 
Den dwingland van het vleesch, met zyn vertrapten stoet 
Van wellust, hoogmoed, haet en wat in modder wroet; 
Daer zich de geest verheft in zyn triomfgelederen 
Van deugden, godsvrucht, liefde, onthouding, zelfsvernederen; 
Onschatbre zege van des Zaligmakers wet, 
Die de aerd heeft omgekeerd, den helschen draek verplet, 
Den diep vervallen mensch herschapen, hem ontbonden 
Van 't zwaerste slavenjuk, de kelens van de zonden; 
Die 't jammerdal, gevaegd van 't heidensch gruwelnest, 
Tot voorburg van het ryk des hemels heeft gevest; 
Die, zedelyke zon, het levendigst geflonker, 
Vereeuwigt, wat de tyd verheldere of verdonker', 
En of een rampwoestyn of lachend eden ziet 
Waer zy haer licht onthoudt of onbeneveld schiet. 
 
't Is voortgang in dat licht, hoe onverhaest, te stappen. 
Daeruit gaen we achteruit, zelfs onder 't wiekenklappen. 






    


{==33==} {>>pagina-aanduiding<<}

Aen Heremans.


Juny 1848.

Blieck geeft blyken van dweepery. Het spyt ons dat hy, als weleer Bilderdyk, wil blyven stil staen in het midden van den allesmedeslependen stroom der volksbeschaving, en dat hy zal omverre geworpen worden.


J.F.J. Heremans,


Taelverbond, 2e doel, bladz. 149.

Myn waerde Heremans, gezet op 't oordeelvellen, 
En (peilende den kolk der toekomst) op 't voorspellen; 
Gy, een der helden van den luisterlyken sleep 
Des voortgangs, sta wat stil, en zet uw letterzweep 
Ter zyde. Ja, geniet een rust van luttel stonden, 
Gezeten op den blok waeraen ik ben gebonden, 
En spreek me van den stroom die my verzwelgen moet. 
Hy nadert zoo gezwind, terwyl ik, arme bloed, 
Niet eens aen 't zwemmen denk. O 't zal my byster varen 
Te rollen in den schoot dier tuimelende baren, 

{==34==} {>>pagina-aanduiding<<}

Versmaed, versmeten als een doode visch, in steê 
Van om te zwieren met het puik van 't schubbig vee, 
En, opgetrokken door den hengel van de mode, 
Te pryken aen 't banket in frissche waterzode, 
En vallen in den smaek der eeuw van voortgang (stoom) 
Die uitroept: ‘Dat is visch! geen beter heeft de stroom.’ 
 
Myn waerde Heremans, u gun ik uw vertrouwen 
In 't eeuwlicht: baed er in, en zwoeg er aen 't herbouwen 
Der zamenleving. Maer bedenk u nog een wyl, 
En leg den troffel neêr: nog ruischt de slopingsbyl; 
Het aerdryk davert van den moker der hervorming, 
Gebeukt op zyn gebergt'. Wat kerk- en troonbestorming! 
Wat ondergang! Eilaes! de aloude maetschappy 
Bezwykt!... Hervormers, juicht, en roept: ‘De menschis vry!’ 
 
Ja, ja, de mensch is vry. Geen dwang- geen slavenketen 
Omknelt den Scheppingvorst den gorgel en 't geweten. 
En dit, reeds overschoon, zou schoon zyn boven wensch, 
Ontviel hem met de boei te gader de oude mensch. 
Of heeft de vrye leer dit wonderstuk voltrokken? 
Spreek, zal de looze slang den mensch niet meer verlokken? 
Niet meer doen omzien op haer vleijen? Zal hy gaen 
Met vaste stappen op des levens regte baen 
Tot op den hoogen berg der deugden? O! de vryheid 
Is daer, daer voor de ziel die leeft in Gods nabyheid. 
Niet hier, niet aen den voet diens Tabors, waer de ziel 
Als een slavin verstikt in 't lage stofgekriel. 
Daer is verlichting, daer beschaving, daer hervormen 
Waer 't heillicht englen trekt uit blinde wereldwormen. 
Niet hier waer de ydelheid het uiterlyk verguldt, 
En 't hart laet als een graf, met rot en stank vervuld. 

{==35==} {>>pagina-aanduiding<<}

Neen, vryheid buiten God is dolle driftontbinding; 
Verlichting buiten God, gemoed- en geestverblinding. 
Ach! in ons waenwyze eeuw, die 't ware licht vergeet, 
Verheft zich 't ongeloof, geduchte strafkomeet. 
Zy dwaelt in 't nachtgebied, in ordelooze banen; 
Zy geeselt met haer roê het bange dal van tranen; 
Zy ademt, en 't heelal der zeedlykheid vergaet; 
Een heir van driften, een gedrogteuzwerm ontstaet. 
De zinzucht regt haer hoofd, hyeen aen 't gulzig azen. 
Losbandigheid zwiert om, bachante aen 't beestlyk razen. 
Een blinde tuimelgeest beweegt den wereldkloot. 
Daerboven, als een storm, zweeft de engel van den dood. 
 
O Heremans, o gy, zoo kalm in 't henenstaren, 
Hoort gy dat hol gedruisch van opgezwollen baren? 
Ziet gy dien wilden vloed daer tuimlen in het ruim? 
Verheug u, 't is uw stroom die aenbruist, die zyn schuim 
Vooruit braekt, om eerlang, gesprongen uit zyn boorden, 
Te zwalpen om en om in al de wereldoorden, 
En om te kantlen, weg te sleuren, onder een 
Te mengen 't gansch heelal, tot welzyn van 't gemeen. 
Tot welzyn van 't gemeen!... Zoo schallen de eeuwbazuinen. 
En wie gelooft ze niet die rondziet? Op de puinen 
Van 's aerdryks ouden steun, troon, erfdak, Gods altaer, 
Behaegt zich onze Tyd, vervallen adelaer, 
Die ophoudt in den glans des dagmonarchs te varen, 
Om in 't moerassig dal een dwaellicht na te waren. 
O treurig schouwtooneel! elke afgedaelde dag 
Gaet onder met de star van een verdoofd gezag. 
Wat blyft er nog omhoog? Geen stille starrenhemel; 
Een onweêrbroeijend zwerk, een vreeslyk wolkgewemel, 

{==36==} {>>pagina-aanduiding<<}

Een nacht van aekligheid, van hemelommekeer. 
Daer vlamt het bliksemlicht, daer stort de donder neêr. 
En 't ondermaensch verblyf, door wanorde overrompeld, 
Ligt in een oceaen van ramp en rouw gedompeld. 
 
Ziedaer, o Heremans, wat heil my tegenlacht: 
't Heil dat eens Noach van den zondvloed heeft verwacht. 
Wat zeg ik? Neen, de vloed die d'ouden vader spaerde, 
Bragt wel verwoesting, maer ook reiniging aen de aerde. 
En wat belooft uw stroom, myn lieve lettermaet? 
Vernieling van het goed, verspreiding van het kwaed. 



{== afbeelding 
	
==} {>>afbeelding<<}
    







{==37==} {>>pagina-aanduiding<<}

Aen de eeuw.


November 1848.


Neen, wereldschuddende Eeuw, 'k zal u geen wierook zwaeijen. 
Niet my beroert de storm waerin uw drommen draeijen. 
Niet my verblindt uw zon, uw demagogisch licht. 
Weêrgalme uw nieuwe leer, uw trotsche woerdenholheid; 
'k Veracht uw klubgebulk, uw radikaelsche dolheid, 
En klink u aen de kaek (*) door dit myn geeseldicht. 
 
Wat wilt gy? 't rampendal herscheppen in een eden? 
Den wereldling, den worm in serafyn herkneden? 
't Heelal bestieren naer des Scheppers raedbesluit? 
Eilaes! gy deedt uw proef. Daer staet het fiks te gloren 
Uw roemryk meesterstuk: wanschapen Babeltoren 
Waerin 't vrygeestendom zyn droomoraklen uit. 

{==38==} {>>pagina-aanduiding<<}

't Vrygeestendom, die wind, zoo brommend opgestegen, 
Hy blaest, en 't onweêrzwerk, geslingerd allerwegen, 
(Gewoel van ongeloof, kerkscheuring, kettery) 
Barst los en dondert neêr met een verschriklyk braken 
Van vuile watren, vloed die opzwelt onder 't slaken 
Van dampen, zedenpest en driftenrazerny. 
 
Wat, opgeblazen Eeuw, wat snoeft ge op uw vermogen? 
Ja, kunstig kneedt ge 't stof, gy, door den stoom bewogen; 
Gy, door een nieuwe zon, 't ontvlamde gas, bestraeld; 
Gy, die de bliksemvonk als luchtbodin doet snellen, (1) 
En de ark der kennis (2), in een zee van lettervellen, 
Die vreemde streken vindt, maer vreemde ziekten haelt. 
 
En de Eeuw, die dwaelharpy, gezeild in 't vrye leven, 
Leeft in orkanen, stoot op klippen, onbedreven 
Op 't eindloos ruim dat haer bedwelmt. Zy vaert in 't zog (3) 
Van vleimeerminnen, of van dolle waterwolven; 
Verslindt hun voedsel, schuim en droesem van de golven, 
En spuwt het rond, veraerd in doodlyk adderspog. 
 
Vergift dat geen serpent zou braken op de drempelen 
Der huisgezinnen, die onschendbre zedentempelen; 
Vergift van godloosheên en gruwlen, helsch venyn; 
Dit, vrye drukpers, dit, schandaelmoêr der verlichting, 
Ontgolft er uwen schoot, der onschuld ter ontstichting, 
En ach! tot dieper val der aerdsche rampwoestyn. 

{==39==} {>>pagina-aanduiding<<}

Gedrogten waer de tyd van eenvlood onder 't schroomen, 
Hun zwadder ziet men thans den aerdbol overstroomen. 
De tydgeest zingt hun lof, de kunst verheft hun beeld, 
De vryheid heerscht: triomf! Ik hoor den afgrond joelen 
Van vreugd, gevierden gast in 't disch- en klubkrioelen 
Van Arouets gebroed en Marats tygerteelt. (*) 
 
En in een gruwelpoel van God- en zielsvergeten 
Plompt, dompelt zich onze Eeuw, door 't stormend hart gesmeten 
In 't laegste lustmoeras gelyk een modderdier. 
Zy zwelgt er, nooit verzaed; zy vonkelt uit haer laegte; 
Zy vergt van 't wereldrond het boeten van haer graegte, 
En zet het wereldrond in haer onbluschbaer vier. 
 
Almagtige! is 't uw arm die, om haer godloos blaffen 
En stofafgodery, haer, slykslavin, wil straffen? 
'k Zie by den stoftriomf ellende, naekt gebrek. 
'k Zie bezigheid, bestaen den armen werkman falen, 
Den hongersnood, den dood in veld en steden dwalen, 
En azen, hol van blik, op hoopen mest en drek!... 
 
En 't ongeduld spat uit in raedloos onderwinden, 
In stelsels, razerny van maetschappelyke ontzinden. 
Verdwyn altaer en troon en krygsmagt! Thans beveelt 
Het oppermagtig volk. 't Verzint gemeenebesten, 
Van eigendom, gezin, dien roof, die statenpesten, 
Gezuiverd; vry, gelyk, verbroederd, onverdeeld. 
 
En regt- en pligtbesef is uit elks hart verbannen. 
De wet is de overmagt, de gril van woeltirannen. 

{==40==} {>>pagina-aanduiding<<}

't Gemeen houdt open school van oproer, ommekeer. 
Alom ontstaet een geest van wanorde, euvelplegen. 
De burgeroorlog woedt, de schrik heerscht allerwegen. 
De wankle maetschappy heeft band noch bodem meer. 
 
Wat hoor ik? Een gedruisch van troonen die bezwyken. 
Een valgedonder van gescheurde koninkryken. 
Den jammerkreet van troontrawanten die vergaen. 
Een razend vloekverbond, een rot van onverlaten 
Dryft op een wervelkolk de ontmaste kiel der staten, 
En martelt die aen roer of riem de handen slaen. 
 
Wat zie ik, groote God! het Vatikaen besprongen, 
Moorddadig helgespuis in 't heilig hof gedrongen, 
D' apostelyken stoel gewenteld in het bloed; 
Den Vader van zyn volk in 't midden van zyn kinderen 
Geperst, als in een drang van vaderbloed-verslinderen, 
En onder vreemde lucht om redding heengespoed! 
 
O vlieden wy dien poel van woest en godloos razen, 
Myn ziel, en laet er de Eeuw in leven en verdwazen. 
Ja, blinde tuimelgeest, leef in uw chaosnacht, 
Als schepper van het licht bewierookt door uw slaven. 
U, schepper van 't verderf en veinzer van 't beschaven, 
U wyde ik aen den doem, den vloek van 't nageslacht. 



{== afbeelding 
	
==} {>>afbeelding<<}
    







{==41==} {>>pagina-aanduiding<<}

Iets over het misbruik der vrye drukpers. (*)


1849.


Wat zeg ik thans van d'afgod dezer dagen, 
De drukpers, bron van opnoembre plagen? 
 
BILDERDYK (naer Cowper). 



Terwyl de wereld, moê van de oude zamenleving, 
Zich omkeert, en verwekt een schriklyke aerdebeving; 
Terwyl de standaerd der vernieling, roode lomp, 
Zwiert rond den aerdbol, rond dien woesten mengelklomp; 
Terwyl elk ryk, om hulp in 't doodsgevaer te vinden, 
Een raedmarkt opent voor al 't volk, voor al de winden; 
U, Neerlands waerdig kroost, u, vorsten van 't verstand, 
Vereenigt hier in raed 't belang van 't vaderland. 
Wat wilt gy? D'ouden stam van Nederland verjongen, 
Verdryven 't sluimervocht hem lang in 't brein gedrongen, 
Hem deelgenoot doen zyn in 't werkend eeuwgedrang, 
En in den luister van verhoogden volkenrang. 

{==42==} {>>pagina-aanduiding<<}

Dit wilt gy. Zy die wil verheerlykt door uw werken! 
Maer hachlyk is de taek en zedelyken sterken 
Slechts toevertrouwd. Zy geldt het kostbaer geestlyk brood. 
En wie bereidt het, wat verheven werkgenoot? 
Geroepen zyn er veel, maer weinig uitverkoren, 
Ja, weinig. 't Eischt een gloed van deugd, een zuiver gloren 
Van 't redelicht, een schat van wysheid, opgedaen 
Op akkervelden waer al onkruid is vergaen, 
Waer 't zweet, gemengeld met den dauw van Gods genade, 
Steeds vloeit, en leven schaft den goeden zielezade. 
Ziedaer den eisch der spys die hart en oordeel voedt. 
Wees engel, hemelval verzade 's volks gemoed. 
Of wee u, wereldling, vermeetlen ongewyde, 
Die spyzigt als de slang die God vermaledyde! 
Ach! Edens kennisboom is 't al te treffend beeld 
Van 't letterooft der Eeuw dat zoo bedrieglyk streelt. 
Ook thans is 't: ‘Eet daervan, en gy zult goden wezen.’ 
En 't onverzaed heelal wil alles alles lezen 
Dat groent op dezen boom. Wat wilde letlergaerd! 
Verbeelding holt er in gelyk een toomloos paerd, 
En sleept in 't doolgebied de rede die, betooverd 
Door vrygeest, vrygevoel, gevleid en loos veroverd 
Door hoovaerdy, daer leert trotseren Gods gebod, 
En zoeken 's levens doel en heil in 't zingenot. 
 
Myn vrienden, heb ik ooit, door valschen smaek bedorven, 
Dien doolhof van 't verstand bewondrend omgezworven, 
'k Verliet hem dra, te loor gesteld en dwalensmoê. 
Voorwaer, geen cherubin met felle geeselroê 
Was noodig om my uit dit paradys te jagen. 
Myn walg van 't loos venyn, myn haet voor Satans lagen, 

{==43==} {>>pagina-aanduiding<<}

Ziedaer de zweepen die my noopten, die my nog 
Doen vlugten, en my wraek doen roepen op 't bedrog. 
Men vorder thans van my geen feest- en vreugdeklanken. 
Neen, donder myn gedicht, en schiet het toornespranken! 
'k Zing 't misbruik, 't alverderf der vrye pen en pers. 
Die haer begunstigt vliê, of voel myn geeselvers! 
 
Verleidend slangenpaer! Waerom heeft haer de morgen 
Van haer geboorte niet in hare wieg zien worgen, 
Niet aen een molensteen zien binden, en de twee 
Schandalen domplen in het diepste van de zee? 
Eilaes! zy zyn gegroeid, zy zyn vermenigvuldigd 
Als 't duinzand. Haer geslacht heeft aenzien, wordt gehuldigd 
Als de afkomst van het licht, voor welker morgenrood 
De nacht, de lange nacht van dwang en dwaesheid vlood. 
Ach! zwavelvonken die in koolspelonken spelen, 
Slechts brand verspreiden zy. Wat zonnekindren! Velen 
Was onlangs nog de school een eng gevangenhuis. 
Nu zwieren ze in het ruim en tieren ze in 't gedruisch 
Der wereld, waer zy niets dan hun verwaendheid hebben. 
Waer, domme vliegen, ze in verleidings spinnewebben 
Gewikkeld zyn; de deugd, het ware licht versmaên, 
En zoeken met de pen een jammerlyk bestaen. 
 
Wat monster, eindloos breed, en met ontelbre muilen, 
Verheft zich? Onverpoosd en aeklig is zyn huilen 
Naer aes, bedorven aes; het goede baert hem walg. 
Een heir van spyzers krielt en vult zyn hollen balg 
Met opgeraepten kost: afschuwelyke pryen 
Van geilheid, godloosheid; verschuerde razernyen 
Van laster, afgunst, haet; vergald zoïlenbloed; 
Geborsten paddetrots en kruipend vleigebroed. 

{==44==} {>>pagina-aanduiding<<}

Maer wat het monster graegst verzwelgt, het zyn de zaden 
Van ongebondenheid, gezag- en tuchtversmaden, 
Vervloekten burgerkryg die troon en hoogen rang 
Bestormt, 't rampzalig volk tot dieper' ondergang. 
Tot berstens opgepropt, braekt 't ondier allerwegen 
Zyn gruwlen, zyn verderf gelyk een zondvloedregen. 
De wysheid wil 't gedrogt doen buigen onder 't juk. 
Maer de eeuwgeest roept: laet af! leev', leev' de vrye druk! 
 
En 't monster leeft, ja, 't leeft, al spuwt het de ingewanden 
Der hel uit over de aerd, al doet het driften branden 
Wier alverterend vuer door heel de wereld weidt, 
Verrader die vermoordt terwyl hy lacht en vliedt. 
Zal 't regt het wanbedryf diens onverlaets gehengen? 
Ja, hy betaelt zyn regt om zielen om te brengen: 
Hy heeft patent. Ook zie hoe zyn bedryf gedyt: 
't Heelal omringt en ruimt zyn kraem van akonyt. 
En, oogst hy niet genoeg op zyn verpesten akker, 
Hy nadert tot den grond van zynen neringmakker. 
Wat doet hy? koopt hy vrucht? Neen, lettercommunist 
Ontvreemdt hy zynen buer hetgeen hy, boekdief, mist. 
Hy dryft er handel meê gelyk met eigen waren. 
Vergiftiger en dief, dit wekt hem geen bezwaren. 
Hy reist, hy gaet en staet met hoogen fieren kop. 
Hy dringt zyn droogery en elixiren op. 
En zyn ze aen deur en poort niet gretig aengetrokken, 
Hy weet op markt en straet de koopers aen te lokken. 
Hy praelt in open koets met trommel en trompet. 
Hy heeft een hansworst en een redenaer: ‘Hy redt 
Het lydend menschdom voor een niet, voor zyn verschotjes.’ 
Hy stort een hagelvlaeg van pakjes, fleschjes, potjes 

{==45==} {>>pagina-aanduiding<<}

Op 't ligtgeloovig volk, dat zynen buidel schudt, 
Naer huis gaet met vergift, en hy met levensnut. 
 
Wat dunkt u, vrienden, van dit hemeltergend schennen 
Van 't letterheiligdom, waer godvergeten pennen 
By zwermen krielen, waer de handelrazerny 
In zetelt als godes en vlamt als roofharpy, 
Waer veile zangsters, in besmette modestoelen, 
Met tuimelgeesten, ja, met helgedrogten boelen? 
Is dit een zangberg, dit, een hemelsch lustprieel? 
Neen, 't is een gruwelpoel, een walglyk helbordeel. 
Wat onbeschaemde slemp! Wat overdaed! Wat leven! 
Wat menigt, dronken zwerm, zie 'k door elkander zweven! 
Daer wemelt, onder 't kloek, 't bevallig zwak geslacht; 
Daer, onder 's levens oogst, de sneeuw, de lentepracht. 
Men watertant naer 't vocht dat in den beker vonkelt, 
Bedwelmend door zyn geur die in de hersens kronkelt, 
Ontzielend door een drop, gedaeld in 't ingewand. 
Men grypt den giftbokael, hy zwiert van hand tot hand. 
Elk drinkt, de levensvreugd blinkt uit op aller wangen. 
Maer de arme ziel, eilaes! zy heeft den dood ontvangen! 
 
En 't brein, het duizlend brein, wat wordt het in dat bad 
Van razende ydelheid? Een danaïdenvat, 
Gedoemd om onverpoosd te drinken en te druipen; 
Een immer dorre spons, gewrongen onder 't zuipen. 
 
En 't is met zulk een drank dat de Eeuw haer kindren laeft, 
En waent dat ze op den weg van licht en voortgang draeft? 
God! heeft zy met de deugd het oordeel afgezworen? 
Verheven liefde en zorg voor eigen bloed verloren? 

{==46==} {>>pagina-aanduiding<<}

Is 't aengebeden kind dat kostbaer pand niet meer, 
Waer vader, moeder voor verantwoordt aen den Heer? 
Verdient het onbewaekt te vallen in de netten 
Der boosheid die 't beloert? Verdient het helsche smetten 
Op 't wit en zuiver kleed der lieve onnoozelheid? 
Ach! beter ware 't lam ter slagtbank heengeleid! 
 
Waer, in die zamelplaets van buitenspoorigheden, 
In die begraefspelonk van deugden, goede zeden, 
Waer, vrienden, waer gezocht naer 't ongemeen kleinood, 
Het onbedorven, gaef en voedzaem geestlyk brood? 
 
Ik schuw den beemd niet waer de geest Van onze vaderen 
In huppelt, gul en goed. Hun vrucht, uw letterbladeren, 
Indien er wysheid nog wat netelkens uit leest, 
Zyn voedsel voor het hart en manna voor den geest. 
Neen, 'k vrees den overvloed geoogst op wolvenweiden: 
De gruwlen van 't verstand, de zeden waer een heiden 
Van siddert, de oproerleer, het godloos eeuwbestaen, 
Al wat altaer en troon, de wereld om wil slaen. 
Ja, 'k vrees dien overvloed, uitheemschen lettergaerden 
Ontsprongen, wilden stroom die bruist om onze haerden, 
Die ze invreet, ondermynt en, zonder hoogen wal, 
Ons vaderland, ons heil, ons al verzwelgen zal. 
Op, Nederlanders, op! Dien stroom een hinderketen, 
Een dam van haet en walg voor bed en borst gesmeten! 
Gereinigd onze lucht, gezuiverd onzen grond, 
Geoogst een lettervrucht zoo ryklyk als gezond! 
Het volk gespyzigd met het goede graen van christen; 
Niet met het appelzuer van staet- en stedetwisten, 
Niet met den paddestoel van 't doodend ongeloof, 
Noch 't goud- en gloriedorst-verhittend letterloof. 

{==47==} {>>pagina-aanduiding<<}

Rampzalig aerdryk, dat zyn deugd- en heilverkranken, 
Zyn nakend ondergaen dit voedsel heeft te danken! 
Strale een gematigd licht, geen felle zonnegloed, 
Op 't schepsel dat in 't zweet zyn broodkorst weeken moet. 
Bestiere een wyze toom de onstuimigheid der zinnen. 
Het ken zyn waerde en regt, het leer zyn pligt beminnen. 
't Geniete en geev' zyn deel als lid der maetschappy, 
En ga, volmaekt, uit de aerdsche in 's hemels burgery. 
Myn vrienden, danke, o dank' de wereld u dien zegen! 
De ellendige! zy doolt. O toont haer de uitkomstwegen. 
Zoo zult gy waerdig zyn, o vorsten van 't verstand, 
Uw dierbaer tydelyk en 't eeuwig Vaderland. 



{== afbeelding 
	
==} {>>afbeelding<<}
    







{==48==} {>>pagina-aanduiding<<}

Een slecht boek beschouwd als een verleider.


1849.


Die God stak naer de kroon en streek de trotsche vlag, 
Hy levert thans der aerde een onverpoosden slag. 
Hier zoo doortrapt als eens verwaend ter hemelzale, 
Strydt Satan met de pen opdat hy zegeprale. 
Geen morgen of hy brengt een boekdeel in het licht, 
Een versche prozabloem, een parel van gedicht. 
Wat geur van fyn gevoel! Wat rykdom van gedachten! 
Hoe keurig ingekleed! Hy rept geen duivelschachten, 
De slimme fielt. O neen, 't zyn pennen van een zwaen, 
Die, kleeft er in 't geheim de helsche modder aen, 
Toch voorkomt zoo gekuischt, zoo net, als overkleedde 
Haer 't wit en geurig dons der lieve zwaen van Lede. 
Hem klinkt de loftrompet uit elken wereldhoek. 
De wereld leest, verslindt het zielsverleidend boek. 

{==49==} {>>pagina-aanduiding<<}

De jongheid gaet er mede aen tafel, op haer sponde, 
De klerk op zyn kantoor, de reiziger op ronde. 
Ja, 't meesterstuk verzelt den wandelenden jood, 
En stort een stroom van goud in 's boekverkoopers schoot. 
En Satan, en de man die 't letterwonder baerde, 
Wat wordt hy? O! de held, het troetelkind der aerde. 
Men regt hem beelden op, hy prykt in cel en zael, 
En elke dag hem een dag van zegeprael. 
 
O moeder, die uw telg laet boek by boek verslinden, 
Onttrekt gy haer uw zorg? Verstokt gy? Neen, u binden 
De banden der natuer nog aen uw dochters hart: 
Haer vreugd is uwe vreugd, haer smart is uwe smart. 
Gy wilt die frissche bloem doen geuren in de wereld. 
Daer staet zy opgetooid, met uw sieraed bepereld. 
Uw aenblik volgt haer als de zonnebloem de zon. 
Gy ziet, gy weert, gy wraekt al wat haer hindren kon, 
Een vliegje, een stofje, een niet. Verblinde! zie wat nader. 
Daer ryst een loos gedrogt, daer ryst een zielsverrader 
Voor de oogen van uw spruit. Zie hoe ze zacht ontroert, 
Terwyl hy heimlyk streelt en haer de rede voert. 
Zy drinkt zyn lessen in, zyn honigvolle logen, 
Zyn zede- en godloosheid als zuivre nektartogen. 
Verblinde! red uw kind, verniel den onverlaet! 
Of wee u die verwylt! uw liefdepand vergaet. 
Gy spaert hem: 't is een boek. Ja, boek, onnoozle moeder; 
Maer menger van vergift, vermomde hellevoeder. 








{==50==} {>>pagina-aanduiding<<}

Wat doen wy?


Aen de vlaemsche taelbeoefenaers.


1843.


Voorvaderlyke geest, gezag van beter tyden, 
Zal uw verryzenis ons nimmermeer verblyden? 
Wat ligt gy diep vertrapt door dolle bastaerdy! 
Ach! trof die pest alleen verkankerde gemoederen. 
Maer broed ren, waer de broederen, 
Zyn, blyven de onze rein! dit heil betrachten 't wy? 
 
O wy, bestryders der ontaerding, taeltrawanten, 
Geroepen om de deugd der vadren voort te planten, 
Wat doen wy, starend op dit dierbaer erfkleinood? 
Vol eerbied knielen? God om onzen oorsprong zegenen? 
En, broeders, ons bejegenen 
Met vriendschap en den eed van trouwheid tot den dood? 

{==51==} {>>pagina-aanduiding<<}

Ach! de onbestendigheid, de zwaei der aerdsche dingen 
Keert ook gezichten om in onze letterkringen. 
't Vuer dat ons hart verhief wanneer, als uit een graf, 
De bleeke tael verrees om ras omhoog te pronken, 
Schiet flauw en flauwer vonken; 
En, dalen wy nog niet tot broederafgunst af, - 
 
Wy zweven ook niet meer in de oppersfeer van weelde, 
Waer onze letterjeugd zoo liefdevol in speelde. 
De vlaemsche gulheid wykt voor een verkeerden trek 
Tot styve statigheid en afgezonderd ryzen. 
Reeds met vermaek bewyzen 
Wy onzen kunstgenoot zyn zwakheid en gebrek. 
 
Wy offren aen den Trots, dien blinden afgod, binnen 
Ons hart bewierookt door 't verleidend zelfbeminnen. 
't Eenparig taelpleit zwygt, men loopt uit een, men schiet 
Den eigenroem toe, roem die slechts om 't nuttigst leven 
't Vernuft kan tegenzweven: 
Wy willen graen van 't zaed dat nauwlyks groente biedt. 
 
Wy willen naem en faem, doch slachten 't boomgebladert, 
Sieraed zoo lang de stam het aen zyn kruin vergadert; 
Maer ongemerkt, vertreên, wanneer het zich verspreidt 
In 't uitgestrekte veld: men ziet het haest verzwinden, 
Ligt speeltuig van de winden, 
Vereeuwigd zinnebeeld van de ongestadigheid. 
 
Wy haken hemelwaerts als jeugdige adelaren, 
En wagen ons omhoog, der luchtbaen onervaren. 
Wy zwerven duizlig om in 't onafmeetbre ruim, 

{==52==} {>>pagina-aanduiding<<}

En achten het gering de gidsen na te streven 
Die in de hoogte leven: 
Wy achten voor genie onze ydle dichterluim. 
 
Ziet gy dien jongen maet verwaend en opgezwollen? 
Hy schryft; verbeelding, smaek en oordeel suizebollen 
En vallen; hy holt voort, hy vonkelt, hy verslindt 
Den afstand; vruchtloos praelt de rykdom langs zyn wegen; 
Geen aenzien houdt hem tegen: 
Hy springt met reuzen om als niet een stoeyend kind. 
 
Zoo, Vondel, Bilderdyk, zoo zag ik u versmaden 
Door dwergen, dwergen nog na 't lezen van uw bladen! 
Ontzinde schitterzucht, getergd by hooger pracht; 
Die graeg den dagmonarch in 't slyk zag nedervallen, 
Om boven hem te brallen, 
En, ach! die 't zaed van 't goede in 't jong gemoed versmacht. 
 
Laet, makkers, laet die dryft uw' boezem niet ontvonken. 
Ons past de zedigheid, geen meesterachtig pronken. 
Wy hebben 't jeugdig sap, het groen, het bloesemwaes; 
Maer 't snoeimes is geneigd er wakker door te zwieren. 
Zelfs onder 't kwistig tieren 
Verwringt zich ons plantsoen naer 't draeijend windgeblaes. 
 
Wy bouwen 't letterhof, 's lands edelste eerekroone; 
Maer kloek- en keurigheid, het ware en eeuwig schoone 
Verzuimen wy voor 't losse en ligte, 't zwak der Eeuw. 
We omhelzen onze tael; maer 't ruwste taelverkrachten, 
En 't schuwste lesverachten 
Ontspringen pen en pers met dol romangeschreeuw. 

{==53==} {>>pagina-aanduiding<<}

We aenbidden 't vaderland; maer 't anker van zyn hoede 
Waer schuilt het? O de hulk, gezweept door de onweêrwoede, 
Dreigt rampspoed. Zedeleer, verheven godsdienstgeest, 
Waer schuilt gy? Leent gy ons uw vleugelen, of plassen 
Wy in de pestmoerassen, 
Waer de Eeuw in nederplompt, verstoflykt en verbeest? 
 
Wy aerzlen.... Broeders, waekt, 't verderf woelt om ons henen 
Gelyk een zee; een stap nog en wy zyn verdwenen. 
Op! 't hart omhoog gevoerd; 't verborgen in den schoot 
Der hemelwysheid! Weg, de valsche wysgeervonden, 
De leer der helsche monden, 
Die 't leven van de kunst en 't eeuwig leven doodt. 
 
Op, zuilen van het Ryk! op, vrome landgezinden! 
Dat die het hoogst verheft geen hoon voor loon moog vinden. 
Vereenige ons een band waer 't hart als lustgenoot 
In treedt, de zorg verligt en wekt van lieverlede 
De broedermin en vrede. 
Welaen, malkaêr omhelsd en ons geluk vergroot! 



{== afbeelding 
	
==} {>>afbeelding<<}
    







{==54==} {>>pagina-aanduiding<<}

De Vlaemsche lier.


1840.


- Wie zyn recht bewoort, betwist' geen hooger rang! 
 
bilderdyk. 
 
U, hemelstrael, die schaers op 't aerdryk vonkelt, 
U, poëzy, aenbid ik waer gy gloort. 
Geen afgunstworm die my het hart omkronkelt, 
En myn gevoel van 't schoone en goede smoort. 
In 't letterperk tel ik geen vreemdelingen, 
Wat kroon hun kunst by myn geringheid spant; 
Maer 'k voel me een traen van vreugd ontspringen, 
Verhoogt de lauwerkrans den roem van 't vaderland. 
 
O vaderland, te lang met mist omtogen, 
Dien jonge luister thans verdryft, 
Wat zal die glans, zoo 't godlyk dichtvermogen 
De onsterflyke eer u niet op 't voorhoofd schryft? 
Uw grootsche doek- en marmerwonderen 
Zal u de grage tyd ontplonderen, 
De tyd spaert Vondels kroon die Hollands glorie blyft. 

{==55==} {>>pagina-aanduiding<<}

O blyde Lei- en Scheldeboorden, 
Verrukt u 't heerlyk lied dier uitverkoren zwaen? 
Of kaetst gy koel terug den galm van hare akkoorden, 
En hoort gy juichend slechts uw golfgemurmel aen? 
't Wiegt me ook in zachte mymerdroomen; 
Maer zoo de pracht my zeewaerts stiert, 
Wat is my 't suizen dan der kabbelende zoomen, 
By 't ruischen van den vloed waerin die keurpen zwiert? 
 
Ach! zou haer opvaert ruimte zoeken 
In dees verfranschte lucht? 
Hier vliegen plagen, geeslen, vloeken 
Op Neêrlands lettervrucht. 
Hier zien wy booze bastaerdloten 
Met lenteregen overgoten, 
Terwyl de winterwind in 't lauwerloover snort; 
Hier zangzoïlen, blinde hateren 
Het hoofd verheffen, schelden, schateren, 
Terwyl de stille bard zyn zuivre toonen stort. 
 
Waerom, in de eeuw van 't kunstverhoogen, 
Waer Rubens standbeeld ryst met pracht, 
En Gretrys zuil de aenbiddende oogen 
Van 't dankbaer vaderland verwacht, 
Waerom de dichtlier niet omlooverd, 
Die, zieleweêrgalm der natuer, 
Den geest verheft, het hart betoovert, 
En 't loutert door haer godlyk vuer? 
 
Bemoedigt haer de doornekroone, 
Die schandpalm van het vittersrot? 
Den jongen bard, teêr als een schoone, 

{==56==} {>>pagina-aanduiding<<}

Onttoovert vaek de bittre spot. 
Hem past een broederlyk behandelen. 
Laet, laet hem, opgetogen, wandelen 
Op roozen naer 't gewenscht verschiet. 
Dat hem geen wreede distel kwetse; 
Dat niets zyn jeugdig hart verfletse, 
Die bloem die neêrvalt in 't verdriet. 
 
Verdwaelt hy, dat hy, zonder tranen, 
Uw hand en zynen weg hervind'! 
Gelykt de moeder wier vermanen 
Den kus brengt aen het dierbaer kind. 
Dan ach! waertoe dit heilverlangen? 
Reeds zweeft de hoonlach op uw wangen; 
De roê trilt by uw wraekgebaer. 
Welaen dan, slingert ze in het ronde! 
Zy baert de kunst wel wonde op wonde; 
Maer nimmer, nimmer velt zy haer. 
 
Neen, nimmer, rot van aterlingen, 
Vernielt ge ons heiligdom. 
Eerbiedig blyft de koorstoet zingen 
In weerwil van uw vloekgebrom. 
Eer suist geen zefier meer in wiegelende twygen, 
Eer hoort de liefste lent de boschkoralen zwygen, 
Eer Vlaendrens lier verstom'. 
 
O Midasras! waerom dat nydig smalen? 
't Gevoelig oor versmaedt de veldwyk niet, 
Die, vreemd aen nachtegalen, 
Den galm herhaelt van stiller lied. 

{==57==} {>>pagina-aanduiding<<}

De diertjes reppen vrye veêren, 
En tierelieren, kwinkeleren, 
In schuldelooze lust. 
De dwaes die, by 't verbeelden 
Dat weidscher toonen hem eens streelden, 
't Lief zangrendom ontrust. 
 
Neen, zwygt niet, jeugdige orgelkelen, 
Sieraed van Belgies lettergaerd. 
Ons lust uw ongekunsteld kwelen, 
Uw ligte en ongedwongen vaert. 
Uw vlugt ontleent geen aedlaers wieken, 
Maer koeltjes van het morgenkrieken, 
Die geurig fladdren in den dauw. 
Beschame u niet uw lager wemelen. 
Eens klapwiekt ge in het ruim der hemelen, 
Wat sperwer u vervolg' met uitgespannen klauw. 
 
Welaen, beproeft uw wakkre vederen. 
Ziet hoe 't azuergewelf u minlyk tegenlacht. 
Op, op! het zelfvernederen 
Boeide u te lang in duistren nacht. 
't Is tyd in 't glorielicht te zetelen, 
En 't brommend ras der kunstvermetelen 
Te storten in zyn niet. 
O zag myn oog die heilzon dagen! 
O blyde hoop! bezweer myn kommervlagen; 
En wees myn ster, myn troost in 't nachtverdriet! 








{==58==} {>>pagina-aanduiding<<}

Taelverzaking.


1840.

De verzoekschriften voor de vlaemsche tael krielen van handteekens. Overal toonen onze letterbroeders den grootsten yver; een klein getal, vreezende zich te benadeelen, onthoudt zich.


*** Brief.

't Was niet genoeg aen Belgies barden 
Den smaed der onkunde uit te harden; 
Eilaes! ook u zien we ondergaen, 
O broederen! 
U, eens zoo moedig by de vaen 
Der taelbehoederen. 
 
Herinnert ge u den avondstond 
Die hen in raed vereenigd vond? 
Wat yvervuer vlamde u in de aderen! 
Gy zwoert den eed van trouw, ge omhelsde 't beeld der vaderen, 
Elk rees, de roemer klonk op 't plegtig eerverbond. 
Herinnert ge u dien stond? 

{==59==} {>>pagina-aanduiding<<}

Uw geestdrift, uw verheven toonen 
Verhemelden 's Lands waerde zonen, 
En bonsden 't wankroost neêr in d' onderaerdschen grond. 
Herinnert ge u dien stond? 
 
O! als een folterschim vervolgt hy u, gezonken 
Gestarnte van den lettertrans. 
Gy kruipt in 't slyk, terwyl de glans 
Der taelzon nooit heeft schooner uitgeblonken. 
 
Trawanten die in 't veilig uer 
Hoovaerdig op hun koenheid brallen, 
En die, by 't nakend oorlogsvuer, 
In schroom en lage onthouding vallen. 
 
Gedonderd heeft de worstelkreet. 
't Ontwaekte Belgie, opgesprongen, 
Schudt af 't verlammend sluimerkleed, 
Hem veel te lang om 't manlyk lyf gewrongen. 
Wat rasse schok! wat moedbetoog! 
Men vliegt in 't strydperk allerwege. 
O hoop op luisterlyke zege! 
Hoe zwiert de vlaemsche taelvaen hoog! 
Zie, zie den gallomaen ontroeren 
En zyn ontsnapte prooi beloeren 
Met grimmig en vertwyfeld oog. 
 
Dit ziet gy, en de boei der beuzelzorgen 
Verbreekt gy niet, lafhartigen? Gy houdt 
U spraekloos en verborgen, 
Bekommerd voor den dag van morgen, 
Bekommerd voor het goud. 

{==60==} {>>pagina-aanduiding<<}

Voor 't goud, aen Vlaendrens myn ontdolven, 
En hun, die huilen met de wolven, 
Gestort in de onverzaedbre hand, 
Opdat ze in weeldes duizelkringen 
Den vlaemschen aerd en geest verdringen, 
En spotten met hun vaderland. 
 
Gelyk de ontaerde telg die d'oorsprong van zyn leven 
Verzaekt voor eigen baet. 
De gryze vrouw, van goed en bloed begeven, 
Komt tot den zoon, den onverlaet. 
Zy ziet hem aen met liefdryke oogen, 
Zy reikt de magre hand en klaegt hem heuren nood. 
Verhaest hy zich heur tranen af te droogen? 
Legt hy voor haer zyn schatten bloot? 
Neen, 't monster bloost voor haer en juicht by haren dood!.. 
 
En zulk een doemling was der moedertael beschoren 
In haer geliefdste teelt? 
In u wien ze overmild haer rykdom heeft bedeeld, 
En onder duizenden verkoren 
Tot parels van haer letterkroon? 
Eilaes! gy hebt haer afgezworen 
Voor Judas loon!.... 
 
Gaet, huichelende taelverzakeren, 
Gaet waer de onreine gunstzon straelt, 
En zielsveraerding ademhaelt, 
Gaet daer uw slavenvuigheid bakeren! 

{==61==} {>>pagina-aanduiding<<}

Spaer u de wanhoop, evenwel. 
Neen, zieltoogt niet als de aertsverrader. 
Wat zeg ik? my ontsprong de toornevonk te fel, 
En horlen voel ik weêr myn volle broederader. 
Verdwaelde broedren, keert, o keert naer 't eerepad! 
En, als de apostel die den Heer verloochend had, 
Stort tranen die uw vlek afspoelen. 
Keert weder in ons letterkoor, 
Wiens ydle zetelen als droeve weduwstoelen 
U toeven; komt! herneemt der vadren spoor: 
Ryst op van uwen val, en prykt met nieuwen gloor! 



{== afbeelding 
	
==} {>>afbeelding<<}
    







{==62==} {>>pagina-aanduiding<<}

Aen eenen bejaerden kunstvriend.


1841.


Gy zwygt, myn oude vriend, gy schynt een zucht te smoren. 
Van waer die schaduw op uw kruin die plagt te gloren, 
Bekroond met zuiver sneeuw? 
Waer is uw vreugd, die glans van tienmael zeven jaren? 
Wat, harpenaer, wat stremt de trilling uwer snaren, 
Dien klank van een halve eeuw? 
 
Verkwynende ouderdom! - O Zoon dier kuische nonnen (*) 
Wier voedsterliefde vloeit uit kunst- en kennisbronnen, 
O gunstling der natuer! 
De Tyd die u bevecht mag nog niet zegevieren; 
Wat winters hy beval u over 't hoofd te gieren, 
Nog blaekt uw zomervuer. 

{==63==} {>>pagina-aanduiding<<}

Geen sleep van zieklykheên verhaest uw levenszinken. 
Uw oor hoeft door geen tromp de klanken in te drinken; 
Uw oog geen licht door 't glas; 
Nog zwaeit uw wakkre geest verbeeldings tooverroede; 
Uw kloek geheugen, hoe beladen, nimmer moede, 
Blyft frisch als maegdewas. 
 
En, kunstnaer, gy verkleint uw dichterlyk vermogen, 
Om dat het Wervicks lucht alleen heeft rondgevlogen, 
Waerin 't zich sluiten moet. 
Gy zucht tot ruimer veld, tot grootscher eerlauwrieren; 
't Verdriet uw gryze lok zich met den glans te sieren 
Van ligten roozenhoed. 
 
Gy schat het boven goud en vorstendiademen, 
In Belgies bardenkoor een zetelplaets te nemen, 
De kruin met palm omkransd; 
Te pryken in den druk, dien nieuwen roemontdekker, 
Waer de oude luchtbodin (*) voor wegschuilt, wereldwekker 
Die 't aerdryk overglanst. 
 
Voorwaer, ik zeg het u, na duerbetaeld ervaren: 
Wee die de kunst aenbidt voor openlyke altaren! 
Hy waegt zich in een oord, 
De sneuvelplaets der rust, doorploegd van afgunststryden, 
Waer, meer hy zegepraelt, meer hem van alle zyden 
De pylenjagt doorboort. 
 
De tyden zyn niet meer als toen onze oudren leefden. 
De boom der dichtkunst treurt op 't graf van haer verkleefden. 

{==64==} {>>pagina-aanduiding<<}

Ach! ruischt hy middlerwyl, 
In zwygende eenzaemheid gaet de eedle galm verloren, 
Of klinkt, tot grooter schaê, onheiligen in de ooren, 
Gewapend met de byl. 
 
Dan valt het schendig rot aen 't onbarmhartig hakken. 
Neemt afscheid, rym en maet; vaertwel, gewyde takken, 
Wier lommer weelde schonk. 
Verwoeste dichtkroon, wat zal in uw stede tieren? 
Wat loover vol gezang? De voglen vreugdevieren 
Op geen verdroogden tronk. 
 
De kunst verheft zich niet in 't kleed der koele rede, 
Dit alledaegsch gewaed, die naekte prozasnede. 
Neen, neen, de poëzy 
Is zang die weêrgalm eischt; ze is geestdrift, zielsverrukken 
Van uitverkoornen die voor 't schoon het aenschyn bukken; 
Geen wilde razerny. 
 
Of leeft zy waer het nieuw gevoelgetuimel flonkert 
En bromt? - Belachbre waen! 't is glans die ras verdonkert; 
't Is razend marktmuzyk; 
't Is romantiek gezwets van ligte modepoppen 
Die, teugelloos, gezag en letterwet verschoppen 
Zelfs Vondel, Bilderdyk!... 
 
Wacht, Storme, wacht u van den duizelkring dier stofferen. 
Blyf in uw bakermat der zanggodinnen offeren. 
Hier houdt geen vitter wacht; 
Hier wemelt nog een geur der oude goede dagen. 
Op, makker! vat de lier; gy kent ons zangbehagen: 
Zing, zing gelyk gy plagt! 








{==65==} {>>pagina-aanduiding<<}

Aen het Alexandryn. (*)


1849.

Waerom die eeuwige Alexandrynen?


*** brief.

U, fiere versmonarch, zoo lang ten troon gezeten, 
U ook versmaedt onze eeuw. Gy ligt in 't stof versmeten, 
Als een verwelkte bloem. 
Gy ondergaet het lot der luisterlyke kruinen 
Van de oude maetschappy, begraven in de puinen 
Van haer verwoesten roem. 

{==66==} {>>pagina-aanduiding<<}

En wat vervult uw plaets? De zwier van weidscher vederen? 
Meer toon- en redepracht? Volmaekter maetgelederen? 
Neen, de eeuw van woest gedrang, 
Die 't licht trekt van omlaeg, niet van de luchtgewelven, 
Die in den modder wroet om zonnen op te delven, 
Bemint geen hemelzang. 
 
Zy wil een bendgetier van aerdsche tuimeldroezen, 
Den zegezang van 't stof, 't gezwaei der weeldekroezen 
By zede- en godloos lied. 
En dit gaet op en rolt en ruischt door al de maten 
En toonen van de kunst - de kunst van markt en straten, 
De school van 't vry gebied. 
 
Wee, die in 't bardenkoor, met keur van offerspyzen 
Gevoed, zyn stem niet mengt in die onwaerde wyzen; 
Die in het volksgewoel 
Niet beedlen gaet om gunst met veile dichtervedel; 
Maer stapt naer 't heiligdom met opgeheven schedel 
En deftig dichtgevoel! 
 
Wee, wee den heldenbard! Ik zie hem hier gebeten 
Van dolle blaffers; daer geschopt, teruggesmeten 
Van plompen ezelpoot. 
Toch treedt hy in en zingt. Straks wordt hy doof geschaterd. 
God, wat gerammel! 't bast en giegaegt, snoeft en snatert, 
Belachlyk beide en snood. 
 
O drieste en domme waen, zoo schendig als verwaten!... 
Maer lyd dien lagen hoon van nietige onderzaten, 

{==67==} {>>pagina-aanduiding<<}

O vorst van 't verzendom. 
Laet, laet hen onbeschaemd uw kroon en scepter dragen. 
Vergaen zal hun gezag gelyk de dolle vlagen 
Van 't windrig eeuwgebrom. 
 
O roem van Bilderdyk, Antonides en Vondel! 
Sier voor de laetste mael een vlaemschen letterbondel, 
Tot een gewenschter tyd, 
Tot een geslacht ontsta, verwaerdigd u te vieren. 
Verlieze u de Eeuw, o zaed der prachtigste eerlauwrieren, 
En barst' zy dan van spyt! 



{== afbeelding 
	
==} {>>afbeelding<<}
    







{==68==} {>>pagina-aanduiding<<}

Dichterval.


Aen een jonge dichteresse.


1841.


Gy, gy hebt geen val te schroomen, 
Zangauroor, wier jeugdig hoofd 
Heenlacht over roozenzoomen, 
En een' schoonen dag belooft. 
U verteert geen zielsverdrieten, 
Jonge zwaen, die somwyl rust 
Op myn schouder komt genieten, 
En myn peinzend voorhoofd kust. 
 
Neen, gy ziet het niet meer glimmen 
Als de blozende uchtendgloed. 
't Wemelt van de zware schimmen 
Die my zinken in 't gemoed. 

{==69==} {>>pagina-aanduiding<<}

't Draegt de diepgeploegde groeven 
Van verwoesten lenteprael. 
In den sluijer van 't bedroeven 
Vlied ik, schuw, den zonnestrael. 
 
De yvervlam is my ontvlogen, 
Eindloos rekt zich elke stond. 
De onmagt houdt my neêrgebogen. 
'k Dwael den rouwnacht tastend rond, 
Kwynend als de ontwrichte veder 
Die naer 't blauwe luchtruim zucht. 
Ach! zy fladdert heen en weder, 
Bittre spot van 't kroost der lucht! 
 
O! myns levens morgenkrieken 
Glansde op blyder vergezicht. 
Op verbeeldings gulden wieken 
Naderde ik de bron van 't licht. 
Sferen die 't azuer doorvaren, 
Zwierde ik met de harp voorby; 
'k Huwde 't ruischen van myn snaren 
Aen der heemlen harmony. 
 
'k Hoorde 't aerdryk morrend mompelen 
Onder myn verheven voet. 
Deernisblikken liet ik dompelen 
In dien lagen nevelvloed. 
'k Riep: ‘Blyf woelen in uw dampen, 
‘Klomp van opgeblazen slyk! 
‘Aen 't gewelf der hemellampen 
‘Wandel ik, een star gelyk.’ 

{==70==} {>>pagina-aanduiding<<}

Waen! gy hebt uw graf gevonden..... 
'k Zweefde rond een ethervuer. 
Dat myn krachten heeft verslonden. 
'k Hief de kruin slechts in 't azuer 
Om ze diep te zien verlagen. 
Als de trotschaerd die zich dacht 
Menner van den zonnewagen, 
En verzonk in d'eeuwgen nacht. 
 
's Hemels haven, aen 't verdwynen, 
Wedervaert myn laetste groet. 
Reeds omheind van wolkgordynen, 
Zie 'k myn lotstar aen myn voet. 
Myn verslapte vleuglen hangen, 
Roeren slechts in 't ondergaen, 
Om van myn bestorven wangen 
Af te wisschen traen by traen. 
 
'k Zie den afgrond!.... 't Plotslyk yzen 
Stoot my rugwaerts, leent my kracht. 
Weder poog ik op te ryzen; 
'k Beuk het zwerk met woeste schacht. 
'k Hoor een ver gewemel gieren; 
't Wolkfloers scheurt. Een starrenkrans 
Schiet er voor en, onder 't zwieren, 
Laet na zich een spoor van glans. 
 
En een geest met dreigend wezen 
Zetelt in dat luchtgezicht. 
De arm, tot slingren opgerezen, 
Torscht het vlammend bliksemlicht. 

{==71==} {>>pagina-aanduiding<<}

‘Dael in 't ryk van 't onvermogen!’ 
Roept zyn stem (zoo loeit een storm); 
‘U verwerpt de hemelbogen; 
‘Dael in 't stof, vermeetle worm!’ 
 
En de ban, pas uitgesproken, 
Ligt voltrokken. De onweêrvlaeg, 
Op myn schedel losgebroken, 
Buldert, dondert my omlaeg. 
'k Stort door kreitsen die me eens zagen 
Boven hunne lucht; die my 
Thans onthalen en verlagen 
Met den groet der spotterny. 



Wat onderwindt ge u nog, myn geest, u op te heffen? 
Waerom ontveinst ge u-zelv' uw dichterballingschap? 
Waerom uw ondergang gelyk een droom beseffen? 
Uw valgewemel als een steigrend wiekgeklap? 
 
Betrouw niet langer op bedriegbren hoopstar-luister. 
Genoeg te loor gesteld, genoeg met schaê gezweet. 
Beweeg u niet te dwaes; 't gerinkel van de kluister 
Die u omlaeg beklemt, verscherpt uw harteleed. 
 
Verkies, verkies de rust voor de eer van uit te munten. 
Steil, hachlyk is de berg waerop de glorie glimt. 
Geen trap waer haet en nyd hun schichten niet op punten; 
Geen lichtstrael dien geen wolk van laster tegengrimt. 

{==72==} {>>pagina-aanduiding<<}

‘Ach! zucht gy, zwoeg ik slechts om dieper kuil te delven, 
‘'k Verdor in werkloosheid als 't sapverliezend hout, 
‘Dat, tot het nederploft, de hooge azuergewelven 
‘Met bladerlooze kruin, tot aller smaed, beschouwt. 
 
‘De ontroostbre balling die zyn vaderland wil naderen, 
‘Veracht de rust, wat hoop en krachten hy ontbeer'. 
‘Hy staert in 't blauw verschiet op 't dierbaer erf der vaderen, 
‘En zwerft en put zich uit en duizelt zielloos neêr.’ 



{== afbeelding 
	
==} {>>afbeelding<<}
    








{==73==} {>>pagina-aanduiding<<}

Het Brusselsch taelverbond.


1844.


Gebroeders, die my roept in Brussels oude wallen, 
'k Beroem my 't vlaemsch verbond blymoedig by te vallen. 
'k Ontboezem in uw schoot myn nedrig dichtgeschal. 
Verschoont het by den zwier van uw verheven galmen. 
Waer-waerom zou ik talmen? 
Verstomt de zwakste keel na 's onweêrs donderval? 
 
Gewenscht gezicht! de kim voorspelt een dag van zegen. 
Ons vlammend zielsgebed is tot den troon gestegen 
Der Oppermagt, en God ontwolkte zyn gelaet. 
Een glimp van d'eeuwgen glans beschynt ons mistige oorden; 
De nevlen die ons smoorden, 
Verdunnen. Broeders, juicht, begroet dien dageraed. 

{==74==} {>>pagina-aanduiding<<}

God had ons hart beproefd met diepgeslagen wonden. 
Hy had ons hart beproefd; hy heeft het trouw gevonden. 
O dagen van verdriet! O tyd van moedloosheid! 
Wanneer de bastardy, tot 's vaderlands ellende, 
's Lands roem en regt miskende, 
En tot uitheemsch verderf hield de armen uitgebreid! 
 
Haest lag 't gezegend erf met booze zedezaden 
Bedekt, ja, met een vloek des hemels overladen. 
De haet voor 't vreemde juk, de liefde voor dien grond, 
Der oudren deugd en sprak en 't bloed dat haer verdedigt, 
't Werd alles snood beleedigd, 
Zelfs.... Neen, verstram' myn tong eer zy de vriendschap wond'! 
 
O gy, Van Maerlants kroost, gy vrye en vrome koppen, 
Wat deedt gy? Stom en stil uw ongeduld verkroppen? 
Of wel uw donderstem verheffen, onvervaerd? 
Gebroeders, treedt hervoor, gy hebt 's lands eer gewroken, 
Zyn slavenjuk verbroken, 
Gy redt de tael en 't volk: gy zyt der vadren waerd. 
 
Komt, broeders, knie en kruin voor 's lands altaer gebogen! 
Het pligtenpak getorscht en moedig voortgetogen! 
Veel is er reeds gedaen; maer veel ontbreekt er by. 
Moog de af te werken taek Des Roches taelgezinden 
Met ons vereenigd vinden! 
Welaen, geen oorlog meer dan met de bastaerdy! 









{==75==} {>>pagina-aanduiding<<}

Aen de Vlaemsche stem, Brusselsch tydschrift.


1846.


Ik ook heb Brussels lucht geademd, en haer brood 
Met dankbaerheid genut als opperstad-genoot. 
'k Zag haer bekoorlykheên, haer heusche en lieve kinderen. 
Maer 'k zag vooral dien zwerm van vreemden, ligte vlinderen 
Die 't schouwspel (*), wel is waer, verfraeijen; doch, eilaes! 
't verderf verspreiden op haer zeedlyk bloesemwaes, 
En al wat brabandsch is van lippen, ziel en leven, 
Verbastren, om verslaefd het uitheemsch aen te kleven, 
Het uitheemsch half geleerd, laetdunkend, dartel, stout, 
En pronkend met een glans van nietig klatergoud, 

{==76==} {>>pagina-aanduiding<<}

Een glans belachlyk met den prachtnaem van beschaving 
Bestempeld in deze eeuw van ordelooze draving. 
Waer bleef de vlaemsche stem, de vlaemsche lettervlyt? 
Wat deedt gy, broeders van de hoofdstad? Ach! de stryd 
Der vaderlandsche tael ontbeerde Brussels kinderen, 
Ter prooi aen een gespuis van echte-bloedverslinderen 
En zielschoffeerders, door 't losbandig Lelieryk 
Ons toegebraekt om ons te sleuren in het slyk. 
Maer vrucht- en hoopverlies en schande is hun beschoren. 
Neen, Brussel is niet gansch voor 't vaderland verloren. 
Een vlaemsche stem gaet op in haer verfranschte lucht. 
Hoe streelt die echte toon by 't bastaerdy-gerucht 
Dat weêrgalmt Belgie door, gelyk om d'armen Vlaming 
Te tergen in 't verdriet, te domplen in beschaming. 
 
Gy, die in de eenzaemheid, omwoeld van 't vreemd gekriel, 
De zucht ontboezemt van uw landgetrouwe ziel, 
Om onzer vadren tael en zeden voort te planten, 
Schept moed, verhoopt de zege op koelte en tegenkanten. 
Het schoone en goede wint de harten vroeg of laet, 
En ras verdwynt de stryd waer 't bloed zyn bloed verstaet. 
 
Ook onze lucht verzwolg den smook van uitheemsche outeren. 
Nu wekt ze een heilge vlam die opvaert onder 't louteren. 
Nu weidt in klaer azuer het opgetrokken oog. 
Nu ryst de aloude stam verjeugdigd hemelhoog. 
Nu spreidt hy vrucht en vreugd in 's lands bebloemde beemden, 
Vrucht die den kieschen smaek verlekkert zelfs by vreemden. 
O Brusselsche yveraers! o telgen van dien boom! 
Schiet op en wortelt vast. Weêrstaet den wilden stroom 

{==77==} {>>pagina-aanduiding<<}

Der hoofsche bastaerdy; laet wufte moden gloren. 
De deftigheid en deugd, den Vlaming aengeboren, 
Gaen over in zyn tael met mannelyken zwier, 
Een waer en warm gevoel bezielt de vlaemsche lier, 
En stroomt in toonen uit, in zang en zinsieraden. 
De driften die zich naekt en zonder schaemte baden 
In eene onzuivre zee, verplet haer hemelvuer. 
Zy aêmt het zeedlyk schoon en 't schoone der natuer. 
Zy schept haer zaligheid in 't zalven der gemoederen, 
En in de omhelzing van haer teêrgeliefde broederen. 
Haer dankbaerheid vloeit uit by heusche les en leer. 
De vleitael en den spot veracht zy evenzeer. 
Zy haet als eenen vloek de twist- en tweedragtlippen, 
En dien onzaelgen geest die op hervormingsklippen 
De hulk van staet en kerk verbryzlen wil. Zy ziet 
De grondvest en den bloei der zamenleving niet 
In 't worden en vergaen dier duizend bastaerdsoorten 
Van stelsels, mengelmoes van ketters misgeboorten, 
Maer op dien vasten steen, de onwankelbare rots 
Waerop de onfeilbaerheid verheft den tempel Gods. 
 
O gy die uwen geest bevleugelt om te rennen 
In zulk een zuivre lucht, rept, rept uw jonge pennen; 
Buit als een christenbie op wysheids hemelbloem, 
En spreidt een morgendauw van landgeluk en roem. 






    


{==78==} {>>pagina-aanduiding<<}

Aen den eerwaerden heer De Foere.


1842.


Neen, de onverschilligheid verkoelt myn boezen niet. 
'k Gedenk hem door wiens hand myn ster is opgerezen; 
Geen dag, myn Mecenaet, of myn verbeelding ziet 
Uw vroom en vriendlyk wezen. 
 
Geen streving van myn hart, geen smeekgebed tot God 
Of, na den heilgen naem van vader en van moeder, 
Spreek ik den uwen uit, o redder van myn lot, 
O achtbre letterbroeder. 
 
En echter stroomt myn hart in uwen schoot niet uit. 
Waerom de ondankbaerheid, in schyn, gehoor gegeven? 
Waerom myn dankgevoel in dichterlyk geluid 
Niet vurig uitgedreven? 

{==79==} {>>pagina-aanduiding<<}

Eilaes! myn poëzy derft gloed en vederzwier. - 
Mag ze in heur armoede u vertrouwlyk tegenschallen, 
Dat zy dan juichend styge, al moest zy, brooze lier, 
Verbryzeld nedervallen. 
 
Wees, wees gy-zelf myn steun, de ziel van mynen toon. 
Dat ik ten minste een deel der ruimte moog doorzwieren, 
Waerin gy u beweegt, myn Schutsheer, die de kroon 
Van Belgie helpt versieren. 
 
Waer voert gy mynen geest? In 't Godgeheiligd oord, 
Waer gy, gewyde, met den Heer der Heeren handelt, 
En 't welk in zynen troon uw krachtig offerwoord 
By elke auroor verwandelt. 
 
't Is daer, 't is in den gloed van hemelsch liefdevuer, 
Dat gy voor 't vaderland uw eedle ziel laet vlammen. 
Zy overvleugelt het, en de arbeidvolle duer 
Baert slapheid noch verstrammen. 
 
Gy stapt van 't heiligdom in 's volks gezantenzael, 
En zetelt in den rang der wyze redenaren. 
Tolk van des Heilands leer, gy wilt haer zegeprael 
Met 't stoflyk welzyn paren. 
 
Gy spoort den oorsprong op van Vlaendrens tegenspoed; 
Doorreist zyn rykbeploegde en levenvolle streken. 
Den handel, d' akkerbouw, 't gebrek, den overvloed, 
Dit alles hoort gy spreken. 

{==80==} {>>pagina-aanduiding<<}

Uw raed is de uchtendstrael van eenen klaren dag. 
Hy wekt de nyverheid, beweegt de zeekasteelen; 
De onkluisterde oceaen voert onze ontrolde vlag 
In al de werelddeelen. 
 
En Belgies koopvaerdy viert haren toeverlaet. 
Ik zie ze uw kruin met wier en waterbloem omvlechten, 
En 't gouden huldepand, waerop ze uw beeldnis slaet, 
U aen den boezem hechten. 
 
Vaerwel! doorkruis de zee, o handelark! Myn lof 
Zweeft u niet langer na; maer hooger opgewemeld, 
Gaet rusten op een zuil van Vlaendrens letterhof 
Waerin myn zangster hemelt. 
 
Spectator (*) vrye gids, wiens onbeneveld oog, 
Eerst licht van Nederland, den kerkernacht trotseerde, 
Wat was u 't boetverblyf? Een nieuwe zegeboog 
Die doem en dwang verneêrde. 
 
Den sleep der bastaerdy weêrstaet gy, stil en pal, 
Wat opgeblazen ambtkolossen, staetkunstdwergen 
Zy kluistere aen haer koets en, in haer trotsch gebral, 
Rolle over gouden bergen. 
 
Gy roemt de moedertael, trots 't gallomaensche ras, 
Dat haer verscheurt, vertrapt en.... staetgunst mag behalen! 
Terwyl haer zonen, als gedoemde parias, 
Door heide en distel dwalen. 

{==81==} {>>pagina-aanduiding<<}

Doch, makkers, wanhoopt niet. Hoort wat ik ondervond. - 
Een jongling zag in 't zweet zyn lentebloem versterven. 
Hy morde niet, de hoop vergulde zynen grond 
Met glans van rype gerven. 
 
Maer de oogsttyd kwam: geen vrucht; de velden naekt en grys; 
't Zaed, in 't geheim, verstikt door valsche vaderlanders. 
‘Hy oogsten? (riepen ze uit) Dat hem de hemel spyz'! 
‘Een dichter hoeft niets anders.’ 
 
Zoo zag hy jaren lang zyn hoop en heil vergaen. 
Hem trof de moedloosheid, 't versombrend zielsverloomen; 
Zyn neêrgedrukte geest lag roerloos: zyn bestaen 
Was een benauwend droomen. 
 
En zie, een Engel daelt (*) en brengt de gunst van God. 
De zon ontfloerst haer wang, en flonkert door den nevel; 
't Gewas bekomt en rypt; en 't snood benydersrot 
Herkauwt zyn bittren wrevel. 
 
Verberg u, barst van spyt, gy liefdelooze stoet! 
Die 't eeuwig ambtgemis bedreigdet aen myn veder. 
En gy, gezalfde Gods, haer toevlugt, aen uw voet 
Leg ik haer dankbaer neder. 








{==82==} {>>pagina-aanduiding<<}

Aen de notarissen. (*)


1850.


Schoon is uw zending, medgezellen 
In 't ambtgebied dat ik doorren. 
Gy moet geen bloedig vonnis vellen, 
Geen tucht- en moordtuig wordt uw pen. 
U, huiselyke raedverzorgeren, 
Vloeit in den schoot de trouw der borgeren 
Met hun geheimen, van alom. 
Als in de zee de ontelbre vlieten 
Die arm en ryk gewest doorschieten, 
Om zich te ontlasten in haer kom. 

{==83==} {>>pagina-aanduiding<<}

Uw ambt weêrstaet den stroom der jaren 
Als een kolom der maetschappy, 
Kolom en licht van de echtaltaren, 
Onmeetbre handelgaendery. 
Daer, in de duizend slingergangen, 
Doorstroomd van strydige belangen, 
Van driften, wisselvalligheên; 
Daer, waer geen wet zich in durft wagen, 
Daer komt gy, en de wervelvlagen 
En 't duister vlieden voor uw schreên. 
 
Daer, na betwiste levensblyken, 
Verward en kreupel aengebragt, 
Ontwikklen zich de vergelyken, 
Behandeld door bevoegde schacht. 
Dat letterkroost, ter vont geheven, 
Ontvangt den doop van 't wettig leven. 
Nu staet het schrap gelyk een held. 
Het vaerdigt uit zyn vaste woning 
Zyn beeld af, wint ontzagbetooning 
En zegeprael op 't oorlogsveld. (*) 

{==84==} {>>pagina-aanduiding<<}

Laet hooger' ambtnaer hooger ziening 
En rang die grooter glans verspreidt. 
Op uw beroep haelt geen bediening 
Den prys van nut en achtbaerheid. 
't Is 't regtgebied van 't vrye willen, 
De slag- en sluitboom der geschillen, 
Der sterken en der zwakken staf, 
De fakkel en de sluijer tevens 
Van 't heimlyk worstelperk huns levens, 
Hun nagalm by hun zwygend graf. 
 
't Is 't heiligdom waer de afgestorvenen 
Bevelen aen het nageslacht. 
Waer 't regt verbeelden heengezworvenen 
Van uit de verte tegenlacht. 
't Is voor het heilig toevertrouwen 
Het geen de vierschaer van 't berouwen 
Den priester en belyder strekt. 
De wanden hebben er geene ooren; 
Het is een klokkelooze toren, 
Verstommend die hy overdekt. 
 
Bemint dan, myn beroepgenooten, 
Uw ambt, zoo lof- en liefdewaerd. 
Doorkruis zyn veld, zoo breed ontsloten 
Voor de orde, rust en 't heil der aerd. 
Kent omvang en verscheidenheden: 
Beploegt ze met den ploeg der reden; 
Sluit, effent ze met de eererol. 
Dat de overvloed van uwe voren - 
Het zedelyk en 't gouden koren - 
De u toevertrouwde schuren voll'. 

{==85==} {>>pagina-aanduiding<<}

De Moloch van de zelfbelangen 
Ontheilig niet uw ambtaltaer. 
Vreest, broeders, vreest de gunst te ontvangen 
Van dien geduchten zegenaer. 
Zyn mildheid zal u overdauwen 
Met misten die het hart benauwen. 
De vriendschap stikt er, haet en nyd 
Doorwoelen 't, en gy laet u slingeren 
Op de erven van uw mededingeren, 
Waer gy verwoed malkaêr doorbyt. 
 
Wee, wee hun die, met de afgunstroede, 
Steeds draven naer het winstgewas! 
Zy zullen dolen, mat en moede, 
En vallen in een modderplas. 
Het mom der braefheid zal hun vlekken, 
Hun Judastronie overdekken. 
Het onregt zal hun afgod zyn; 
't Bedrog, hun daeglyksche offerande; 
Hun eerambt, 't werktuig van hun schande; 
Hun stil vertrek, een roofwoestyn. 
 
Daer scharen zich hun regtgetuigen - 
Hun schriftgeledren - stoet by stoet. 
't Zyn echels die by voorregt zuigen, 
En zwellen van het beste bloed. 
't Zyn zedelyke slopingzwaerden, 
Der huisgezinnen grond en haerden 
Verdelgend met een stillen stoot. 
't Zyn, door serpenten aengeraden, 
Bedekte, duerzame euveldaden, 
Der zamenleving trage dood. 

{==86==} {>>pagina-aanduiding<<}

Gedrogten die hun kroost verkloeken 
En pluimen op hun tweede koets; 
Gebroeders die malkaêr vervloeken 
By 't scheuren des geërfden goeds; 
Ontaerde voogden, woekeraren; 
't Schuim van ondankbre schuldenaren; 
Al die met boosheid baet betracht: 
Zy allen zoeken, vinden, naderen 
De deur dier listige ambtverraderen 
Waer helsche hulp hun tegenlacht. 
 
Myn medebroedren, schuwt die schending, 
Dat snood vertreden van uw pligt. 
Op u en uw verheven zending 
Vest 't wereldrond het aengezicht, 
Als op zyn baken, op zyn reede, 
In windenrust en golvenvrede, 
In stormgedruisch en onheilnacht. 
Welaen dan! trouw by vlyt en oordeel! 
Verdient, na 's levens eer en voordeel, 
Den lof en dank van 't nageslacht. 



{== afbeelding 
	
==} {>>afbeelding<<}
    






    


{==87==} {>>pagina-aanduiding<<}

Aen Hosschius,


by de inwyding van zyn borstbeeld, te Merckem, den 20 Augustus 1844.


Doorluchtigste van Merckems zonen, 
Die van de schaemle boerenwoon 
U ophieft tot den glorietroon, 
Aenvaerd myn stille huldetoonen. 
Aenvaerd ze met het pleglig lied 
Dat u, sieraed der roomsche cither, 
Het koor der vlaemsche zangers biedt. 
 
Dit lied zal u genoegen baren, 
Gewyde Bard, hoe vaek geloofd. 
Verhief u 't kerklyk Opperhoofd, (*) 
Bezongen u zyn harpenaren, 
Thans geeft u Vlaendren lof en prys, 
En dit, verheven zoon van Vlaenderen, 
Dit is u 't dierbaerst eerbewys. 

{==88==} {>>pagina-aanduiding<<}

Of zyt gy, in den glans verloren, 
Gevoelloos voor onze offerand? 
Hoe, zou de druk van 's broeders hand 
U min dan vreemd gestreel bekoren? 
Neen, neen; de trotsche hoveling 
Moog slechts de stem des bloeds versmoren, 
Die stem van liefde en zegening. 
 
Het kind, aen moeders borst gehangen, 
En haer omhelzend keer op keer, 
Verrukt de teedre moeder meer 
Dan de eer van eenen vorst ontvangen. 
Beroemde telg van 't voorgeslacht, 
Sidronius, zie hoe gezegend 
Uw bakermat u tegenlacht. 
 
't Is feest; 's lands bloem komt dit versieren. 
Een volkzwerm, deftig in den dos, 
Krioelt in 't dorp. Een sparrenbosch 
Vol kransen, kleuren en banieren, 
Het klokgebom, 't kanongebrom, 
Muzyk en trom verheergewaden 
Hier Hosschius op zyn kolom. 
 
Hier, zuigling van een vromen boezem, 
Omwemeld van den akkergeur, 
Verlustigd door het veldgeneur, 
Ontlook hy als een lentebloesem. 
Zyn jeugd blies op de herdersfluit; 
Zyn rypheid was een tempelfakkel, 
Die vlamde naest een hemelluit. 








{==89==} {>>pagina-aanduiding<<}

Mattheken.


1840.


Godvruchtige zielen, aenhoort myn gedicht. 
Komt, gaen wy in beêvaert naer 't geestlyk gesticht, 
Het groote, vermaerde Begynhof van Gent. 
Daer schuilt er een engel vernederd, miskend. 
 
Ontwaert gy dat zedig ontloken gelaet, 
Die eenvoud, die goedheid van inborst verraedt, 
Die paerlende bron die den oogbol omvloeit, 
En somwyl de wangen beglanzend besproeit? 
 
't Is Mattheken. Ach! zoo beminnend en teêr, 
Doorgrieft haer de schicht der versmading zoo zeer! 
Geen liefderyke ader voor 't zustergekwyn: 
't Begynhof verstrekt haer een dorre woestyn. 

{==90==} {>>pagina-aanduiding<<}

Daer treurt ze in de koele, ongezellige kluis, 
Alleen met haer troostbeeld, het dierbare kruis, 
't Omhelzend vertrouwt zy 't haer teedere klagt, 
Tot hemelsche zalving haer lyden verzacht. 
 
't Is asschedagavond: luidruchtige tyd, 
Aen boertende, dartlende dolheid gewyd. 
't Is feest in 't Begynhof: in Grootjufvrouws zael 
Ontmoet de gemeente een gulhartig onthael. 
 
Daer wemelt de wafelgeur, lekker en warm. 
Het wart er van zieltjes als bijengezwarm. 
Wat hunkrende mondjes! Wat lippengesnak 
Naer stomende stapels van 't slappe gebak! (*) 
 
Slechts Mattheken beurt het vergeten te zyn. 
Wat snerpende kwelling voor de arme Begyn! 
Daer ylt ze ten tempel, door wanhoop verleid, 
Waer, knielend voor 't kruisbeeld, zy smeekende schreit: 
 
‘O Gy, voor de ellende zoo diep niet verstokt, 
‘Die 't rouwstael zoo vaek mynen boezem onttrokt, 
‘O Jesus, myn hartvriend, myn eenigste goed, 
‘Och! duldt uwe min dat myn boezem zoo bloedt?’ 
 
O wonder! daer ziet zy beweging in 't beeld; 
't Belonk haer met blikken waer teêrheid in speelt; 
Een lachjen omzweeft zyn gelaet, en terstond 
Ontvloeit deze tael zyn beminlyken mond: 

{==91==} {>>pagina-aanduiding<<}

‘Matthea, treur niet meer. 
Uw hartvriend mint u teêr; 
Hy dulde u slechts in rouw 
Tot proeve van uw trouw. 
Op, op, myn lieve bruid! 
Thans heeft uw lyden uit: 
U noodigt, u vertoeft 
Een vreugde nooit beproefd. 
Ga heen, myn zielsvriendin; 
Geniet uw heilbegin; 
Ontvang het wellekom 
Van 't vierend zustrendom. 
Bied u aen de overste aen; 
Doe haer myn wil verstaen, 
Opdat ze aen 't feestlyk mael 
U luisterlyk onthael'.’ 
 
‘God! denken zal zy ligt 
Dat ik haer wat verdicht.’ - 
‘Zeg haer dan:’ Grootjufvrouw, 
‘De opregtheid blyf ik trouw. 
‘Zoo waer als gy tot thans 
‘Noch aen uw roozenkrans 
‘Noch biechtgebed voldeedt; 
‘Zoo zeer als 't waerheid heet, 
‘Dat deze morgenstond 
‘Op uwe bedstêe vond 
‘Ontnaeid uw wollen hemd, 
‘Voor morgen u bestemd, 
‘En dat myn moeders naeld 
‘Het fraei heeft toegehaeld, 
‘'t Versierend met een naed 
‘Van rooden zyden draed.’ 

{==92==} {>>pagina-aanduiding<<}

't Begyntje gaet henen, vertrouwend op God. 
Zy klopt, zy verkondigt des Heeren gebod. 
Maer Grootjufvrouw antwoordt (o tergende smaed!) 
‘Gy wilt ons wat wys maken; tut, tut, tut! praet!’ 
 
Doch nauwlyks verneemt zy het wonder verhael, 
Of zie, als verrast door een wederlichtstrael, 
Roept ze uit: ‘Ja, Matthea, 't is God die u zond, 
‘'t Is God, ja, hy-zelf, die my spreekt uit uw mond.’ 
 
Nu heeft voor de schaemle 't fortuinrad verroerd; 
Nu wordt zy ten eer- en geluktop vervoerd; 
Naest de overste zetelt ze in 't zusterlyk feest, 
Van ieder bewierookt, verhemeld om 't meest. 
 
Doch luttel verwylt ze in het vreugdegewoel. 
Geslingerd van hevig afwislend gevoel, 
Waer kalmte verlangend, beweegt zy alleen 
Ter heilige bidplaets haer dankbare schreên. 
 
Nauw dekt haer het sombere tempelgewelf, 
Daer dommlen de klokken, bewogen van zelv'. 
Een engelenlofzang weêrgalmt uit het zwerk, 
En hemelsche luister omschittert de kerk. 
 
Ras vliegt er het volk in; 't rumoert er en krielt. 
Wat schouwspel!... Matthea voor 't kruisbeeld geknield, 
Glimlachend beschouwend der zaligen wyk, 
De handen gevouwen, doch roerloos,... een lyk! 







    


{==93==} {>>pagina-aanduiding<<}

Huldenbergh, In het jaer 1213.


1840.


Steppes bodem! helden-rustwyk, 
Die myn dankbre traen besproeit, 
Wat al bloed hebt gy gedronken, 
't Edelmoedigst hart ontvloeid! 
 
Alverdelgend als de bliksem, 
Vloog hier 't luiksche lemmer rond; 
Luisterlyk viel Brabands keurstoet 
't Graf in d'onverzaedbren mond. 
 
Hertog Hendrik, overrompeld, 
Toeft de vloekbre kluisterprang; 
En de traen der stomme woede 
Rolt hem langs de bleeke wang. 
 
‘Luik zal op dien buit niet stoffen. 
‘Red u, vorst, ontsluip zyn magt! 
‘My 't gevaer dat u omsingelt; 
‘My uw wapen, my uw pracht!’ 

{==94==} {>>pagina-aanduiding<<}

Wien ontsnapt deze eedle tale? 
Die alleen een leger geldt: 
Huldenbergh, de bloem der dapperen, 
Die nauw twintig lenten telt. 
 
Stiller tooi bevrydt den Hertog; 
En zyn brieschend reuzenros 
Voert den jongling, opgetogen 
In den vorstelyken dos. 
 
Zie die hooge en breede helmpluim 
Golven over 't grimmlend plein, 
En de ontvlamde drommen vliegen 
Op dit heirbezielend sein. 
 
Zie hen door elkander stuiven, 
Met gezwaeide kling en knots; 
Zie dat schokken, wanklen, tuimelen, 
By elk' davrend' aenvalbots. 
 
God! wat moordtooneel ontvouwt zich! 
Lyken werwaerts de aenblik weidt; 
Rompen, gruwbre lichaemswrakken 
In in een bloedzee rondgespreid! 
 
Hier ligt Brabands heldenbloesem 
Als de graenhalm afgemaeid; 
Hier en daer ryst nog een stryder 
Die waphopig 't wapen zwaeit. 

{==95==} {>>pagina-aanduiding<<}

Luik ziet nog de helmpluim zwieren 
Die bebloed zyn puin doorstoof, 
Wen zy Brabands gramme benden 
Wuifde op slagting, brand en roof. 
 
Luik begluert die trotsche veder 
Met de blikken van den gier: 
In zyn magt moet Hertog Hendrik, 
Of geen grootsche zegezwier. 
 
‘Op, geef op! roept de overwinnaer, 
‘Vruchtloos drilt uw vuist de lans.’ - 
‘Kom haer halen!’ gilt de ruiter, 
Als een wraekgod in zyn glans. 
 
Fluks bestookt hem een vermetele: 
Zielloos ploft die op den grond. 
Andre volgen, andre sneuvelen; 
Menig deinzen diep gewond. 
 
Maer een felgedreven werpspies 
Treft hem doodlyk: hy bezwykt. 
Hy bezwykt; doch eeuwig schittert 
De eerkrans die zyn naem omprykt. 
 
Stom, verpletterd staet de Luiknaer 
Die 't begruisde lyk ontbloot. 
Huldenbergh voor hortog Hendrik!.... 
O benydenswaerde dood! 









{==96==} {>>pagina-aanduiding<<}

Dapperheid van Jan van Henegouwen, in den slag van Crecy, jaer 1346.


1840.


't Doorluchtig hoofd dat Gent bestierde, 
Vanartevelde was niet meer. 
De fransche heerschzucht zegevierde, 
En gram schoot England in 't geweer. 
Daer nadren op den rug der golven 
Zyne afgerigte waterwolven. 
 
Zy nadren: wreedheid, wraek en dood 
Omwemelen de noordertelgen. 
Zy brullen rond in Gallies schoot, 
Dien ze overrompelen, verdelgen, 
En rukken voort met schrikgeweld 
Tot Crecys woelig oorlogsveld. 

{==97==} {>>pagina-aanduiding<<}

Daer zien ze ontrolde krygsstandaerden, 
Hoovaerdig op hun lelieprael. 
De flikkring der ontelbre zwaerden 
Verrast, verdooft den zonnestrael; 
En Flips gebiedt er, digt besloten 
In zwermen land- en bondgenooten. 
 
Daer gaet de zeeveroveraer 
De zege aen 't magtig heir bestryden. 
De moed, de smaed voor zelfgevaer 
Schiet, vonkelt uit van wederzyden. 
Het moordtuig trilt in dolle vuist; 
De worstling woedt, de bloedstroom bruist. 
 
Gelyk, by 't aeklig onweêrgrommen, 
Het neêrgedonderd wolkgevaert, 
Zoo woelen, tuimlen de oorlogsdrommen, 
Doorslingerd van het bliksmend zwaerd. 
De britsche wimpels zegevieren 
Op lelie- en verbondbanieren. 
 
Haer afgetreden heldenstoet, 
In legerwrakken losgesprongen, 
Verdwynt, hier zwemmend in het bloed, 
Daer in verwarde vlugt verdrongen. 
Wat wanhoopkreten in dien drang 
Gedonderd in zyn ondergang! 
 
Wat zege voor den golventemmer! 
De ontzagbre Flips wordt overmand. 
Nog zwaeit en zaeit zyn raedloos lemmer 
Den dood. Vergeefsche tegenstand! 
Hy worstelt in een bosch van klingen 
Die naer zyn val bloeddorstig dingen. 

{==98==} {>>pagina-aanduiding<<}

‘Laet af, laet af, gy roofgespan! 
Die prooi ontscheur ik aen uw klauwen.’ 
Zoo roept de ontvlamde Hertog Jan, 
De dappre voogd van Henegouwen. 
Hy vliegt op 't aengeprikkeld paerd 
Den vyand toe, met glimmend zwaerd. 
 
De kuif van 's konings klepper vattend, 
Rukt hy hem voort: zyn slagzwaerd gonst 
En wederlicht, in vonken spattend 
Op kop by kop die nederbonst. 
Hun lukt, na 't wondere uitkomstbanen, 
De wyk tot hun verstrooide vanen. 
 
Bly wappren zy uit schaer by schaer, 
En komen 't vorstlyk paer omzwieren. 
De neêrlaeg schort heur rouwmisbaer, 
En roept, in 't heldenreddingvieren: 
‘Leev' Filips! leev' zyn bondgenoot, 
Die hem ontweldigde aen den dood!’ 



{== afbeelding 
	
==} {>>afbeelding<<}
    







{==99==} {>>pagina-aanduiding<<}

Het dansende Boertje.


1840.


Een geestig boertje, vlug en jong, 
Verliefd op vryen danserssprong, 
Onthuppelde eens zyn vreedzaem dakje, 
En ging, in 't mooije zondagspakje 
Geknoopt, naer steedschen danstfeestkring. 
Daer heerschte smaek en oefening, 
Tot hinder van den wakkren bengel. 
Nooit zag hy talryk feestgemengel 
Zoo dansen met gemeten stap, 
Zoo vieren met gekozen klap, 
In plaets van woelen, hupplen, razen, 
By 't klinken der beschuimde glazen. 
‘Wat, roept hy uit, wat is het hier 
‘Al styf by dien gemaekten zwier! 

{==100==} {>>pagina-aanduiding<<}

‘Vernis! vernis! geen ziel, geen leven. 
‘Kom, kom! ons van dien dwang ontheven; 
‘Voor my geen meester; slechts natuer.’ 
Zoo spreekt hy, wipt zyn boersch postuer 
Dwars door den drang der stedelingen, 
En zet het op een tripplen, springen 
En stampen dat de zolder dreunt. 
Noch toon noch maet die hem bekreunt. 
Gelyk in kamp zyn spier en longen. 
Hy meet de zael met een paer sprongen, 
En tiert, en tuimelt wyd en breed. 
Tot, eindlyk moê, het dampend zweet 
Hem afdruipt en hy nederdondert. 
Nog kykt hy of men hem bewondert. 
Maer 't kiesch gezelschap roept: ‘Genoeg! 
‘Ga, boer, ga dansen by uw ploeg!’ 
 
Ons, dichtren, zy dat wilde dansje 
Een les, een kunstbevordrend kansje. 
 
Zoo 't boertje danst, zoo kunstig slaet 
Bard Roezeboes de dichtermaet. 



{== afbeelding 
	
==} {>>afbeelding<<}
    







{==101==} {>>pagina-aanduiding<<}

De dwerg en de reus.


1840.


Baes Duimke die de grootste was 
Van 't dwergenras; 
('t Verschil, niet overdreven, 
Was van een haer of zeven) 
Baes Duimke won een grooten naem, 
Die zelfs in 't reuzenryk verbreid werd door de Faem. 
Dit wekte er afgunst, haet en laster. 
‘Hoe! buldert reus Bombaster, 
Hoe! iemand buiten ons geslacht 
Zou groot zyn?... Dat hy my verwacht!’ 
 
Daer wapent zich de reus. Hy draegt, met trotsch genieten, 
Voor helm, den torendraek; voor laerzen, dulle Grieten; 
Een boom voor wandelstok; 
En Roeland, Roeland-zelf, de in storm geluide klok, 

{==102==} {>>pagina-aanduiding<<}

Voor halsbel. Oh! dit zal van hem doen klappen. 
Hy gaet, de bodem dreunt by 't bonzen van zyn stappen. 
Verrast door dit gedruisch, 
Komt elk geloopen uit zyn huis. 
‘Gewis een landstorm!’ roepen ze allen. 
Neen, neen, een reus gaet Duimken overvallen. 
Hy vordert zynen gang, 
En vindt.... een manneken omtrent twee voeten lang. 
‘Wie daer? roept hem Bombaster tegen, 
Zyt gy 't wiens ryzigheid verm aerdheid heeft verkregen?’ 
 
‘Mynheer de reus, ik ben het die 
Wat over 't hoofd van dwergen zie.’ 
Zegt Duimke staemlend en aen 't beven 
Voor een gestalte zoo verheven; 
Doch niet vergetend eer te biên 
Aen eenen man die kan kolossen overzien. 
 
Hoe zeer wenscht Duimke nu te groeijen! 
Hy voelt die zucht zoo hevig gloeijen, 
Dat hy, zich rekkend als een haen, 
Een vinger wast van stonden aen. 
 
Bombaster staet dit aen te blikken, 
En dreigt van razerny te stikken. 
Hem kwelt en foltert, hem doorbyt 
't Afgryslyk monster van den Nyd. 
‘Wat, roept hy uit, wat moet ik meer ervaren? 
Hy groeit, hy kan eerlang my evenaren. 
Hy sterv'! hy deel myn glorie niet!’ 

{==103==} {>>pagina-aanduiding<<}

De lafaerd zwaeit zyn kolf; hy neemt een zet, en schiet 
Zyn prooi zoo driftig toe, dat om een dwerg te treffen, 
Verliezend eergevoel en eigenval-beseffen, 
Hy ploft in eenen put gelyk een plompe steen, 
En daer in schande ligt met een gebroken been. 
 
Berigt aen kunst- en lettergrooten, 
Die de afgunst noopt hun mindren om te stooten. 



{== afbeelding 
	
==} {>>afbeelding<<}
    


{==104==} {>>pagina-aanduiding<<}



{==105==} {>>pagina-aanduiding<<}

INHOUD.
Opdragt.	Bladz. i
Berigt van het uitgevend Genootschap.	Bladz. iv
Hymne aen God	Bladz. 1
Geen geluk buiten God	Bladz. 3
103.e Harpzang	Bladz. 7
Aen Antwerpen	Bladz. 11
Kerkhof-schending	Bladz. 15
Gezelschap van Jesus	Bladz. 22
Voortgang	Bladz. 28
Aen Heremans	Bladz. 33
Aen de Eeuw	Bladz. 37
Iets over het misbruik der vrye drukpers	Bladz. 41
Een slecht boek beschouwd als een verleider	Bladz. 48
Wat doen wy?	Bladz. 50
De vlaemsche Lier	Bladz. 54
Taelverzaking	Bladz. 58
Aen een bejaerden Kunstvriend	Bladz. 62
Aen het Alexandryn	Bladz. 65
Dichterval	Bladz. 68


{==106==} {>>pagina-aanduiding<<}

Het Brusselsch Taelverbond	Bladz. 73
Aen de vlaemsche Stem	Bladz. 75
Aen den eerwaerden heer De Foere	Bladz. 78
Aen de Notarissen	Bladz. 82
Aen Hosschius	Bladz. 87
Mattheken	Bladz. 89
Huldenbergh	Bladz. 93
Dapperheid van Jan van Henegouwen	Bladz. 96
Het dansende boertje	Bladz. 99
De Dwerg en de Reus	Bladz. 101





{==107==} {>>pagina-aanduiding<<}

Inhoud, volgens jaerteekening.

Mattheken	1840	Bladz. 89
Huldenbergh	1840	Bladz. 93
Dapperheid van Jan van Henegouwen	1840	Bladz. 96
Het dansende boertje	1840	Bladz. 99
De vlaemsche Lier	1840	Bladz. 54
Taelverzaking	1840	Bladz. 58
103.e Harpzang	1841	Bladz. 7
Aen een bejaerden Kunstvriend	1841	Bladz. 62
Dichterval	1841	Bladz. 68
Aen den eerwaerden heer De Foere	1842	Bladz. 78
Wat doen wy?	1843	Bladz. 50
Het Brusselsch Taelverbond	1844	Bladz. 73
Aen Hosschius	1844	Bladz. 87
Kerkhof-schending	1845	Bladz. 15
Aen de vlaemsche Stem	1846	Bladz. 75
Geen geluk buiten God	1846	Bladz. 3
Gezelschap van Jesus	1846	Bladz. 22
Aen Antwerpen	1847	Bladz. 11


{==108==} {>>pagina-aanduiding<<}

Voortgang	1848	Bladz. 28
Aen Heremans	1848	Bladz. 33
Aen de Eeuw	1848	Bladz. 37
De Dwerg en de Reus	1849	Bladz. 101
Iets over het misbruik der vrye drukpers	1849	Bladz. 41
Een slecht boek beschouwd als een verleider	1849	Bladz. 48
Hymne aen God	1849	Bladz. 1
Aen het Alexandryn	1849	Bladz. 65
Aen de Notarissen	1850	Bladz. 82



Drukfeilen.

Bladz. 9,	vers 10, bestiersters	lees: bestierdsters
Bladz. 37,	vers 4, woerdenholheid;	lees: woordenholheid;
Bladz. 78,	vers 1, boezen	lees: boezem



{==109==} {>>pagina-aanduiding<<}

Vervolg der drukfeilen.

Bladz. IV,	regel 11,	staet herkende	lees erkende
Bladz. 17,	vers 22,	staet Wie	lees Wy
Bladz. 19,	vers 25,	staet het oude zondezwadder.	lees den ouden zondezwadder.
Bladz. 28,	vers 7,	staet Er	lees En
Bladz. 39,	vers 1,	staet eenvlood	lees heenvlood
Bladz. 39,	vers 20,	staet maetschappelyke	lees maetschaplyke
Bladz. 39,	vers 21,	staet Verdwyn	lees Verdwyne
Bladz. 40,	vers 6,	staet koninkryken.	lees koningryken.
Bladz. 41,	motto	staet opnoembre	lees onopnoembre
Bladz. 42,	vers 14,	staet vermaledyde!	lees vermaledydde!
Bladz. 42,	vers 18,	staet alles alles	lees alles, alles
Bladz. 43,	vers 28,	staet Verschuerde	lees verschuerde
Bladz. 44,	vers 12,	staet vliedt.	lees vleit.
Bladz. 45,	vers 15,	staet watertant	lees watertandt
Bladz. 52,	vers 16,	staet dryft	lees drift
Bladz. 59,	vers 17,	staet rasse	lees rassche
Bladz. 61,	vers 9,	staet Wiens	lees Welks
Bladz. 63,	vers 8,	staet Om dat	lees Omdat
Bladz. 71,	vers 3,	staet U verwerpt de hemelbogen;	lees U verwerpen 's hemels bogen;
Bladz. 74,	vers 10,	staet sprak	lees spraek
Bladz. 80,	vers 3,	staet onkluisterde	lees ontkluisderde
Bladz. 81,	vers 3,	staet vergulde	lees verguldde
Bladz. 91,	vers 3,	staet dulde	lees duldde
Bladz. 94,	vers 20,	staet In in	lees In
Bladz. 94,	vers 24,	staet waphopig	lees wanhopig
Bladz. 95,	vers 23,	staet hortog	lees hertog
Bladz. 97,	vers 26,	staet ontzagtbre	lees ontzagbre
Bladz. 102,	vers 27,	staet my	lees myn


{==110==} {>>pagina-aanduiding<<}





(*) Ledeganck.

(*) De cholera.

(*) De versteende harten.

(*) De christelyke leering.

(*) Als jonge dagmonarch.

(*) Het communismus.

(*) Schandpael.

(1) Electrische telegraef.

(2) De leerzucht.

(3) Zy vaert in 't zog.... Zy volgt vleijende en bedrieglyke leeraers, of razende oproerstokeren; zy voedt haren geest met hunne schriften, uitschot van de slechte drukpers, en spreidt overal hunne stelsels die zy omwerkt en nog verderfelyker maekt.

(*) Sommige klubsen te Parys vergenoegen zich niet met het geroep: vive Robespierre! vive Marat! vive la terreur! Zy bulderen nog: vive l'enfer!

(*) Dit stuk maekt deel van de handelingen van het nederlandsch Congres, gehouden te Gent in het jaer 1849.

(*) De zanggodinnen.

(*) De Faem.

(*) Men kan vyand van het Alexandryn, en echter een goed dichter zyn, zoo als de heer Dautzenberg. Ik begryp nogtans niet dat een goed dichter het Alexandryn (geen tiraldiraldira) kan haten, en zoodanig miskennen, dat hy verkwist acht het taelgenie daeraen besteed door Bilderdijk. De heer Dautzenberg verwerpt die deftige maet, en knielt neêr voor den metrischen versvorm. Beiden acht ik hoog. Zie daer ons verschil. Dit verschil heeft nog geen aenleiding gegeven tot den minsten lettertwist van mynentwege. Wat mag den heer Nolet De Blauwere toch gebragt hebben op de gedachte van zyn gedicht Aen twee verbolgen Collegas? Myn stukje Aen het Alexandryn? By 't vervaerdigen van hetzelve wist ik nog niet dat de heer Dautzenberg het heldenvers vyandig was, en ik dacht noch aen dezen dichter noch aen de metrische poëzy.

(*) 't voorkomen, 't gezicht van Brussel.

(*) Spectateur Belge.

(*) Toespeling op den held van dit stuk.

(*) Aen de Notarissen in 't algemeen, niet van Belgie in 't byzonder. Goldt het slechts deze laetsten, de strengste waerschuwingen zouden in dit gedicht niet voorkomen.

(*) De akkoorden, nog maer mondelyk gesloten, worden dikwyls door de een party ontkend en door de andere bevestigd: betwiste levensblyken. Zy zyn verward en gebrekkig zoo lang zy niet ontwikkeld en bepaeld worden door eene bevoegde pen. Dit doet de Notaris. Hy neemt zyn opstel, dat letterkroost ter vont geheven, doet er lezing van aen de partyen, en 't wordt onderteekend, en 't heeft kracht van wet. Nu is de overeenkomst gewapend tegen alle aenvallen, dewyl zy voorkomt in de gedaente van eene notariële akte die berust ten kantoore, en die, by middel van haer afschrift, verschynende ter plaetsen waer geschil ontstaet over punten, voorzien in haren inhoud, gezag uitoefent en onderwerping bekomt.

(*) Alexander VII.

(*) Eigenlyk slappe wafels genoemd.


