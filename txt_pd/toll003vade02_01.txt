
   
        
           
               Vaderlandsche wapenkreet in maart, 1815
               Hendrik Tollens
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Vaderlandsche wapenkreet in maart, 1815 van Hendrik Tollens uit 1815.
               
               
                   
                       p. 3: de kop ‘Vaderlandsche wapenkreet’ is tussen vierkante haken toegevoegd.
                   
               
           
           
           
               
                   
                   2
                   
                   
               
           
           
               toll003vade02_01
               DBNL-TEI 1
               
                   2011 dbnl
               
           
           
               DSOLmetadata:yes
           
           
               
                   
                   exemplaar Koninklijke Bibliotheek Den Haag, signatuur: Lbl KB Wouters 20014
               
               Hendrik Tollens, Vaderlandsche wapenkreet in maart, 1815. Johannes Allert, Den Haag 1815
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Vaderlandsche wapenkreet in maart, 1815
               Hendrik Tollens
               
               
                   
                   
               
           
           
           
               
               
           
           
           
           
       
       
           
               Vaderlandsche wapenkreet in maart, 1815
               Hendrik Tollens
               
               
                   
                   
               
           
           
           
               
               
           
           
           
           
       
       
           
               2011-07-15
               
                   MP
               
               colofon toegevoegd
           
       
   
            
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Hendrik Tollens, Vaderlandsche wapenkreet in maart, 1815. Johannes Allert, Den Haag 1815
 
Zie: https://www.dbnl.org/tekst/toll003vade02_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 







{==1==} {>>pagina-aanduiding<<}

VADERLANDSCHE WAPENKREET IN MAART, 1815.
DOOR H. TOLLENS, Cz.
in 's GRAVENHAGE, bij
JOHANNES ALLART.
MDCCCXV.


      

{==3==} {>>pagina-aanduiding<<}

[Vaderlandsche wapenkreet]


Op, op! ontwaakt! te wapen! op, 
Wat harten heeft en handen: 
't Gemuilband ondier hief den kop 
En toonde de ijzren tanden. 
De wachter sliep: het reet zich los 
En stoof door 't uitgemoorde bosch 
Met losgelaten woede; 
Het stoof en vloog en sloeg zich neêr, 
En zit in 't vreeslijk moordhol weêr, 
Waar 't eens zijn gruwlen broedde. 

{==4==} {>>pagina-aanduiding<<}

Op, op! ontwaakt! de dag besteed, 
Eer de avond weer zal graauwen! 
Nog voelt het ondier diep het leed 
Der halfverminkte klaauwen, 
't Geneest en heelt van uur tot uur: 
Op, op! ontwaakt! de tijd is duur - 
Beraad alleen te vreezen. 
't Gedrogt gestuit met klem en kracht, 
En 't eindlijk nu de slag gebragt, 
Waarvan 't niet zal genezen! 
 
Op, op! gevaar en lot getroost! 
Ontwaakt, bedreigde broeders! 
Nog spiegelt zich uw bloeijend kroost 
In 't lagchend oog der moeders. 
Één oogwenk nog: 't gedrogt schiet uit 
En kiest en grijpt en scheurt zijn' buit, 
Door klagt noch kreet weerhouwen, 
En zuipt, met onverzaden krop, 
Het bloed van uwe kindren op 
En tranen van uw vrouwen. 

{==5==} {>>pagina-aanduiding<<}

Te wapen! 't is voor hun behoud, 
Uw hopen en uw wenschen! 
Het is geen strijd, waar God om rouwt, 
Van menschen tegen menschen: 
't Is de aanval op het roofgediert', 
Dat niet genoeg gegeeseld wierd - 
Dat wij te blind vertrouwden; 
Maar dat nog eens door hooger hand 
Geslaakt werd uit den breidelband, 
Op dat wij 't neêrslaan zouden. 
 
Daagt op, o volken, wijd en zijd! 
Daagt op, wie menschen heeten! 
Gods wenk roept al wat leeft ten strijd, 
Hoe ver van een gezeten. 
Ten kruistogt op! snelt aan, snelt aan! 
't Uitheemsch gebroedsel nederslaan 
En de aard van 't wee bevrijden; 
De menschheid redden, God ter eer... 
Ziet daar, o volken! de eene leer, 
Die wij voortaan belijden. 

{==6==} {>>pagina-aanduiding<<}

Trekt op dan! op, wat aamt en leeft! 
Geslachten! vliegt te wapen! 
Trekt op, wat vrouw en kinders heeft, 
Met grijzen en met knapen! 
Verga, wie van beraden weet! 
Het geldt wat dierst en heiligst heet: 
De zwaarden uit de schede! 
Geen stand verschoont, geen uitvlugt baat! 
Wie niet de vuist aan 't wapen slaat, 
Spant met het monster mede! 
 
Spreekt uit den eed op 't heldenstaal, 
o Wijdverspreide volken! 
God hoor' dien eed in elke taal 
Zich boren door de wolken! 
Spreekt uit den eed en zweert en zegt, 
Dat nooit uw vuist, aan 't zwaard gelegd, 
Zich eerloos los zal maken; 
Dat geen genot, geen rust u streel', 
Voor 't ondier uit de tijgerkeel 
De zwarte ziel zal braken. 

{==7==} {>>pagina-aanduiding<<}

Op, kroost van Neêrland! op! ontwaak! 
't Geleden wee vergelden! 
De tranen schreijen nog om wraak, 
Die zoo ontelbaar rolden. 
Nog waren in het nachtlijk uur 
De schimmen om in Woerdens muur 
En komen weerwraak smeeken; 
Nog zijpelt uit hun open wond 
Het bloed des nachts de wijken rond... 
Bij God! wij moeten 't wreken! 
 
Snelt aan dan, Hermans nageslacht, 
Geslacht van Wolgaas dappren! 
Wij volgen u met moed en magt 
Waar nassaus vanen wappren. 
Uw arm heeft ons van 't wee bevrijd, 
Nu ijlen we aan uw zij' ten strijd, 
En wagen bloed en leven; 
Ten strijd, ons bloed en leven waard, 
Die Neêrland aan den dank der aard 
Een wettig deel moet geven. 






