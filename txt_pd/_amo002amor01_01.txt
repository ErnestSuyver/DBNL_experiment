 
         
      
            Ter bruilofte van den heere Abraham des Amorie, en jongkvrouwe Angelica Hugaert 
				In den echt vereenigd binnen Haarlem, den 16den van lentemaandt, 1721.
         
				GEBRUIKT EXEMPLAAR 
				exemplaar Koninklijke Bibliotheek Den Haag, signatuur: 853 G 171 
				  
				ALGEMENE OPMERKINGEN 
				Dit bestand biedt, behoudens een aantal hierna te noemen ingrepen, een diplomatische weergave van Ter bruilofte van den heere Abraham des Amorie, en jongkvrouwe Angelica Hugaert uit 1721.
De digitalisering van deze tekst werd verzorgd door Hans Voorbij (Universiteit Utrecht), in samenwerking met Dorien van den Berg en Emiel Ubink.				 
				  
				REDACTIONELE INGREPEN 
				Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina (fol. π2v) is niet opgenomen in de lopende tekst. 
				  
				[pagina ongenummerd (fol. π1r)]
				Ter bruilofte
				van den heere
				Abraham des Amorie, 
				en jongkvrouwe
				Angelica Hugaert.
				 
				In den Echt vereenigd binnen Haarlem, den 16den van
				Lentemaandt, 1721.
				  
				[pagina ongenummerd (fol. π2r)]
				Ter bruilofte
				van den heere
				Abraham des Amorie,
				en jongkvrouwe
				Angelica Hugaert.
				
{== afbeelding 	==} {>>afbeelding<<}
    

				te Amsterdam,
				By Joannes Oosterwyk, Boekverkooper op den Dam. 
                         
          
		       
			   2005 dbnl 
			     
		       
		      _amo002amor01_01            		   
		   

scans
			
			 
		      Ter bruilofte van den heere Abraham des Amorie, en jongkvrouwe Angelica Hugaert. Joannes Oosterwyk, Amsterdam z.j. [1721] 
		        
		   		
		
         DBNL-TEI 1
      			
		
			 
				2003-8-20
				 
					EU
				 
				conversie van .doc naar XML				
				
			 
				2003-9-24
				 
					EU
				 
				colofon toegevoegd; aangepast volgens DBNL richtlijnen				
			
 
		  2005-04-11 
		   
			 IH 
		   
		  transcriptie volgens richtlijnen juni 2004 
		 		
 
		  2005-04-11 
		   
			 IH 
		   
		  conversie van het bestand naar teixlite 
		 						         		
		
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Ter bruilofte van den heere Abraham des Amorie, en jongkvrouwe Angelica Hugaert. Joannes Oosterwyk, Amsterdam z.j. [1721]
 
Zie: https://www.dbnl.org/tekst/_amo002amor01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 


	
      
         
			
			
            
{==π1v==} {>>pagina-aanduiding<<}

				Uitlegging van de bruilofts-prent.

            
  				STandvastigheid, in de onbevlekte min, 
				Wordt hier verbeeld als huuwlyks priesterin, 
				Zy smelt door kracht der liefde, ziel en zin, 
				Van twee, die paaren. 
                          
				De liefde stort voor Bruidegom en Bruid 
				Al juichende den vollen hooren uit, 
				Terwyl men zingt of speelt op herders fluit, 
				En Bruiloft snaaren, 
                          
				Hoe Hugaert door een zuivre minnevlam 
				Haar zieltje bindt, aan haaren Abraham, 
				Tot luister van hunn' wederzydschen stam, 
				Aan 't zeilryk Spaaren. 
                          
				Godt Hymen bindt hun huwlykstoorts met groen. 
				't Altaar pronkt met een mirthe en bloemfestoen, 
				En Duifkens, die in 't nieuwe lentsaizoen 
				Hun min verklaaren. 
                          
				Door Koopmanschap die nutte vruchten teelt, 
				En harten daar een minnevlam uit speelt, 
				Wordt hunne liefde en zegen uitgebeeld 
				In hun vergaâren. 
                          
				Des Amorie en Hugaerts stamboom moet 
				Lang bloeijen door de liefde en overvloed, 
				Van d'Oppersten voor ongeval behoed, 
				Al hunne jaaren. 
				  
            P. Langendyk. 
   			

   		
			
				
            
{==A1r==} {>>pagina-aanduiding<<}
			
					Ter bruilofte van den heere Abraham des Amorie, en jongkvrouwe Angelica Hugaert.

               
					DE winter mag nu in de kassen 
					Van vrou Natuur de kruidtgewassen  
					En bloemen sluiten; hy bery 
					Ons kranssen, om verheugt en bly 
					Den trougenooten 't hooft te sieren, 
					En hunnen hoogen dag te vieren; 
					Geen noot, zoo lang Natuur en kunst, 
					Met Vader Febus milde gunst 
					Ten zangberg rustig opgesteigert, 
					Geen bloemen aan Poëten weigert, 
					Waar van zy in het guurst saizoen 
					Echtkranssen van een vaster groen 
					Schakeeren, dan de bloemsieraden, 
					Die 't streflyk oog alleen verzaden, 
					
{==A1v==} {>>pagina-aanduiding<<}

					En, hoe bekoorlyk door natuur 
					Getekent, echter kort van duur, 
					Met hunnen geur en schoone verven 
					Verschietende in hun opkomst sterven. 
					De bloemen, van een Dichters hant 
					Gevlochten, houden beter stant. 
                                
					Met zulk een krans sierde ik de hairen 
					Van uwe Zusters, op haar paren, 
					Toen ik haar, met een' Bruiloftswys, 
					Haar en haar Bruidegoms ten prys 
					Gezongen, met der Dichtren reien 
					Hielp naar de Ledekant geleien. 
					En zou myn Zangeres altans 
					U ook, ô Bruigom, geenen krans 
					Van bloemen op Parnas gewassen 
					Met lust op uwe hairen passen? 
					Zou zy de snaren van haar luit 
					Niet spannen voor uw lieve Bruit, 
					Die van haar zerrep zoete lippen 
					Het Jawoord eindelyk liet glippen, 
					En nu van 't zelve vuur bezielt 
					Met u voor 't huwlyk outer knielt, 
					Om onwaardeerbare offerhanden 
					Van ongeveinsde min te branden? 
					Gewis, dit brak dien zuivren bant 
					Van vrientschap, die myn hart en hant 
					
{==A2r==} {>>pagina-aanduiding<<}

					Ruim Veertig jaren ongeschonden 
					Hieldt aan uwe Ouderen verbonden. 
                                               
					En welke vruchten van myn geest 
					Schenke ik u best op uwe Feest? 
					Geen ydele loftuiteryen 
					Die uit fluweele pennen glyen, 
					Een pluimblanketsel, een vernis, 
					Dat vele dicht'ren eigen is: 
					Dit walgde wete ik, dit verveelde 
					Altyt uw keurig oor: dit streelde 
					Noit uw Verstant, dat niet op schyn, 
					Maar waarheit doelt. Best zal het zyn, 
					Uw deugden hier niet op te halen, 
					Maar myne zangen te bepalen 
					Met zegewenschen, uit den gront 
					Des harten door den heuschen mont 
					Gevloeit, getuigen van de liefde 
					Tot u, die my altyt doorgriefde. 
                                               
					Wel aan myn vrint des Amorie, 
					Die nu, gelyk een nyvre bie 
					Den frisschen honigdau kunt lezen 
					Van 't malsch en zielbekorendt wezen 
					Van uwe waarde Angelica; 
					De Bron van de Opperste genaa 
					Stort op uw huwlyk haren zegen, 
					Gelyk een milden lente regen. 
	            
{==A2v==} {>>pagina-aanduiding<<}

					De bloesem van uwe eerste min 
					Verwelk' nooit in uw huisgezin. 
					Geen quynendt hartzeer moet u drukken. 
					Dat geene droevige ongelukken, 
					Betreên den dorpel van uw huis. 
					Of zoo de Hemel u met kruis 
					Bezoekt, hy wil u onderschragen, 
					En leeren 't u geduldig dragen, 
					Altyt gelaten, altyt stil 
					En buigzaam onder zynen wil. 
					Hy strengele uwe zielen, andren 
					Ten voorbeelt vaster aan malkandren. 
					De deugt, dat onwaardeerbaar goet, 
					Teel vrede en liefde in uw gemoet. 
					Blyft zoo in droeve en blyde dagen 
					Elkanders lust en welbehagen. 
                                               
					Gaat henen, welgezaligt Paar: 
					Godt zegene u van Jaar tot Jaar 
					Met brave spruiten, die de namen 
					Van hunne stammen niet beschamen. 
					Voldoe ik u met dit gedicht, 
					'k Voldoe my zelf met mynen plicht. 
                 
               Corn. van Arckel. 
				

				
				
				
               
{==A3r==} {>>pagina-aanduiding<<}

					Ter bruilofte van den heere Abraham des Amorie, en jongkvrouwe Angelica Hugaert.

                     
					WIe kan standvaste liefde in haeren loop bepaelen? 
					Wie zal haer 't zegepraelen 
					Betwisten? daer zy heerscht in lugt, op aerde, in zee, 
					Gevolgt van rust en vreê: 
					Is 't niet de trouwe min, die rampen kan braveeren, 
					En 't al ten besten keeren, 
					Standvastige Abraham? wiens liefde, als afgestreên, 
					Nu mag op roozen treên, 
					Op Huwlyks roozen, die nooit in hun verw verbleeken, 
					Maer 't bloejend hooft opsteeken. 
					
{==A3v==} {>>pagina-aanduiding<<}

					Nu ziet ge dat geen Eik valt met den eersten slag, 
					Gedult hield hier de vlag. 
					Een Engel zal voortaen u overal geleiden, 
					En geuren voor u spreiden; 
					Is niet Angelica vol aengenaeme geur? 
					Gelukkig is uw keur. 
					Wat brave minnaers ooit in eene maegd beminden, 
					Is in uw Bruid te vinden. 
					Heeft immer de natuur naer iets volmaekts getragt, 
					't Is hier naer eisch volbragt. 
					Haer zuivre schoonheit straelt van voorhooft, oog en wangen, 
					Haer mond houd elk gevangen. 
					Wat ooit de blanke deugd in vollen glans bezat, 
					Word in haer ziel bevat. 
					Praelt dan de schoonte in haer gezicht en juiste leden, 
					Zy praelt ook in haer zeden: 
					Haer zeden 't ware werk van 't deftige geslagt, 
					Waer uit ze is voortgebragt. 
					'k Gedenk den Esculaep haer vader in myn zinnen, 
					Wie moest hem niet beminnen, 
					In zyne kunst volleert, van zieken nooit gewraekt, 
					In zyn gedrag volmaekt. 
					Maer zoete Bruid ik stoor uw vreugde in zulk gedenken, 
					Ik staek dit op uw wenken; 
					En volg veel liever 't wit dat uw gezicht beschiet, 
					Is dit den Bruigom niet? 
					ô Ja! Des Amorie kon eindlyk u behagen; 
					Nu hebt ge u opgedragen 
					
{==A4r==} {>>pagina-aanduiding<<}

					Aen zyn standvaste liefde, en deugd, en edlen aert, 
					Hy is uw weêrmin waert. 
					Elk moet zyn eêl vernuft, zyn gaven moet elk noemen, 
					Geleertheid mag hem roemen; 
					Daer hy Romeyn en Griek verstaet in hunne tael, 
					En weegtse in redenschael. 
					Maer zagt, de liefde roept, Minerve moet hier buyten, 
					Men zal de zael ontsluyten, 
					Daer 't zagte Ledekant de Huwlykslieven wagt, 
					Daer 't groent en bloeit, en lagt 
					Langs vloer en wandtapyt van myrthe, en palm, en bloemen, 
					Die op de Lente roemen. 
					Ga heen dan deftig Paer, daer huwlyks weelde u wenkt, 
					Neem aen 't geen liefde u schenkt. 
					Myn Zangster volgt van ver, en zal u luistrende ooren 
					Dees hartewensch doen hooren: 
					Leef lang gelukkig Paer, vol heil in lyf en geest, 
					Kweek telgen naer uw leest. 
                 
               ABRAH. van LOON, 
               Med. Doct. 
				

				
				
            
{==A4v==} {>>pagina-aanduiding<<}
            
					Ter bruilofte van den heere Abraham des Amorie, en jongkvrouwe Angelica Hugaert.

               
					O Haarlem! 'k heb wel eer met vreugde uw lof gezongen, 
					Uw dapperheid en deugd verheerlykt in myn Dicht, 
					Hoe Damiate door uw vroomheid wierd besprongen, 
					Schoon men de haven zag met ketens zwaar van wigt 
					Gesloten, om 't geweld van buyten te verduuren; 
					Hoe Kenau Hasselaar, die dap're krygsheldin, 
					't Vervloekte Spaans geweld deed deinzen van de muuren, 
					In Haarlems streng beleg. Nu pord de zoete min 
					My aan, Des Amorie zyn mintriomf te zingen, 
					Verkregen in den stryd , met schoone Angelica. 
					Zy, die de liefde dagt door haare magt te ontwringen, 
					Word nu gedwongen, haar vermogen, om gena 
					Te smeken, knielt met vreugd voor 't huwlyks altaar neder 
					Met haaren Bruidegom, zo buigt het winterweêr 
					Door harde storm by wyl een hoogverheven ceder, 
					Tot hy ontworteld stort heel onverwagt ter neer. 
					
{==B1r==} {>>pagina-aanduiding<<}

					Angelica stond lang het stormen van de liefde 
					Ten doel , tot haar in 't eind een minnelyke tong 
					Door smeeken en gebeên de fiere borst doorgriefde, 
					En 't nooit gezengde hart tot wederliefde dwong. 
					Wat zoetheid, wat vermaak, wat aangenaam vernoegen, 
					ô Bruidegom! voor u; wat lang gewenste vreugd, 
					Nu die weerspannige zig aan uw zy komt voegen, 
					En in uw armen valt, verwonnen door uw deugd. 
					ô Hugaert! welk een heil staat u hier voor te wagten, 
					Daar gy Des Amorie hebt van de dood gered: 
					Wat blyde dagen, wat al aangenaame nagten, 
					Wat vrolyke uuren op 't aanbidlyk Bruiloftsbed. 
					Hoe zal de Bruidegom met u zyn Engel pronken, 
					Met u, wiens schoon gelaat de Jagtgodin verbeeld, 
					En duizend gaven van den hemel u geschonken, 
					't Was jammer wierden die geen minnaar meegedeeld. 
					Heerlemstadt springt van vreugd en 't wyd beroemde Spaaren, 
					Rekt zyn vernoegen uit tot aan den Dam en Sluis, 
					Daar hy den Ystroom groet, die langs de gladde baaren, 
					Voert op zyn Scheepkaros, dees blyde maar naar huis. 
					Hy port u, Digters, aan, om deezen dag te vieren, 
					En groet Des Amorie met zyn verkoorne Bruid; 
					Gy moet hun Bruiloftsfeest met zegenzangen çieren, 
					Dit loflyk trouwverbond steekt ver voor andren uit. 
					Nu juigt de Zangberg om uw lang gewenst vereenen. 
					Het Spaare zag in lang geen blyder Bruiloftsdag. 
					De vreugd vliegt overal, de droefheid is verdweenen, 
					Nu dat Des Amorie zyn Hugaert streelen mag. 
					Ga dan, ô Bruidegom! geniet de schoone leeden, 
					Die gy verkregen hebt, uw kuische min ten loon; 
					De Hemel gunne u t'zame een stille rust en vreden, 
					En na al 't aards geluk het onverganklyk schoon. 
                 
               W. vander Hoeven. 
				

				
				
				
				
            
{==B1v==} {>>pagina-aanduiding<<}

					Ter bruilofte van den heere Abraham des Amorie, en jongkvrouwe Angelica Hugaert.

               
					IK zong op 't huw'lyk van uw' Broeder, schoone Bruid; 
					't Liet ook myn schor geluid, 
					Heer Bruidegom, op 't Feest van beide uw Zusters hooren: 
					Nu is de tyd gebooren, 
					Gelieven, dat ge u ziet gebonden door den Echt. 
					Wat dient 'er nu gezegt? 
					Want zeker 'k weet geen stof te stellen op myn snaaren, 
					Die niet op 't eerbaar paaren 
					Gezongen is: dus kweelt m' (ô walgelyk verdriet!) 
					Altoos het oude lied: 
					Die bron is uitgeput: dies moeten uw gedachten 
					Van my niets nieuws verwagten: 
					Want oud blyft altyd oud; het neemt geen wisselkeer; 
					't Veroudert langs hoe meer: 
					
{==B2r==} {>>pagina-aanduiding<<}

					Dies is het Bruiloft-dicht by na niets meer van waarde, 
					Verschoon my dan, Gepaarde, 
					Dat ik iets ouds vertoone (ik weet geen' nieuwen schat) 
					Uit 't oud Orakelblad; 
					Een voorbeeld van een kuissche en onbesprooken liefde, 
					Die vroome herten griefde. 
					Een jonge Herder van 't godvruchtigste geslagt, 
					Dat ooit is voortgebragt, 
					Vertrok uit 's Vaders last naar 's Moeders waarden broeder, 
					En wierd een trouwe hoeder 
					Van 't wollig vee, om steeds, in 't aangenaam gezicht 
					Van zyne schoone Nicht, 
					Zich zelf te siegelen langs vruchtb're klaverstreeken, 
					En frisse waterbeeken: 
					Daar smolt de liefde in 't kort twee harten eens van zin 
					In ongeveinsde min; 
					Een zuiver oogmerk kon, door minnelyke lonken, 
					Hun zielen steeds ontvonken; 
					Hier had geen ontucht plaats; hier wierd geen dertel woord  
					Gesprooken of gehoort: 
					't Godvruchtige gesprek, met zout besprengt, geheugde 
					Niet dat m' er onder mengde 
					't Geen rook naar vleierey, en stank van vuile taal, 
					Nu 's jonkheids roem en praal: 
					Hier wierd niet afgevergt dat de eerbaarheid kon krenken; 
					Geen angstig achterdenken 
					Bezwalkte met een' damp de zon van hunne vreugd, 
					Gegrondvest op de deugd: 
					Een kus, een lieve lach kon 's minnaars last verzachten, 
					Schoon hy geheele nachten 
					Verstyfde van de koude, en dagen dreef in 't zweet, 
					Zyn liefde zag geen leed. 
					ô Zeven jaaren dienst! gy waart maar zeven dagen, 
					Toen hy, naar zyn behaagen, 
					Die schoonheid, die hy voor geen schatten ruilen wou, 
					Verkreeg door de echte trouw, 
					En met dat huisjuweel een' ryken' oogst van zegen, 
					Door 's Almachts hand verkreegen. 
					Zo krygt liefde, op deugd gevest, een heerlyk loon. 
					Wat paerel blinkt zo schoon? 
	            
{==B2v==} {>>pagina-aanduiding<<}

					Indien oprechte liefde, uit geen belang gebooren, 
					U ook dus kon bekooren, 
					Vereenigde, dan zult ge ook in uw Echtverbond, 
					Op eenen vasten grond, 
					Een Paradys van weelde en zachte rust genieten, 
					Die nimmer zal verdrieten; 
					Een blydschap, nooit gestoort door tegenspoed en druk; 
					Een haven van geluk. 
					Uw Garenhandel zal dan tot uw voordeel bloejen, 
					En met de jaaren groejen; 
					ô Braave Bruidegom, dan zal uw wedergaê, 
					De schoone Angelica, 
					Die Engelachtige, gelyk haar naam komt spellen, 
					U overal verzellen, 
					Uw kroon en blydschap zyn die u met vreugd bestraalt. 
					Zy zal, daar niets by haalt, 
					Steeds, door haar vlug verstand, uw' last en zorg verligten 
					In de opgelegde pligten. 
					Zo word 's Bruids Moeder in haar' ouderdom getroost, 
					Nu zy haar lieve kroost  
					Aan Heer des Amorie, haar waardig, heeft gegeeven; 
					Om steeds met haar te leeven 
					In liefde, en vrede, en vreugd, en vergenoegzaamheid, 
					Tot dat de dood hen scheid. 
					Myn wensch schenk' hier noch by een reeks van braave spruiten. 
					 Die door hun daaden uitten 
					Dat zy de telgen zyn der Stammen, hoog geächt, 
					Daar 't Spaaren heil van wagt. 
					Zo zal Des Amorie en Hugaert lof'lyk blinken. 
					Waar voor de bitse nyd moet in haar' poel verzinken. 
                 
               CL. Bruin. 
				

				
				
				
				
            
{==B3r==} {>>pagina-aanduiding<<}

					Lentebloemen, gestrooijd ter bruilofte van den heere Abraham des Amorie, en jongkvrouwe Angelica Hugaert.

                                    
					KOom, lieve Lente, koom met uw beminden stoet; 
					Vlecht hier een bloemenhoed! 
					Het Ys smelt door de kracht der warmte van het zuiden, 
					En de Aarde baart haar' kruiden. 
					De bloemknop breekt door 't sneeuw, en biedt zich vrolyk aan 
					 Om in een krans te staan, 
					Te pronken op de borst der blyde maagdenreijen, 
					Die 't roemryk Paar geleijen, 
					Dat aan den Spaarne stroom, in 's Hemels gunst getrouwd, 
					De blyde bruiloft houdt. 
					Men kan Heer Abraham uw min daar by gelyken, 
					Uw Schoone moest bezwyken, 
					En smelten als het sneeuw, daar gy de straalen spreijt 
					Van uw' standvastigheid. 
	            
{==B3v==} {>>pagina-aanduiding<<}

					Vergeef me Angelica word gy by sneeuw geleken, 
					Men hoort de dichters spreeken 
					Door overbloemde taal, dat zet de Poëzy 
					Den schoonsten luister by. 
					De zonne doet de sneeuw van 't hoog gebergte vloeijen. 
					De stroom en beek besproeijen 
					Door 't aangewonne nat, de weiden langs hunn' zoom, 
					Zo wint men melk en room; 
					Dus doet de liefde mee, zy smelt de maagdeharten, 
					Die 't ys in koelheid tarten, 
					Dan helpt geen veinzery; en beek van reine min 
					Vloeijt reine harten in; 
					Op dat zy zoete vrucht van 't zuiver huuwlyk geeven, 
					Tot vreugd en nut van 't leeven. 
					Koom, lieve Lente koom, met uw beminden stoet; 
					Vlecht hier een bloemenhoed! 
					De blyde leeuwrik heeft zyn vleugeltjes bewogen, 
					Hy klimt naar 's Hemels boogen, 
					En zingt terwyl de zon haar middagstraalen schiet, 
					Zyn Lentebruiloftslied! 
					Zo zult ge, ô deugdryk Paar, met zuiv're liefdeklanken, 
					d'Alzegenaar bedanken; 
					Opdat uw huuwlyksdag van hem gezegend blyv', 
					En dus uw echt beklyv'; 
					Zo moet het alles hem, die 't Al in al is, loven, 
					Op 't aardryk en daar boven, 
					Dan geeft hy 't deugdzaam Paar in 't Huwelyksverbond 
					Den nektar in den mond; 
					Dan volgt geen bitterheid op lieffelyke kusjes: 
					Maar 't zoet der minnelusjes. 
					Koom, lieve Lente koom, met uw beminden stoet; 
					Vlecht hier een bloemenhoed! 
	            
{==B4r==} {>>pagina-aanduiding<<}

					Gelyk ten spyt der kou de botten vrucht beloven 
					In Kenn'merlandsche hoven, 
					Gelyk het bloemgewas met knop en teder kruid 
					Uit de aarde barst en spruit, 
					Zo maakt standvastigheid een deugdelyken minnaar 
					In 't eind tot overwinnaar; 
					Zo ziet oprechte min, na lyden en geduld, 
					In 't eind haar wensch vervuld; 
					Dan vliegt zy als een bye in Hermons roozengaarde, 
					ô Deftige Gepaarde; 
					Dan brengt zy in den korf van 't deugdelyk gemoed 
					Den honig, die het voed, 
					De zuivre hemelspys, een voorsmaak hier beneden 
					Des zoets van 't zalig Eden. 
					Koom, lieve Lente, koom, met uw beminden stoet; 
					Vlecht hier een bloemenhoed! 
					De Landman zal nu 't land bebouwen en bezaaijen, 
					Om in den oegst te maaijen; 
					Het Minziek pluimgediert zoekt plaats voor 't konstig nest, 
					In Batoos ryk gewest, 
					Hier in het vlakke veld, daar in de ruigte en boomen, 
					Of langs de ontdooijde stroomen; 
					De Waereld strekt alom een ryke Bruiloftsdisch 
					Voor vogel vee en visch; 
					Elk zoekt zyn wedergade in zoete min te grieven; 
					't Krioelt 'er van gelieven; 
					De zon die zich vertoont omtrent den Evenaar, 
					Begroet de Bruid van 't Jaar, 
					En koestert alles met haar' lieffelyke lonken, 
					Om elk tot min te ontvonken; 
					Is 't wonder, schoone Bruid, geestryke en zoete Maagd, 
					Dat u de min behaagt? 
	            
{==B4v==} {>>pagina-aanduiding<<}

					Is 't wonder dat ge in 't eind zult met een Bruigom paaren, 
					Die u zoo veele jaaren 
					Standvastig heeft gediend, en door zyn kloek verstand 
					Ontvangt uw hart en hand? 
					ô Neen wyl alles mint moest gy in 't eind eens minnen, 
					En smelten ziel en zinnen 
					Met uw des Amorie door eene minnevlam 
					Ten luister van uw stam. 
					Bloeij, schoone Hugaert bloeij door gunst van d'Albehoeder, 
					En werd' de blyde Moeder 
					Eens Thomas, daar 't geslacht uws Bruigoms in herleev', 
					Het welk de Hemel geev'. 
					Indien myn wensch beklyff' naa zes paar Maanekringen, 
					Helpe ons het Maagschap zingen: 
					Koom, lieve Lente, koom met uw beminden stoet; 
					Schenk 't Wicht een bloemenhoed! 
                 
               PIETER LANGENDYK. 
				

				
				
				
				
            
{==C1r==} {>>pagina-aanduiding<<}

				
					Leliaane herderszang: ter bruilofte van den heere Abraham des Amorie, en jongkvrouwe Angelica Hugaert.
                     
               
					HEt lust my tans de zingen van de Min, 
					Riep Veldknaap Zanger (daar hy in 
					Zyn warme stulp voor 't guure weêr gedooken 
					Vast bezig was met elzenrys te stooken) 
					Het lust my tans te zingen van de Min! 
					Het lust my tans die groote Aardskoningin 
					Op 't Orgel van deez' zeven schuinsche halmen, 
					Myn Zielsvermaak, eene eerdeun toe te galmen, 
					Verheugd en bly van Geest, 
					Op Leliaane en Vreeryks Bruiloftsfeest. 
	            
{==C1v==} {>>pagina-aanduiding<<}

					Gy Noordenwind, die uit uw holle kaaken 
					Een' drift van onweêrsbuijen braakt, 
					En onze tedre rietendaken 
					Doet schudden dat het kraakt, 
					Zwygt stil en hoort! wilt tans uw woên betoomen! 
					Verstoor my niet! ik heb iets heiligs ondernoomen; 
					'k Zal zingen van de Min ter eer van Leliaan 
					En Vrederyk. Wie leert me nu de de beste toone? 
					Wie leert me 't zoetst geluid op myne veldfluit slaan 
					Om 't deugdzaam Paar te kroonen? 
                                
					Al wat op Aarde leeft gevoelt de kracht der Min: 
					't Buigt alles voor de magt dier groote Aardskoningin, 
					En Mensch en Vee, gevoelelooze Boomen 
					Zyn zelfs met liefde als ingenoomen. 
					Het oorenstreelend Pluimgediert', 
					't Geen in het Lentsaizoen door 't bladryk boschje zwiert, 
					Heft eenen lofzang aan, de Min ter eere, op 't orgel 
					Van zyne nimmerschorre gorgel. 
                                
					Al wat op Aarde leeft gevoelt de kracht der Min: 
					't Buigt alles voor de magt dier groote Aardskoningin. 
					De Goden minden zelfs voor deezen, 
					Indien de Sulmoäan verdient geloofd te weezen. 
					Heeft niet het Opperhoofd der Roomsche Goôn, Jupyn, 
					Zich zelf uit min verkleed in veelerhanden schyn? 
					Nu in een' stier, dan in een gouden regen; 
					Dan in een' zwaan. De Min, op kunstjes afgerecht, 
					Laat Minnaars nooit verleegen, 
					Om 't voorwerp daar hy al zyns hertenwensch op hecht 
					Tot weêrmin te beweegen. 
                                
					Al wat op Aarde leeft gevoelt de kracht der Min: 
					't Buigt alles voor de magt dier groote Aardskoningin. 
                                
					Dus wist zy ook de borst van Leliaan te treffen, 
					ô Vrederyk! de Min, bewoogen met uw smert, 
					En willende u ten top van heil en vreugd verheffen, 
	            
{==C2r==} {>>pagina-aanduiding<<}

					Ontstak een' kuisschen brand in Leliaanes hert. 
					Iö Triomf! Triomf! de zaak is tans voldongen! 
					Iö Triomf! nu een Triomflied opgezongen! 
					Uw trouwe Min houdt veld, houdt veld en overwint! 
					Uw Leliaanes zinnen, 
					Wel eêr zo schuuw van 't minnen, 
					Zyn tans tot min geneigd: gy mint en wordt bemind! 
					Het boschje dat zo meenigmaalen, 
					Wanneer ge, ô Vrederyk! gansch troosteloos liept dwaalen, 
					Getuigen was van uwen druk, 
					Zal nu getuigen zyn van uw gewenscht geluk; 
					Wen gy in schaûw der ris'lende elzen. 
					Uw Leliaane zult omhelzen. 
					En de Echo, lang gewoon 
					Op uwen droeven toon 
					Een' droeven toon door al 't gehucht te galmen, 
					Wanneer gy op uw rietenhalmen 
					Den afkeer zongt van Leliaan, 
					Zal nu veel blyer toonen slaan. 
					't Is uit met rouw en druk! 't is uit met klagt en zuchten! 
					Geleedene ongeneugt 
					Verwisselt tans in volle vreugd 
					En uw getrouwe Min smaakt haar volwassen vruchten. 
                                
					ô Vrederyk! by al de Kenmerjeugd 
					Zo hoog geëerd om uw Verstand en Deugd, 
					Hoe heuchlyk is uw lot! hoe heilryk! hoe volschapen! 
					Wat wellust zult gy raapen 
					Met Leliaane! uw Lief, uw Bruid, uw Zielsvriendin 
					Aan u verknocht door reine Min; 
					Met Leliaane! die alle andre Herderinnen 
					In schoonheid kan verwinnen; 
					Gelyk de schoone Roos zyn bloozend knopje opheft 
					En al het Bloemgewas in schoonheid overtreft. 
					Met Leliaane! om haar volmaakte Zeden, 
	            
{==C2v==} {>>pagina-aanduiding<<}

					Verstand, en Deugd, en Jeugd, en Geest, en Aartigheden, 
					En wydberoemd en braaf Geslacht 
					Van elk gevierd en hooggeächt. 
                                
					Heilryke Trouw, daar Jeugd en Deugd vergaêren! 
					ô Driewerf welgelukkig Paaren 
					Daar geen te wulpsche Min een' lossen grondslag legt 
					Van d'onverbreekelyken Echt! 
					Eêr zal de wreede Wolf by onze tedre Schaapen 
					In onze stallen slaapen: 
					Eêr zal ons Kenmerdal verand'ren in een zee, 
					Eêr zulk een Trouw verkeere in naaberouw en wee. 
                                
					ô Nieuwverbondene Echtgenooten! 
					Drie viermaal rykgezegend Paar! 
					Uw Liefde groeije, en bloeije jaar op jaar 
					Door braave en deugdelyke Looten. 
					Leeft lang! dat u de Trouw tot heil en vreugd gedy'! 
					Dat God u zynen zegen schenke, 
					En uit de Heilfontein van 's Hemels lekkerny 
					Met volle stroomen drenke; 
					Tot ge afgeleefd, en zat van de Aard', 
					Te saam ten Hemel vaart!             
                 
               GOVERT van MATER 
				

				
					
               
{==C3r==} {>>pagina-aanduiding<<}

               Zang. 
					
Toon: Tranquilles coeurs
               

                                   
               I. 
					HEilryke staat, daar zuivre Min 
					Twee herten doet in liefde blaaken, 
					En van die twee, één hert, één zin, 
					En éénen wille weet te maaken: 
					Want Eensgezindheid is 't die de echte liefde voedt, 
					En 't zuur verkeert in zoet. 
                 
               II. 
					Welzal'ge nieuwverknochte Twee, 
					In dien heilryken staat verbonden! 
					Leeft lang in liefde, rust en vreê, 
					Uw Echtenband blyve ongeschonden: 
					Leef lang gezegend Paar, in voorspoed en geluk, 
					Bevryd voor ramp en druk. 
                 
               III. 
					Teel Telgen, die in hunne jeugd  
					Uw schoon vertoonen in hun wezen, 
					En uit wier oog uw zuivre Deugd 
					En reine Zeden zyn te leezen. 
					En vier eens oud en grys, maar jong en fris van Geest, 
					Het Zilvre en Gulde Feest. 
                 
               G.v.M 
   				

					
				
				
				
               
{==C3v==} {>>pagina-aanduiding<<}

					Ter bruilofte van den heere Abraham des Amorie, en jongkvrouwe Angelica Hugaert.

                                    
					IDaliesse Godin, die van uw elpentroon 
					De harten tekend, die uw wufte en blinde zoon. 
					Moet treffen met zyn schigt, verlaat de bloemvalleijen 
					Van 't weeld'rig Pafos, om de Kenmerlandsse reijen, 
					Aan d'oever van het Spaar, te leiden op dit feest; 
					Bestraal deez' Trouwdag, en myn magttelózen geest 
					Met uw genegenheid, om vrolyk op te zingen, 
					Hoe dat uw hemelvuur de harten weet te dwingen, 
					Als zig de vryheid, door het kussen en gestreel, 
					Gewillig kluist'ren laat in 't zagte mingareel; 
					Daar gy een Minnaar, aan uw zegekoets gebonden, 
					Zo lang doet klágen van zyn pyn en minne-wonden, 
					Tot hy in 't einde door uw bystand triomfeerd, 
					En 't hart zyns hartsvrindin door diensten overheerd; 
	            
{==C4r==} {>>pagina-aanduiding<<}

					Dan zegepraald hy als een held, die de oorlogs vlágen 
					Grootmoedig heeft gestuit, en 's vyands heir geslagen 
					Ten dienst van 't vaderland. ô Schóne Citheré! 
					Aan Ciprus strand geteeld uit 't zwalpend schuim der zé, 
					Zo pronkt Des Amorie, door uwe gunst gestéven, 
					Nu hy Angelica zyn hart en hand zal géven 
					Voor 't heilig Egtaltaar; nu vint die Minnaar rust, 
					Nu Hy zyn schóne Bruid, en Zy Hem weder kust, 
					Nu word al 't vorig leed, het geen Hy lee, vergéten, 
					En dus de tyd in druk en in geluk versléten. 
					't Gaat wel, ô Mingodin! ik voel een hemelgloed 
					Myn geest bestrálen, om mèt een gerust gemoed 
					Des Bruigoms smart en vreugde al zingende af te málen, 
					En hoe Hy alles ziet met dubb'le winst betálen. 
					De schóne Angelica doorgriefde hem met 't oog, 
					En net bespraakte tong; Hy voelde 't vuur, en boog 
					Zig willig onder 't juk van háre aanminnigheden, 
					Op hoop van Haar in 't end tot weêrgunst te overreden; 
					Maar Zy, standvastig voor haar vryheid, drukt de smart 
					Van onverschilligheid Hem in 't verliefde hart, 
					Waar door Hy treure en zugtte, in wanhoop, om de zinnen 
					Dier fiere Schoonheid tot zyn weêrmin te overwinnen; 
					Hy klaagde vaak zyn leed de Stroomgodin van 't Spaar, 
					Daar hy al wand'lend' langs háre oevers, het gevaar 
					Van zyne min herdagt, tot Hy door zorg bestréden, 
					In schaduw van een eik, zyne afgematte leden 
					Neêrvleide tot de rust, dog veeltyds zonder vrugt. 
					In 't end' bekroop Hem hier een zagtte sluimer zugt, 
	            
{==C4v==} {>>pagina-aanduiding<<}

					Neêrleggende op het gras in schaduw van de bómen; 
					Hier zag Hy, in zyn slaap, door God Morpheüs drómen, 
					Het Hof van Jupiter ontslóten, en den zoon 
					Van Venus, in een drang van mind're Minnegoôn, 
					Op gulde wiekjens van den hógen hemel dálen. 
					Schep moed! (dus sprak hy) 'k zal u haast doen zegeprálen, 
					En u verlossen uit het doolhof van uw min, 
					Waar af de prys zal zyn de hand van uw Vrindin. 
					Herdenk hoe Theseus in 't Kretenzer perk, zyn léven 
					En Minos Kroost, 't geen hem dien scheerdraad had gegéven, 
					Behoed heeft en bewaard, en eindelyk de vrugt 
					Van zyne min geplukt in eene vryë lugt, 
					Het Monster omgebragt, en 's Konings hoop verráden, 
					Vlegt op die zelve wyze een koord van Gáre dráden, 
					Om Hugaerts fieren zin te strikken met een band, 
					Dien u de liefde leerd, tot leszing van uw brand. 
					Hier zweeg het tenger Wigt, en is terstont verdwénen. 
					Apollo's dagtoorts had in 't west' haast uitgeschénen, 
					Als Hy ontwákende dit heilgezigt herdagt; 
					Hy vliegt, en vlegt een koord, doormengeld met de kragt 
					Van ted're minzaamheid, om met zyn Gáre banden 
					De schóne Angelica eens minn'lyk aan te randen, 
					En Haar te binden aan het voorwerp van zyn zin. 
					't Gelukt, en Zy gebloost erkend de kragt der min, 
					Terwyl eene eerb're schaamt' het wit van háre káken 
					Met róde rózen sierd. Des Amorie aan 't bláken 
					Van reine huuw'lyks min, genaakt nu met zyn mond 
					Die purp're blos, en kust zyn kwynend hart gezond, 
	            
{==D1r==} {>>pagina-aanduiding<<}

					Tot vreugde en blydschap van de wederzydsse Vrinden. 
					Haar Moeder juigd, nu zy haar Dogter ziet verbinden 
					Aan zulk een Bruidegom, die naauw'lyks weêrgaâ zag; 
					Ja 't schynt dat háre jeugd herleeft in d'ouden dag. 
					Zy groet vol vrolykheid nu de eene, dan den ander. 
					ô Nieuw vereënde Twé! zo waardig voor elkander, 
					Daar in de Bruid de prys der Schoonheid zegepraald, 
					En in den Bruidegom de schrand're Wysheid straald 
					Met nutte zorg en vlyt, wyl alles is doormengeld  
					Met onderlinge deugd, en door haar band gestrengeld 
					Aan Eendragt, liefde en vreê; leeft altoos zo gerust! 
					Uw huuw'lyks min werd nooit door ramp of leed geblust! 
					Dat nimmer tegenspoed uw drempel komt genáken! 
					De Hemel zal uw egt dus gelukzalig máken. 
					Leeft in de Vrugten van uw kuisze en zuiv're Trouw! 
					Dat die u zyn tot vreugd, tot troost, zo immer rouw 
					U mogt genáken! poog uwe Oud'ren naar te stréven, 
					Zo zult gy hier, en ook hier namaals eeuwig léven. 
                 
               G. TYSENS. 
				

				
				
				
            
{==D1v==} {>>pagina-aanduiding<<}
            
				
					Ter bruilofte van den heere Abraham des Amorie, en jongkvrouwe Angelica Hugaert.

               
					VReugde triumpheert aan 't Spaaren, 
					Nu des Amorie, zoo bly, 
					Loflyk komt met Hugaert paaren, 
					Hoor! de weêrklank roert de snaaren 
					Van der digt'ren kuns aan 't Y, 
	              
					Deze trou belooft een Eden 
					Van genoegen; want in aart, 
					Godtsvrugt, jeugdt, en frissche leden, 
					Goeden Naam en reine zeden, 
					Zyn ze elkander dubbel waart. 
	              
	            
{==D2r==} {>>pagina-aanduiding<<}

					Abraham dagt nooit om trouwen; 
					Als op liefde en deugt gegrondt, 
					Om zyn huis en stam te bouwen, 
					Met een puikjuweel der Vrouwen, 
					Dat hy in zyn Hugaert vondt. 
	              	           
					Hugaert kon zyn ziel behaagen, 
					Schoon van taal en van gelaat, 
					Waar meê hy zyn leevensdaagen, 
					Wenst te slyten met behaagen; 
					Zonder wisseling van staat. 
	              	            
					Maar geen wulpsheit trof zyn zinnen, 
					Hy ging met de deugdt te raâ, 
					Die met zuivre liefde in 't minnen, 
					Hulp hem 't zoete Jaawoort winnen, 
					Van zyn lief Angelica. 
	              	            
					Deugdt verzelt met liefdesreijen, 
					Won de Maagdt haar fieren zin, 
					Wyl de rust haar leên kwam vleijen, 
					Wist zy slaapendt haar te leyen, 
					Tot des Amorie zyn Min: 
	              	            
					Want zy maalde hem naar 't leeven, 
					Fris en schoon van lichaams leest; 
					Die tot Pallas kunst gedreeven, 
	            
{==D2v==} {>>pagina-aanduiding<<}

					En naar Febus krans dorst streeven, 
					Door zyn hoogverheven geest. 
	              	            
					Die zyn reislust als de braaven 
					Tot zyn voordeel, hadt gemaakt, 
					Door wiens deugdt en Edle gaaven. 
					Zy in een geruste Haaven, 
					Zou bewaart zyn en bewaakt. 
	              	            
					Dies zy Abram kiest tot hoeder, 
					En tot leitstar haarer jeugdt, 
					Na dat zy haar braaven Broeder, 
					Vroome waarde en lieve Moeder, 
					Zag verwonnen door zyn deugt. 
	              	            
					Dus zyt gy op vaste gronden, 
					Deftig Paar in d'egt gewydt, 
					En door liefde en deugdt verbonden, 
					En geschraagt uw huw'lyks sponden, 
					In uw besten leevenstyt. 
	              	            
					Vreugdt vereer, dit heilryk paaren 
					Met een aangename lach, 
					Zie het zilverblanke Spaaren 
					Danst met kabbelende baaren 
					In een vroeger lentedag. 
	              
	            
{==D3r==} {>>pagina-aanduiding<<}
	            
					ô Vereenden! die verheeven 
					Zyt door eer en overvloedt; 
					's Hemels gunst wil u voorts geeven, 
					Lang te zaam vernoegt te leeven, 
					By het waare huwlykszoet. 
	              	            
					'k Wens dat welgeaarde Loten, 
					Yder als een Diamant, 
					Uit uw huw'lyks vlam gesprooten, 
					t'Uwer eere, ook de eer vergrooten 
					Van het hoofdt van Ken'merlandt. 
	              	            
					Haarlem moet in vreugde deelen 
					Met uw trouw, gelyk het schoon 
					Vry van eigenbaat, komt speelen, 
					In een trits van stadtsjuweelen, 
					Aan der vryheits sluijerkroon. 
	              	            
					Zuivre liefde zet my paalen. 
					'k Zie ô Paar! dat zy u wenkt 
					In haar koets, om u te onthaalen, 
					Ambergeur vervult de Zaalen. 
					Vreugde Ambroos en Nectar schenkt. 
	              	            
					Liefde, ô! Hemelvreugdt op aarden, 
					Als men krygt een wedergaâ 
	            
{==D3v==} {>>pagina-aanduiding<<}

					Naar zyn wensch, als dees gepaarden, 
					Bruigom Abraham naar waarden 
					Krygt zyn Bruid Angelica. 
                 
               J. Oosterwyk. 
				

				
						
               
{==D4r==} {>>pagina-aanduiding<<}

					Zang.
					
Stem: Hier zit de God Mercuur gevangen.

                                    
					VErnoegde vrienden, Bruiloftsreijen, 
					Die nu door deezen huwlyksbandt, 
					t'Saam zyt verbonden van weêrzeijen. 
					Als met een knoop van Diamant. 
	              	            
					Daar elk dees trou komt goedt te keuren, 
					Bruidts Moeder schynt venieuwt in jeugdt, 
					't Genoegen waassemt Ambergeuren, 
					En maalt door yders weezen vreugdt. 
	              	            
					Verheft deez trou met blyde klanken, 
					En smoort de zorgen in den wyn, 
					De vreugdt gehult met wyngaartsranken, 
					Schenkt Nectardrank en Ambrozyn. 
	              	            
					De wellust, die u kan bekooren, 
					Schenkt hier vol op voor oog en mondt, 
					En de overvloedt stort haaren hooren 
					Met dierbre schatten op den gront. 
	              	            
					De jeugdt met drie Bevalligheeden, 
					Bestrooyen 't zuiver Bruiloftsbedt, 
					Al danzendt, half gedekt van leeden, 
					Met Honig bloemen van Hymet. 
	              	            
					'k Zie 't lieve leeven nederdaalen, 
					Met haar de alvoedende natuur, 
	            
{==D4v==} {>>pagina-aanduiding<<}

					Met toorts en fakkel, aan de straalen, 
					Ontstooken van 't alteelendt vuur. 
	              	            
					Kom laat ons nu het Paar geleijen, 
					Daar hen het zoet verlangen wagt, 
					Tot de eerste nagtrust met haar beijen, 
					Gedekt met vleuglen van den Nagt. 
                 
               J. Oosterwyk.                
				

				
				
      
   
