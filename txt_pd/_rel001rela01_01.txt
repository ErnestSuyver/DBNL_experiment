
    
        
            
                Relaas van het voorgevallene van Petrus Joseph Schaeffer
                
            
            
                
                    Dit bestand biedt, behoudens een aantal hierna te noemen ingrepen, een diplomatische weergave van Relaas van het voorgevallene van Petrus Joseph Schaeffer uit ca. 1803.
                
                
                    
                        p. 2: Een deel van de tekst is moeilijk leesbaar. Dat is hier tussen vierkante haken opgelost: ‘Om mee te gaan [buiten] de Stad’.
                    
                
            
            
            
                
                    
                    
                    
                    
                
                
                    
                    
                    
                    
                
            
            
                _rel001rela01_01
                DBNL-TEI 1
                
                    2013 dbnl
                
            
            
                DSOLmetadata:yes
            
            
                
                    
                    exemplaar Koninklijke Bibliotheek Den Haag, signatuur: Lbl KB Wouters 06061
                
                Relaas van het voorgevallene van Petrus Joseph Schaeffer. z.n., z.p. ca. 1803
                
            
        
        
            
                Wijze van coderen: standaard
                
            
        
        
            
                Nederlands
            
        
        
            
                Relaas van het voorgevallene van Petrus Joseph Schaeffer
                
                
                
                
                
                
                    
                    
                    
                
            
            
            
                
                
            
            
            
            
        
        
            
                Relaas van het voorgevallene van Petrus Joseph Schaeffer
                
                
                
                
                
                
                    
                    
                    
                
            
            
            
                
                
            
            
            
            
        
        
            
                2013-03-13
                
                    RK
                
                colofon toegevoegd
            
        
    

Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Relaas van het voorgevallene van Petrus Joseph Schaeffer. z.n., z.p. ca. 1803
 
Zie: https://www.dbnl.org/tekst/_rel001rela01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 


    
    

        
            
        
        
{==1==} {>>pagina-aanduiding<<}

        
Relaas van het voorgevallene van Petrus Joseph Schaeffer,

        pastoor van O. L. Vrouwe te Ceulen. Geguiliotineerd den 29 december 1803.


IN 't begin van de Revolutie jonk en zonder middelen zynde, wierd van twee Vrouwspersoonen in den Elzas woonende, onderstand verzorgd, van het geene zy door hunne spaarzaamheid vergaderde, hy heeft ook aan eene van hun schriftelyke Trouwbeloftens gedaan, maar hy hun verlaatende is naar Aken getrokken, alwaar hy door den Bisschop is benoemd als Deservitor. Deze Vrouwspersoonen haar Land verlaatende, en zonder middelen van bystand zynde, kwamen Schaeffer te Aken vinden, hy ontsteld over de komst van de Gezusters Ritter, vreesde dat de ontdekking van zyne Verbintenis, zyne agting by den Bisschop en onder het Publiek zoude wegneemen. Gebruikt alle mogelyke voorzorg, dat hun verblyft onbekend zou blyven; hy verbergde hun in het Hotel, de groote Meerten te Aken. Door de gunst van den Bisschop, is hy gekomen tot Pastoor van O. L. Vrouwe Parochie te Ceulen, daar ontbood hy die twee Gesusters, die hem hoe langer hoe meer verveelden, geen middelen hebbende, en hoe langer hoe meer verlegen, wyl zy aandrongen om onderhoud, en hun een verblyfplaats te bezorgen, onder bedryging dat zy de Trouwverbintenis aan den Bisschop zoude kenbaar maken, in dien tyd kwam den Prelaat te Ceulen, toen verdubbelde zy de bedryging, waarop Schaeffer het schrikkelyk besluit nam, om de Gesusters te vermoorden, het welk hy deede met snyden en steeken op de aldervreesselykste wyze; maar gevangen zynde, heeft hy alles leugenagtig gemaakt, en overtuigd zynde, en ingevolge de Verklaaring van de Regters is hy ter dood veroordeeld. Gekleed zynde met een Rood Hembd, is hy onder eenen grooten toeloop van Volk aan het Schavot gekomen; hy keerde zig tot de Aenschouwers, en heeft met een gebroke stemme gezeid: Ik ben schuldig aan Moordery, dit is de oorzaak van het schroomelyk Lot dat ik ondergaan moet, ik vraag vergiffenisse aan God, aan het Volk en aan de Regters, die ik heb zoeken te bedriegen door valsche Declaratien, myn Doodvonnis is regtvaardig. Vaders en Moeders, waakt tog in tyds op het gedrag van uwe Kinders, voed hun op in de vreeze Gods en in den weg der deugd. Ik sterf in het waaragtig Catholyk Geloof, God vergeeve myn misdaad.

  
Liedeken op het bovenstaaende relaas.


Stem: Hoe leg ik hier in deze ellende.


    1. MEn hoord niet als van Gruwel-Daaden 
Dat geschied door Baatzugtigheid, 
Moorden, Steelen, zonder genaden 
Of'er geen God was dezen tyd, 
't Geschied van Arme en Ryke, 
Ia zelfs door de Geestelijke. 
     
    2. Hoord aan dit Lied het is waaragtig, 
Een Deservitor wilt verstaan, 
Was in de Stad Ceulen woonagtig, 
Had veel Geld en Goed opgedaan 
Van twee Begynen die daar waaren, 
Die helpen hem in groot bezwaaren. 
 
    3. Hy heeft de een beloofd te Trouwen 
Soo mondelings als schriftelijk, 
Maar wee! die zaak zal hun berouwen 
En eindigen zoo grouwelijk! 
Gelijk gy uit dit Lied zult hooren 
Hoe dat hy hun kwam te vermooren. 
 
    4. Dees Vrouws-persoonen uitgegeven 
G'heel zonder Middels wilt verstaan, 
Vroegen hem Geld om van te leeven, 
Maar hy is van daar weg gegaan, 
Kwam met den Bisschop zelfs te Aken, 
En zogt g'avanteerd te geraaken. 
 
    5. Dees twee Susters door nood gedreeven 
Kwamen hem vinden in die Stad, 
Om dat hy hun het Geld zou geeven 
Dat hy zoo lang bezeeten had; 
Maar hy verschrikt en was verslagen 
Vreesde dat z' hem zoude beklaagen. 
 
    6. Als hun verbintenis zou uitkomen 
Was hem groot nadeel toegewend, 
Heeft alle zorg waargenomen 
Om hun daar te houwen onbekend, 
Verbergde hun met veel listen 
In een Hotel dat niemand wiste. 
 
    7. Hy die by den Bisschop zoo veele 
Door groote moeite en devoor, 
Dat hy in de Parochie te Ceulen 
Van Ons Lief Vrouw wierd Pastoor, 
Dan ontbood hy dees twee Iuffrouwen, 
Die hem maar diende tot rouwen. 


{==2==} {>>pagina-aanduiding<<}

    8. Sy praamden hem hun te fourneeren 
Van Onderhoud, en boven dat 
Dan ook een Wooning voor hun te huuren 
Of het verbond dat hun bevat, 
Zou men den Bisschop kenbaar maaken, 
Als zy'er konden by geraaken. 
 
    9. Den Bisschop moest tot Ceulen komen, 
Dees Vrouwen dreigden meer en meer, 
Syn vrees heeft sterk toegenomen, 
Dat hy besluit in eenen keer 
Om van hun dreiging{?} niet meer t' hooren 
Van hun alle beit 't{?} te vermooren. 
 
    10. Hy steld met listen hun te netten, 
Om mee te gaan [buiten] de Stad, 
En daar den Rhyn over te zetten 
Na een Wei of Beemd hoord dat, 
Om zoo het scheen zig wat vermaaken, 
En 't overleggen hunne zaaken. 
 
    11. Maar nauwelyks overgevaaren, 
Riepen ach God! wat komt ons aan? 
Wel Heer wat mag ons tog bezwaaren? 
Ons dunkt wy na de Slagtbank gaan! 
Wy kunnen als van angst niet leeven, 
Ons Lichaam schynd van schrik te beeven. 
    12. Dan sprak den Moorder onberaaden, 
Gy moet hier sterven door myn hand, 
Voor u Lieden is geen genaaden, 
Gy zoud my brengen in de schand. 
Hy nam een groot Mes in zyn handen, 
En ging hun wreedelyk aanranden. 
 
    13. Sy riepen vriend, ach laat ons leeven! 
En vielen op hun knien bloot, 
Met weenen, zugten ende beeven, 
In dezen grouwelyke nood, 
Wy zullen u nooit niet meer vraagen 
Of u ten minsten niet beklaagen. 
 
    14. Hy hoorden na weenen of kermen, 
Ia snee en stak geheel verwoed; 
Sy riepen God! wilt ons ontfermen! 
Vergeeft ons kwaad, ô Iesus soet! 
Maria zuiver Maagd gepreezen! 
Wilt by uw Zoon ons voorspraak weezen. 
 
    15. Sy zyn dan daar ten laatst beweeken 
En gestorven met veel pyn, 
Door veele sneeden ende steeken, 
Hy kwam dan weer over den Rhyn: 
Maar als die zaak rugbaar ging weezen, 
Heeft hy den Moorder zeer mispreezen. 
 
    16. En hy bragt in listige laagen 
Of hy niets wist van deze daad, 
Hy kwam aan vele Menschen te vraagen, 
Hoe het met die vermoorden staat, 
Hoe hun die zaak was overkomen, 
En hoe z'het leeven zyn benomen. 
 
    17. Maar men kreeg dog op hem presomptie 
Hy wierd gevangen daar ter tyd, 
En men heeft hem 't heel Consontie 
Van deze Moorden opgeleid, 
Maar met veel leugens overtuigde, 
Tot dat hy voor de waarheid buigde. 
 
    18. Na overtuigd te zyn als Daader, 
Leest m' hem zyn vonnis voor door kragt, 
Met een rood Hembd als een verrader, 
Van de Gevangenis gebragt, 
Tot aan 't Schavot daar hy moet sterven 
Door 't Guillotien 't leven te derven. 
 
19. Als hy was aan 't Schavot zoo m' hoorden 
Gaf aan een ieder goed vermaan, 
Ik ben den Daader van die Moorden, 
'k Moet daar voor dit Lot onderstaan, 
'K vraag vergiffenis God en Menschen, 
En ook de Regters na myn wenschen. 
 
20. Die ik heb zoeken te bedriegen 
Met valsche Declaratie groot 
Myn Dood vonnis is zonder liegen 
Regtveerdig sterf ik de dood. 
Vaders en Moeders wilt dees dagen 
Dog zorg voor uw Kinders draagen. 
 
21. De vreeze Gods mag niet verdooven, 
En leert hun wagten van Kwaad, 
'K sterf in het Katholyk Geloof, 
God vergeve my myne misdaad, 
Hy riep ach Iesus door uw wonden! 
Vergeeft dog alle myne zonden. 
 
22. Hy klom het schavot op met verstrangen 
Men riemd hem aan de Guillotin, 
Heeft zyn regtveerdig lot ontfangen 
Tot Spiegel van al de Lien 
Wilt tog het kwaad en baatzugt schouwen, 
Daar door komender veel in rouwen. 

Dat hy in Vrede ruste.Amen




