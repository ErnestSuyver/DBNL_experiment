 
   
	  
		  Dit zijn zonnestralen 
		  Jan van Droogenbroeck 
		 
		  GEBRUIKT EXEMPLAAR 
		  exemplaar universiteitsbibliotheek Leiden, signatuur: 1057 A 26 
		   
		  ALGEMENE OPMERKINGEN 
		  Dit bestand biedt, behoudens enkele hierna te noemen ingrepen, een diplomatische weergave van de eerste druk Dit zijn zonnestralen van Jan van Droogenbroeck uit 1873. 
		  Na de romeinse paginanummering van het boek tot en met pagina XVI begint het gedeelte met de versjes meteen te nummeren vanaf pagina 9. De achtergrond daarvan is duister, maar deze paginering is hier wel zo gehandhaafd. 
		   
		  REDACTIONELE INGREPEN 
		  Sommige titels van gedichten zijn rijkelijk versierd. Wanneer het alleen een geïllustreerde beginkapitaal betreft, is deze hier vervallen. De grotere illustraties rondom de titels zijn wel opgenomen, inclusief de gotische letters van de kop. Gotische tekst binnen een gedicht is in vet weergegeven.
		  Op pagina 9 is de kop ‘De molen’ toegevoegd, naar aanleiding van de  inhoudsopgave.
		  Op pagina 104 is de kop ‘Tot slot’ toegevoegd.
		  
		  Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina's (p. IV, VI, VIII, XII en XIV) zijn niet opgenomen in de lopende tekst. 
		  
		  [pagina ongenummerd (p. I)]
		 Zonnestralen.

		  [pagina ongenummerd (p. II)]
eigendom

		  [pagina ongenummerd (p. III)]
Dit zijn Zonnestralen

gedichten

voor Onze Vlaamsche Jeugd, door J-A. van Droogenbroeck.

BRUSSEL
drukkerij van de wed. nys, moeshofstraat.

1873

		  [pagina ongenummerd (p. V)]
DEN HEERE
J. Th. Jacobs,

Cantonalen Inspecteur

en Bestuurder der Gemeente-Scholen

van Sint-Joost-ten-Oode,

uit achting en vriendschap.

		  [pagina ongenummerd (p. VII)]
INHOUD.

		  [pagina ongenummerd (p. IX)]
INHOUD
Aan mijne Leerlingen	XV

Liederen.
	Bladz.
Wandellied (muz.)	11
Winterlied (muz.)	17
Zaterdagavond	20
Meilied (op de melodie van De kerselaar)	29
Regenlied	35
Vlinderlied (op de melodie van De zwaluwen)	37
Soldaatje spelen (muz.)	43
In den herfst	51
Jan Gerstegraan (muz.)	53
Het lied van den leeuwerik (canon)	57
Het konijn (muz.)	65
Lied van den boer	71
Zomermorgen (muz.)	76
Ruiterslied (muz.)	81
De kerselaar (muz.)	85
In den oogst (op de melodie van Jan Gerstegraan)	95
De zwaluwen (canon)	97
Smidslied	102


		  [pagina ongenummerd (p. X)]
Lesjes.
	Bladz.
Opletten	10
De luiaard	16
Pieter slaat	22
Goed gedrag	29
Piet vergeet zijn gerief	32
Jan heeft al zijn gerief	id.
De scholier	33
Leerzaamheid	34
Reinheid	36
De school is uit	37
De school begint	42
De lanterfant	66
Ik kan niet	67
Ik kan wel	id.
Twee en een	69
Half en half	id.
Goede noten	73
Orde	id.
Zorg voor de kleederen	84
De vogel, de muis, de visch, de mug en de spin	96
Piet schrijft snel	id.
Jan schrijft traag	id.
Goed begonnen	99


		  [pagina ongenummerd (p. XI)]
Stukjes.
	Bladz.
De molen	9
Vischjes vangen	13
De haan	19
Het vogelnest	21
De ezel	23
In de lente	24
De lamp	25
De muis	27
Piet bij de wieg	31
Het sijsje	39
De eikel	40
Onze kat	45
De rozelaar	47
Het zieke broerken	49
De jongen en de bie	59
Mijn hond	60
De bron	62
Het doode muschje	68
De molenbeek	71
In den winter	74
De pen	75
Minnekepoes en Baron	78
Het boek	83
De brand	87
De kraai	91
De ledige plaats	100

		  
		   
		 
		   
			 2003 dbnl 
			  
		   
		  droo002ditz01_01
		   
		 
		  Jan van Droogenbroeck, Dit zijn zonnestralen. Wed. Nys, Brussel 1873. 
		   
		 
	  
		DBNL-TEI 1 
	  
	  
		 
		  2003-07-10 
		   
			 LvtL 
		   
		  colofon toegevoegd 
		 
	    
	     2006-07-25 
	      
	       IH 
	      
	     conversie van het bestand naar teixlite 
	    
	  
   
  
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Jan van Droogenbroeck, Dit zijn zonnestralen. Wed. Nys, Brussel 1873.
 
Zie: https://www.dbnl.org/tekst/droo002ditz01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 
 
    
	 


{==XIII==} {>>pagina-aanduiding<<}

Aan mijne Leerlingen


{==XV==} {>>pagina-aanduiding<<}

Aan mijne Leerlingen.


{== afbeelding 	
==} {>>afbeelding<<}
    


Ik ging met mijnen vader 
Eens op een schoon kasteel; 
Daar zag ik bloemen, bloemen, 
Ik weet niet meer hoeveel! 
Van allerhande soorten, 
Van allerhanden geur; 
Van allerhande grootte; 
Van allerhande kleur. 
- ‘Zeg, welke zijn de liefste?’ 
Vroeg mij de hovenier. 
Ik liet mijne oogen weiden 
En wees eerst daar, dan hier. 
Toen wandelde ik wat verder, 
Door eene rozenlaan 
En kiezend sprak ik telkens: 
- ‘Zie, deze staat mij aan.’ 

{==XVI==} {>>pagina-aanduiding<<}

Doch, als ik, moe van kijken, 
Nu wederkeeren wou 
Dan vroeg hij: ‘of het vriendje 
Niets mededragen zou?’ 
En lachend bracht de man mij 
Een' ruiker voor den dag, 
Van al de schoone bloemen 
Die ik het liefste zag. 
 
Ik heb voor u, mijn' jongens! 
Geschreven menig dicht. 
En als het u behaagde, 
Dat zag ik op 't gezicht. 
Dan kwam er op uw wezen 
Een lach van gul onthaal; 
Dan blonk er uit uwe oogen 
Een vreugdezonnestraal! 
 
Toen dacht ik aan de bloemen 
En aan den hovenier: 
Ik maakte u ook een ruiker: 
Hij doe u veel plezier! 





{==9==} {>>pagina-aanduiding<<}

[De molen]


{== afbeelding 	
==} {>>afbeelding<<}
    


Daar staat hij, 
Met zijne grijze kap, 
Zijnen langen staart, 
Zijnen steilen trap, 
En vier roode wieken, 
Hoog in de lucht, 
Die zwieren en zwaaien in volle vlucht. 
Aan eene koorde hangt een zak, 
Die langzaam gaat naar boven, 
En de molenaar, wit bestoven, 
Fluit een deuntjen op zijn gemak. 
Hij fluit een deuntje, blij van zin 
En trekt den zak het venster in. 
 

{==10==} {>>pagina-aanduiding<<}

De wieken zwaaien en zwieren; 
De wielen draaien en gieren; 
De steenen knarsen en ronken 
Waartusschen het graan is gezonken. 
Van boven was dit graan geheel; 
Van onder is het stuivend meel. 
 
Zoo God het niet meer waaien liet, 
Hadde de molenaar veel verdriet; 
De man en wist niet wat beginnen; 
Hij moet met den wind zijn broodje winnen. 




Opletten.


Oogen open! ooren open! 
Dat is hier de groote wet! 
Toegeluisterd, opgelet, 
Oogen open! ooren open! 
Spant de zinnen als een net; 
Wetenschap is niet te koopen; 
Oogen open! ooren open! 
Dat is hier de groote wet! 





{==11==} {>>pagina-aanduiding<<}

Wandellied.


{== afbeelding 	
==} {>>afbeelding<<}
    


1. 
Sa, gelijk! 
Flink in rang, 
Gauw in gang, 
Wandelen wij met klank en zang. 
Kameraad 
Houd de maat, 
Zie dat ge netjes gaat. 
Laat onze stemmen klinken, maar 
Zing zoo zuiver als een snaar. 
Kameraad 
Houd de maat, 
Zie dat ge netjes gaat, 
Halt! 
 

{==12==} {>>pagina-aanduiding<<}

2. 
Zijt gij klaar? 
Op de baan! 
Laat ons gaan, 
Vier van de besten zijn vooraan; 
Gaat op stap, 
Fiks en knap, 
Lichtjes en niet te rap. 
Alle onze rangen blijven recht! 
Kromme rangen zingen slecht. 
Gaat op stap, 
Fiks en knap, 
Lichtjes en niet te rap 
Halt! 
 
3. 
Nu vooruit! 
Niet te snel; 
Dat is wel, 
Wandelen is een vroolijk spel. 
Dat is goed 
Voor ons bloed, 
Wandelen geeft ons moed. 
Gaan wij de plaats al zingend rond; 
Dat is voor de borst gezond, 
Dat is goed 
Voor ons bloed, 
Wandelen geeft ons moed. 
Halt! 





{==13==} {>>pagina-aanduiding<<}

Vischjes vangen.


Hier! jongens! naar de beek! 
Daar zitten visschen in! 
Daar zitten er zoo veel, 
Komt, jongens, naar de beek! 
Ik heb een' lijn gemaakt: 
Een pier aan eene speld, 
De speld aan eenen draad, 
De draad aan eenen stok. 
Komt jongens gaat gij mee? 
 
- ‘Zeg, als gij visschen vangt, 
Zal ik er dan ook een' 
Van krijgen?’ - Zeker Piet. 
En gij ook, Adriaan 
En Willem, Jan en Kees 
En Karel, Joost en Frans 
En Flip ook!... Klaasje daar 
Die mag met ons niet gaan; 
Want hij is nog te klein. 
En Lodewijk ook niet: 
Hij is veel te vervaard! 
Komt, jongens, gaat gij mee? 
.......... 
 

{==14==} {>>pagina-aanduiding<<}

Het was een zondagnoen 
Als Ivo aldus sprak; 
En Flip en Frans en Joost, 
En Karel, Kees en Jan, 
En Willem, Adriaan, 
En Piet, - ze liepen recht 
Met Ivo naar de wei. 
 
Het water was zeer klaar 
Zij keken overal; 
Geen vischken was te zien. 
Alleen een stekelbak 
Schoot als een pijl vooruit 
En borg zich onder 't gras, 
Dat van den oever hing... 
 
‘Zij komen seffens hier’ 
Zei Ivo, ‘naar mijn' lijn, 
Ze bijten aan den worm 
En wip ze zijn er aan!’ 
De jongens keken strak 
Beneden naar den pier, 
Die daar aan 't krinklen was 
Met eene speld in 't lijf: 
Dat duurde een half uur lang; 
Plezierig was het niet; 
Ze werden 't wachten beu, 
En gingen op den zoek... 

{==15==} {>>pagina-aanduiding<<}

Daar schoot de stekelbak 
In eens van onder 't gras 
En slingerde vooruit. 
 
Maar Willem liep hem na, 
Den kant der beek in, dwars 
Door modder, lisch en riet. 
Piet lei zich op den buik 
En boog, zoo ver hij kon, 
Zich over 't water heen. 
En Ivo trok algauw 
Zijn' schoenen uit en sloeg 
De broek op, die hij juist 
Voor de eerste maal nu droeg: 
- Een splinternieuwe broek! 
 
Hij waadde wanklend voort 
En bleef te midden staan, 
Terwijl het ander volk 
Met klei en klompen smeet 
Om onzen stekelbak 
Te jagen tot bij Piet. 
 
Daar is hij! pak hem! gauw! 
En Ivo pakte gauw 
Maar schoof zóó onderuit 
Tot over hals en kop 
In 't water!..... 
..... Plomp!..... 

{==16==} {>>pagina-aanduiding<<}

......... Ei Piet! 
Hij zag het vischken ook; 
Hij rekte zich en greep... 
En duikelde in de beek! 
Help! schreeuwden allen nu 
En staken Ivo 's stok 
Hun toe:... ze kwamen er 
Nog uit: maar slijk en vuil 
't Was iets!..... 




De Luiaard.


De luiaard, die het werk ontziet, 
Kan nimmer zich eens recht vermaken; 
De lust des levens is 't verdriet 
Des luiaards, die het werk ontziet. 
De makkers kennen menig lied; 
Hij geeuwt en gaapt, schijnt eerst te ontwaken. 
De luiaard, die het werk ontziet 
Kan nimmer zich eens recht vermaken! 





{==17==} {>>pagina-aanduiding<<}


{== afbeelding 	
==} {>>afbeelding<<}
    

  
  Winterlied.


{== afbeelding 	
==} {>>afbeelding<<}
    


{==18==} {>>pagina-aanduiding<<}


1. 
De Winter komt 
En gromt 
En bromt; 
- Gansch de natuur verstomt. 
't Wordt alles stil 
En kil 
En schril 
Voor zijnen ijzren wil: 
Maar wij 
Zijn blij 
In ieder getij: 
Helder, helder 
Klinkt onze vroolijke lach, 
Ha, ha, ha! 
Ook bij 'nen Winterschen dag. 
 
2. 
De weide is kaal 
En vaal 
En schraal; 
Weg is haar pracht en praal. 
Weldra vergeet 
Zij 't leed 
En kleedt 
Zich in het groen tapeet: 
Zij kleurt 
En fleurt, 
Het bloemeken geurt 
Minzaam, minzaam, 
Als onze vroolijke lach, 
Ha, ha, ha! 
Nu, bij 'nen Winterschen dag. 
 

{==19==} {>>pagina-aanduiding<<}

3. 
Zij ons gezang 
Een klank 
Van dank 
Ook bij des Winters dwang! 
Want vreugde en min 
Is in 
't Gezin 
Waarlijk een zoet gewin: 
Den haard 
Omschaard 
De stemmen gepaard, 
Helder, helder 
Klinke onze vroolijke lach, 
Ha, ha, ha! 
Ook bij 'nen Winterschen dag! 


    


De Haan.


Ziet gij hem op den mesthoop staan 
Den fieren haan? 
Zijn staart, - hij schittert als een vlam; 
En rood als bloed, - zoo is zijn kam. 
De lange sporen 
Zijn scherper dan een doren; 
Zijne oogen branden in den kop, 
Hij zet een krop, 
Als wou hij zeggen: Pas hier op, 
Of: klop! 





{==20==} {>>pagina-aanduiding<<}

Zaterdagavond.


Bombam, bombam 
De groote klokke luidt; 
Bombam, bombam 
Wie weet wat dit beduidt? 
De week is uit, de week is uit 
En morgen is het zondag! 
 
Bombam, bombam, 
Ons huis is opgetooid; 
Bombam, bombam, 
De vloer met zand bestrooid, 
Het wit gordijntje versch geplooid: 
Want morgen is het zondag! 
 
Bombam, bombam, 
De koster luidt zoo sterk; 
Bombam, bombam, 
Sa, jongens aan het werk! 
De straat gereven tot een perk, 
Want morgen is het zondag! 
 
Bombam, bombam, 
De schoenen zijn gepoetst, 
Bombam, bombam, 
Ei! deed men nog iet goeds, 
Zoo men op morgen werken moest? 
Want morgen is het zondag! 





{==21==} {>>pagina-aanduiding<<}

Het vogelnest.


{== afbeelding 	
==} {>>afbeelding<<}
    


Op dezen hoogen boom 
Op genen dunnen tak, 
Daar staat een vogelnest; 
- Wie klimt er op den boom, 
Wie waagt zich op den tak 
En haalt dat vogelnest?... 
 
De jongens bleven staan; 
Zij keken naar omhoog: 
Zij durfden het niet doen. 
 
Maar Ivo sprak: ‘Ik wel!’ 
Hij klauterde op den boom 
En kwam tot aan den tak: 
Toen keek hij naar omlaag. 
Diep onder zag hij daar 
Een' breede zwarte gracht. 

{==22==} {>>pagina-aanduiding<<}

Een oude wilgetronk, 
Met scherpe punten, hing 
Er over, naast een struik, 
Waar braam en doren saam- 
gevlochten waren, o! 
Wat beefde hij van schrik! 
 
Maar toch kroop hij nog voort 
Tot op den dunnen tak, 
- Die boog al meer en meer... 
Hij greep het vogelnest... 
En - daar was niets meer in: 
De vogels waren weg. 
Hij kwam voorzichtig af 
En scheurde zijne broek. 




Pieter slaat.


Pieter slaat, Pieter vecht. 
Ei wat zijn dat voor manieren! 
Is dat goed? Neen, 't is slecht. 
Pieter slaat, Pieter vecht. 
Vechten doen de wilde dieren 
Kwade menschen schreeuwen, tieren: 
Pieter slaat, Pieter vecht, 
Ei, wat zijn dat voor manieren! 





{==23==} {>>pagina-aanduiding<<}

De Ezel.


Kijk! ginder op de baan 
Daar komt een ezel aan. 
Ei zie hem stromplen, wanken, 
En sukklen, hinken, manken; 
Hij kan bijna niet verder meer, 
Zijn poot, och arme, doet hem zeer! 
 
Hij trekt zooveel hij kan, 
Daar slaat hem nog de man! 
Het karken ligt vol zakken, 
Ik hoor de wielen krakken, 
De vracht is zeker veel te zwaar 
Voor zulk een' armen sukkelaar. 
 
Ach voerman, hoor naar mij, 
En heb toch medelij! 
Het beestje kan niet klagen. 
Het heeft zoo lang gedragen 
En steeds gehoorzaam u gediend: 
Wees nu toch niet ondankbaar, vriend. 
 
Verzorg den ezel goed, 
Dan krijgt hij weder moed; 
Ge zult er wel mee varen; 
Hij zal nog vele jaren 
U helpen, waar hij helpen kan; 
Och sla hem niet, mijn beste man! 





{==24==} {>>pagina-aanduiding<<}

In de Lente.


Daar is de blijde Lente weer 
Met allerhande kruid; 
Er is geen ijs of sneeuw nu meer; 
Het nachtegaaltje fluit. 
De pepels vliegen vroolijk rond 
En gaan van bloem tot bloem; 
De bieën vliegen zingend rond 
En gaan van bloem tot bloem. 
En musschen tjilpen, vinken slaan, 
En meezen piepen in het bosch! 
En zondag zal ik wandlen gaan 
Met vader, in het bosch! 
Aardbeziën, die vind ik wel, 
Zoo rijp, zoo rood, zoo zoet: 
Ze zijn maar klein, dat weet ik wel; 
Maar ze zijn toch zoo goed! 
Aardbeziën, die rijg ik dan 
Heel netjes aan een stroo. 
Ik geef dien krans aan moeder dan 
- En dat is braaf: - niet zoo? 





{==25==} {>>pagina-aanduiding<<}


{== afbeelding 	
==} {>>afbeelding<<}
    

  
    De Lamp.


‘Het wordt al duister, kameraad, 
De moeder sluit het venster dicht; 
Ik speel niet langer meer op straat, 
Want zie! daar blinkt des lampjes licht!.. 
 
- De moeder sluit het venster dicht; 
Op tafel staat de gortekom, 
En zie! daar blinkt des lampjes licht, 
Gansch de familie zit er om! 
 

{==26==} {>>pagina-aanduiding<<}

En vader, Joseph, ik en Peer, 
Grootvader, oud en afgesloofd, 
Wij zitten bij de tafel neer, 
Ontdekken zwijgend nu het hoofd. 
 
Grootvader, oud en afgesloofd, 
Grootvader, die allengs verkwijnt, 
Ontdekt tot bidden zwijgend 't hoofd, 
Waarop het bleeke lamplicht schijnt. 
 
Wie kraait er in zijn wiegje thans 
En steekt de mollige armpjes uit? 
Dat is ons kind: des lampjes glans 
Heeft hem ontwaakt, den kleinen guit, 
 
Hij steekt de mollige armpjes uit; 
Hij wilt ook eten, zoo als wij, 
Hij is ontwaakt de kleine guit. - 
Ach moeder, breng hem eens bij mij! 
 
Zie zoo! nu zijn wij allen saam, 
En kijken vroolijk in het rond; 
Wat smaakt de pap toch aangenaam, 
Bij eenen winteravondstond! 
 
Wij kijken vroolijk in het rond, 
De liefde blinkt op elks gezicht 
Als bij een' winteravondstond, 
Zacht blikkert onze lampjes licht! 





{==27==} {>>pagina-aanduiding<<}

De Muis.


De muis, de muis, de kleine muis, 
Wat maakt zij toch voor een gedruis 
Geheele nachten in ons huis! 
Ze ritselt, ze hippelt, 
Ze kwispelt, ze trippelt, 
Ze knaagt, 
Ze zaagt, 
Ze haalt en draagt. 
Ze krabt, 
Ze schrabt, 
Ze kleutert, 
Ze peutert, 
Ze plukt wol tot een bolleken 
En rolt het op een rolleken, 
Recht naar heur holleken. 
Ze bijt lapjes en papierkens 
Tot kleine fijne zierkens 
En maakt daarvan een nestje klaar, 
Zoo zacht, alsof het zijde waar. 
Zóó, van den avond tot den morgen 
Is 't aardig dier aan 't zorgen, 
Aan 't hutselen, 
Aan 't futselen, 
Aan 't knabbelen, 
Aan 't krabbelen, 
Aan 't schikken, 
Aan 't flikken, 

{==28==} {>>pagina-aanduiding<<}

In alle hoeken 
Aan 't zoeken, 
Hier in slippende, 
Daar uit glippende, 
Ginds weg wippende.... 
En dan terug naar heur nest 
Want zij weet: Oost, West, 
Te huis best. 
 
In pluimen, wolle, pluk en pluis 
Slaapt de familie van de muis. 
De jongskens zijn nog o! zoo klein! 
De muize houdt ze warm en rein; 
Want onze kruimeldief 
Heeft ze zoo lief! 
 
Daar heeft de kat de muis geroken: 
Ze kijkt in 't hol, zeer diep, diep, diep. 
Maar knagelijntje blijft verstoken, 
En zegt van binnen: piep, piep, piep! 





{==29==} {>>pagina-aanduiding<<}

Goed gedrag.


Wel leeren en u goed gedragen 
Moet samengaan, mijn beste vriend, 
Ziedaar wat de ouders van u vragen: 
Wel leeren en u goed gedragen! 
Zeg mij, waartoe geleerdheid dient 
Zoo vader over u moest klagen? 
Wel leeren en u goed gedragen 
Moet samengaan, mijn beste vriend. 




Meilied.


1. 
Nu is het lenteweer 
En de Winter is gevlucht. 
Geen sneeuw, geen hagel meer; 
Zoet en zuiver is de lucht. 
Hier, in de wei, 
Daar, op de hei, 
Blinken bloemen allerlei, 
't Is Mei! 
 

{==30==} {>>pagina-aanduiding<<}

2. 
O ziet ten hemel op; 
Hij is rein en helderblauw; 
In elken bloemenknop 
Blinkt een gouden perel dauw. 
Zingt nu verblijd: 
Daar is de tijd 
Aan de vreugde toegewijd: 
't Is Mei! 
 
3. 
Komt, laat ons wandlen gaan, 
Met den zondagachternoen, 
Waar hooge boomen staan 
En de vogel speelt in 't groen; 
Juicht in het bosch, 
Rolt op het mos, 
Dartelt arm en beenen los: 
't Is Mei! 





{==31==} {>>pagina-aanduiding<<}

Piet bij de wieg.


Hoor! boven op den zolder 
Is de bakker aan 't builen weer; 
Dat gaat er van holder de bolder, 
Maar altijd op en neer! 
 
Gij rustelooze bakker! 
Schei toch uit met uw groot lawijd; 
De kinderen blijven wakker, 
Zoolang gij bezig zijt! 
 
Ik zou zoo gaarne spelen 
Ginder verre op de breede straat; 
Ik moet me hier zitten vervelen 
En wiegen zonder baat. 
 
Ik zie daar al mijne makkers; 
Lustig doen zij ‘Bok-sta-vast.’ 
Ach mij! wat zijn me de bakkers 
Een schromelijke last! 





{==32==} {>>pagina-aanduiding<<}


{== afbeelding 	
==} {>>afbeelding<<}
    

  
    Piet vergeet zijn gerief.


Piet vergeet zijn gerief: 
Alles ja, moet hij zoeken: 
Griffel, lei, pennen, boeken, 
Piet vergeet zijn gerief. 
Ga naar huis: alle hoeken 
Liggen vol. - Is dat lief? 
Piet vergeet zijn gerief; 
Alles ja, moet hij zoeken. 




Jan heeft al zijn gerief.


Jan heeft al zijn gerief; 
Op een' wenk is 't gevonden! 
Dat is fraai, dat is lief; 
Jan heeft al zijn gerief. 
't Is geplooid als een brief, 
Fijn en net saamgebonden; 
Jan heeft al zijn gerief; 
Op een' wenk is 't gevonden! 





{==33==} {>>pagina-aanduiding<<}

De Scholier.


Zie, hoe die knaap zich henenspoedt 
Met boek en schalie in den arm, 
Hoe rept hij zich met lichten voet, 
Wat is hij net, al is hij arm! 
 
Met boek en schalie in den arm, 
Hoe wel gewasschen en gekemd; 
Wat is hij net, al is hij arm, 
Hoe zuiver is zijn kleed en hemd! 
 
Hoe wel gewasschen en gekemd! 
- Hij gaat naar school en zorgt er veur - 
Hoe zuiver is zijn kleed en hemd; 
Wie vuil is gaat daar aan de deur! 
 
Hij gaat naar school en zorgt er veur 
Dat men op niets een vlekje zie. 
- Wie vuil is gaat daar aan de deur, 
En, is er grootre schand dan die? 
 
Dat men op niets een vlekje zie! 
't Gegeven werk is afgemaakt, 
Want is er grootere eer dan die: 
Dat men door vlijt vooruit geraakt? 
 

{==34==} {>>pagina-aanduiding<<}

't Gegeven werk is afgemaakt 
En de onderwijzer is verheugd; 
Dat gij door vlijt vooruit geraakt, 
O kind! dat is zijn' grootste vreugd. 
 
En de onderwijzer is verheugd; 
Hij leert wat nuttig is en goed; 
O kind! dat is zijn' grootste vreugd. 
- Rep u naar school met lichten voet! 




Leerzaamheid.


De jongen, vlijtig in het leeren, 
Wordt steeds van iedereen bemind. 
Al is hij arm, men zal hem eeren, 
Den jongen, vlijtig in het leeren. 
Eenieder wil met hem verkeeren. 
Elke ouder wou hem voor zijn kind. 
De jongen, vlijtig in het leeren, 
Wordt steeds van iedereen bemind. 





{==35==} {>>pagina-aanduiding<<}

Regenlied.


Het regent, regent, jongens, 
Nu is het weder frisch! 
Sa roept maar door het venster 
Dat regen welkom is! 
 
Hoe rolt hij van de daken; 
Hoe platst hij in de goot; 
Hoe spoelt hij langs de straten; 
Hoe schuimt hij in de sloot. 
 
En alles wordt gewasschen, 
Gereinigd van het stof; 
Het haantjen op den toren, 
De bloemen in den hof. 
 
En alles wordt weer zuiver 
En blikkert om het meest. 
Tot zelfs daar, in de wolken, 
Viert men vandaag nog feest. 
 
Daar steekt men dan een vaan uit, 
Wel zeven torens hoog; 
Een vaan met zeven kleuren: 
Den schoonen regenboog! 
 

{==36==} {>>pagina-aanduiding<<}

Dat is een ander leven 
Dan met die heete zon, 
Waarin men maar moest zweeten 
Zooveel men zweeten kon! 
 
En dorst dat wij dan hadden: 
- Al erger dan een paard. 
En lui dat wij dan waren: 
- We waren niets meer waard! 
 
Het regent, regent, jongens; 
Nu is het weder frisch, 
En wij zijn weder vroolijk 
En versch gelijk een visch! 




Reinheid.


Hoofd en aangezicht en handen 
Moeten zuiver zijn en net. 
- Alles zonder vlek of smet; 
Hoofd en aangezicht en handen. 
Roode wangen, witte tanden, 
Is dat niet een lief portret? 
Hoofd en aangezicht en handen 
Moeten zuiver zijn en net. 





{==37==} {>>pagina-aanduiding<<}

De School is uit.


De school is uit, gereed in rang, 
In orde! fiks gelijk soldaten! 
Op stap gegaan, met flinken gang; 
De school is uit, gereed in rang! 
Niet roepen, zingen, schreeuwen, praten, 
Maar iedereen in vrede laten! 
De school is uit, gereed in rang, 
In orde! fiks, gelijk soldaten! 




Vlinderlied.


1. 

{== afbeelding 	
==} {>>afbeelding<<}
    

Op de bloemenweide spelen vlinders 
Dartlen vroolijk door elkaar. 
Zie ze wiegen, 
Zie ze vliegen, 
Nu weer rusten hier, 
Dan weer daar. 

{==38==} {>>pagina-aanduiding<<}

Zie ze strijken, 
Zie ze wijken, 
Of, schielijk wippend met een vleugelslag, 
Omhoog in de zonnestralen 
Schieten, zweven, dalen, 
Wappren als een vlag! 
 
2. 
In de groene weide spelen kinders, 
Dartlen vroolijk door elkaar. 
Zie ze springen, 
Hoor ze zingen 
Nu weer een alléén, 
Dan te gaar. 
Of ze dansen, 
Vlechten kransen 
En sieren er hun lokkig hoofdje mee: 
Hoe schoon is het kinderleven 
Waar het zacht omgeven 
Bloemen, vreugd en vree! 
 
3. 
O gij lieve, lieve vlinders, kinders! 
Ja, gij hoort voorwaar te zaam; 
Want uw blijheid 
In uw vrijheid 
Is eenvoudig schoon, 
Zonder blaam. 
Wangen blozen, 
Frisch als rozen; 
- En rozen lokken dartle vlinders bij: 
Ei zie! waar de rozen bloeien, 
Spelen, dartlen, stoeien, 
Kinders, vlinders blij! 





{==39==} {>>pagina-aanduiding<<}

Het Sijsje.


In het boschken zong een sijsje, 
O wat was de vogel blij! 
Heele dagen ging zijn wijsje: 
‘Ik ben vroolijk, ik ben vrij!’ 
 
Pieter heeft het beest gevangen 
En gesloten in de kooi; 
In de kamer dan gehangen 
En gezegd: ‘Nu zing maar mooi!’ 
 
Maar het sijsje kon niet zingen; 
Want het had te veel verdriet. 
En het dier tot vreugde dwingen 
- Dat, neen, konde Pieter niet. 
 
Daarom liet hij weer het sijsje 
Vliegen. - O! wat was het blij! 
Heele dagen klonk zijn wijsje: 
Vivat! ik ben weder vrij! 
 
Wilt ge dat de vogels leven, 
Die door hunnen fraaien zang 
Alle menschen vreugde geven, 
- Sluit ze niet in een gevang! 
 
Laat ze nestlen, eiers broeien, 
Jongen kweeken, stil en vrij; 
Wil u niet met hen bemoeien: 
Vogels zijn in 't wild maar blij. 





{==40==} {>>pagina-aanduiding<<}

De Eikel.


{== afbeelding 	
==} {>>afbeelding<<}
    


Daar viel eene eikel van den boom 
Op eenen najaarsmorgen; 
Die heeft zich in het zachte mos 
Gelukkiglijk verborgen. 
 
Er kwamen zwijnen in het bosch 
Om de eikel algauw te verslinden; 
Zij zochten knorrend overal; 
Maar konden haar niet vinden. 
 
Ze sliep gerust den winter uit; 
Maar als, bij lenteweder, 
De zonne het mosbed maakte warm, 
Ontwaakte de eikel weder. 
 
Zij zwol, en werkte zich spoedig los 
Uit hare kinderluren, 
En ze had alreeds verstand genoeg 
Om haren wortel te sturen. 
 
Dien stak zij recht den bodem in; 
Ze ontplooide hare eerste blaren: 
Het kleine kruid beschermde haar 
Voor menige groote gevaren. 
 

{==41==} {>>pagina-aanduiding<<}

Voor droogte en heete zomerlucht 
Voor regen en onweersrampen 
Waartegen het naalddun eikelijn 
Niet hadde kunnen kampen. 
 
Zoo kwam de Herfst al tijdig aan, 
Hij begon in de bosschen te bruisen; 
En - al had onze eik maar een blad of vier 
Hij mocht ook mede ruischen! 
 
Hoe hield hij zich fier en kras en batsch 
Wen de wind met hem kwam spelen! 
Doch - schoone liekens duren niet lang: 
Dit begon hem dan ook te vervelen. 
 
Ei! hoe te vreden was hij niet, 
Wanneer, van ginder boven, 
Wel duizend millioenen bladeren 
Beneden kwamen gestoven! 
 
Die dekten hem onder, tot over den kop, 
Als legden zij hem ter ruste. 
En ook - het boompje viel in slaap 
Het sliep zooveel hem lustte. 
 
De grijze Winter naderde toen, 
Zacht als de beer op zokken 
Hij spreidde er nog zijnen mantel op, 
Eenen mantel van sneeuwen vlokken. 
 

{==42==} {>>pagina-aanduiding<<}

Sinds zijn er eeuwen en eeuwen voorbij, 
Waar is onze eik verbleven? 
Wel! ga naar het bosch en kijk eens rond 
Hij staat in eene der dreven: 
 
Hoog boven al de anderen steekt hij uit, 
Zijn stam is zoo dik als een' tonne, 
Zijne kroon is machtig breed, zijne kruin 
Blinkt in de dalende zonne! 




De School begint.


De school begint, de deur gaat vast; 
Al wie te laat komt, blijve buiten! 
In tijds gereed en opgepast: 
De school begint, de deur gaat vast. 
Voor lanterfanten, luie guiten, 
Zal later elk zijn' deur wel sluiten. 
De school begint, de deur gaat vast. 
De lanterfanten blijven buiten! 





{==43==} {>>pagina-aanduiding<<}

Soldaatje spelen.


{== afbeelding 	==} {>>afbeelding<<}
    


Jongens! hier! soldaatje spelen: 
Wij zijn allen grenadier! 
Rampanplan. 
Al de stokken, al de stelen 
En de koppejager hier! 
Rampanplan. 

{==44==} {>>pagina-aanduiding<<}

Houdt u als een dapper man, 
Rampanplan, 
Die 't geweer hanteeren kan! 
Dapper man, 
Die 't geweer flink hanteeren kan, 
Rampanplan! 
 
Uit papier schako's gevouwen; 
- Met een' pluim van onzen haan! 
Rampanplan. 
Gouden strepen op de mouwen, 
En mijn neusdoek zij een vaan! 
Rampanplan. 
Houdt u als een dapper man, enz. 
 
Niemand mag zich nog verroeren, 
Kameraden opgelet! 
Opgelet! 
Bartel zal de trommel roeren, 
Fransje blaas de krijgstrompet: 
Rettettet! 
Houdt u als een dapper man, enz. 
 
Laat vooruit ons vaandel zwieren, 
Deftig gaan wij op de maat; 
Rampanplan! 
Jan en Piet zijn officieren, 
En wij allen zijn soldaat! 
Rampanplan! 
Houdt u als een dapper man, enz. 
 

{==45==} {>>pagina-aanduiding<<}

In den arm 't geweer genomen 
En de sabel aan de zij, 
Rampanplan! 
Laat den vijand nu maar komen: 
Elk van ons is goed voor drij! 
Rampanplan! 
Houdt u als een dapper man, 
Rampanplan! 
Die 't geweer hanteeren kan! 
Dapper man 
Die 't geweer flink hanteeren kan, 
Rampanplan! 




Onze Kat.


Onze kat kan ratten vangen, 
Dat is waar, dat kan ze fijn; 
Maar ze kan ook boter langen 
- En dit zou niet mogen zijn! 
Moeder stelde gistren morgen 
Eenen melkpot op de kas. 
- Onze kat was weer verborgen; 
Niemand wist er waar ze was. 

{==46==} {>>pagina-aanduiding<<}

Moeder ging dan in den kelder 
Om wat wortelen, wat selder 
En wat spek voor hutsepot: 
- Vreezend dat de slimme kater 
Daar zou zijn een weinig later 
Deed zij nog de deur op slot. 
 
Moeder was nog niet beneden 
Of daar kwam, met stille treden, 
Onze fijnaard voor den dag, 
Uit de wieg, waar 't kind in lag: 
Recht naar 't kasken! - daar aan 't krabben! 
Wip er op! - en dan aan 't slabben. 
Maar zijn kop was juist zoo groot 
Dat hij in het potje sloot. 
Moeder deed de deur weer open.... 
Ei! zij zag de kat aan gang, 
En greep seffens naar de tang. 
Poesje meende weg te loopen; 
Doch, niet ziende waar ze was, 
Viel zij neder van de kas, 
Liep in eens de trappen op 
Met den melkpot aan den kop! 





{==47==} {>>pagina-aanduiding<<}

De Rozelaar.


Ik had, wanneer de winter 
Begon, een' rozelaar, 
Die daar van koude beefde, 
Uit onzen hof genomen 
En in een' pot geplant. 
 
Ik bracht hem in ons huis 
En stelde hem aan 't venster; 
Doch, als de noordewind 
De bladren van de boomen 
Wegjoeg, en alles dood scheen, 
- Als geene pepels meer 
Maar vlokken sneeuw er vlogen, 
Dan nam ik mijnen struik 
Van 't venster, bracht hem dichter 
Bij onze stoof, en hield 
Hem versch en rein en warm. 
 
Toen dacht de rozelaar, 
Geloof ik, in zijn eigen: 
‘Het meisje lief bewaart mij; 
Het zorgt voor mij, zooveel 
Ze kan; - wat zal ik doen?’ 
 

{==48==} {>>pagina-aanduiding<<}

En hij begon te schieten 
En weder groen te worden. 
- Ik was zoo blij... zoo blij... 
En zie! daar kwamen knoppen, 
Die zwollen alle dagen; 
En, als ik dezen morgen 
Hem ging begieten, - weet gij 
Wat hij vannacht gedaan heeft? 
 
Het struikje kan niet spreken, 
Het kon mij dus niet zeggen: 
‘Marieke, dank u, meisje!’ 
Maar wat het dezen morgen 
Gedaan heeft, is veel meer 
Dan zeggen: ‘Dank, Marieke!’ 
 
Daar blonk in 't frissche loover 
Een roosje, half geopend, 
Gelijk mijn zusjes mond, 
Wanneer zij slaapt in 't wiegsken. 
En, uit den mond der roze 
Neen, kwamen geene woorden; 
Maar o! zoo zoete geuren 
Van dankbaarheid en vriendschap, 
Dat ik de bloem gekust heb! 





{==49==} {>>pagina-aanduiding<<}

Het zieke broerken.


{== afbeelding 	
==} {>>afbeelding<<}
    


De moeder zit aan 't vensterraam, 
Zij heeft een kind op haren schoot 
En vouwt de handen biddend saam: 
Ons broederken is bijna dood! 
 

{==50==} {>>pagina-aanduiding<<}

Hoe ligt het daar, op haren schoot, 
Wat is het bleek, het arme wicht! 
Mijn broederken is bijkans dood, 
Dat nog op ons zijne oogen richt. 
 
Wat ziet het bleek, het arme wicht! 
Het legt zijn hoofdje moede neer 
Terwijl 't op ons zijn oogen richt; 
Want het bemint ons nog zoo teer! 
 
Het legt het moede hoofdje neer 
En zoekt in moeders armen rust. 
Ach! het bemint ons nog zoo teer: 
Het heeft ons gistren nog gekust... 
 
Nu zoekt het bij de moeder rust. 
Het wilde,.... maar en kan niet meer, 
Het heeft ons gistren nog gekust: 
Omarm ons, lieve, nog een keer! 
 
Het wil wel, maar het kan niet meer! 





{==51==} {>>pagina-aanduiding<<}

In den herfst.


1 
De dagen korten meer en meer, 
Het wordt allengskens koud. 
De regen valt met vlagen neer, 
De wind blaast stijf en stout; 
Ik hoor hem in de boomen fluiten: 
- Wie durft er nu nog buiten? 
 
2 
Wie nog geen' winterkleeren heeft, 
En zomerschoenen draagt, 
Is 't wonder, dat hij rilt en beeft 
En van de koude klaagt? 
- Maar moeder wist voor ons te zorgen; 
En nu zijn wij geborgen! 
 
3 
Ik heb een' hemdrok, sterk en goed, 
Van rooden frieschen baai; 
Een nieuwe kous aan elken voet, 
Van witte dikke saai; 
Daarbij een paar karsaaien zokken 
En wilgen holleblokken! 
 

{==52==} {>>pagina-aanduiding<<}

4 
Wat kan de koude mij nu kwaad? 
Ik lach hem vierkant uit! 
Ik speel nog buiten, vroeg en laat: 
Wat regen sterkt de huid. 
't Is beter in den wind te proesten 
Dan bij de stoof te hoesten. 
 
5 
Toe jongens! nu den boomgaard op, 
In eenen hondendraf! 
Al valt er ook een regendrop, 
Daar liggen appels af. 
- En moeder kan die eerlijk deelen, 
Al zijn we met gevelen! 
 
6 
Goddank! ons lijf is frisch en kloek! 
En, zijn we zoo maar arm, 
De boterham - hij smaakt als koek 
En moeder dekt ons warm. 
De zure herfst, met al zijn' vlagen, 
Kan ons niet binnenjagen! 





{==53==} {>>pagina-aanduiding<<}

Jan Gerstegraan.


{== afbeelding 	
==} {>>afbeelding<<}
    


{== afbeelding 	
==} {>>afbeelding<<}
    


{==54==} {>>pagina-aanduiding<<}


1 
Drij koningen uit de Kempen, 
Drij boeren, sterk en groot, 
Die hadden te zamen gezworen: 
Jan Gerstegraan moet dood! 
Zij hebben hem begraven 
Zeer diep, in eene voor, 
Zij zegden: ‘Nu zal hij sterven.’ 
En trokken er van door! 
 
2 
Maar als de zonnestralen 
Op 't veld zijn rondgegaan, 
Dan is Jan Gerstegraantje 
Weer vroolijk opgestaan. 
En op zeer weinig dagen 
Was hij in 't groen gekleed, 
En hield hij scherpe punten 
Tot steken weer gereed. 
 
3 
En midden in den zomer 
Stond Jan daar fier en stout, 
Hij was nu rijk geworden: 
Zijn mantel blonk van 't goud. 
Toen kwamen de koningen weder 
En kapten hem in zijn been, 
Zij rukten hem her- en derwaarts 
En smeten hem daar dan heen. 
 

{==55==} {>>pagina-aanduiding<<}

4 
Zij hebben hem gebonden 
Gelijk eenen moordenaar 
En op de kar geladen: 
Toen voerden zij hem van daar. 
Maar, in de schuur gekomen, 
Ging het op nieuw aan gang: 
Zij hebben hem wreed geslagen 
Met stokken dik en lang. 
 
5 
Zijnen mantel, zijne wapens 
Verloor hij in 't gevecht; 
Hij werd met voeten getreden 
Door eenen boerenknecht. 
Dan moest hij leeren vliegen 
Door storm en woesten wind; 
Hij was zoo klein geworden 
Als een onnoozel kind. 
 
6 
Men stak hem toen in zakken, 
Verkocht hem voor wat geld; 
Dat heeft de dikke brouwer 
Op tafel zelf geteld. 
Die nam, op zijnen wagen, 
Jan Gerstegraan naar huis, 
En liet hem zachtjes rusten 
In een warme kluis. 
 

{==56==} {>>pagina-aanduiding<<}

7 
Jan Gerstegraan ontwaakte, 
Stak de ooren langzaam op; 
De mouter kwam dan seffens 
Hem keeren met zijn schop. 
En twee drij dagen later 
Moest Jan voor goed er aan: 
Hij werd door booze beulen 
Geroosterd en gebraân. 
 
8 
Toen werd hij nog geradbraakt, 
Gepletterd, keer op keer; 
Van onder de zware steenen 
Kwam hij dan stervend weer. 
Maar o! de woeste beulen, 
Die hebben, van wreedheid dol, 
Hem in eenen ketel gesmeten, 
Met ziedend water vol. 
 
9 
Zij hebben toen gedronken 
Jan Gerstegraan zijn bloed, 
En er van rondgeschonken, 
Want ieder mocht het goed. 
Dus laat ons lustig zingen 
Den roem van 't gerstegraan: 
Zoo lang de wereld zal draaien 
Moet Jan er nog bestaan! 





{==57==} {>>pagina-aanduiding<<}

Het lied van den Leeuwerik.


{== afbeelding 	
==} {>>afbeelding<<}
    

(Canon voor twee stemmen.)

{== afbeelding 	
==} {>>afbeelding<<}
    


{==58==} {>>pagina-aanduiding<<}


1 
Zie! o zie, weer is de lieve Lente daar, 
Ja, ja, weer is zij daar: 
De lucht is rein, de hemel is klaar. 
Nu rijst uit het koren 
De leeuwrik te voren, 
Hij laat zich blij hooren 
En tiereliert de maar: 
Zie! o zie, weer is de lieve Lente daar. 
 
2 
Zie! o zie, daar is de lieve Lente weer, 
Ja, ja, daar is zij weer; 
Dit goede nieuws verblijdt ons zoo zeer. 
Daar zijn nu de dagen, 
Dat beemden en hagen 
Een bloementuil dragen 
Het schoon seizoen ter eer: 
Zie! o zie, daar is de lieve Lente weer. 
 
3 
En de leeuwrik stijgt al zingend immer voort; 
Stoutstijgend zingt hij voort, 
Terwijl zijn lied eenieder bekoort 
Hoe geuren de weiden, 
Hoe fleuren de heiden! 
- Hij overgiet beide 
Met smeltend zoet akkoord. 
-En de leeuwrik stijgt al zingend immer voort. 





{==59==} {>>pagina-aanduiding<<}

De Jongen en de Bie.


Piet Wijsneus zag een bietje vliegen. 
Hij sprak: ‘He! wel gij aardig dier! 
Mijn vader zegt, dat gij kunt steken; 
- Daarvan geloof ik niet een zier! 
 
Wel steek maar, zoo ge durft, gij bieken; 
Ik ben van u toch niet vervaard. 
- Zoudt gij het wagen, mij te steken? 
Ge zijt niet eens een slagje waard! 
 
Ik blaas op u, gij zijt verdwenen, 
Een vingerknip, en gij zijt dood. 
Vrees gij voor mij: ik moet niet vreezen, 
Want gij zijt klein en ik ben groot! 
 
Zeg, wil ik u eens knappen, vliegsken? 
Wel kom maar hier, mijn beestje: Ei! 
Mijn duim!’ zoo riep de jongen, 
En liep naar huis met groot geschrei. 
 
Uw vader kent zeer vele zaken; 
En zegt hij: ‘Jongen, doe dit niet!’ 
Wees dan gehoorzaam, beste vriendje, 
Wilt gij niet varen zooals Piet. 





{==60==} {>>pagina-aanduiding<<}

Mijn Hond.


Mijn hond is een plezante gast; 
Hij springt, hij danst, hij jankt, hij bast, 
Hij kwispelstaart, hij loopt in 't rond, 
Hij kruipt en rolt zich op den grond. 
Zeg ik hem: ‘Hier!’ hij komt bij mij; 
‘Voort!’ zeg ik, en op een, twee, drij 
Is hij de deur uit, op den stoep, 
En wacht tot ik hem binnenroep. 
Zeg ik hem: ‘Koes!’ hij legt zich neer, 
Zeg ik hem: ‘Wsst!’ hij recht zich weer. 
‘Fiks!’ roep ik - en dan staat hij daar, 
Juist als een aapje, flink en klaar. 
 
- Als ik naar school ga, komt hij mee 
Tot in den gang en keert gedwee 
Terug; maar als de klas is uit 
Zit onze hond voor 't vensterruit 
Op schildwacht: ziet hij mij, dan: raf! 
Hij wipt in eens het kussen af 
En komt mij tegen op 'nen draf, 
Met blij geblaf. 
 

{==61==} {>>pagina-aanduiding<<}

Doch, als hij mij aan 't schrijven ziet 
Dan heeft het goede beest verdriet 
Omdat hij mij niet helpen kan. 
- Hij kent ja, niemendal ervan. - 
Maar is de pen ter zij gelegd, 
En heb ik hem eens ‘Mol!’ gezegd, 
Dan moest gij zien wat gang hij gaat, 
Hoe hij met zijnen pluimstaart slaat 
En vlug vooroploopt naar de straat! 
 
De vriendschap van het lieve dier 
Verschaft mij waarlijk veel plezier. 
- Daarom bemin ik mijnen hond; 
Ik houd hem zuiver en gezond, 
Ik maak hem een fatsoenlijk nest 
En zorg voor eten in zijn' test. 
- Soms krijgt hij een stuk boterham, 
Dan zegt dit lief kapoentje.... ham! 



{== afbeelding 	
==} {>>afbeelding<<}
    




{==62==} {>>pagina-aanduiding<<}

De Bron.


Het was zoo stikkend heet, 
Het was in vollen oogst. 
Drie jongens speelden nog 
En liepen, met den reep, 
De straat op, dat het stoof. 
 
Zij wisten daar niet van: 
Ze waren vlug en kras; 
Ze lachten de andere uit, 
Die bij den lindeboom, 
In 't lommer, rustig ‘paar 
Of onpaar’ deden. - ‘Ei 
Hoe flauw! Klein-kinderspel! 
De zonne maakt hen bang! 
Wel zijn dat jongens? Neen 
't Zijn meisjes! - Blijft maar daar, 
Slaat onze mutsen gâ. 
Eens zweeten is gezond: 
Wij reepen, om ter eerst, 
Naar gindsche koele bron 
En drinken daar naar lust! 

{==63==} {>>pagina-aanduiding<<}

- Wacht! eerst den halsdoek af! 
En nu in gang: al een, 
Al twee, al drij!’ Dat vloog 
Er door, gelijk de wind. 
 
August was eerst voorop; 
Maar Bartel weerde zich 
Zoo zeer, dat hij bijkans 
Hem ingehaald had, toen 
Hij struikelde. August 
Keek om, en zóó schoot Ernst 
Hen als een pijl voorbij. 
Hij ijlde hijgend voort, 
Tot aan de koele bron; 
Hij liet zich vallen op 
Den boord, en slurpte en zwolg, 
Als wilde hij den put 
Leegdrinken, hij alléén. 
 
De makkers kwamen aan... 
Hij hief het hoofd op, fier 
Op zijne zegepraal. 
 
Maar God! wat wordt hij bleek! 
- ‘Ach Ernst, wat hebt gij vriend?’ 
 
Hij wankelt, zucht ‘Naar huis’ 
En tastend naar een' steun 
Zakt hij ineen....... 
........ Helaas! 
De sterke flinke knaap, 
De jongen, zoo vol vuur 

{==64==} {>>pagina-aanduiding<<}

En lust, - nu lag hij daar, 
In zwijm, koud als een lijk! 
 
Helaas! en toen men hem 
Naar huis bracht en den arts 
Bij hem riep, - schriklijk uur 
Voor de arme moeder! - zweeg 
De man, op hare vraag 
‘Zal hij genezen?’..... 
 
........... Daar 
In 't lindelommer zijn 
De jongens weer bijeen: 
Ze zeggen stil, dat Ernst 
Begraven wordt vandaag, 
En kijken vol van vrees 
Naar gindsche koele bron, 
Waar hij zich dood aan dronk, 
Door onvoorzichtigheid! 





{==65==} {>>pagina-aanduiding<<}

Het Konijn.


{== afbeelding 	
==} {>>afbeelding<<}
    


1 
O hadde ik een konijn, 
Ik zou gelukkig zijn! 
Wat zou ik er mee spelen; 
Hoe zou ik het niet streelen! 
Ik droege 't rond op mijnen arm, 
- Zoo blijft het lieve diertje warm. 
O hadde ik een konijn 
Ik zou gelukkig zijn! 
 

{==66==} {>>pagina-aanduiding<<}

2 
O hadde ik een konijn, 
Wat zou ik vroolijk zijn. 
Ik zou het laten springen 
En zelf een liedje zingen. 
Ik leerde 't eten uit mijn' hand 
En lei het slapen in de mand. 
O hadde ik een konijn, 
Wat zou ik vroolijk zijn. 
 
3 
O hadde ik een konijn, 
Dat zou een leven zijn! 
Ik kan het niet meer zwijgen: 
Ik zal er een gaan krijgen. 
Want peter zei: wees altijd wijs, 
En wint gij eenen eersten prijs, 
Ik geef u een konijn. 
- Dat zal een vreugde zijn! 




De Lanterfant.


De lanterfant had tijd genoeg; 
Maar later moest hij 't zuur betalen. 
Voor hem was 't altijd nog te vroeg: 
De lanterfant had tijd genoeg. 
Toen in 't examen men hem vroeg 
En wist hij niet waar 't antwoord halen: 
- De lanterfant had tijd genoeg... 
Maar nu, nu moest hij 't zuur betalen. 





{==67==} {>>pagina-aanduiding<<}


{== afbeelding 	
==} {>>afbeelding<<}
    

  Ik kan niet.


‘Ik kan niet’ denkt de trage, 
En daarom kan hij niet. 
't Is eens wat men gebiedt: 
‘Ik kan niet’ denkt de trage. 
Hij zucht bij elke vrage, 
Wat heeft de bloed verdriet! 
‘Ik kan niet’ denkt de trage, 
- En daarom kan hij niet. 



Ik kan wel.


‘Ik kan wel’ denkt de vlugge, 
En daarom kan hij wel. 
't Gaat alles goed en snel; 
‘Ik kan wel’ denkt de vlugge. 
Hij wijkt voor niets terugge, 
Het werk is hem een spel: 
‘Ik kan wel’ denkt de vlugge, 
- En daarom kan hij wel. 





{==68==} {>>pagina-aanduiding<<}

Het doode Muschje.


O wee! de kat, de booze kat! 
‘Ik doe ze dit! Ik doe ze dat! 
- Zoo ik ze kunnen krijgen had! - 
Terwijl ik aan de tafel zat 
En rustig boterhammen at, 
Heeft zij mijn jonge musch gevat! 
 
Het beestje kende mij zoo goed, 
Het was zoo aardig, zoo vol moed, 
Zoo mak, zoo vriendelijk, zoo zoet; 
Ik zelve had het opgevoed, 
Verzorgd, gekoesterd en behoed: 
Nu ligt het daar, verworgd, vol bloed!’ 
 
Mijn jongen lief, gij hebt verdriet; 
Maar zijt gij zelf wel de oorzaak niet 
Dat uwe musch het leven liet? 
Ge weet toch wat er dra geschiedt, 
Als onze kat een' vogel ziet 
En deze niet zeer spoedig vliedt. 
 

{==69==} {>>pagina-aanduiding<<}

Het diertje waar' nog onverlet 
Hadt gij wat beter opgelet, 
Of hem het vluchten niet belet: 
- Een' kap niet op het hoofd gezet, 
De vlerken niet gekort,... ik wed 
Het muschje had zich wel gered! 




Twee en Een.


Gij hebt twee oogen en éénen mond 
- Kijk wel toe, en spreek niet veel. 
Gij hebt twee ooren en éénen mond 
Luister wel, en spreek niet veel. 
Gij hebt twee handen en éénen mond 
Werk braaf door, en spreek niet veel. 




Half en half.


Twee halven maken samen 
één geheel; doch merk 
Dat half en half gedaan 
niet telt voor volle werk: 
Wie half en half gezond is, 
mag men zieklijk heeten 
Wie half en half iets weet, 
is ver van 't gansch te weten! 





{==70==} {>>pagina-aanduiding<<}

Lied van den Boer.


1 
Wie rijdt daar naar zijn veld? 
Wie rijdt daar met zijn paard naar 't veld? 
Het boerken zingt, het boerken fluit, 
Het paardje springt en loopt vooruit. 
Zoo gaan zij naar het veld 
Gezond en welgesteld. 
 
2 
Wat doen zij op het veld? 
Wat doen nu man en paard op 't veld? 
Zij werken daar van 's morgens vroeg, 
De boer bestuurt zijn paard en ploeg. 
Dat doen zij op het veld, 
In arbeid en geweld. 
 
3 
Wat staat er op dat veld? 
Wat staat er op dat korenveld? 
Daar groeit nu graan in overvloed 
Daar ziet gij wat het werken doet 
Van boer en paard op 't veld, 
- Al wordt het niet geteld! 





{==71==} {>>pagina-aanduiding<<}

De Molenbeek.


In het dichte bosch, waar vink en sijs 
Met snep en lijster babbelen, 
Daar hoor ik tusschen het wilgenrijs 
Eene kleine bronne kabbelen. 
Een beeksken, blank als zilverdraad, 
Schiet door het vlotgras henen. 
Wat verder, waar dit braambosch staat, 
Is het op nieuw verdwenen. 
En ginder, bij dien reuzenesch, 
Ontsnapt het den kerker weder 
En huppelt als eene danseres 
In de geurige weide neder. 
Nog andere beekjes spelen daar 
En schitteren in de zonne; 
Maar allen zwijgen en luisteren naar 
Het lied der beek van de bronne. 

{==72==} {>>pagina-aanduiding<<}

‘Hier weg, waar lisch en koekoeksbloem 
Zich over u henen wiegelen! 
Komt mee! ik streef naar eer en roem, 
Wil eiken en torens weerspiegelen! 
Komt mee!’ En allen volgen haar 
Verachtend der weide bloesem; 
Ze storten zich verloren daar 
In heuren trotschen boezem. 
Zij zwelt van hoogmoed meer en meer 
Bij zulken heerlijken voorspoed; 
- Ginds staat alreeds een boog van eer: 
Eene brug, waar ze onderdoor moet! 
Zie! verder rijst een prachtig huis 
Met purperen leiendaken... 
Maar wat een schrikkelijk gedruis 
Hoor ik daarbinnen maken? 
Daar vallen balken bonzend neer 
En steenen knersen en malen 
En ketens rammelen heen en weer: 
'T is om er de dood van te halen! 
De beek vertraagt nu haren stroom 
Als vreesde zij voor dien donder: 
Een rad vol mos draait log en loom... 
Daar moet zij noodlottig onder! 
Ze schiet vol schaamte, met dof gegrol 
In eens recht naar beneden; 
Bedekt met schuim en van gramschap dol 
Is ze onder de struiken verdwenen! 





{==73==} {>>pagina-aanduiding<<}

Goede Noten.


{== afbeelding 	
==} {>>afbeelding<<}
    


Ik wil goede noten winnen, 
Dan krijg ik eenen prijs. 
Men zal mij dubbel minnen. 
Ik wil goede noten winnen 
Hoe zal ik dat beginnen? 
Ik zal leerzaam en wijs. 
Ik wil goede noten winnen, 
Dan krijg ik eenen prijs. 




Orde.


Vlug! gereed op 't eerste teeken! 
Daaraan kent men zijnen man; 
Nimmer aan 't bevel ontbreken! 
Vlug, gereed op 't eerste teeken! 
De onderwijzer moet niet spreken 
Als men de exercitie kan: 
Vlug, gereed op 't eerste teeken 
Daaraan kent men zijnen man! 





{==74==} {>>pagina-aanduiding<<}

In den Winter.


Daar is de koude Winter weer; 
De vijver is vol ijs. 
Nu zijn er geene bloemen meer, 
De velden zijn nu niet meer groen, 
Maar grauw en grijs. 
 
Waar zijn de vliegen, klein en groot, 
Die fladderden zoo vlug? 
De meeste vliegen zijn al dood. 
Zij zien het aangenaam seizoen, 
De lente, niet terug. 
 
Zijn vlieg en vlinder nu gestorven, 
Zijn al de wespen ook verdorven, 
De bieën zitten in de korven 
En hebben daar nog lekkre spijs; 
Zij spaarden voor den langen Winter 
En handelden zeer wijs. 
 
Is weer de lieve Lente daar, 
Dan vliegen zij vlug uit: 
Zij ronken in den appelaar, 
Den kerselaar, den pruimelaar, 
In beemden en in velden, 
Op alle bloem en kruid. 
 
Nu is de koude Winter daar, 
De vijver is vol ijs, 
Nu zijn er geene bloemen; maar 
Nog twee, drie maanden, - en de wei 
Is weer van bloemen grijs. 





{==75==} {>>pagina-aanduiding<<}

De Pen.


Op twee beenen, 
Zonder voeten 
Loopt zij over 't witte blad: 
Zonder tonge 
Kan zij spreken, 
Deftig, sierlijk, rad en glad. 
 
Met den bek, den 
Scherpgespitste, 
Wroet zij in vergiftig nat; 
Jongens, jongens, 
Dat is wonder! 
Zeg mij, wat een dier is dat? 
 
Loopen kan zij; 
Maar bestieren, 
Moet gij zelf, mijn slimme snaak; 
Spreken kan zij, 
Ja; maar denken, 
Dat is weerom uwe zaak. 
 
Wroet zij in den 
Zwarten koker, 
Wordt zij gansch besmeurd aldaar: 
- Uw' gedachten 
Blijven helder; 
Wat gij schrijft zij klaar en waar! 





{==76==} {>>pagina-aanduiding<<}

Zomermorgen.


{== afbeelding 	
==} {>>afbeelding<<}
    


1 
Ik zie het zonneken verschijnen 
Door 't groen der vensterruit; 
Ik wil in 't bedde niet verkwijnen 
Maar wip ter deuren uit. 
In ons hofken lachelen mij tegen 
Veel bloemen, versch ontplooid; 
Alsof Gods wonderlijke zegen 
Ze daar had neergestrooid. 
 

{==77==} {>>pagina-aanduiding<<}

2 
Viooltjes, eierbloemen bloeien 
Bij tulp en auricula. 
Pioenen, kollebloemen gloeien 
Omgeurd van reseda. 
Akeleien, tuiltjes en margrietjes, 
En lelie, klokjeswinde en lisch, 
Tot zelfs de klein' vergeet-mij-nietjes, 
't Is alles even frisch! 
 
3 
De boomen schudden hunne blaren 
En wiegen heen en weer; 
De vogels zingen nu bij paren 
Zoo lief, zoo zoet, zoo teer. 
Zie omhoog, de hemel is zoo blauwe, 
Zie rond, de weiden zijn zoo groen; 
Daar perelt glinsterende dauwe 
Als goud en vermiljoen! 
 
4 
Der bloemen aangename geuren 
Verkwikken mijn gemoed. 
Ei, zou ik knorrig zijn of treuren? 
De lucht is veel te zoet. 
O! ik adem vrij en vrijer, 
Hoe verheugd is alles hier in 't rond. 
Ik word al blij en blijer 
Bij dezen morgenstond. 





{==78==} {>>pagina-aanduiding<<}

Minnekepoes en Baron.


Alleen 
Op eenen steen 
Zit, stil en koes, 
Minnekepoes, 
En kijkt naar 't zonnelicht, 
Dat zijne stralen richt 
Vlak in Minnekepoes heur gezicht. 
Zij knijpt de oogen dicht, 
Lekt zich, 
Rekt zich, 
Strekt zich, 
Legt zich, 
Recht zich, 
Krabt naar de vlooitjes, 
Kapt en snapt naar strooitjes, 
Of houdt de pootjes 
Zeer mooitjes 

{==79==} {>>pagina-aanduiding<<}

Te zamen, 
Gelijk de voorname damen. 
Terwijl ze bedaard 
Heuren staart 
Bestaart 
Die langzaam heen en weder vaart. 
 
Nu spitst ze hare knevels 
Net als de kater met de stevels, 
Alsof zij óók eene gelaarsde kat 
In hare familie had. 
Ei hoe fier 
Is het dier! 
Met wat plezier 
Zit het hier 
Te pronken 
En te ronken! 
 
Daar komt uit het huis, 
Met veel gedruis, 
Gegrol en geblaf, 
Baron, op een draf, 
Recht op de kat af. 
De hond 
Loopt rond 
En bast: ‘Hom hom!’ 
Het katje keert zich om. 
Hij blaft: ‘Boe boe!’ 
De kat knijpt de oogen toe. 
Baron zegt met een snauw: 
‘Hauw, hauw!’ 
Het katje vraagt: ‘Miauw?’ 

{==80==} {>>pagina-aanduiding<<}

Baron tiert, raast: 
Het katje blaast. 
Baron kijkt woest: 
Minnekepoes poest, 
Kromt den rug 
Als eene brug, 
Houdt zich stug, 
Wipt vlug 
Baron op 
Den kop, 
Krolt, mauwt, 
Krabt, krauwt, 
Zoo vinnig en gauw, 
Dat, bij iederen krauw, 
Het bloed springt uit den muil, 
En dat Baron, met gehuil, 
Zich wentelt in stof en vuil. 
Dit gaat al straffer om straffer; 
De blaffer 
Wordt laffer om laffer. 
Hij neemt de vlucht, met gejank, 
Half blind en mank, 
Zonder te zeggen: Dank! 
 
Minnekepoes zit weer alleen 
Op den steen; 
Zij schijnt te vragen: ‘Waar is Baron heen?’ 





{==81==} {>>pagina-aanduiding<<}

Ruiterslied.


{== afbeelding 	
==} {>>afbeelding<<}
    


1 
Onze paarden hunkren reeds 
Wij gaan vliegens hen beschrijden. 
Wij zijn ruiters, zonder vrees; 
Komt! makkers, spelerijden! 

{==82==} {>>pagina-aanduiding<<}

Vaardig, 
Aardig, 
Lichtjes en hoovaardig; 
Om ter best, 
Klits, klats, klets! 
Jongens, nu op gepast! 
Sa, houdt maar goed vast! 
 
2 
In den zadel wippen wij, 
Onze voeten in de beugels; 
En gereed op één, twee, drij! 
Viert vrijelijk de teugels. 
Moedig, 
Spoedig, 
Handig en blijmoedig. 
Om ter best, 
Klits, klats, klets! 
Wij zitten fiks en vast 
En recht als een mast. 
 
3 
Wie met sporen spelen kan, 
Mag een flinke ruiter heeten. 
Daaraan kent men d'echten man, 
Dus: dat ook niet vergeten! 
Luchtig, 
Vluchtig, 
Vroolijk en luidruchtig; 
Om ter best, 
Klits, klats, klets, 
Wij zitten fiks en vast, 
Zoo als 't ruiters past! 





{==83==} {>>pagina-aanduiding<<}

Het Boek.


Ik heb van mijnen vader 
Een aardig ding gekregen: 
Dat ligt daar als vergeten, 
Ik kan er niets van weten, 
Zoo lang het is gesloten; 
Maar, doe ik het eens open, 
Dan zal het fraai verhalen 
Van allerhande zaken: 
Van visschen en van vogels, 
Van spinnen, wespen, kevers, 
Van bieën, rupsen, pepels, 
Van planten, van metalen 
En nog meer andere zaken. 
 
Doch, wie niet wel kan lezen 
Zal van dit ding niets weten: 
Al ligt het voor hem open, 
Het blijft voor hem gesloten. 
- Wat mag dat nu toch wezen? 
- Wie zal my dat verklaren? 
- Wie heeft het al geraden? 

{==84==} {>>pagina-aanduiding<<}

................. 
Een boek, ja, kan niet spreken, 
Men zal er niets van weten 
Zoolang het blijft gesloten. 
Maar, doet men het eens open, 
En kan men er in lezen, 
Dan zal het fraai verhalen 
Van allerhande zaken. 
- Ik zit er op te gapen 
Zoo ik niet wel kan lezen; 
En van die fraaie zaken 
En heb ik zelfs geen wezen. 
Daarom ben ik te vreden 
Dat ik, met wel te leeren, 
Allengskens, beter, beter 
Kan lezen in mijn boek! 




Zorg voor de Kleederen.


De kleeren, vriendjes, kosten geld, 
En geld is moeilijk om vergaren: 
Men krijgt het niet dan met geweld, 
En kleeren, vriendjes, kosten geld. 
Gij zult ze dus met zorg bewaren, 
Om vader moeite en zorg te sparen; 
Want kleeren, vriendjes, kosten geld, 
En geld is moeilijk om vergaren. 





{==85==} {>>pagina-aanduiding<<}

De Kerselaar.


{== afbeelding 	
==} {>>afbeelding<<}
    


{== afbeelding 	
==} {>>afbeelding<<}
    


1 
Ziet onzen kerselaar, 
Hij is gansch van bloemen wit; 
Hoe prachtig staat hij daar, 
Is er fraaier zicht dan dit? 
Juicht onbedeesd, 
Zingt om het meest, 
Weest verheugd van hart en geest, 
't Is feest! 
 

{==86==} {>>pagina-aanduiding<<}

2 
Hoort gij de bieën niet 
In die kersebloemenkroon? 
Zij zingen ook hun lied, 
En dat klinkt er wonderschoon: 
‘Gaart nu al ras 
Honig en was, 
Want dit komt ons wel te pas; 
't Is feest!’ 
 
3 
O welk een balsemgeur 
Waait er uit dien bloesem thans! 
De boom is vol in fleur, 
Door den warmen zonneglans! 
O! dat is goed, 
O! dat is zoet, 
Zingt maar luid aan zijnen voet: 
't Is feest! 
 
4 
Wat is het aangenaam 
Onder onzen kerselaar! 
Wij zitten blij te zaam, 
Denkend aan verleden jaar! 
- Dat is een vreugd, 
Als gij verheugd, 
Rijpe kersen plukken meugt: 
't Is feest! 





{==87==} {>>pagina-aanduiding<<}

De Brand.


De Novemberavond was koud en guur; 
Het regende en sneeuwde, buiten. 
Wij zaten stillekens rond het vuur 
En hoorden den schoorsteen fluiten. 
 
Ons jongste zusterken kreunde en kreesch; 
Grootvader keek ten gronde, 
Hij kuchte en hoestte pijnlijk heesch... 
- In de buurt huilden de honden. 
 
En moeder, vader zwegen ook: 
Ze schenen naar iets te luisteren, 
En beschouwden treurig den grijzen rook, 
Die opklom in den duistere... 
 
Een naar gerucht, een ver geroep, 
Dringt door 't windgebulder; 
En sterker klinkt dit naar geroep: 
‘Brand! het brandt bij den mulder!’ 
 

{==88==} {>>pagina-aanduiding<<}

En heller, feller gaat de galm 
‘Brand! het brandt bij den mulder!’ 
De noodklok luidt met hol gegalm 
Tusschen het windgebulder. 
 
Grootvader beeft, moeder zucht, 
Vader is rechtgesprongen: 
Hij opent de deur: een stikkende lucht 
Komt in huis gedrongen. 
 
Honderd mannen snellen voorbij 
Met emmers, ketels en vaten... 
‘O lieve vader! blijf bij mij, 
Ge zult er uw leven laten!’ 
 
De hemel kleurt in eens bloedrood 
En schittert van gensters en vlammen: 
‘Ach ginder dreigt een gewisse dood! 
Wij voelen door schrik ons verlammen.’ 
 
Maar vader heeft een hart vol moed, 
Al is hij wèl voorzichtig; 
‘Wie zijnen naaste helpen moet 
En aarzelt, is reeds plichtig. 
 
Ik wacht daarom geen oogenblik 
Vaarwel, gij lieve kinderen! 
Bidt God, herstelt u van den schrik, 
Niets zal uw' vader hinderen!’ 
 

{==89==} {>>pagina-aanduiding<<}

En vader neemt een goed besluit: 
Niet achtend des regens kilte, 
Gaat hij de deure haastig uit. 
- Ik volg hem op in stilte. 
 
Hoe akelig was het buiten nu! 
Hoe woest ruischten de boomen! 
In den eerste was ik bang en schuw; 
- Maar een jongen mag niet schromen! 
 
Wij stronkelen over stok en steen; 
Dwars door wei en akker 
IJlen wij naar den molen heen, 
Die nog draait bij vlammengeflakker. 
 
O welk gejammer, geschreeuw, getier 
Ontschiet de verwarde scharen! 
‘Uit den weg! water! brengt water hier! 
Wij moeten het huis bewaren!’ 
 
Ik zie de balken der groote schuur 
Tusschen den rook nog gloeien. 
De stalling geraakt in volle vuur; 
Daarbinnen loeien de koeien. 
 
Het huis! het huis! Er komt eene vlam 
Plots door het zoldervenster! 
Ach daar lag vlas, zoo droog als zwam, 
Het brandde met d'eersten genster! 
 

{==90==} {>>pagina-aanduiding<<}

Men sleurt met meubels, kleedergoed, 
Met kisten kasten, bedden; 
Helaas! dat zooveel er blijven moet! 
Want niemand kan meer redden! 
 
Balken, muren vallen neer, 
De smook gaat ons versmoren. 
O wee! Ik zie mijnen vader niet meer! 
Ik heb mijnen vader verloren! 
 
Ik ween, ik roep zoo luid ik kan: 
‘Waar is mijn vader, mijn vader?’ 
Daar komt op eens een zwarte man... 
't Was hij, het was mijn vader! 
 
Hij nam mij vriendelijk bij de hand. 
Wen tranen zijne oogen ontsprongen 
Sprak hij: ‘Ziet ge dien ijslijken brand? 
Speel nimmer met vuur, mijn jongen!’ 





{==91==} {>>pagina-aanduiding<<}

De Kraai.


Op genen boom zit eene kraai; 
Ik loop naar huis om mijnen pijl 
En mijnen boog en schiet ze neer! 
De jongen liep zooveel hij kon 
En kwam weldra terug. De kraai 
Was op den laagsten tak gewipt 
En keek, of in de gracht geen worm 
Of slek te vinden was; - dat is 
Haar voedsel, weet ge? 't Arme beest 
Had honger; maar de jonge snaak 
Was boos gezind, hij nam den pijl 
En spande zijnen boog. Dat zag 
De kraai en spoedig vloog ze weg. 
Wat verder zat zij weer en zocht 
Naar eten. ‘Ha nu heb ik ze!’ 
Hij loerde met den pijl en kwam 
Al dichter bij, al dichter... maar 
De slimme vogel vloog in eens 
Van daar, naar eenen andren boom. 
‘Ik zal u toch wel krijgen, zie!’ 

{==92==} {>>pagina-aanduiding<<}

De jongen liep haar achterna, 
Hij loerde, mikte, trok, ... maar neen 
't Is nog te ver. Ik kan ze niet 
Goed zien .......... 
...... Ze komt omlaag, ze springt 
Van hier naar daar...... 
.......... Ze kijkt naar mij. 
Hier, achter dezen struik, verberg 
Ik mij algauw......... 
........ Nu zit ze stil. 
Die tak is in den weg; ik sluip 
Langs ginder om....... 
......... Ha, ha! nu zijt 
Ge er aan! Ge zijt er zeker... 
.............. Plons! 
‘Help, help! ik lig hier in de gracht! 
Verwarreld in de bramen, help! 
Ik zal verdrinken! Mijne hand 
Vol dorens! Oei! Ik kan hier niet 
Meer uit!’... Nu vliegt de kraai in eens 
Vandaan en krast ‘krawaai, krawaai!’ 
Als lachte zij den jongen uit. 
Die kruipt toch boven; maar zijn pijl 
Is weggeschoten en zijn boog, 
Zijn schoone roodgeverwde boog 
Ligt daar gebroken in de gracht! 





{==93==} {>>pagina-aanduiding<<}

In den Oogst.


1 
Wanneer we gisteren avond 
In 't veld zijn rondgegaan, 
Dan hoorden we 't koren zeggen: 
‘Ik blijf hier niet meer staan! 
Ik ben nu rijp geworden, 
Mijn stroo is droog als kaf; 
Sa komt maar spoedig, maaiers, 
En kapt mij vliegens af. 
 
2 
De krekel en de sprinkhaan 
Krioelt hier met de macht; 
Zij scharrelen, wippen, sjirpen 
En vechten gansch den nacht. 
Bij dage is 't nog al erger: 
De zonne brandt zoo sterk; 
O wil niet langer wachten, 
Sa mannen aan het werk! 
 

{==94==} {>>pagina-aanduiding<<}

3 
De duiven en de musschen 
Verwoesten mij om het meest; 
Zij trekken mij bij de aren 
En vieren daarmede feest. 
Ik kan het niet meer uitstaan; 
Ik sterf hier op den duur: 
O wil mij toch verlossen 
En haal mij in de schuur!’ 
 
4 
Wie voelt zich niet bewogen 
Bij zulk een' droeve klacht? 
Daarom dan, zonder uitstel, 
Het koren hulp gebracht! 
Gij maaiers scherpt de zeisen; 
De pikken flink gewet, 
Den haak in 't graan geslagen 
En u in gang gezet! 
 
5 
De meiden zullen volgen, 
Al is het stikkend heet; 
Want, kunnen zij iemand helpen, 
Ze zijn altoos gereed. 
Het koren valt daar neder, 
Zij binden het spoedig op, 
En zetten fiks de schooven 
Tot stuiken, kop aan kop. 
 

{==95==} {>>pagina-aanduiding<<}

6 
Wie komt, met zijnen wagen, 
Gereden op het veld? 
Dat is onze oude voerman: 
Van Peter vergezeld! 
Dat is een flinke voerman 
De paarden zijn jong en wild; 
Hij moet maar zachtjes fluiten 
En strak zijn zij gestild. 
 
7 
Drie groote steinen potten 
Haalt Peter van onder de bank; 
Wat is er beter welkom 
Dan hier een koele drank? 
Nu lustig rondgeschonken, 
De keel is allerdroogst; 
De kroes gelijk in de hoogte: 
‘Dat gaat op den schoonen oogst!’ 
 
8 
En nu den wagen geladen, 
Gegaffeld met nieuwen moed, 
Wanneer men wat gerust heeft, 
Gaat de arbeid nog zoo goed! 
Gelijk naar huis gereden, 
De wagen waggelt en kraakt. 
Nu mag het koren rusten, 
Tot de vlegel het ontwaakt! 





{==96==} {>>pagina-aanduiding<<}

De Vogel, de Muis, de Visch, de Mug en de Spinne.


De vogelvanger piept en fluit: 
Daar fladdert de mees den hazelaar uit. 
En eer ze er op dacht, daar valt het net. 
Ach had ze hierop wat beter gelet! 
 
Hoe ritselt de muis, hoe snuffelt zij rond: 
Zoo zij naar het spek den ingang maar vond! 
Maar komt ze daaraan, ze zit in de val, 
Van spijt smaakt het spek haar zoo bitter als gal. 
 
Daar krinkelt een worm, zoo malsch zoo dik; 
Het vischje zwemt bij, zabbert, bijt-en: -kwik! 
Een schokje der lijn, de visch hangt er aan, 
't Is met zwemmen, zabbren, bijten, gedaan! 
 
's Avonds, wanneer het kaarslicht glanst, 
Dan komt de mug, die vliegt, wipt, danst 
Al dichter en dichter om 't schoone licht, 
Tot zij met verbrande vleugels daar ligt. 
 
De spinne spant haar web, en zie: 
Daar komt in volle vlucht de bie; 
Zij slaat op het dunne weefsel geen acht, 
En is weldra om het leven gebracht. 





{==97==} {>>pagina-aanduiding<<}

Lied van de Zwaluwen.

(Canon voor twee stemmen.)

{== afbeelding 	
==} {>>afbeelding<<}
    


1 
In den blauwen hemel vliegen zwaalwen 
Drijven lichtjes door de lucht. 
Zie ze roeien, 
Zie ze stoeien, 
Vroolijk achtereen 
Vol in vlucht. 
Of ze zweven, 
Hoogverheven, 
En draaien in verwarde kringen weer 
Door 't ruim, immer stouter stijgend, 
Dan allengskens zijgend, 
Naar hun nestje neer. 
 

{==98==} {>>pagina-aanduiding<<}

2 
Als de lieve Lente is weergekomen 
Zijn de zwaalwen ook weer daar, 
Zie ze werken, 
't Nest versterken 
Dat zij bouwden hier 
't Ander jaar. 
Van den morgen 
Zijn ze aan 't zorgen 
En halen pluimen, pluk en pluisjes bij. 
Weldra zitten zij te broeden 
Gaan zij jongskens voeden, 
Altijd vlug en blij! 
 
3 
Dreigt de woeste Winter ons van verre, 
Al de zwaalwen zijn al voort: 
Naar de streken 
Weggeweken, 
Waar geen sneeuw of ijs 
Hen ooit stoort. 
- God beware u 
't Onweer spare u 
Gelukkig reist gij over land en zee! 
Vaarwel! komt maar spoedig weder, 
Zet u bij ons neder 
Brengt de Lente mee! 





{==99==} {>>pagina-aanduiding<<}

Piet schrijft snel.


Piet schrijft snel: 
't Zijn hanepooten; 
Is dat wel? 
Piet schrijft snel. 
De makkers stooten, 
Zegt hij, fel. 
Piet schrijft snel: 
't Zijn hanepooten. 




Jan schrijft traag.


Jan schrijft traag: 
't Is wel geschreven. 
'k Zie dat graag; 
Jan schrijft traag. 
Niet eens gewreven, 
Klad nog vaag; 
Jan schrijft traag: 
't Is wel geschreven! 




Goed begonnen.


‘Goed begonnen, half gewonnen’ 
Is een spreekwoord oud en echt. 
Slecht begonnen eindigt slecht; 
Goed begonnen, half gewonnen! 
Zij, die wel beginnen konnen, 
Brengen licht de zaak te recht. 
‘Goed begonnen, half gewonnen.’ 
Is een spreekwoord oud en echt. 





{==100==} {>>pagina-aanduiding<<}

De ledige Plaats.


Verdwenen is hij langs reeds; maar 
Ik kan hem niet vergeten toch, 
Hij zat op de eerste banke daar, 
- De brave jongen! - weet ge 't nog? 
 
Ik kan hem niet vergeten toch, 
Ik zie zijn vriendelijken lach; 
De brave jongen! - weet ge nog 
Hoe hij met ons te leven plag? 
 
Ik zie zijn vriendelijken lach; 
Ik hoor zijn stemme hel en klaar. 
Hoe hij met ons te zingen plag, 
Herinnert gij u wel, niet waar? 
 
Ik hoor zijn stemme, hel en klaar, 
Zich mengend in ons kinderkoor. 
O dat was aangenaam, niet waar? 
Dat drong tot in ons harte door! 
 
Ik hoor zijn' stemme, hel en klaar, 
Niet meer. Er kwam een droeve dag, 
- Hij zat op de eerste banke daar - 
Weg waren zang en gulle lach! 
 
De koortse greep hem aan, dien dag: 
Wat was hij bleek, wat was hij krank! 
Weg waren zang en gulle lach, 
Stom zat hij daar, op zijne bank. 
 

{==101==} {>>pagina-aanduiding<<}

Wat was hij bleek, wat was hij krank! 
Wij hebben hem naar huis geleid, 
‘Bewaar mijn' plaats op de eerste bank!’ 
Heeft hij al weenend ons gezeid. 
 
Wij hebben hem naar huis geleid; 
Och! als ik alles overweeg... 
Hij heeft zijn afscheid ons gezeid: 
- Zijn' plaats is hier nog altijd leêg! 



{== afbeelding 	
==} {>>afbeelding<<}
    




{==102==} {>>pagina-aanduiding<<}

Smidslied.


1 
De smid! ha de smid is aan 't smeden, 
Aan 't smeden, 
Hoe dondert zijn hamer beneden, 
Beneden! 
Hij slaat, dat de smisse er van dreunt, 
Er van dreunt, 
Terwijl hij zijn liedeken deunt: 
‘'t IJzer is warm; 
Staal in den arm! 
't IJzer is heet, 
Lustig gesmeed!’ 
 
2 
Hij blaast, en daar sprankelen vonken, 
Ja vonken; 
In 't vuur is het ijzer verzonken, 
Verzonken; 
Weldra is het weder in gloed, 
Weer in gloed; 
Hij zingt met nog meerderen moed: 
‘'t IJzer is warm, enz. 
 

{==103==} {>>pagina-aanduiding<<}

3. 
Wat maakt hij? Hij maakt er van alles, 
Van alles: 
De grendels, de sloten eens stalles, 
Eens stalles; 
Den rooster, de schaar van den ploeg, 
Van den ploeg; - 
Pas op! het is gloeiend genoeg! 
‘'t IJzer is warm, enz. 
 
4. 
De buizen voor kachels en stoven, 
En stoven; 
Den krabber, de schop van den oven, 
Den oven; 
De tanden voor rijf en voor eg, 
En voor eg; - 
He jongens! maar gauw uit den weg! 
‘'t IJzer is warm, enz. 
 
5. 
Wie maakt er de pinnen voor doppen, 
Voor doppen? 
Wie smeedt er hier nagels met koppen, 
Met koppen? 
Wie zal er de paarden beslaan, 
Ja beslaan? 
Heisa! op 'nen wenk is 't gedaan! 
‘'t IJzer is warm; 
Staal in den arm! 
't IJzer is heet; 
Lustig gesmeed! 



{==104==} {>>pagina-aanduiding<<}

[Tot slot]

Heden moet ge 't boekje sluiten, 
Goeden nacht, en slaap gerust, 
Morgen leest ge weer met lust; 
Leest ge en leert ge flink van buiten: 
Lesjes, om die uit te leggen, 
Stukjes, om die op te zeggen, 
Liedren, om ze in blij geschal, 
Doen te klinken overal! 



{== afbeelding 	
==} {>>afbeelding<<}
    




