
	
		
			
				De Poëtische Spectator
				
			
				
					Dit bestand biedt, behoudens een aantal hierna te noemen kleine
					ingrepen, een diplomatische weergave van De Poëtische Spectator,
					uitgegeven in 1784. Voor het verantwoorden van de namen van de verschillende auteurs die
					hun bijdrage leverden aan de Poëtische Spectator hebben wij gebruik
					gemaakt van Dr. J. Aleida Nijland: Leven en werken van Jacobus Bellamy,
					E.J. Brill, Leiden 1917.
				
				
					
						p. 1: de koppen ‘Eerste stukje’ en  ‘Inleiding’ zijn tussen vierkante haken toegevoegd 
						p. 6: cen ? een ‘daar wordt een bundel de waereld
							gezonden’ 
						p. 12-13: ge- gedagte ? gedagte  
						p. 36: titel ‘Gezangen van M. Nieuwenhuijzen’
							toegevoegd 
						p. 50: za ? zal ‘Eliza zal de sprekende persoon moeten
							zijn’ 
						p. 76: huizeu ? huizen ‘Die wegspoelt vruchten, vee en
							huizen’ 
						p. 79: de kop ‘Tweede stukje’ is tussen vierkante haken toegevoegd 
						p. 85: doedt ? doet ‘Daar treedt hij vorstlijk en doet de eiken’
						p. 86: komma toegevoegd ‘en daar op had hij deze opwekking
							aan hemel, aarde en engelen laten volgen.’ 
						 p. 87: Op de versregel 'Daar treedt hij vorstlijk en doet de
							eiken' onder aan de pagina zijn afwisselend lange en korte streepjes
							aangebracht om het metrum aan te duiden. Deze kunnen wij hier niet
							weergeven. 
						p. 91: eindeiijk ? eindelijk ‘Eindelijk, de laatste
							twee stukjes in een album’ 
						p. 91: maalt ? maakt ‘En maakt op uw tafreelen geen
							misdruk van de schepping’. 
						p. 92 e.v.: Na pagina 92 is er een ongenummerde pagina en daarna
							volgt opnieuw pagina 92 en vanaf daar verder. Dit hebben wij zo gelaten. 
						p. 93: maar ? naar ‘die hunnen smaak vormen, naar
							tweede en derde Copijen’ 
						p. 117: lijsgevaar ? lijfsgevaar ‘Gij lachte in 't
							lijfsgevaar’  
						p. 122-123: ma maken ? maken
						p. 136: spatie aangebracht tussen vijf en paar ‘En ieder
							pond in vijf paar lood’ 
						p. 145: viendin ? vriendin ‘Van uwe goedwilligheid,
							waardste vriendin, verwagt ik verschooning van mijne
							langwijlligheid.’ 
					
				
			
			
			
				_poe001poet01_01
				DBNL-TEI 1
				
					2001 dbnl
				
			
			
				
			
			
				
					
					exemplaar universiteitsbibliotheek Leiden, signatuur: 1204 F 5
				
				De Poëtische Spectator. A. Mens Jansz., Amsterdam 1784
				
			
		
		
			
				Wijze van coderen: standaard
				
			
		
		
			
				Nederlands
			
		
		
			
				De Poëtische Spectator
				
				
				
				
					
					
					
				
			
			
			
			
				
			
			
				
				
			
			
			
			
		
		
			
				De Poëtische Spectator
				
				
				
				
					
					
					
				
			
			
			
			
				
			
			
				
				
			
			
			
			
		
		
			 
				2001-09-07 
				 
					LvtL 
				 
				colofon toegevoegd 
			 
			 
				2007-09-19 
				 
					FH 
				 
				conversie van het bestand naar teixlite 
			 
		
	
  
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: De Poëtische Spectator. A. Mens Jansz., Amsterdam 1784
 
Zie: https://www.dbnl.org/tekst/_poe001poet01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 
 
  		  
  		 	
  		 	
  		 		
{==I==} {>>pagina-aanduiding<<}

  		 		De Poëtische Spectator. 
  		 		
{==II==} {>>pagina-aanduiding<<}

  		 		
{==III==} {>>pagina-aanduiding<<}
 
  		 		De Poëtische Spectator, 
  		 		uitgegeeven door eenige vaderlandlievende vrienden. 
  		 		Eerste stukje. 
  		 		Te Amsteldam, Bij A. Mens Jansz., MDCCLXXXIV. 
  		 		
  		 	
	 	 
	 		
		  
{==IV==} {>>pagina-aanduiding<<}
[Eerste stukje.]

			  
				Vir bonus & prudens versus reprehendet inertes,  
				Culpabit uros, incomtis allinet atrum  
				Transverso calamo signum, ambiciosa recidet  
				Ornamenta, parum claris lucem dare coget,  
				Arguet ambiguè dictum, mutanda notabit,  
				Fiet Aristarchus; nec dicet: cur ego amicum  
				Offendam in nugis? Hae nugae seria ducent  
				In mala derisum semel, exeptumque sinistre. 
			  
				Horatius.  
			 
 
		   
		  
{==1==} {>>pagina-aanduiding<<}

		  	[Inleiding]
 
			 Mogelijk is de onderneeming wat stout, maar het
				oogmerk is goed! alles, wat tot de verbetering van den goeden smaak dienen kan,
				bijtedraagen in ons oogmerk. Wij hebben, onder het welnemen der heeren, die min
				gunstig, over de dichtkundige voordbrengsels van ons vaderland oordeelen, - wij
				hebben Dichters! De werken van deze Dichters, zoo veel mogelijk is, te
				toetsen, aan den steen van het gezond verstand - goeden smaak: - en, dan
				genoegsaam het zelfde is: deze werken te vergelijken met het groote
				origineel - de goddelijke Natuur; - dit is ons oogmerk. Sedert eenigen
				tijd hebben de Musae van sommige Dichters een soort van zenuwziekte
				gehad, die door het overmaatig gebruik van bedorven uitlandsche - meest
				hoogduitsche spijzen veröor-
{==2==} {>>pagina-aanduiding<<}
zaakt is: men hadt de kragt niet,
				om de Natuur te schilderen in haar grootheid en zagtheid; toen teekende men
				haar in een kleinagtige manier: haar grootheid werd bombario, en
				haar zagtheid werd kinderagtigheid. Men zag geheele zwermen van vaerzenmakende
				wezens, zich verëenigen, om een enkel traantje, sentimenteel, te
				bezingen. Zij schaarden zich rondöm het traantje - ieder ontdekte nieuwe
				schoonheden in het zelve; de verzwakte zenuwen kreegen een spannig - en - het
				traantje werd - een Ode! Deze soort van Oden noemt men het
				voedzel der gevoelige zielen; schoon zij voor eene waarlijk gevoelige ziel het
				zelfde zijn, dat de zoete, kinderlijke lekkernij, voor een gezonde maag, is.
				Met andere woorden: zij verwekken walg. 
			 Wij hebben, onder onze oude ongevoelige dichters, zulken,
				die schoonheden - mannelijke schoonheden hebben, die den gevoeligen mensch een
				traan van het edelst gevoel in het oog doen glinsteren; - het hart met
				verhevene gevoelens vervullen, - voedzel aan het verstand geven; - en dit
				vermogen hebben zij om dat zo getrouwe Copijen van de waare
				Natuur zijn. - Zoo wij iets kunnen toebrengen, om die verzwakte Zanggodinnen te
				herstellen, - wij zullen 
{==3==} {>>pagina-aanduiding<<}
nuttig zijn voor ons Vaderland. Er zijn
				Dichters - waare Dichters, die door dit kwaad besmet zijn: tot u,
				ô edele zielen! zullen wij vertrouwelijk spreeken; - wij zullen u, uit uw
				mystiek doolhofje, in de ruime schoone waereld van God tragten
				overtebrengen; daar is de kring, in welken gij arbeiden moet! Dichters moeten
				algemeen nuttig en vermaaklijk zijn, - dit is hunne roeping. En - kunt
				gij dit in den engen omvang der sentimenteele geestdrijverij? - Kunt gij
				zelfs bij uwe sentimenteele broeders waarlijk nuttig zijn?
				Keert weder, mijn vrienden! gevoelt de kragten, die edele kragten, die de Vader
				der Natuur u schonk, om het groote en schoone zijner werken te gevoelen - en te
				bezingen! Is uw ziel niet geschikt, om, op een' stouten trant, het majestieuse
				der schepping, in uwe gezangen, te schilderen: teekent dan het bevallige, het
				zagte der vriendelijke natuur! maar gelooft niet, dat dit zagte, dit bevallige,
				in het zoogenaamde sentimenteele, kan uitgedrukt worden. - Ik heb het
				zoo even gezegd, en ik zeg het nog eens: de zagtheid der Natuur wordt
				kinderägtigheid. Is hij, die een gezond en sterk gezigt heeft en een
				Lorgnet gebruikt, - is die niet dwaas? 
			 Onder dezen zijn ook - hoe zal ik hen noemen? - 
{==4==} {>>pagina-aanduiding<<}

				slaafsche navolgers, zonder ziel, - zonder eenig dichterlijk gevoel; dit is het
				grootste gedeelte der sentimenteele vaerzenmakers. Sedert de gelukkige
				uitvindinge der ....! ... - !-... is het zeer gemakkelijk geworden, om
				sentimenteel te schrijven. 
			 Asinus ad lyram! 
			 Ongevoelige wezens! gij misbruikt iets, waarvan gij geen denkbeeld
				hebt! de gevoelige man, die eerst gebruik van deze stippen en streepen maakte,
				maakte dezelve, voor zijne gevoelige en verstandige lezers, verstaanbaar: zij
				maakten den overgang uit der denkbeelden, die onder woorden kunnen gebragt
				worden, tot de grenzen der loutere geestelijke gewaarwordingen; of zij deden
				ons denken, wat hij zelf verder dagt. Maar gij! wanneer ge niets denkt - of
				niets kunt denken, dan schrijft gij stippen en streepen; doch, die al
				dikwijls zoo veel beteekenen als uwe woorden - want, die beteekenen -
				Niets! 
			 De waare Dichter is groot, zelfs in zijne misslagen: maar gij zijt
				klein, kruipend, zelfs dan, wanneer gij de schaduw van een gestoolen
				schoonheid, met een bevende hand, in uwe 
{==5==} {>>pagina-aanduiding<<}
gedichten, angstvallig,
				afstipt! - te rug! waagt geen' enkelen voet meer, in de geheiligde velden der
				dichtkunst! Zoo gij nog eenig gevoel hebt, verbetert dan uw hart, door de
				gezangen van hen, die de stem van God in hunnen boezem hoorden en
				gevoelden: 
			 Weest dichters! 
			 Een waaren Dichter te bewonderen - zijne schoonheden te gevoelen
				is weinig minder eer, dan dichter te zijn. - Een Natie, die dichters
				heeft, en die miskent, is alle verächting waardig: daar een volk, dat
				zijne Geniën eerbiedigt, voor zich, en voor zijne dichters, een
				geduurzaam eerteeken oprigt. 
			 In ons Vaderland is het getal der dichtlievende genootschappen
				vrij groot. Lid van een genootschap te worden zegt, bij een' jongen Dichter -
				en ook wel bij ouden - al heel veel! en het beteekent zeer weinig. De
				aanmerkingen op de ingekomen dichtstukken, zijn al doorgaans: dit moet
				DT zijn, of: is geest mannelijk of vrouwelijk? voorts eenige -
				niet doordagte, niets beteekenende aanmerkingen. Gebrek aan waare philosophie
				is al dikwijls het gebrek der dichtkundige aanmerkingen. Dichter-
{==6==} {>>pagina-aanduiding<<}
lijke
				gezelschappen zijn nuttig - zijn misschien noodzaaklijk: maar
				moeten zij dan zijn, zoo als zij werkelijk zijn? Ieder, die maar in maat
				schrijft, wordt, als een lid van het genootschap, toegelaaten: de wetten des
				genootschaps verpligten de leden, om jaarlijks eenige vaerzen inteleveren: het
				genootschap krijgt een' aanzienlijken voorraad: de waereld moet deelgenoot van
				deze schatten zijn! - weläan! daar wordt een Bundel in de waereld
				gezonden, waarvan mogelijk twee derde gedeelten niets hebben dat goed
				is: dicta moralia op rijm; afgesleten ideeën, die reeds
				hondermaalen gezegd zijn enz. Er zijn kunstrigters, die laag, zeer laag, over
				onze Dichters denken; maar zouden onze genootschappen niet al vrij wat
				toebrengen, om deze laage gedagten te voeden? Enkelde stukken in deze bundels
				zijn zeker schoon; maar hoe enkeld ook! Wie zal zich op den duur de moeite
				geven, om, in dezen modderigen stroom, een enkeld vischje te zoeken? Wij
				zullen, in onze poëtische wandelingen, nog gelegenheid genoeg hebben, om
				dit te bizonderen. 
			 Mijn waarde Landgenooten, gij, die, met een dichterlijke ziel
				geboren, uwe hand aan de geheiligde lier slaat, - weet ge, wat òns
				ontbreekt? - wij hebben geen poëtische beöordee-
{==7==} {>>pagina-aanduiding<<}
laars!
				't Is niet genoeg dat men het publiek zegge: dit is goed, en
				dat deugt niet! men moet de schoonheden aanwijzen - de gebreken toonen, den
				Aterling te rug houden - en den Zoon der kunst de hand bieden. Partijdigheid,
				baatzugt en andere oogmerken, hebben al dikwils den verdienstelijken Dichter
				den lauwer onthouden, dien het publiek reeds voor hem plukte; - terwijl
				de laffe rijmelaars, ten gevalle des Boekverkoopers, onder de eerste Dichters,
				een plaats verkregen. Ik weet wel, dat zulke kwaadaartige en verkeerde
				uitspraken weinig doen, wanneer de werken dier dichters geleezen worden: doch
				meenig een is reeds bevooröordeeld, en leest het boek niet. 
			 Waarde Landgenooten! wij hebben moeds genoeg, om, hoe gebrekkig
				het ook wezen moge, hier den weg te openen en onze gedagten, over de
				dichtkundige voordbrengzels, die van tijd tot tijd, in ons vaderland, uitkomen,
				vrijmoedig te zeggen. - Wij openen slegts den weg! Ach! dat eens bekwaamer
				handen aan het gebouw van onzen goeden smaak gelegd wierden! - De smaak is
				reeds verbeterd, maar onze dichters zijn nog niet wat ze zijn kunnen: goede
				recensenten kunnen hen op den weg brengen. 
			 
{==8==} {>>pagina-aanduiding<<}
De 
				Theorie van Riedel, uitgegeven door 
				van Alphen, de dichtkundige
				verhandelingen van  van Alphen, de 
				Proeven van dichtkundige Letteroefeningen,
				sommige stukken uit de Maatschappij der Letterkunde te
				  Leiden hebben veel toegebragt, en brengen nog veel toe, tot de
				verbetering der theoretische kennis: doch een goede recensie der
				dagelijks uitkomende stukken zou veel nuttigheid hebben, voor den werkenden
				Dichter. Het aanwijzen van goed en kwaad in de werken van onze nog levende
				dichters zou meer invloed hebben, dan de schoonste afgetrokken redeneering.
			  	Hierin zijn de Duitschers ons zeker voorüit, dat zij beter
				beöordeelaars in het vak der schoone wetenschappen hebben. De meeste
				recensenten die wij hebben, - zelfs de besten, - komen zelden verder dan het
				uitwendige bekleedzel: de taal. Een dichter moet zijn taal zeker magtig
				zijn; een dichtstuk, dat niet in een kiesche taal is opgesteld, mist een
				schoonheid, die zeer groot is. Maar bestaat het inagtnemen van een kiesche
				taal, in een zekere spelding, - in het plaatsen van een d voor een
				t? - of is het die wijsgeerige verkiezing van woorden, waardoor de
				denkbeelden, - om zoo eens te spreeken - met de meeste waar-
{==9==} {>>pagina-aanduiding<<}
heid
				worden uitgedrukt? In dit opzicht zou over de taal veel kunnen
				gezegd worden: een goede gedagte, wordt al menigmaal zoo uitgedrukt, dat zij
				eene geheele andere - dikwijls een tegenövergestelde beteekenis krijgt; en
				dit is het gevolg eener onwijsgeerige verkiezing der woorden. 
			 Nu nog eenige woorden over ons plan. Hoe dikwijls wij een stukje
				zullen geven, weten wij niet, en het is ons niet mogelijk, om eene bepaaling,
				noch van de grootte der stukjes, noch van den tijd, wanneer zij zullen
				uitkomen, te geven. Wij zullen ook geen vaste orde houden, in het
				beöordeelen der stukken: nu zullen wij eens een pasgeboren dichtwerk aan
				de waereld vertoonen: dan eens den reedsvergeten dichter, aan den smaak onzer
				landgenooten aanbieden. Wij zullen slegts fragmenten geven; nu zullen
				wij eens iets over de Ode zeggen, dan weer over andere soorten
				van gedichten eenige aanmerkingen mededeelen; ook hier in zullen wij geene
				vaste orde houden. Wij zullen onpartijdig zijn! den roem eens dichters aan eene
				knijpende cabaalzugt opteöfferen - is laag! Wij zullen ons zeker niet
				kunnen onthouden, om aan zommigen, onäangenaame waarheden te zeggen: maar
				- dit moeten wij doen!
		
{==10==} {>>pagina-aanduiding<<}
genoeg - zoo wij waarheden zeggen! Mogelijk
				zal men ons aanvallen: maar, mijn lieve leezers, hebt ge ooit in een'
				zomerschen avond, door een schoone, lommerige dreeve gewandelt - en wierdt gij
				toen niet omsingeld van een geheel heirleger van muggen? - gij staptedt immers
				maar rustig door? - zoo zullen wij ook doen. - Wanneer een mug te lang op onze
				wangen blijft zitten, krijgt hij een slag - dat spreekt van zelf! 
			 Zij, die iets willen bijdraagen, om onzen arbeid meer nuttig te
				doen zijn: - de weg staat voor een ieder open: men zende deze stukken aan onzen
				Boekverkoper, den Heer A. Mens, Jansz. die
				dezelve verder aan den Verzamelaar onzer stukken bezorgen zal. Behalven
				dichtkundige aanmerkingen, over uitgekomen stukken, die ons mogten toegezonden
				worden, zullen wij ook theoretische aanmerkingen in het algemeen,
				tot het vak der schoone wetenschappen behoorende, met genoegen plaatsen. Maar -
				dat partijzugt of kwaadaartigheid het nimmer wagen, om, door ons geschrift, het
				vuile water harer driestheid, in den ruimen boezem der schoonste kunst te doen
				stroomen; - voor zulke wateren is bij ons de schutdeur geslooten! 
			 
{==11==} {>>pagina-aanduiding<<}
Edele Dichtkunst! konden wij slegts iets toebrengen,
				om uwen luister in ons Vaderland te vermeerderen! welk een gevoelig vermaak zou
				het ons zijn, indien wij de kluisters der vooröordeelen, van de handen
				onzer aankomende vernuften konden afrukken, en hun doen gevoelen, dat zij geen
				slaaven - maar vrye, oorsprongelijke schepsels zijn, die - men verstaa dit
				regt! - die maar moeten willen om te kunnen. Ach! konden wij iets
				toebrengen, om het getal der verveelende, en onzen smaak onteerende
				rijmelaaren, te verminderen! Beminnelijke Dichtkunst! welk een voldoening -
				slegts iets voor u gedaan te hebben! 
			 Edele Jongelingen! jeugdige dichters! - Niet gij, die, uit een
				laffe zugt, om te rijmen en vaarzen te maaken, uwe nietsbeteekenende woorden,
				gevoelloos, daar heen krabd, en die u zelf, heel vertrouwelijk, den grootschen
				eernaam van Dichter toevoegt; - tot u spreek ik niet! - Edele
				jongelingen! jeugdige dichters! Gij, die het groote, het schoone der schepping
				gevoelt; gij, die de Godheid ziet wandelen in de schaduw der geheiligde
				bosschen - die, in ieder avondwindje, den adem der Godheid gevoelt, en, in het
				vrolijke gelaat des hemels, den vriendelyken aanblik van den Va-
{==12==} {>>pagina-aanduiding<<}
der
				der schepping ziet! - Gij, edele zielen, die dikwijls in de armen eener stille
				melancholie, hoogeren wellust geniet, dan de slaaf der zinnelijke
				vreugde, onder de danssende reiën der luidrugtige vermaaken; - gij, die
				traanen van dankbaarheid - van onüitspreekelijke aandoeningen weent,
				wanneer gij uzelven - wanneer gij uwen God gevoelt! Gij, die slegts eene edele
				daad moet zien, om al het edele der daad te gevoelen! - Gij, die, bij al dit
				edele, dit groote gevoel, de gelukkige gave ontvingt, om uwe gewaarwordingen,
				in een' stroom van zuivere harmonische woorden, uit uw hart, in het hart
				uwer medemenschen te doen overvloeïen! - Edele jongelingen! jeugdige
				Dichters! tot u spreek ik! Daar zijn maar enkelde geesten, die moeds genoeg
				hebben, om een' enkelen stap, buiten het enge perk onzer gotische kunstrigters
				te waagen: trekt gij uwen, voet niet te rug, mijn beminnelijke vrienden! stapt
				door! strijkt, met uwen voet, de lijn, die het vermogen van uwen geest
				beschrijven moest, uit! - Zij is slegts in stuivend zand getrokken! - Zijt gij
				gelukkig genoeg, om uwe denkbeelden, in rijmende vaerzen, kiesch,
				uittedrukken, - welaan! laat dan uwe vaerzen rijmen! maar offert nooit een
				edele 
{==13==} {>>pagina-aanduiding<<}
gedagte, aan een klinkende beuzeling, op! Spot met de
				vooröordelen! 'er zijn dingen in de waereld, waarïn het
				schijnt, dat men zich naar de vooröordeelen der menschen schikken
				moet, - maar moet dit de Dichter? - Zou een groot schilder, bij een
				volk, wiens smaak genoeg bedorven was, om groene Camisoolen en roode Broeken
				zeer bevallig te vinden, ook verpligt zijn, zijne beelden deze schreeuwende
				kleeding te geven? - of zou hij niet veelëer, als een vrij - een scheppend
				vernuft, regt hebben, om de dwaasheid zijner natie te doen zwijgen? - De, in
				rijm getooijde, onkunde ziet, met een' verägtenden blik, op de waare
				Dichtkunst, die, in een eenvouwig kleed van rijmlooze vaerzen, eerwaardig en
				staatig voordtreedt; maakt de schoonste, de stoutste gedichten - zoo zij
				rijmloos zijn, - zij missen alles! In het vreedzaame gebied der Dichtkunst
				heeft de onkunde ook ketters gemaakt: stapt slegts van den gewoonen weg af -
				gevoelt uwe oorsprongelijkheid en hebt moeds genoeg, om die te vertoonen: -
				verheft u - en schrijft in rijmlooze vaerzen - de gansche maatschappij onzer
				orthodoxe redenrijkers zal u ketters noemen! 
			 Beschouwt de Natuur, mijn vrienden, en 
{==14==} {>>pagina-aanduiding<<}
schildert haar
				in die manier en met die kragten, die de uwe zijn! De man stapt
				rustig, door plaatzen, waar de verwijfde jongeling naauwlijks zijn oog durft
				opslaan! - Om Dichter - waarlijk Dichter te zijn, moet men moed hebben! Die
				groote maatschappij, waarvan ik zoo even sprak, heeft eenen hof in eigendom:
				hier heeft de gansche broederschap haar verblijf: - buiten dezen hof komt
				niemant: de hof zelf is omringd met digte heggen, zoo dat men buiten denzelven
				niets kan zien: - hier wandelen de broeders, op de reeds duizendmaalen
				betreeden paadjes: - zij ontmoeten elkander geduurig op den zelfden weg: -
				dezelfde bloemen, die den hof versierden in het begin - zijn nog de
				geliefkoosde bloemen der broeders: - wee! den oproerigen, die van eene
				verbeterende verändering durft spreeken! - Maar, wee! - driemaal wee! hem,
				die het wagen durft, om door de heggen te dringen - en de waare, ongetooide
				Natuur, buiten den hof, schoon te vinden! de broeders zullen hem verägten
				- en de opening in de hegge, met siddering, voorbij wandelen! - Zoo gij
				somtijds eens door dezen hof wandelt, - wandelt dan, met het gevoel van een'
				Koning, die, uit zijne wijdüitgestrekte lan-
{==15==} {>>pagina-aanduiding<<}
den, in den
				kleinen staat van eenen middenmaatigen vorst, komt. 
			 Ik predike u den zwellenden, onverdraaglijken hoogmoed niet, mijne
				vrienden! - uw bestemming te gevoelen - te kennen - aan dezelve te
				beäntwoorden, - dit is de waare inhoud van alles, wat ik tot u spreek. Een
				dichter, die zich zelf, zijn kragten niet gevoelt, kan nooit waarlijk groot
				worden! Heeft ooit iemant, dan een laage ziel, den ed'len trots van Horatius durven verägten, als hij zegt: 
			 Exegi monumentum aere perennius, 
Regalique situ
				piramidum altius &c. 
			 De opgeblazen verwaten onkunde alleen is hoogmoedig: - de waare
				Wijze - de Dichter gevoelt zich! Een zeker schrijver zegt: ‘Klopstok
				is niet trotsch! maar even als een sterk man zijne physische krachten
				gevoelt - zoo gevoelt Klopstok de kragten zijner ziele’. En dit is
				die edele, die dichterlijke trotsch, dien ik u predike. - Nog eens, mijne
				vrienden, verbreekt de kluisters der vooröordeelen, en misbruikt uwe
				kragten niet! 
			 Wij zullen ook, van tijd tot tijd, dichtkundige voordbrengzels, in
				onze stukken, plaatzen, de-
{==16==} {>>pagina-aanduiding<<}
zelven onpartijdig beöordeelen, en
				deze beöordeelingen aan de waereld mededeelen. Kiesscher, dan de meeste
				tijdschrijvers, zullen wij niets plaatzen, dan het geen goed is. 
			 Wij hadden nog verscheiden dingen te zeggen; doch, daar wij
				genoegzaam niets dan fragmenten schrijven, zullen wij nog gelegenheid
				genoeg hebben, om, over het een en ander, te spreeken. 
			 Leest, waarde Landgenooten! leest onzen arbeid, met die
				onpartijdige welmeenenheid, met welke wij geschreeven hebben! Zoo wij eenig nut
				kunnen doen, dan zijn wij beloond. 't Zegt somtijds weinig, iemand den weg te
				wijzen, - maar de gevolgen kunnen zeer gewigtig zijn.
				 
			 R**. 
		   
		 
		
			
			
{==17==} {>>pagina-aanduiding<<}

		  De recensent.
 
		  Wij weten wel wie hij is! moet men met algemeen bekende zaaken te
			 schrijven, dan altoos het publiek lastig vallen? Maar, mijne Heeren! weet gij
			 wel regt wie hij is? - is hij wel zoo algemeen bekend? hebt gij ooit wel eens
			 de eere gehad, van zijn Edele - Wel Edele of Wel Eerw. in zijne
			 studeerkamer te begluren? 
		  Indien gij mij de vrijheid laat zijn profil, dat ik en mijne
			 twee vrienden, - ik durf het u conscientieus verzekeren, - altoos voor ons
			 zullen leggen, zoo dra wij in ons geheim karakter, met de pen in de vuist,
			 verschijnen willen, in mijne manier u voorteteekenen; dan zal ik de eere hebben
			 - ik beloof het u, dat ik woord zal houden! - van u stillekens bij zijne
			 studeerkamer te brengen, en u, door de reet van de openstaande deur te laaten
			 kijken. 
		  Het is waarlijk wel der moeite waardig, als gij in staat zijn wilt
			 zelve te oordeelen, tusschen wie hij is, en wie hij zijn
			 moet. 
		  Ha! gij word reeds nieuwsgierig, naar ik merk, om hem te zien. Kom
			 aan! - Maar 
{==18==} {>>pagina-aanduiding<<}
eer gij gereed zijt, en ik in staat ben u met voordeel
			 aan zijne kamer te brengen, om zelve te zien: overwegen wij eerst hier het
			 profil van den waren Recensent, dat is: niet zoo als hij waarlijk is,
			 maar, gelijk gij in het vervolg oordeelen zult, zoo als hij zijn moet. Ziet
			 daar! mijne Heeren, - den omtrek - de lineamenten enz. enz. voor u ontworpen.
			 Welk eene schoone ziel leeft in deze - schooon ruwe trekken! fijnheid -
			 geslepenheid van oordeel - kragt, - welk een uithaalend oog! waar is hier
			 ligtzinnigheid en oppervlakkige beschouwing te vinden? waarlijk alles is
			 mannelijk - vast! - En bij dit alles zien wij de voortreffelijke tekenen van
			 goedheid, - langmoedigheid - en rechtvaardigheid, op het duidelijkst uit het
			 geheel ons toestraalen. 
		  Dit alles moet in den waren Recensent plaats hebben, mijne Heeren!
			 ten minsten hij moet zich hier naar beelden. 
		  De Recensent is een overziener - een beöordeeler der stukken
			 van een ander zaamgesteld: of, iemand, die gelijk is aan een krijgsoverste, die
			 de revue over zijne manschappen neemt. Schoon de Overste met den
			 Recensent in zeker een derde van vergelijking - welke, met verlof gezegd,
			 geestelijk is, - overëen-
{==19==} {>>pagina-aanduiding<<}
komt; is 'er evenwel een zeer
			 merkbaar onderscheid tusschen die beiden, onder anderen hierïn
			 gelegen: 
		  De Recensent heeft geene openbaare aanstelling. Hij heeft het ambt
			 niet om recht te spreeken tusschen den man en zijn naasten, quasi ex
			 tripode. - 
		  Mijn hemel! Mijn Heer! of wie gij wezen moogt; hoe is hij dan in de
			 waereld gekomen? Wat is dan zijn ambt - zijne betrekking? - Wat het natuurlijke
			 aangaat, mijne Heeren, hij is door geboorte uit eene vrouw in de waereld
			 gekomen. Maar zoo veel het geestelijke betreft, heeft hij zich zelven door eene
			 geestelijke geboorte ten Recensent voortgebragt. Nihil potest este causa sui
			 ipsius! wat ik u bidden mag mijn Heer Ontologicus! volg toch de les
			 van den Apostel; wees niet gelijk de vrouwtjes, die altijd leeren, en nimmer
			 tot kennis der waarheid komen. - - 
		  Gij begrijpt nu duidelijk mijne Heeren, dat, heeft hij - gelijk
			 waarächtig is - zich zelven voortgebragt, hij zeker een oogmerk gehad moet
			 hebben om zich zelven voorttebrengen. Want 'er geschied immers niets zonder een
			 genoegzame reden? Onder alle de oogmerken, die de Recensent, bij zijne
			 zich zelf baaring, moet 
{==20==} {>>pagina-aanduiding<<}
of kan gehad hebben, zijn waarschijnelijk
			 de volgende drie de voornaamste.
		  1. Wraak, - bedilzugt, - spotzugt.

		  2. Om geld te winnen, op dat hij zijn schraale maag eens beter
			 onthaalen mogt.
 
		  3. Om de letterkunde enz. en den goeden smaak te bevorderen - te
			 beschaaven bij de natie, onder welke hij schrijft.
		  
 
		  Zie deeze goedheid - deeze vaderlandsliefde, die in het derde
			 mogelijk oogmerk doorstraalt, is de goedheid - het patriottisme van het
			 profil. Bij den Recensent moet het laatste oogmerk de drijfveer zijn van
			 alle handelingen. Het eerste moet geheel zijn uitgeslooten; zoo niet - zoo het
			 eerste de drijfveer is, dan is de Recensent - schrik niet mijne goede
			 Lezeressen, voor het volgend woord: - dan, zeg ik, is de Recensent het snoodst
			 en onwaardigst schepzel der waereld, - dan veröorzaakt hij
			 verächtering; - dan is hij de oorzaak van ontmoediging; - dan zet hij de
			 deur voor prulschrijvers wagenwijd open. Goede hemel! wie is er schuldig aan,
			 dan gij, booze vitter en geldgierige; - dat men den man, met gevul-
{==21==} {>>pagina-aanduiding<<}
de koussen, aanziet, voor iemand, die schoone beenen heeft: - en dat de
			 man, met de aan eene zijde van achter gevulden rok, als ware hij regtschaapen,
			 trotsch daar heen stapt?... Wie heeft de schuld van het valsch oordeel: - dat
			 men den gegaloneerden, of den man met den tabbaard bewondert, als hij met groot
			 gebrom spreekt; maar daarëntegen den eenvouwig gekleeden, en vrij -
			 natuurlijk, vrij uitspreekenden met optrekking van de neus, of slegts
			 glimlaghende aanziet? Wie is de schuldige, als men het waarlijk schoone meisje,
			 met de geblankette in gelijk eenen trap eerbiedigt? 
		  Gij zijt de oorzaak! ja! gij zijt de oorzaak der
			 onredelijke verächting van deezen, en der hatelijke pedanterie van den
			 ander, bij het, door u, verdorven wordend publiek. 
		  Ik zal en mag nog meer zeggen. 
		  Uwe onkunde - uw boos hart strooien het zaad, waarüit al dit
			 kwaad bij het publiek welig opgroeit. 
		  Het laatste oogmerk is dikwils de voornaame kragt, waar door zich de
			 ware menschenvriend ten Recensent gebaart heeft. Volgens dit oogmerk zullen het
			 γνωθι σιαυτον, en - het belang van het
			 algemeen, zijne gedenkspreuken zijn. 
		  Hij beöordeelt niets, ten zij hij gegronde 
{==22==} {>>pagina-aanduiding<<}
kennis
			 heeft van het stuk, dat hij beöordeelen wil en moet, zal hij aan
			 verbetering werken. Hij leest het met alle mogelijke nauwkeurigheid; - hij
			 zoekt in den geest der Schrijvers intedringen, - en het stuk van alle zijden te
			 beschouwen. Hij toont het goede zo wel als het kwade aan: - dit verheft
			 hij naar verdienste en stelt het in een helder daglicht, op dat hij verbetere
			 en aanmoedige: - dat laakt hij; - hij vertoont en ontwikkelt de
			 afwijkingen van het schoone; - het leelijke - de nonsins; dit stelt hij
			 alles redenmatig voor, en geeft daardoor der natie een teeken - gelijk aan de
			 drijvende ton der zeelieden, - ter waarschuwing: - daardoor moet hij de natie
			 van prulschrijvers ontheffen. 
		  Hij is derhalve geen wraakgierige - geen bedilzugtige - geen
			 spotter, noch vuile vitter; hij schrijft niet alleen om geld te winnen. - Hoe
			 kan hij dit ook zijn, daar zijn welgelijkend profil ons ware grootheid
			 doet eerbiedigen? Zijn ware oogmerk is verbetering - beschaving.
			 Rechtvaardigheid is het beeld, waar naar hij zich gebeelt heeft en geduurig
			 vernieuwt. Met bescheidenheid geeft hij zijn oordeel in het openbaar, aan
			 denkende koppen, over; evenwel eerbiedigt hij in dat alles zich zelven. Wie
			 
{==23==} {>>pagina-aanduiding<<}
twijffelt of hij ook onpartijdig is? - Onpartijdig - rechtvaardig
			 is hij. Hij is gelijk aan de gerechtigheid, die geblind, om billijk te
			 handelen, van den hemel, tot ons is nedergedaalt, ter verbetering van het
			 menschelijk geslagt. Hij gedraagt zich billijk tegen zichzelven en tegen zijn
			 Vaderland. 
		  Ik denk niet mijne Heeren, dat gij mij zoo lastig vallen zult, om u
			 nog te onderrigten en te bewijzen dat de Recensent eigentlijk geen ambt heeft,
			 en dat hij daardoor van den Militair Oversten ook onderscheiden is. 
		 
			 Quod erat demonstrandum!
		  Als gij mij nu maar gelieft te volgen, mijne Heeren! de gelegenheid
			 is nu daar, dat wij haar E. dan vasthouden! de drukkers knegt is zoo op het
			 oogenblik met de proef weg gegaan - de deur zal nog wel op een reet staan. 
		  St.......sz...z...zoo stil mogelijk!.....st.! Zie daar zit mijn Heer
			 de Recensent! - - - waar? daar in die groote fauteuil zit hij, met een
			 zwarte fluweele muts op, en een groote-wijde-groene-damaste Japon aan. Maar wie
			 is die andere Heer, met die oude zwarte rok aan en groote paruik op? 
		  
{==24==} {>>pagina-aanduiding<<}
Laat eens zien? ei! dit is ook een Recensent. Die man
			 ziet er eerwaardig uit: - hij moet zeer vlug zijn in het beöordeelen! -
			 hoe is het mogelijk! in één oogenblik heeft hij dat tamelijk dik
			 boek doorgebladert, en schrijft zijne gedagten daar over - naar ik geloof - op
			 het papier. Ik bid u, mijn Heer! gij kunt ons daar van onderrigten, heet dit nu
			 leezen en beöordeelen? ja wel mijne Heeren! kunt gij hier aan nog
			 twijffelen? - Ik zie toch nu, dat ik het zoo kwaalijk niet gehad heb, als ik u
			 twijffelend vroeg of gij eigentlijk den Recensent wel kende......Met verlof
			 mijn Heer! daar waait een klein briefje uit het doorgebladerd boek naar ons toe
			 - juist voor mijne voeten. Ei lieve! 
		  ‘De leerredenen van ....... zend ik met verzoek of Uw Eerw.
			 dezelve van daag wilt Recenseeren: ik heb daartoe onmogelijk den tijd, dewijl
			 ik zoo op het oogenblik het eerste deel der reizen van  
			 Niebuhr door Arabiën
			 gekregen heb, die ik dezen avond noodzaakelijk nog doorblaaderen en
			 beöordeelen moet; want volgens last van den Boekdrukker, moet ik morgen
			 vroeg de beöordeeling reeds ter perse geven. Maak slegts uit deze
			 leerredenen een kort uittrekzel van eenige 
{==25==} {>>pagina-aanduiding<<}
regelen, er is geen
			 twijffel aan, of men moet dezelve prijzen; de Auteur is lofwaardig - een eerst
			 licht in de kerk, - beproefd in rechtzinnigheid &c. zou dan zijn werk niet
			 aan hem gelijk zijn? Nu, ik ben’:
		  ex animi sententia
		  
in haast.
		  
H......
		    Wel zoo! wel zoo! st...... s z....! wat zegt die Heer in de
			 fauteuil?.......ik kan hem niet verstaan; - hij bromt, - hij schijnt
			 kwaadaartig! Ik zal het u zeggen mijne Heeren! hij zegt:........ 4de
			 deel, 2de stuk van N....... ja! er is veel goeds in: want ik heb het
			 eerste deel van het werk gelezen, daar was veel schoons in - wel beredeneerd -
			 kragt van zeggen: maar ook veel schadelijks. Ja die Drukpers! - dat vertalen!
			 het komt dan in ieders handen; - wat worden er een menigte plaatsen der H.
			 Schrift anders in verklaard dan wij gewoon zijn! Ik moet er voor waarschuwen -
			 moet dan ons geheel crediet weg raken! - och! - - - - dat ik nu nog geen plaats
			 vinden kan, waar op ik eens ter deeg mijne gegronde aanmerkingen 
{==26==} {>>pagina-aanduiding<<}

			 ter waarschuwing geven mogt! - - - verpligt mijn Heer! maar laten wij nu eens
			 horen: - die Heer met de zwarte rok begint te spreken, hij heeft klarer
			 stem. 
		  Ss...st! - Ei! daar is weer poësie van B...... welzoo!
			 ******.......***......bloempjes - verheven - geen mannetaal - geen
			 analysis! Evenwel de dichter verdient aanmoediging, te gelijk bij de
			 berisping: - Ja hij mogt nog eens beteren. Maar - phu! - dit is een schoon stuk
			 van S.... ja! nog nauwelijks zestien jaren oud, las hij een vaers, bij
			 gelegenheid van de zilveren bruiloft van zijn Grootmoeder, aan het gezelschap
			 voor. Superbe! waarlijk naïv! -geanalyseerd -
			 beraisoneerd - ontwikkeld - stigtelijk: hij verdiende beloning - een
			 groot dichter zal ons Vaderland in hem eerbiedigen. 
		  Ei! wel zoo! nog een vaers van mijn Neef, dat doet mij plaisir: -
			 maar hij is mij bijna te na om te prijzen. Nu - 
		  Ha! nog twee over den Godsdienst! het eene is schoon - van een
			 aanzienlijk man. Nu die twee, over het zelve onderwerp, verdienen beide gelezen
			 te worden, dan kan men zoo het onderscheid van gedagten eens zien. 
		  Laten wij nu zoo stil mogelijk is vertrekken; 
{==27==} {>>pagina-aanduiding<<}
misschien
			 zijn wij reeds ontdekt! - ja hij staat al op! - s st.. s z! - ! 
		  Indedaad mijne Heeren! zoo handelt de Recensent over het algemeen,
			 gelijk gij gezien hebt. ‘Eenigen zult gij toch uitzonderen mijn
			 Heer!’ zeer gaarn: want in stilheid gezegd, zou ik ons driemanschap gaarn
			 in de uitzondering plaatzen. Enfin! gij zult zelve rechters zijn, mijne
		  	Heeren!
			
			 G-n. 
		 
		
			
				
{==28==} {>>pagina-aanduiding<<}

		  Is het uitschrijven van prijsvraagen nuttig voor de
			 dichtkunst?
 
		  (Uit een' Brief.)
		
			't Is zoo als gij zegt, mijn waardste vriend, de zugt, om
			 uittemunten - om beroemd te zijn, heeft de moeder van groote, van doorlugtige
			 daden en handelingen geweest! - maar in de staatkundige waereld heeft zij de
			 grootste verwoestingen aangerigt: zij verwarmde de Alexanders niet - maar zette
			 hen in brand. In de waereld der schoone wetenschappen heeft zij monsters
			 gebaart: men dagt zich genoeg van zijnen roem te kunnen verzekeren, indien men
			 slegts bizonder ware: toen schilderde de wufte verbeelding gedrogten,
			 waarvoor de Natuur zelve een gruwen heeft: 't zou vernederend geweest zijn een'
			 Leeuw te schilderen zoo als hij is - neen! hij moest vleugels hebben! en, om
			 het monsteragtige nog meer te vergrooten, moest hij vuur braaken! 
		  Welke dwaasheden begaat de zugt, om uittemunten, onder de Vrouwen,
			 niet! de hoogadelijke Freule pijnigt zich dag en nagt, om een
			 
{==29==} {>>pagina-aanduiding<<}
kapsel uittedenken, dat haar boven de Dames, die slegts in
			 een regte lijn van Adam afstammen, kan verheffen. Hiervan daan die
			 monsteragtige opschik, die een steeds veränderend gedenkteeken is, van de
			 dwaasheid der uitvinders. Wanneer wij, voor de eerstemaal, een misvormd mensch
			 zien, gevoelen wij een onaangenaame aandoening, die geheel ophoudt, wanneer wij
			 dit mensch dagelijks zien, en gemeenzaam met hetzelve omgaan: uit deze reden
			 alleen kan men verklaaren, hoe het mogelijk is, dat twee, naar de hoogste mode,
			 opgeschikte Dames, wanneer zij elkander ontmoeten, niet in een flaauwte,
			 bij de eerste nijging, nederzinken. Wij kunnen onze denkbeelden niet genoegen
			 afsluiten, om, in onze verbeelding, eene eerste intreede in de waereld der mode
			 te doen: ô mijn Vriend! hoe eenzaam zouden wij rondzwerven! met dat
			 toegeslooten hart, met het welke een kind, buiten het huis van zijn moeder,
			 onder vreemde aangezigten, rondzwerft! 
		  Doch schoon deze zugt zulke verkeerde uitwerkzels heeft, - zij
			 blijft toch de moeder van groote en edele dingen. 
		  Den kunstenaar vooräl verheft zij dikwijls tot eene hoogte, die
			 hij, zonder haar, niet zou 
{==30==} {>>pagina-aanduiding<<}
bereikt hebben. De werken der kunst
			 brengen hunnen meester den grootsten roem aan, om dat zij voor allen
			 zijn. De roem van een' geleerden blijft, even als een erffenis, slegts
			 onder geleerden. 
		  De gevoelige ziel des kunstenaars wordt het meest door deze zugt
			 aangedaan: naijverig op den roem van anderen, spant hij alle zijne kragten in,
			 om uittemunten. De uitroep van dien Schilder: Ik ben ook een Schilder!
			 was de taal van zelfgevoel, roem- en ijverzugt. Hoe veele groote vernuften
			 hebben dit niet wel gedagt, wanneer zij de voordbrengzels van anderen
			 zagen! 
		  Deze zugt naar roem kan door buitenkomende omstandigheden zeer
			 aangezet worden. Twee worstelaars, die, op een eenzame plaats, buiten het oog
			 der waereld, hunne kragten tegen elkanderen beproeven, zullen veel schielijker
			 het gevegt staaken, en vreedzaam zamen wegwandelen; dan wanneer zij, ten
			 aanzien van een groote meenigte, alle hunne spieren aanspannen om te
			 overwinnen: het aanmoedigend geschreeuw - het druissend handgeklap geeft nieuwe
			 veêrkragt aan de uitgerekte zenuwen. 
		  Waare Kunstenaars, die, om strijd, arbeiden, moeten noodzaaklijk
			 uitmuntende werken 
{==31==} {>>pagina-aanduiding<<}
voortbrengen; dit heeft het uitschrijven van
			 prijzen, in de Dicht- en Schilderkunst, doen geboren worden. Maar heeft men -
			 in de Dichtkunst - dien uitslag wel gezien, dien men gewagt hadt? - Zij, die de
			 ingekomen Dichtstukken beöordeelen zullen, moeten mannen zijn van een
			 sterk oordeel - een' gezonden, onbevooröordeelden smaak - een fijn gevoel,
			 die den smaak der Natie kennen: - Ik zeg niet, die de vooröordeelen der
			 Natie eerbiedigen! met een woord: zij moeten Wijsgeeren en Dichters zijn. De
			 koudbloedige Criticus ziet wel eens schoonheden voor gebreken aan, om
			 dat hij zich onmogelijk op de hoogte kan stellen, op welke de Dichter stondt,
			 toen hij zijne verbeelding den teugel vierde. 
		  Onder de prijsvaerzen, die, sints eenige jaaren, in ons vaderland,
			 zijn uitgekomen, zijn zeker schoone stukken! maar zijn er niet wel onder
			 geweest, die weinig beteekenden? Is niet wel eens aan een Dichter den zilveren
			 eerpenning toegewezen, die den gouden moest gehad hebben, en zoo omgekeerd? Dit
			 moge kleine vernuften moed geven, om naar den prijs te dingen, wijl zij, in die
			 bekroonde stukken, de hoogte zien, die zij ook zouden konnen bereiken: groote
			 vernuften, waare geniën, worden 
{==32==} {>>pagina-aanduiding<<}
afgeschrikt: - om hier
			 in het strijdperk te komen zouden zij zich moeten vernederen! Vegt ook een
			 Hercules met kinderen? 
		  Om nu niet te vraagen, of alle de opgegeven stukken voor de
			 dichtkunst geschikt zijn - waaräan ik zeer twijfel! 
		  Ik heb een plan, mijn Vriend, dat, zoo ik mij niet bedrieg, meer
			 geschikt is, om de eerzugt der Dichteren gaande te maken - om hen alle hunne
			 kragten te doen verëenigen, om groot te zijn. Een zeker getal der Leden
			 van het genootschap, dan den prijs heeft uitgeschreven, beöordeelt de
			 ingekomen dichtstukken, met eenpaarigheid van stemmen - ook wel met de
			 meerderheid, wordt de gouden eerpenning aan een' der Dichteren toegewezen: -
			 mogelijk verdient dit stuk boven alle de anderen den eerprijs: Maar! kan dit de
			 eigenliefde des Dichters volmaakt te vreden stellen? Hij heeft wel eens gezien,
			 dat het oordeel der kunstrigteren niet gelukkiger was, dan het gedicht, dat den
			 eerprijs behaalde. 
		  Dit is juist niet zeer vleiend voor den roem des Dichters! Neen! -
			 ik wilde het zoo hebben: wanneer alle de dichtstukken op een uitgeschreven
			 onderwerp, ingekomen zijn, en de kunstrigters bepaald hebben aan welk Dichtstuk
			 
{==33==} {>>pagina-aanduiding<<}
zij den eerprijs geven moeten, dat men dan alle de ingekomene
			 dichtstukken, door den druk, gemeen maakte: het lezende gedeelte der Natie
			 toch, in een Collegie, dat, in dit geval, zou kunnen beslissen, zoo het
			 oordeel der kunstrigters gedwaalt hadt; de uitspraak der natie zou dit oordeel
			 verbeteren! - De schande der vermetele rijmelaaren zou aan den dag komen, en
			 zij zouden mogelijk voor eeuwig, - zwijgen! 
		  Alle Dichters, die ooit eenen bestendigen roem verworven hebben,
			 hadden dien niet te danken aan de uitspraak van eenige weinigen: de algemeene
			 toejuiching der lezeren van smaak, is meer dan duizend eerpenningen! De
			 voornaamste schoonheden van een' Dichter, worden zeker somtijds zoolang
			 miskend, tot een man van smaak en oordeel dezelve aanwijze; doch dit is meer
			 een wijsgeerige ontwikkeling van het geen men reeds gevoelt heeft; dan
			 een wezenlijke aanwijzing van geheel onbekende dingen. 
		  Op deze wijze, dunkt mij, zou het uitschrijven van prijzen eene
			 algemeenere nuttigheid hebben: te meer, wanneer men agter ieder dichtstuk,
			 eenige theoretische en critische aanmerkingen voegde - of
			 dezulken, die geene 
{==34==} {>>pagina-aanduiding<<}
aanmerkingen waardig waaren, aan hun eigen
			 noodlot overgaf. 
		  De prijsvaerzen, zoo wel die met een' zilveren, als die, die met
			 een' gouden eerpenning bekroond worden, levert men voor meesterstukken: zij,
			 die mede waardig geöordeeld worden om te laaten drukken, veronderstelt men
			 ook zeer goed te zijn: maar, hoe ver wijkt het er dikwijls van af! - Ik
			 zal u geen stukken aanwijzen, mijn Vriend! gij weet welken ik bedoel: nog niet
			 lang geleden, hebben wij zamen eenigen van die voordbrengzels gelezen - en -
			 over den smaak der kunstrigteren gezugt! 
		  Zou het ook wel kwaad zijn, om een' prijs uitteschrijven, voor den
			 Dichter, die het beste dichtstuk maakte; - onbepaald welke stof? Ieder heeft
			 zijn' eigen kring, in welken hij omwandelt - en in welken hij, met roem,
			 kan omwandelen. 't Zou zeker moeilijk zijn, om de beste, uit deze
			 gemengde stukken, uittekiezen: allerleij onderwerpen zouden bezongen worden;
			 doch ieder stuk zou, naar het onderwerp, en naar zijn eigen theorie,
			 moeten beoordeeld worden. Het gebrekkige dichtstuk, waar in een
			 godsdienstige stof behandeld was, zou niet, van wegen den inhoud, boven een
			 schoon stuk mo-
{==35==} {>>pagina-aanduiding<<}
gen gesteld worden, waarin men de liefde
			 bezong. - Ieder Dichter zou, in zijn vak,vrij werken, en men zou
			 gelegenheid hebben, om een verzameling van schoone stukken, aan de Natie,
			 medetedeelen. 
		  De weg, om naar den prijs te dingen, staat zeker voor ieder een
			 open; doch, hoe veel nietsbeteekenende rijmende wezens, die naar den prijs
			 gedongen hebben, zijn er trotsch op, ofschoon zij nimmer een' eerpenning
			 behaald hebben. De uitgave van alle de stukken, zou deze rijmers wel min of
			 meer van hunne dwaasheid overtuigen: men behoefde dit slegts tweemaal te doen -
			 en het strijdperk der kunst zou ruimer zijn! waare Dichters zouden het zich
			 niet tot schande moeten rekenen, naar een kroon te dingen, - die nu vrij ligt
			 verkrijgbaar is, voor elken roekeloozen rijmer. 
		  Wanneer men sommige prijsvaerzen leest, moet men zich verwonderen,
			 hoe mannen, die waarlijk Dichters zijn, hunne kragten kunnen inspannen, om een'
			 krans te behaalen, die reeds, op het hoofd, van nietsbeteekenende wezens,
			 gezien is! - Bij gelegenheid zal ik u, over dit onderwerp, nader schrijven. -
		  	enz. - - 
			
		
		  
{==36==} {>>pagina-aanduiding<<}

			 Gezangen van M. Nieuwenhuijzen.
 
			 Bij  De Vries, te
				Haarlem zijn onlangs uitgekomen:  
				Gezangen van 
				M. Nieuwenhuijzen; wij zullen
				eenige aanmerkingen over dezelve mededeelen. - Gelijk de eerste lichte
				schemeringen de komst van den naderenden dag aankondigen; zoo schijnen mij
				deze, en andere voordbrengzels van hetzelfde soort, eene, voor ons vaderland,
				luisterrijke herstelling van den smaak, in de fraaie wetenschappen, te beloven.
				- Het lezen der Duitsche Dichters, brengt zeker veel toe, tot deze wending,
				deze verbetering van den smaak; doch men moet zeer kies zijn, en volgen, bij de
				schoonheden, niet de zwakheden en gebreken, dier Dichters na: zoo in
				uitgegevene als onuitgegevene dichtstukken, heb ik, vrij algemeen, deze feil
				waargenomen: de traanen zijn ook, onder anderen, in deze verzameling
				niet gespaard. - Een sijmelagtige manier van teekenen behoord mede onder
				deze gebreken; bij de beschrijving van een landschap alles, tot een enkeld
				grasje, te schilderen, beloont zeker de moeite niet, en het ontdekt niets van
				den meester. 
			 
{==37==} {>>pagina-aanduiding<<}
Men begrijpt ligtelijk, dat ik niet ijvere tegen een
				zagt en stil penseel: eenmaanlichtje, een morgenstond, bevallig
				en zagt geschilderd, doen dikwijls een werking op ons, die de werking der
				Natuur zeer nabij komt; doch deze indruk zal niet veroorzaakt worden door de
				beschouwing van een, zeer uitvoerig geschilderd, klein gedeelte, maar wel door
				het schoon geplaatste van het geheel. 
			 Als 
				Poot zegt: 
			  
				Men hoorde mensch noch dier,  
				Geloei van koe noch stier.  
				Gerucht in velt noch kolken.  
				Het weer was zonder wint,  
				De hemel zonder wolken,  
				Diana min gezint.  
			 
 
			 Dan schildert hij uitmuntend, onze geheele ziel wordt vervuld met
				eene zagte kalmte, die volkomen gelijk is aan de stilte van een' schoonen nagt:
				maar gevoelen wij wel zooveel, wanneer hij zegt: 
			  
				De bloemen aan den top  
				Des heuvels loken op.  
				De tyd scheen te verjongen.  
				De nachtegaal hief aan.  
				Het wout kreeg duizend tongen,  
				't Geboomt veel groener blaan.  
			 
 
			 
{==38==} {>>pagina-aanduiding<<}
Hem, die gevoel heeft, behoef ik niets te
				zeggen - en voor hem, die geen gevoel heeft - is alles vrugteloos! - Deze
				vaerzen zijn ook volkomen schilderagtig: 
			  
				Uit Abtswoud strekt,
				  naar 't laate west,  
				Zich een begraasde streek, daar huizen staan noch
				  boomen.  
			 
 
			 Dit is meesterlijk; met éénen trek, schildert hij
				ons een veruitgebreid landschap, wij zien het duidelijk. - Doch, laat ons, tot
				ons plan overgaan! 
			 Het eerste stukje, in deze verzameling, is: 
		   
		   
			  Troost aan Cefise.
 
			 Het plan van dit stukje is een vertroosting, aan eene moeder, aan
				wie een zoontje, door den dood, ontrukt is. Dit kind is gestorven - doch het
				is gelukkig - de moeder zal het wederzien - deze zijn de hoofddenkbeelden
				van het stukje. De uitdrukking, komt mij voor, niet kiesch genoeg te zijn, de
				denkbeelden algemeen niet genoeg met waarheid uitgedrukt. - In
				het vierde couplet zegt de Dichter, na vooraf de droefheid der moeder
				gebillijkt te hebben: 
			  
				Maar wat nood, uw teder wichtje,  
				Nu door ramp noch leed bestormd,  
				Was onnozel, en zijn zieltje,  
				Dus ter zaligheid gevormd.  
			 
 
			 
{==39==} {>>pagina-aanduiding<<}
Dit is niet schoon! De Dichter heeft eenvouwig willen
				zeggen: Uw teder wichtje was onnozel - en dus gevormd tot de zaligheid.
				De geheele regel: 
			  
				Nu door ramp noch leed bestormd,  
			 
 
			 is een bijvoegzel, dat het schoone van het denkbeeld zeer
				verminderd, - doch men moest een woord hebben, dat op vormd rijmde! Het
				geheele vaers gaat ons niet aan; het is een tusschendenkbeeld, dat ons uitzigt,
				op het wezenlijke voorwerp, verhindert. 
			 Vervolgens: 
			  
				 'K zie het reeds, door cherubijnen,  
				Opgevoerd naar 't zalig Hof,  
				En omringd door Eng'len reijen,  
				Zingend, juichend Gods lof. 
				   
				Kunnen ook de zielen lachgen  
				Vrolijk deelen in 't geschal,  
				Dan ook stamelt 't lieve wichtje  
				Blijde toonen, hemelval.  
				Kunnen ook de zielen lachgen -  
			 
 
			 Lachgen doet hier eene geheele verkeerde uitwerking; men
				zegt - Ja! - lachgen van blijdschap; doch het drukt hier de verhevene vreugde
				der gezaligden niet uit. 
			 
{==40==} {>>pagina-aanduiding<<}
Vrolijk deelen in 't geschal, 
			 

			 Deze onderstellende vraag is niet wijsgeerig - en ook niet
				dichterlijk; hebben de zielen geen bestemming? - moeten zij werkeloos, als een
				zonnestofje daar heenen drijven?..... En wat is hemelval? - Een woord,
				dat de Dichters doorgaans zelf niet verstaan - doch, dat zeer gelukkig, op het
				einde van een vaers, wanneer er een woord op al vooraf is gegaan, kan
				gebruikt worden. 
			 Een weinig verder zegt de Dichter: 
			  
				Ja, hij leeft reeds, gantsch verheerlijkt,  
				In een oord, daar 't nimmer stormt,  
			 
 
			 Daar 't nimmer stormt! - leed, ramp, storm, zijn
				woorden, die bij onze hedendaagsche Dichters, dikwijls het zelfde zijn, dat,
				niet om verstrangen, ontfaên, saen en meer anderen, voor
				Datheen geweest zijn. 
			 De Dichter kon het denkbeeld, van ongestoord geluk, beter hebben
				uitgedrukt. 
			 Voor het overige bevat dit stukje geene nieuwe denkbeelden; en de
				goede gedagten zouden, bij eene betere voorstelling, veel gewonnen hebben.
				 
			 Laat ons overgaan, tot het tweede stuk: 
		   
		  
{==41==} {>>pagina-aanduiding<<}

			 Tranen van 
				Daphnis op het graf van Laura.
 
			 Daar is een navolging, die men genoegzaam geen navolging noemen
				kan - een navolging van zekere manier; - en van deze aart is dit stuk:
				de 
			 Klaagzang vanVan
				Alphen schijnt er aanleiding toe gegeven te hebben; doch de waardij
			 der beide stukken is zeer verschillend. 
			 Van Alphen zegt: 
			  
				  Werwaard ik ga, of zie, ik vind mijn Jansje
				  niet;  
				En egter alles schijnt van haar tot mij te spreken:  
				 't Gevoel van zoet vermaak, gemengeld met
				  verdriet,  
				Als 't overstelpt gemoed die droefheid aan mag
				  kweken.  
				 Ik murmel bij mij zelf; hier zat ik aan haar
				  zij;  
				Daar mogt ik duizendmaal haar treurend hart
				  verkwikken;  
				 Ginds lag ik onlangs krank, toen hare liefde
				  mij  
				Schier al 't gevoel benam der smartlijke oogenblikken,
				  enz.  
			 
 
			 Een gelijksoortige gewaarwording heeft onze Dichter dus
				uitgedrukt: 
			  
				Ik zoeke u op deeze aarde, ik zoek uw lief
				  gezigt,  
				Ik zoek uw teêr gesprek; ik mis het, en... stort
				  traanen,  
				 Waar is nu mijne gids, die mijne treden
				  richt,  
				Die mij den kortsten weg naar 't somber graf zal
				  banen?  
			 
 
			 Minder treffend, minder schoon, is hier de voorstelling. Jammer
				dat het denkbeeld, in de
{==42==} {>>pagina-aanduiding<<}
laatste twee regels, niet beter is
				uitgedrukt, de gedagte is schoon. - 
			 Het volgende couplet beteekent niets; de
				laatstvoorgaande gedagte hadt meer gezegt. - 
			 Wanneer men, met een stille droefheid, aan een afgestorven
				voorwerp denkt, dan, ja! komen ons duizend bizonderheden voor den geest, zoo
				als in de straks aangehaalde vaarzen van Van
				  Alphen: maar ontleedt men juist wel een denkbeeld, in zoo veel
				kleinigheden, als onze Dichter, op bladzijde 10 doet? 
			  
				 Wanneer mijn eene hand op uwen zagten
				  schoot,  
				 Mijn and're om uwen hals, op uwen boezem
				  rustte,  
				Gij bloosde, keekt, en lachte, en mij een kuschje
				  boodt,  
				 En ik vol tederheid, u, warm, gevoelig
				  kustte.  
			 
 
			 Mogelijk zal de Dichter, over deze schilderij, wel zeer voldaan
				geweest zijn, - doch ze wil mij, in het geheel maar niet bevallen! Zij is te
				kunstig - te opgeschikt - daar is niets van die stille somberheid in, met welke
				het hart, in zulke gevallen spreekt; en de trant, waarop het is voorgesteld,
				heeft niets van den Meester; integendeel, het schijnen eerder de
				poogingen van eenen leerling, die groot moet schilderen - doch die
				veel schildert. - In het geheele stuk heerscht een eentoonigheid / een
				herhaaling, die het goede minder doet uitko-
{==43==} {>>pagina-aanduiding<<}
men. Het slot van het
				stuk bevestigt, 't geen ik straks aanmerkte, namelijk dat de Dichter min of
				meer zich den  
				Klaagzang vanVan
				  Alphen heeft voorgestelt: Hij eindigt ook met een
				grafschrift, dat hij ook zelf op den grafzerk schrijft. In het laatste
				couplet ziet de Dichter 
				Laura, die hem, in het volgende
				stukje, aanspreekt. De aanspraak van Laura heeft zeer veel, dat
				waarlijk schoon is; maar waarom toch die overgang, van het eene tot het andere
				stuk? Is het mogelijk dat de Dichter, na eenen Klaagzang, ernstig,
				gezongen te hebben - zich verbeeldt Laura te zien - haar zoo veel te
				hooren spreken - en eindelijk weder verdwijnen? - Dit is, dunkt mij ongerijmd,
				en heeft, in een zeker derde, wel eenige overëenkomst, met de
				toovergodinnen in het treurspel. 
			 Het stukje, getijteld: Laura is te groot, om het hier
				geheel af te schrijven, doch ik wil 'er eenige trekken van opgeven; 'er
				heerscht over het geheel een bevallige zagtheid in, die ons geheel inneemt.
			 
			 Bladz. 14. zegt het meisje: 
			  
				 Haastig, Daphnis! haastig, spoed u,  
				IJl met vreugd naar 't somber graf,  
				Zoudt gij Laura's lot bewenen,  
				Neen, betreur uw eigen lot.  
			   
{==44==} {>>pagina-aanduiding<<}

				Onze liefde, op aarde zuiver,  
				Zal hier zalig, heilig zijn,  
				Onze zielen, gantsch vertederd,  
				Smélten, minnend, hier tot
				  één. 
				     
				Ach! zoudt gij de ted're roosjes,  
				Die natuur u minzaam biedt,  
				Schuwen, haten, en vertrappen,  
				Om dat ik gelukkig ben? 
  				 
				Zoudt ge een teder liedjen weigren,  
				Aan den schonen morgenstond?  
				D' avond uwen zang ontzeggen?  
				En des nachts gevoelloos zyn? 
  				 
				Zing, gevoelvol, ted're liedjes,  
				Aan den purpren dageraad,  
				Zing des avonds Liefde en Godsdienst,  
				Zing in 't sombre van den nacht.  
			 
 
			 Dit zij genoeg! - Dit aangename, dit zagte, behoort tot het
				genie des Dichters; het groote, het stoute, schijnt buiten zijn' kring
				te zijn. 
			 Het zou te uitgebreid worden, om ieder stuk, in deze verzameling,
				afzonderlijk te beschouwen; laat ons 't een en ander stuk nog eens onder 't oog
				nemen. 
		   
		  
{==45==} {>>pagina-aanduiding<<}

			 Afgebroken gedagten bij het graf van Aristus.

			 
			 In dit stuk is veel goeds - is veel sentiment; doch mij
				dunkt dat 'er spooren van navolging in zijn, die, voor een' wezenlijken
				Dichter, niet tot eer kunnen strekken. 
			 Bladz. 29. 
			  
				Hier rust uw koud gebeent', voor 't woên der rampen
				  veilig,  
			 
 
			 Dit is wel waar, doch niet dichterlijk! - Het spreekt van
				zelf, dat een ligchaam, in het graf, veilig is, voor het woeden der rampen - of
				- zoo als de Dichter het zal gedagt hebben, zonder bewustheid is; in stukken
				van dezen aart, zijn overtolligheden het waare zeer in den weg. 
			  
				Al weder nieuwe troost;... 'k zal hier niet eeuwig
				  leven,  
				'k Moet ook mijn stoflijk deel het graf ten prooije
				  geven;  
				ô Hoe verward zie ik, aan de overzij van 't
				  graf!  
			 
 
			 Een schoone gedagte! doch weder ongelukkig uitgedrukt! De Dichter
				neeme mij de volgende aanmerking niet kwalijk! Zagte, bevallige stukjes
				behooren tot zijn vak; doch het schijnt mij toe, dat stukken, die meer
				inge-
{==46==} {>>pagina-aanduiding<<}
wikkeld zijn - die meer wijsgeerte behoeven, niet zoo zeer
				onder zijn bereik vallen: 'er is, in de laatstgenoemde, een zekere verwarring,
				die duidelijk toont, dat hij geen meester van zijn onderwerp is: met andere
				woorden: de Dichter heeft geen waare zielkunde - geen wijsbegeerte
				genoeg, om zulke onderwerpen, waardig, te behandelen. - Wanneer men
				aanleg heeft, om, in zeker vak, met glans, te kunnen arbeiden, dan heeft men
				ook kragt, om zijne paalen, in dit vak, te kunnen uitbreiden - om waarlijk
				groot te worden - en dit is verdienste genoeg, in welk een vak der kunst het
				ook zijn moge! 
		   
		   
			 Dametas.
 
			 Dit stuk is weder in de zagte, de bevallige manier
				geschilderd; het heeft veel dichterlijke schoonheden - en waar
				sentiment. 
				
			 Bladz. 34. 
			  
				Geen roosje groeit op mijne paén,  
				Geen musje tjilpt mij vriend'lijk aan,  
				'k Zie mij geen weg ter vreugde banen;  
				Gelijk een bloem, die ras verdort,  
				Is ook mijn jeugd verdrukt, verkort,  
				De doornen mijnes wegs besproei ik met mijn traanen.  
			  
{==47==} {>>pagina-aanduiding<<}

				Dit stormig woud, dit somber oord,  
				Geen mensch, heeft ooit mijn leed gehoord;  
				Hier ween ik,.... en 't verligt mijn kommer;  
				Maar zagt,.... God hoort gewis mijn lied,  
				Welaan; ik zinge en schaam mij 't niet:  
				Verberg, ô eenzaam woud, mij in uw donk'ren
				  lommer. 
				     
				Ja, zoo de dood mijn leed ontsnoert,  
				Mij tot mijn vad'ren overvoert,  
				Wen niets op aarde mij kan lusten,  
				Wen ik niet meer mijn citer streel,  
				Verberg dan ook mijn stoff'lijk deel;  
				Zou een elendeling ooit bij Gods doden rusten?  
			 
 
			 Deze gedagten, deze vaerzen zijn uitmuntend; schoon ze
				mogelyk voor een volkomener uitdrukking vatbaar zijn; voor een gevoelig
				hart is het geheel noodeloos de schoonheden derzelve aantewijzen; die dezelve,
				bij de eerste leezing, niet gevoelen kan, zou geen voordeel, bij een nadere
				ontwikkeling hebben kunnen. 
		   
		   
			 De lof der godheid.
 
			 (naar Kleist.)
			  
			 Dit stuk is, op veele plaatsen, zeer wel vertaald; doch doorgaans
				minder, dan hetorigineel. 
			 Deze vaerzen: 
			  
				Fische, vögel, zame thiere, wild, das feld und hain
				  durchstrich,  
				Und vernunftige geschöpfe scherzten drauf, und freuten
				  sich.  
			 
 
			 
{==48==} {>>pagina-aanduiding<<}
heeft onze Dichter dus uitgedrukt: 
			  
				Vischen, vogels, al 't gedierte  
				dat het woud vervult, ô God!  
				Ja met geestbezielde wezens  
				juichten om hun heilgenot.  
			 
 
			 Niets van het fijne, het bevallige, van het origineel! in
				het geheel is de vertaaling te veel hoogduitsch; men moet slegts de
				denkbeelden bewaren, en die in zuiver nederduitsch uitdrukken. 
			 Nu volgt: 
		   
		   
			 De Rust.
 
			 Dit stuk is vertaald uit Cronegk. Het origineele
				is ver boven de vertaaling, zij is in het geheel niet juist; het rijm bekleed
				nu en dan eens de plaats van een wezenlijke schoonheid. 
			  
				Kein schattenbild von truben kummer  
				Macht, dasz sein ruhig hersz erschrickt:  
				Kein eitler wunsch verstört den schlummer,  
				In dem er Doris noch erblickt.  
			 
 
			 Dit is dus overgezet: 
			  
				Geen schaduwbeeld van droeven kommer  
				Maakt, dat zijn rustig harte kwijnt,  
				Niets stoort zijn slaap, in lieven lommer  
				Wanneer hem Clorimeen verschijnt.   
			 
 
			 
{==49==} {>>pagina-aanduiding<<}
Het denkbeeld is in het geheel niet uitgedrukt; 
			 Wanneer hem Clorimeen verschijnt. 
			 
 
			 is niet: 
			 - - den schlummer  
			 In dem er Doris noch erblickt. 
			 
 
			 Indien men toch vertaalen wil, laat dan de stukken niet verminkt
				worden! een slegte vertaaling, van een goed stuk, is eene der grootste
				beledigingen, die men eenen dichter kan aandoen; vertaalen is ook de zaak niet
				van elken Dichter: zommigen schijnen er toe geboren; en hunne Copijen
				overtreffen dikwijls het origineel; doch zulken zijn er niet veel. 
			 Indien wij dit geheele stuk wilden doorloopen, wij zouden plaatsen
				genoeg ontmoeten, die, in de vertaaling, geheel bedorven zijn. In het
				origineele is een zagtheid, een gemaklijkheid van uitdrukking, die een
				aangenaame werking doet; deze zagtheid, deze gemaklijkheid is niet in de
				vertaaling. De stoute gedagten, in de drie laatste coupletten, hebben,
				bij de overgieting, ook veel verloren. 
			 Bladz. 55. begint een stuk, dat ten tijtel heeft: 
		   
		   
			 Elize.
 
			 Dit stuk is in de donkere manier geschilderd, 
{==50==} {>>pagina-aanduiding<<}

				indien er zulk een manier is! - 
				Elize zal de sprekende persoon
				moeten zijn; en het onderwerp, dunkt mij, moet een klagt wezen, over den dood
				van een' held, die - of de man - of de minnaar van Elize was. 
			 Het plan is dus: Elize komt, in een' somberen avond bij
				het graf, - zij spreekt van 't genoegen, dat het klaagen aan bedrukte harten
				geeft; - daarop heft zij een' zang aan, over den dood des helds; die genoegzaam
				op deze wijze afloopt: zij doet een aanspraak aan het vaderland, waarin zij
				zegt, dat de held dood is; - dan spreekt zij de helden aan, die hem hebben zien
				sterven. - Vervolgens verhaalt zij, dat God een' Engel naar beneden zondt, om
				den vijand te verdelgen - die komt - en de vijand vlugt - en sterft. - Deze
				geheele teekening is, zeer verward, uit stukken van goede denkbeelden, en
				nietsbeduidende trekken, zaamengesteld; doch wij zullen het zoo straks nader
				beschouwen. Verder geeft Elize een beschrijving van het sterven des
				helds - en eindelijk eindigt zij haaren zang, met eenige klagten. 
			 op bladz. 58. zegt de dichter: 
			  
				Gij hebt, met dankbaarheid en traanen,  
				In 't aanzien uwer legervaanen,  
				Hem in een grafkuil neêrgezet.  
			 
 
			 
{==51==} {>>pagina-aanduiding<<}
Dit is immers niet kiesch? kan men zeggen: in 't
				aanzien van legervaanen? Ik geloof neen! 
			 Maar laat ons het volgende, op deze bladzijde, eens wat nader
				beschouwen. 
			  
				Hij streedt .... God zag des vijands woede,  
				En was van moord en gruwel moede,  
				Hij sprak van zijn' geduchten troon:  
				Mijn Engel, vlieg naar 't aardrijk neder,  
				Verdelg hen door mijn donderweder,  
				Die bloed vergieten, Mij ten hoon. 
				   
				Op 't nimmer wijf'lend woord der Heeren,  
				Daalt hij, door millioenen spheren,  
				Veel sneller dan het bliksemvuur;  
				God wenkte;... de Engel was op aarde,  
				En vloekte hem, die 't oorlog baarde,  
				Ten spijt van Godsdienst en Natuur.  
				  
				De vijand vloodt, daar hij ons doemde,  
				Ja reeds op de overwinning roemde,  
				Voor 't schitt'rend zwaard van mijnen
				  Held,  
				Vergeefsch.... daar 't bloed hem stolde in de
				  aêren,  
				Wierdt hij, en met hem gantsche schaaren,  
				Door vuur en staal ter neêrgeveld.  
			 
 
			 Zie daar, lezer, drie coupletten, die hard schreeuwen, doch
				weinig zeggen, zoo als iemant het uitdrukt. God zendt zijn' Engel, om den
				vijand, door zijn donderweder, te verdelgen; zoo ooit een
				donderweder slegt te pas kwam, 
{==52==} {>>pagina-aanduiding<<}
't Is zeker hier! het
				behoort niet bij het beeld; verdelg hen door mijn bliksem - of - door
				mijn' donder - dit zou goed geweest zijn, dan was het beeld duidelijk; den
				Engel, met den bliksem in zijne vuist, den vijand vernielende, zouden wij
				duidelijk gezien hebben: maar wie kan zich de manoeuvres van
				één Engel, met een geheel donderweder voorstellen? - 
			  
				Hij daalt, door millioenen spheren,  
				Veel sneller dan het bliksemvuur;  
				God wenkte;... de Engel was op aarde,  
			 
 
			 De laatste regel zou een goede uitwerking doen, indien de
				beschrijving van die ontsaglijke reis, door die millioenen spheren niet
				was voorafgegaan. Of wilde de Dichter de snelheid nog vergrooten? dit was niet
				noodig: het laatste denkbeeld drukte alles uit - en het eerste drukte
				genoeg uit. - Nu is de Engel op de aarde! En wat doet hij nu? - den
				vijand verdelgen, door Gods donderweder? wel neen! Hij begreep dit stuk
				geheel anders! - neen! 
			 Hij vloekte hem, die 't oorlog baarde, 
			 
 
			 Men zou hier kunnen denken, dat de Engel, uit verlegenheid,
				vloekte, en om niet, zonderiets gedaan te hebben, door de millioenen
				spheren weêr te rug te reizen; want de attaque met het
				donderweder, moet hij - of niet wel 
{==53==} {>>pagina-aanduiding<<}
begreepen - of, voor
				hem, als te zwaar, beschouwt hebben. - Dit vloeken schijnt toch kragtig geweest
				te zijn, want in het volgende Couplet, is de vijand reeds op de vlugt -
				schoon de dichter zegt, dat hijvoor het schitterend zwaard van zijn'
				held vlugtte; het vloeken van den Engel zal er evenwel geen kwaad aan
				gedaan hebben! In dit zelfde Couplet zien wij, dat hij door vuur en
				staal neergeveld wordt; zoo dat de Engel het slegts bij het vloeken gelaten
				zal hebben. 
			 Er zijn trekken in dit stuk, die, indien zij wel geplaatst waren,
				en met oordeel bewerkt, groote schoonheden zouden geworden zijn, maar de
				onduidelijke en verwarde voorstelling en bewerking verderven alles. 't Geeft
				geen waardij genoeg, aan een stuk, zoo groot als dit, zoo er hier en daar iets
				in gevonden wordt, dat goed - dat schoon is; de houding van het geheel moet
				edel zijn. Op bladzijde 60 is een regel, die veel zegt; de stervende
				held spreekt dus: 
			  
				- - - God der Goden!  
				Vergeef toch den aanstaanden doden  
				Zijn zonden, zijne zegepraal.  
			 
 
			 Wat verder is weder iets, dat mij niet zeer oordeelkundig
				toeschijnt: 

{==54==} {>>pagina-aanduiding<<}
				
			  
				Zoo stierf de Held, aan bittre wonden,  
				Toen hij met roem had ondervonden,  
				Den zoeten dood voor 't vaderland;  
			 
 
			 De held stierf, toen hij den dood reeds ondervonden hadt! is het
				nog noodig, dit, als een feil, aantewijzen? - voor het overige heeft het stuk
				weinig meer, dat men, als waarlijk schoon, kan aantoonen. - 
			 Nog drie woorden over 
		   
		   
			 Het gevoel.
 
			 Dit is een van die zagte en tedere stukjes in welker bewerking,
				zoo als straks aangemerkt is, de Dichter het beste slaagt. - De zang van den
				nachtegaal heeft een verkwikkenden invloed, op het hart van een ongelukkigen; -
				dit blijkt uit Nanine, die, treurig en moedeloos, over het verlies van
				een lief kind, door een' zingenden Nachtegaal bepaald wordt bij hare zwakheid,
				daar zij zoo veel meer redenen heeft, om vergenoegd te zijn, dan dit dier. -
				Zij heft hierop een danklied aan - en hieruit wordt gelegenheid genomen, om het
				gevoel aanteprijzen, als dat heilrijke tegengif van alle rampen -
				waardoor dezelve in zaligheden veränderen. - Zoodanig is het plan van dit
				stukje. - Het geheel is bevallig en goed; doch de omkleeding der denkbeelden is
				niet juist. De ruw-
{==55==} {>>pagina-aanduiding<<}
heid, de onkiescheid der uitdrukking en
				voorstelling is een fout, waaraan onze oudere en hedendaagsche dichters zich
				dikwijls schuldig maaken; en er hangt zeer veel van den uitterlijken vorm, van
				de voorstelling, af. 
			 Op bladz. 66 zegt Nanine: 
			  
				- Ach Diertje uw ted're toon  
				Klinkt, zelf in duisternis;  
				Wie weet, hoe vaak een pluimloos kroost  
				Uw nestje ontstolen is; 
				   
				En gij, schoon reed'loos, looft uw God,  
				Van tusschen 't schomm'lend loof: 
				   
				Ik, die nog verder henen zie,  
				Tot zelf in de eeuwigheid,  
				Alwaar mijn lieven zuigeling  
				Reeds heil is toebereid.  
			 
 
			 In dit laatste is immers geen fijnheid, hoegenaamd, in? - 
			  
				Reeds heil is toebereid.  
			 
 
			 Is een uitdrukking, die niet dichterlijk is - ten minsten, die
				hier in het geheel geene werking doen kan. - In het volgende couplet
				zwijgen aarde en hemel - de Engelen staan te luisteren, om Nanine een loflied te hoo-
{==56==} {>>pagina-aanduiding<<}
ren zingen! -
				Bij gewigtige handelingen brengen de Dichters dikwijls de geheele natuur in
				werking - en dan wordt deze werking dichterlijk schoon! Doch hier is
				geene poëtische waarschijnlijkheid. 
			 Bladz. 71. 
			  
				Zijn ziel spreidt haare vleug'len uit;  
				En vliegt in de eeuwigheid.  
			 
 
			 Is dit schoon - of niet schoon? er is, voor mij, iets in, dat niet
				kiesch - niet waar genoeg is. 
			 Het laatste stukje in dezen bundel, 
		   
		   
			 Aan Selma.
 
			 Is van het leerende soort. De Dichter poogt Selma, die
				veel verdriet heeft, te vertroosten, door een voorstelling van de
				onsterflijkheid onzer ziele, en het geluk, dat, den goeden, in een toekomstig
				leven, te wagten staat. - Daar is een zekere wijze van betoogen, die
				dichterlijk is, - eene geheele andere dan de wijsgeerige. Deze dichterlijke
				betoogwijze is niet genoeg in dit stuk gebezigd; de gewoone bewijzen, voor de
				onsterflijkheid der ziele, zijn eenvouwig op rijm gebragt. - Nieuwe
				denkbeelden, treffende schoonheden, vindt men, 
{==57==} {>>pagina-aanduiding<<}
in dit stuk juist
				niet. Om philosophische gedichten onderhoudend te doen zijn, moet men de kunst
				bezitten, van philosophisch te denken - en zich poëtisch uittedrukken: de
				bewijzen moeten zoo ingekleed zijn, dat ze, door de verbeelding, tot het
				verstand, spreken. Afgetrokken redeneeringen, in vaerzen gebragt, kunnen
				niemant tot den rang van Dichter verheffen - zo weinig als enkelde dichterlijke
				schilderingen en bloemen, zonder waare philosophische gedagten, iemant den naam
				van leerdichter geven kunnen. - Ziet daar, landgenooten, eene
				beöordeelende aankondiging dezer gezangen; wij hebben onze gedagten
				vrijmoedig gezegd, - en dit denken wij immer te doen. De Dichter zal ons deze
				vrijheid niet euvel afnemen. Wij durven hem aanraden, om, in dat vak der kunst,
				waarin hij schijnt bestemd te zijn, zich meer en meer te volmaken: dan hebben
				wij nog eens stukken, van hem, te wagten, die ons vaderland tot eer strekken.
				Hij schildere het zagte, het bevallige, het tedere - doch vermijde het kleine -
				het kinderagtige! ook in de zagtste, de bevalligste stukjes kan - en
				moet men wijsgeer zijn. 
		   
		 
		 
		  
{==58==} {>>pagina-aanduiding<<}

			 Ter gedagtenisse van H. Dullaart.
 
			 Onder die dichters, die ons vaderland, voor honderd jaaren, en
				meer, gehad heeft, is 
				H. Dullaart zeker geen der
				minsten, schoon hij thans maar weinig bekend is, en dus maar schaars op zijne
				waarde geschat wordt. Dullaart was schilder en dichter, hij was een
				leerling van den grooten 
				Rembrant; en, men zegt, dat de
				stukken, die hij geschildert heeft, door de kenners, zeer geprezen worden. Voor
				zoo veel ik weet, heb ik nimmer iets, van zijn penseel, gezien; maar zijn'
				schilderenden geest ken ik genoeg, uit het boek, dat thans voor mij ligt - het
				zijn zijne gedichten. 
			 Dullaart heeft eene, hem eigene manier; somtijds
				schildert hij stout - dan eens uitvoerig en zagt: dat zijne uitdrukkingen, nu
				en dan eens hard voorkomen, wijte men, aan den tijd, in welken hij zijne
				gedichten schreef; de grootste dichters van dien tijd hebben veele onkiesche
				uitdrukkingen; ook komen veele woorden en uitdrukkingen ons thans, als hard,
				voor, die het niet waaren, in een' tijd, toen 
{==59==} {>>pagina-aanduiding<<}
onze taal minder
				beschaafd was. 't Gaat ook met de woorden, als met de kleederen; zoolang een
				kleed zijn nieuwheid heeft, en nu en dan slegts ééns gedraagen
				wordt, hebben wij er eene bizondere oplettendheid voor; die echter verdwijnt,
				wanneer het dagelijks gedraagen wordt: - zoo ook met de woorden; veelen waren
				eertijds alleen poëtische woorden; men zag ze niet, dan somtijds, in een
				gedicht; - eindelijk werden zij in de taal van het algemeen gebruik
				overgebragt; toen verwekten zij minder oplettendheid - men zag ze, nu en dan,
				in een gedicht - doch het waren woorden uit het gemeene leven! - met den tijd
				worden zij oud, en, even als de kleederen, tot een ander gebruik, gebezigd.
				- 
			 Dullaart heeft zeer veele schoonheden, die de zijne zijn;
				doch het komt mij voor, dat hij, op veele plaatsen, te kunstig is; hij heeft,
				nu en dan een gezogte tegenstelling, die wij meer begrijpen dan
				voelen. Van dezen aart zijn veelen zijner lijkdichten en grafschriften.
				Men zie maar eens zijn bijschrift, 
		   
		   
			 Op den kwaden rijkeman.
 
			  
				Die altijd met gebraad den disch pleeg t'overlaaden,  
				Dien wordt in 't helsche vuur de wellust
				  uitgebraaden.  
			 
 
			 
{==60==} {>>pagina-aanduiding<<}
Deze gedagte is waarlijk niet zeer kiesch! veel
				kiescher, doch zeer kunstig is het stukje: 
		   
		   
			 Op het laatste graf van Lazarus.
 
			  
				Hem, die ten tweedenmale een lijk begraven
				  is,  
				Verstrekt de tweede dood tot geen
				  verdoemenis:  
				Hij wagt ten jongsten dage als 't graf hem weer moet
				  geven,  
				Na deze tweede dood een derde en eeuwig leven.  
				Of zoo het leven, hier begraven in
				  verdriet,  
				Veel minder leven hier dan stadig sterven
				  hiet,  
				Verwagt hij, als hem God de volle vreugd komt geven,  
				Na zijne tweede dood nog eerst zijn eerste leven.  
			 
 
			 Zoo is ook het grafschrift op: 
		   
		   
			 Seneka.
 
			  
				Hier mijtert Seneka, wiens deugd de dood verschoonde, 
				
				't Vergif eerbiedig was, de vlijm genade bood:  
				Maar of schoon Nero zag dat zij gevoelen toonde,  
				Bleef hij noch meer verhard dan vlijm vergif en
				  dood.  
				En had het deze drie aan leven niet ontbroken,  
				Hij had zich ook op dood, vergif en vlijm gewroken.  
			 
 
			 woordspelingen, en al te kunstige tegenstellingen zijn nog maar al
				te dikwijls, bij onze hedendaagsche dichters, schoonheden, die, voor het
				eenvouwige, natuurlijke en edele, worden voorgezet: de een of ander mijner
				lezeren zal 
{==61==} {>>pagina-aanduiding<<}
zich wel een voorbeeld kunnen te binnen brengen! -
			 
			 Dullaart is, dunkt mij, niet
				gelukkiger, dan in ernstige gedichten; deze zijn de toon, waarop zijn ziel
				gestemd is. In zijne navolgingen van 
				 David's gezangen, heeft hij
				schoonheden, die zeer groot zijn. - Wij hebben in onze taal, nog maar weinig,
				van de, zoogenaamde, stigtelijke poëzij, die waarlijk goed
				is. Ik spreek niet van het zedelijk goed, in deze stukken; - of van het goede
				oogmerk des schrijvers: - dan zouden wij bundels genoeg kunnen aanvoeren:
				-kleine - en groote Harpjes, Sion's Halleluja's - en meer
				anderen; doch, die al doorgaands het meest geschikt zijn, voor een' godsdienst,
				wiens grootste eisschen - een slapend verstand - en een gekluisterde rede,
				zijn! 
			 Voet, de verdienstelijke
				Voet, is een man, die, onder de hedendaagsche dichters, in het vak der
				stichtelijke poëzij, mogelijk wel den eersten rang bekleedt. Zijne
				gezangen hebben veel voedzel voor godvrugtige harten; schoon 't misschien beter
				geweest ware, zoo hij zijne aanspelingen, op den Joodschen godsdienst, wat meer
				hadt agtergelaten. Hij schreef voor Christenen - voor Christenen, in 't ge-
{==62==} {>>pagina-aanduiding<<}
meen;
				en kon Voet wel vooronderstellen, dat alle - dat de
				meeste Christenen, kundigheden genoeg hadden, van een' Godsdienst, die hun, wat
				de plegtigheden betreft, niet regtstreeks aangaat. Van het overdrevene, in dit
				soort van gedichten, zijn ook wel voorbeelden voorhanden - zij hebben veel
				overeenkomst met de schilderijen der Chineesen. - 
			 Wanneer zal het gelukkig genie eens geboren worden, dat
				ons, gezangen voor den godsdienst, leveren zal? - Gezangen, waardig aan
				den Godsdienst? - Gezangen voor allen? - ô! Gij! wie gij ook wezen moogt
				- 't zij gij nog in de gedagten van God sluimert! - 't zij gij reeds, van den
				schoot uwer moeder, de schoone natuur, vrolijk, aanlagcht - gelukkige
				sterveling! welk een eer - welk een voldoening - zal het eens, voor u, zijn,
				den Godsdienst uwer medemenschen, door uwe liederen, te versterken! - wat is
				edeler dan de Godsdienst, in zijnen ganschen omvang! - Gelukkige dichter! hoe
				benijdenswaardig zal uw lot zijn! - - 
			 Dullaart zoo als ik zeide, zou
				het gelukkigste geweest zijn, in stigtelijke gedichten; doch zijn beste, van
				dien aart, zijn navolgingen van David's gezangen. - Jammer, dat
				
{==63==} {>>pagina-aanduiding<<}
hij, in 't algemeen niet kiesch genoeg in zijne uitdrukkingen is,
				doch dit gebrek - is het gebrek van zijn eeuw! - Het zal onzen landgenooten
				niet onaangenaam zijn een proef van dezen dichter te geven; zij is, zoo het mij
				toeschijnt, op veele plaatsen, uitmuntend. 
				 * 
		   
		 
		 
		  
{==64==} {>>pagina-aanduiding<<}

			 Dichtkundige uitbreiding over Koning Davids CIVde
				Harpgezang.
 
			  
				ô Oppervorst van 't hemelrijk,  
				Wij weeten dat der Englen schaaren,  
				Uw lof, naar eisch, met hun muzijk  
				Alleen maar kunnen openbaaren;  
				Maar evenwel een zedig vier  
				Ontvonkt de geesten in onze aderen,  
				Om uw voorzigtig albestier  
				Met een geringer galm te naderen;  
				Een drift, die uit geen waan of ijdlen hoogmoed groeit,  
				Maar die, uit liefde tot uw liefde, eerbiedig vloeit. 
				   
{==65==} {>>pagina-aanduiding<<}

				Waar is de geest, die vatten kan  
				De wondren van uw wonder wezen?  
				Wat tafereelen zijn 'er van?  
				Of in wat boeken kan men 't leezen?  
				Gij vreest geen vreesselijke wet,  
				Die d'ondergang van alle menschen  
				Op 't sterflijk voorhoofd heeft gezet.  
				Geen tijd uw schoonheid kan verslensen.  
				De hemel is uw troon; uw staf de zon, wiens gloed  
				Uw kleedinge is; en de aarde een bank voor uwen voet. 
				   
				Gij hebt de lucht met hemels vuur  
				Bezielt, waar in het oog kan weien,  
				Wanneer gij zingt in haar azuur  
				Gekleinsde tintelvonkjes spreien.  
				Gij schenkt het druipende kristal,  
				Bevrijd van de ongenâ der winden,  
				Den dageraat voor hemelval,  
				Wanneer ge uw gramschap in wilt binden;  
				Maar als 't weêrspannig volk uw toornesluize ontsluit, 
				
				Stort gij het, als een zee, op onze koppen uit. 
				  
{==66==} {>>pagina-aanduiding<<}

				De Zegepraal stapt moedig voor  
				Uw' wâgen, dien de winden trekken,  
				Waar diamanten, rijk van gloor,  
				De barrenende wielen dekken,  
				Die midden door de donderlucht,  
				Langs ongebaande spooren rollen,  
				Daar de Englen met een volle vlucht  
				Omzwindlen zonder suisebollen,  
				Belgzuchtig op de lucht, die op haar kristalijn  
				Hun Koning draagt, daar zij zijn hovelingen zijn. 
	  				 
				Die geesten, als zij 's Vorsten hoôn  
				Op 's warelds hoornen willen wreeken,  
				Bedekken al het veld met doôn,  
				Die voor hun bliksemslagen streeken.  
				Wie ziet hun aanschijn zonder schrik,  
				En hun geduchten arm aan 't woeden?  
				Hun ijver is een oogenblik.  
				Zij straffen met hun scherpe roeden  
				Zo wel d'ontrouwen dienst van een betulband hoofd,  
				Als van een' akkerman die in zijn wijngaart slooft. 
	  			
{==67==} {>>pagina-aanduiding<<}
	 
				Maar zijn het de Englen dan alleen?  
				Die uwen toornegloed verkonden,  
				En brijz'len de onbesuisde leên  
				Van ons, die uwe wetten schonden?  
				ô Neen! het schittrend bliksemvier,  
				De dommelende donderslagen  
				Telt gij ook onder uw banier,  
				Daar Zefyr, om zijn deel te draagen,  
				In uw' gewijden krijg met felle buien ruist,  
				Zo wel als Aquilo, die op de golven bruist. 
				   
				Maar 't is genoeg het recht gemeld  
				Uws toorns, zoo zwaar om neêr te zetten.  
				Nu eens den volke voorgestelt  
				Uw' weldaân en uw' liefdewetten.  
				Wat werdt op 't aardrijk vrugt gemaait,  
				Naar gij den oord der hemelkringen  
				Met starren rijklijk had bezaaid,  
				Die gij, haar Schepper, kunt bedwingen,  
				Om, als het middelpunt der hemelen, die gaan  
				Ontbloot van tegenwigt, voor altoos stil te staan. 
  				 
{==68==} {>>pagina-aanduiding<<}

				De watren, als een mollig kleed  
				Gespreidt op al het aardrijk, ruischten  
				Met losse golven wijd en breed,  
				En om de hooge bergen bruischten:  
				Gij spraakt maar slechts een enkel woordt:  
				De zee deisde aanstonds in haar stranden.  
				Zoo ras uw' adem wordt gehoort  
				Vreest zij den vinger van uw' handen  
				In 't midden van haar schuim, haar gramschap en geweld,  
				Mits gij haar' woesten plas een scheitspaal hebt gesteld. 
  				 
				Straks scheen het onversaagt geslacht  
				Der bergen, uit het dal gebooren,  
				Als met eene onweêrstaanbre magt  
				De Maan in haaren loop te stooren.  
				De dalen stelden schatten voor,  
				Ten trots der heuvelen, die bloeien;  
				De Roos ontstak haar purpre gloor  
				En vreesde voor geen scherpe boeien;  
				Haar schoonheid door geen wet van dorenen gedoemt,  
				Beheerschte 't zoete rijk van 't aangenaam gebloemt. 
  				 
{==69==} {>>pagina-aanduiding<<}

				Gij liet de bronnen langs een padt  
				Zeer heimlijk door de bergen vlieten,  
				Om zo den ligtvergangbren schat  
				Der bloemrijke akkers te begieten;  
				En, om onze afgematte leên  
				Op 't lieffelijkste in slaap te suissen,  
				Steeds langs den glibberigen steen  
				Haar kristallijn op de oevers bruisschen,  
				Daar 't visje flikkert met zijn zilvre huid in 't licht,  
				En blikt de goude zon in 't lichtrijk aangezigt. 
				   
				In dit kristal vindt ijder dier,  
				Vermoeit van naar zijn gâ te draaven,  
				Een kostlijk middel om het vier  
				Van zijn aanmechtig hart te laaven.  
				Zien we in 't geboomt, dat de oevers boort,  
				Het pluimgedierte nederstrijken,  
				Wij worden reis op reis bekoort  
				Door 't mengelen van zijn muzijken,  
				Als de Echo op haar beurt zijn' toonen hadt gevat,  
				Die met ontleent geluid in deezen zangstrijd tradt. 
				   
{==70==} {>>pagina-aanduiding<<}

				Zien wij de hooge bergen aan:  
				Gij drenkt hun' lommerrijke toppen,  
				Waarom de wolken weemlen gaan,  
				Met verschen daauw of regendroppen.  
				Des morgens als der starren roem  
				Zo schoon in 't Oosten aan komt brallen,  
				Laat gij op ieder blad en bloem  
				Gesmolten diamantjes vallen.  
				Dan bromt de nijvre zwarm der bijtjes met een vlugt,  
				En puurt den honing uit die traantjes van de lucht. 
				   
				Wanneer 'er zo veel gloed als licht  
				Uit 't oog straalt van den Vorst der tijden,  
				Die in den Kreeft zijn wooning sticht,  
				Waar in hij op zijn kar komt rijden;  
				En als de bloemhof schade lijdt;  
				De groene beemden bruin verbranden;  
				De boom zijn doove loof versmijt,  
				Ziet gij op onze dorre landen,  
				En stort een voedzaam vocht uit 's hemels boezem neêr, 
				
				Dat geeft den bladen glans, en 't veld zijn glorij weer. 
				   
{==71==} {>>pagina-aanduiding<<}

				Nu streelt ons d'aard door zeen van
				  goud,  
				Met dubbele oegsten overlaaden,  
				Die gij ververscht en onderhoudt  
				Om onzen honger te verzaaden.  
				Hier bukt de blonde korenaar,  
				En kost den boer meer zweet als traanen.  
				(Gezegende arbeid valt niet zwaar.)  
				Ginds staan de groene olijvelaanen,  
				En zijpelen van vet, daar ze in haar somber groen  
				Wel best het heilzaam sap der duiven rijpen doen. 
				   
				ô God! wat 's uw mildaadigheid  
				Een voedstermoer voor vee en menschen,  
				Als gij hun armoê spijs bereid  
				En hun verschaft het geen zij wenschen!  
				De wijn, wanneer zij kwijnen gaan,  
				Kan 't zwoegend hart weêr adem geeven,  
				En biedt de ziel verkwikkinge aan.  
				Door uwe zorge wordt hun leeven  
				En zwakke spieren weêr met nieuwe jeugd verstaalt,  
				Die op de kaaken speelt en in het aanschijn praalt. 
				   
{==72==} {>>pagina-aanduiding<<}

				Uw oppervorstelijke hand  
				Wrong cedren, die de winden beuken,  
				Gelijk een groenen tulleband  
				Om Libans hooge kruin, vol kreuken.  
				Gij druipt op hun onsterflijk loof  
				Met verschen daauw, en geeft hun sierte  
				Bij beurt den winden tot een roof:  
				En voor het ligtste pluimgedierte  
				Hebt gij, tot een bewijs van uw zorgvuldigheid,  
				In 't lommer van hun loof de nestjes toebereid. 
				   
				De hinden, hittig nagespoort,  
				Geeft gij zelfs toevlucht om te schuilen  
				Daar 't ijs de spitse bergen boort,  
				Waarom de snuggre honden huilen.  
				Gij brengt de bloode haazen tot  
				Hun leger, waar zij in vernachten;  
				En drijft den beer in 't woeste grot.  
				Zij moeten, alle, uw' zorgen achten.  
				En gij zijt niet min groot wanneer gij hen bestiert,  
				Dan als uw magtige arm de hemelkringen zwiert.  
				  
{==73==} {>>pagina-aanduiding<<}

				De Zon, die zich met straalen hult,  
				Waar voor alle andre glanssen zwichten,  
				Werd, toen zij de aarde eerst hadt verguld,  
				Gekroond als Koningin der lichten.  
				Gij, die haar krachten vruchtbaar maakt,  
				Woudt haar met zoo veel glans verrijken:  
				Dies zij om u in liefde blaakt:  
				Gij stiert haar naadren en haar wijken:  
				En 't is u te geval dat zij in 't zoute nat  
				Haar gloênde vlammen dooft en daaglijks weêr
				  hervat.    
				De Maan, vol wisselvalligheên,  
				Die tusschen duizend zilvre ronden  
				Berijd een kar van elpenbeen,  
				En jaagt van ebbe en vloed de stonden,  
				Betwist, zoo 't schijnt haar heerlijkheid.  
				Uw wijsheid tekent haar de tijden:  
				Heur troon, met starren ingeleid,  
				Geeft ons, wanneer zij op komt rijden,  
				Een aangenaame schim van d'arbeidzaamen Dag,  
				Ten spijte van den Nacht, die 't licht niet velen mag. 
				   
{==74==} {>>pagina-aanduiding<<}

				Dan brult de jonge leeuw ten disch  
				En tragt zijn balg met bloed te voeden:  
				Want deeze lichte duisternis  
				Is doodsch gelijk zijn doodlijk woeden.  
				De Luipaard, Tijger, en de Beer  
				Reikhalzen mede naar uw zorgen:  
				Gij geeft (wat is uw goedheid teêr!)  
				Hun versche prooien voor den morgen.  
				Of schoon uw vriendlijkheid hun wreedheid wat belet,  
				Noch schaft gij bloedig aas op 't doodelijk banket.  
				  
				Zo ras de Dagstar uit de poort  
				Van 't Oost de schaduwen gaat jaagen  
				Moet dat verwoed geslachte voort  
				Zijn' roof in sombre grotten draagen.  
				De mensch, die dan den dag begroet,  
				Laat noode 't klamme leger slippen,  
				En werkt in voor- en tegenspoed.  
				Nu denkt de Stierman aan de klippen;  
				De Visscher aan zijn net; de Koopman om zijn geld;  
				De Herder aan het vee, en de Akkerman op 't veld.  
				  
{==75==} {>>pagina-aanduiding<<}

				Dus zien we uwe onnaspeurbre magt  
				En uwe mildheid, Heer der Heeren.  
				Gij schiept het alles door uw kracht.  
				Uwe oogen moeten 't al regeeren.  
				De Hemel, 't Water, Lucht en Aard  
				Verkondigen voor ieders oogen  
				Uw hooge wijsheid ongepaart:  
				Die kan verneedren en verhoogen:  
				Die brengt de schepselen in rust, gedwee en stil,  
				En wapent hen wanneer zij oorlog voeren wil.  
				  
				Gij schiept de Zee, waarin het schip  
				Vindt vrijen doortogt voor zijn zeilen,  
				Ondanks de barre en scherpe klip;  
				En leert den mensch de starren peilen.  
				Gij schiept, deeze Alheid tot een praal  
				Een vak, voor allerhande dieren.  
				Voor hun, die in zijn waterzaal  
				Of langs zijn leevend marmer zwieren,  
				Hebt gij den Walvisch als een oppervorst gekroond,  
				Die op der golven rugge een gansche rots vertoont.  
				  
{==76==} {>>pagina-aanduiding<<}

				Gij schaft hun in den afgrond spijs, 
				
				En wilt niet van uw oor verjaagen  
				De beesten, die, met heesch gekrijs,  
				Om een gelijke weldaad vraagen.  
				Hun stem versmoort niet in de lucht.  
				Gij stilt door uwe milde handen,  
				Vol overvloed, hun bang gezucht  
				Wanneer de dorre gronden branden.  
				En wierden zij niet door uw gunstig oor beheert,  
				Zij waaren tot een niet of warrelklomp verkeert.  
				  
				Maar als ge, uw wraaklust ten geval,  
				Ontsluit des afgronds wijde sluizen,  
				En stort een zundvloed in ons dal,  
				Die wegspoelt vruchten, vee en huizen,  
				Kan slechts een oogenblik, een woord,  
				Naa dees gerechte straf, de wolken  
				Weêr drijven in de waterpoort,  
				En de aarde weer op nieuws bevolken:  
				Want als gij uwen wrok en gramschap temmen wilt,  
				Wordt d'uitgedreeven wind en norsse zee gestilt. 
				   
{==77==} {>>pagina-aanduiding<<}

				Dat eeuwig uwen naam zo rijk  
				Gelooft zij in het koor der Engelen,  
				Die onder 't hemelsche muzyk  
				't Muzijk van hunne zangen mengelen:  
				En wij met eene zorg, vol zucht,  
				Zoo lang wij hier op aard verkeeren,  
				Onze oogen opslaan naar de lucht;  
				Uw wezen uit uw' werken leeren;  
				Ja dat deeze Alheid fluks een enkle tempel word',  
				Daar de een' tot 's anders trots gebeden voor u stort. 
				   
				Uw' liefde is ons een steun en staf:  
				Maar als wij uwen naam verachten  
				Verbrijzelt ons uw hand tot kaf.  
				Uw gramschap prikkelt uwe krachten.  
				Een eenige oorzaak is genoeg  
				Om de aarde en al haare ingewanden  
				Te slingren op een andren boeg:  
				Dan doet ge uw' fellen bliksem branden:  
				Uw donder daveren, dan dreunt de vaste kruin  
				Van 't rookende gebergt': dan storten steên tot puin. 
				   
{==78==} {>>pagina-aanduiding<<}

				Wel aan! 'k geeve u mijn trouw te
				  pand'.  
				'k Zal, om mijn liefde te vernoegen,  
				Het vingerspel van mijne hand  
				Aan 't maatlied van mijn stem steeds voegen.  
				Ontfang, ontfang dit laag gedicht.  
				Ai! laat het d'Englenreien hooren.  
				Och! dat het slechts mijn broeder sticht'!  
				En komt mijn lied een mensch ter ooren,  
				Die mijn gering verstand en geest versmaaden wil,  
				Hij sla zijne oogen op mijn' ijver, en zwijg' stil. 
				   
				Indien het u, ô God! behaag'  
				Die naar de stem van 't hart wilt hooren,  
				Dat ik zo hoog een zangstof waag',  
				Zal ik noch eens de ruime kooren  
				Van uw' gewijden tempel gansch  
				Vervullen met een' galm van stemmen,  
				Die juichende van trans in trans,  
				Op heilige offerluchten zwemmen.  
				Loof dan, mijn ziele, loof den Heer met heilgeschal,  
				En prijs zijn' grooten naam altoos en overal.  
			 
 
		   	  
		 
  		 	
  		 	
  		 		
{==t.o. 78==} {>>pagina-aanduiding<<}
  		 		
  		 		BERIGT VOOR DEN BINDER. 
  		 		De stukjes moeten niet doorgestoken worden; en by het afgeven
  		 			van een algemeenen tijtel, moet men de tijtels voor ieder stukje
  		 			wegsnijden. 
  		 				  
  		 		
{==achterzijde t.o. 78==} {>>pagina-aanduiding<<}

  		 		
{==t.o. 79==} {>>pagina-aanduiding<<}

  		 		De Poëtische Spectator, 
  		 		uitgegeeven door eenige vaderlandlievende vrienden. 
  		 		Tweede stukje. 
  		 		Te Amsteldam, Bij A. Mens Jansz., MDCCLXXXVI.
  		 		
{==achterzijde t.o. 79==} {>>pagina-aanduiding<<}

  		 	
  		 	
		 
			 
			 
{==79==} {>>pagina-aanduiding<<}
[Tweede stukje.]
Mijne Heeren!
 
			 Met veel genoegen las ik het eerste stukje van uwen
				poëtischen spectator. Daar ik zelf meer of min digter ben, en ook het
				theoretisch gedeelte der dichtkunst eenigzins heb doorgelopen, heb ik dikwijls
				verlangd naar een soortgelijk werk; ik heb zelfs wel eens het voornemen gehad,
				om een dergelijk geschrift aantevangen; maar het ontbrak mij aan medegenooten;
				en mijne bezigheden zijn te veelvuldig om het alleen te ondernemen; deswegen
				verblijdde ik mij, dat gijlieden mij zijt voorgekomen; en uw plan behaagt mij
				volkomen; maar gij zult er uw werk aan vinden. Alle uitkomende stukken dunkt
				mij, moeten uwe aandagt naar zig trekken; op dat daar uit de Natie zie,
				hoedanig de tegenwoordige staat onzer dicht-
{==80==} {>>pagina-aanduiding<<}
kunst zij, en in welken
				rang, men de dichters die thands leven en werken, of die zig beginnen te
				vertoonen, plaatsen moet. Gij zult uw tijd moeten besteden in de rijmelaars als
				rijmelaars te doen kennen, om, was het mogelijk, hen te doen zwijgen; ten
				minsten hun te beletten van de ware dichters te overschreeuwen. De ware
				dichters moet gij hunne zwakke zijde zo wel doen kennen, als hun den verdienden
				lof toezwaaien, en dit alles met kunde, oordeel en onpartijdigheid. Dichters
				van vorige jaren wenschte ik ook wel in het regte daglicht gesteld; hunne
				gebreken, hunne schoonheden, hunne stijl, hunne manier aangewezen en zo hunne
				wezenlijke waarde aangetoond te zien, op dat men eens besliste, hoe ver
				Nederland het in de poëzij waarlijk gebragt heeft. Hoe verkeerd, hoe
				oppervlakkig, is daarom dikwijls geoordeeld; over Voet, bij voorbeeld, dien ik ook bewondere en in zijn
				leven gekend en bemind heb, was eene geheele verhandeling te schrijven, waarin
				veel gewigtigs kan gezegd worden. Zo ook over Feitama, 
				de Bosch, 
				Rotgans, 
				de Marre, 
				Pater, 
				van Winter, 
				van Merken en veele anderen. Zeker
				iemand vroeg mij onlangs om een lijst van Nederlandsche dichters, welke waardig
				
{==81==} {>>pagina-aanduiding<<}
ware in eene kiesche boekerij geplaatst te worden; - geen lijst
				van namen, slechts eischte hij, maar eene oordeelkundige lijst, waarin de
				onderscheidene verdiensten van elk, en de heerschende gebreken aangetoond en
				met voorbeelden bevestigd worden? Mij dunkt zulk eene lijst optegeven was ook
				uw werk, niet op eens, maar van tijd tot tijd; en zou het niet op deze wijze
				kunnen geschieden? dat gij in elk stukje van uw spectator eenige bladen voegde,
				waarin een of meer bekende dichters van Hooft
				af ontleed, en bekend gemaakt wierd; en dat in de overige bladen, de op nieuw
				uitgekomen stukken beoordeeld werden. Zijt gij te weinig in getal, zoekt hulp,
				ik wil ook wel eens het een of ander stukje opstellen, en u toezenden;
				bijaldien ik weet dat zulks niet onaangenaam of overtollig zoude zijn; want
				zeker, als men te veel werks moet afdoen, geraakt men ten agteren, of werkt
				oppervlakkig. Laat dit uw lot niet wezen, en zodanig echter zou het
				noodzakelijk moeten worden, als u de taak te omslagtig wordt. 
			 Laat mij toe dat ik u tot eene proeve van mijne denkwijze, mijne
				gedagten over de dichtstukjes in het eerste stukjen van de Proeven
				voor het verstand, den smaak en het hart mededeele.
			 
{==82==} {>>pagina-aanduiding<<}
Gij kent het boeksken: het is te Utrecht in den jaare
				1784. bij J.M. van Vloten uitgegeven. Ik meen
				de schrijvers, ten minste sommigen van hun te kennen. 
			 In het eerste dichtstukje dat het opschrift heeft na eene
				herstelling, leest men: 
			  
				Gelijk het tedre bloemtje  
				Zich voor de winden neerbuigt  
				En 't hartje weerloos kwijnt  
				Zo boog mijn jonge leven  
				Voor éénen wenk der Godheid  
				Zich neder over 't graf,  
			 
 
			 Het bijgevoegde en 't hartje weerloos kwijnt, komt mij voor
				een stopregel te zijn, - mijn bewijs is, dat als men het er uitlaat, de gedagte
				in eenvoudige natuurlijkheid wint; daar het nu de gedagte ingewikkeld en
				duister maakt. Wil men deze regel verbeteren, men stelle er voor: en siddert
				op zijn stoel. 
			 Het derde couplet heeft een soortgelijke regel. 
			  
				- De God des levens  
				Zag neder op de waereld  
			 
 
			 Was dit niet genoeg? moest er de dichteres nog bijvoegen:
				doorliep het gandsche ruim. Was het niet genoegsaam dat God op de
				waereld nederzag, om het gevaar waarin de dichteres zig bevind optemerken? Het
				smekend traantje 
{==83==} {>>pagina-aanduiding<<}
bevalt mij ook niet: het diminutivum doet
				hier of geene of eene verkeerde uitwerking; waarom niet eenvoudig gezegd: 
			  
				Daar zag hij ook mijn leger  
				Mijn tranen en gebeden
				       of: Hij zag mijn stille
				  tranen;  
				En sloot mijn gapend graf.  
			 
 
			 Wat het laatste couplet aangaat, de voorstelling daarin is al te
				afgebroken om duidelijk te zijn. 
		  	  
		  	 
				En nu, ach! nú mijn Schepper!  
				Hoe billijk was een offer!  
				Maar, ach! mijn zondig hart!...  
				Mijn Jesus! mijn Verlosser!  
				Slechts éénen droppel zoenbloeds,  
				En - alles is volbracht!! -  
			 
 
			 Dit kan men zonder de woorden eenigzints te verdraaiën, zeer
				wel zo verklaren, als of er stond: nu moest ik mijne dankbaarheid betoonen,
				maar mijn hart is bedorven, 
				Jesus heeft geleden, en dus behoeve ik
				niets te verrigten, dat is; ook niet eens dankbaar te zijn. - Ik weet wel dat
				de dichteres het zo niet gemeend heeft, en datze louter heeft willen zeggen.
				Mijne dankbaarheid is zo bezoedeld en gebrekkig, dat ik de gerechtigheid
				van Christus noodig heb; maar zij zegt het echter
				niet: - een bewijs hoe moeilijk het is afgebroken te schrijven en teffens te
				zorgen dat 
{==84==} {>>pagina-aanduiding<<}
onze voorstelling niet verkeerd kan uitgelegt worden.
				Over het geheel is dit stukje vol gevoel, bevallig en treffend. 
			 Het volgende dichtstukje heeft het opschrift: 
		   
		   
			 De stormwind.
 
			 Ode.
			  
			 Wat is het plan, het hoofddenkbeeld? Dit: Het is nog stil, maar
				van verre hoore ik den wind: hij komt, en doet zijne uitwerkingen gevoelen; zo
				zal het ook zijn in den jongsten dag, er is eenige gelijkheid tusschen den
				aannaderenden stormwind en de komst van God om dooden optewekken. - Hemel,
				aarde, Engelen worden aangemaand als tot hun werk; en het slot is: dat de
				dooden leven zullen. 
			 Of men zulk eene opgegevene gelijkheid, waarin hier en daar een
				treffend gezegde voorkomt, doch waarin eigenlijk de éénheid
				ontbreekt; eene Ode noemen kan; twijfele ik. Het is een stuk van een
				Ode, niet meer nog als een fragment. De dichter had het kunnen gebruiken hier
				of daar, of het voltooien en dan uitgeven. Maar ik heb wel eens meer opgemerkt
				in jonge dichters dat zij deze of geene treffende regels, waarin
				één voornaam denkbeeld wordt voorgesteld, bij elkander hebben,
				
{==85==} {>>pagina-aanduiding<<}
er een tijtel voorzetten, zonder regt te onderzoeken, of
				het dichtstuk afgewerkt zij en de tijtel voldoe aan den inhoud: dit stukje ten
				minsten is dunkt mij van dien aart. Het zijn enkele, losse gedagten over de
				toekomende opstanding, bij gelegenheid van een stormwind, ontsproten uit eenige
				opgemerkte gelijkheden - maar nu de voorstelling zelven. 
			  
				De stormwind nadert. - 'k Hoor hem in 't oosten reeds 
				
				Hier is nog stilte. -  
			 
 
			 Behalven dat onze meeste stormen uit het Noord of Zuidwesten
				komen, zo gebeurt het alleen bij eene sterke donderbui, dat men den storm van
				verre hoort aankomen, terwijl het nog stilte is waar men staat - maar hier is
				geen blijk van eene donderbui, dus is dat begin wat onnatuurlijk of
				gedrongen. 
			 In het tweede couplet leeze ik: 
			  
				De vlakte siddert. -  
			 
 
			 Hoe dit mogelijk is zonder aardbeving begrijpe ik niet: ik kan het
				mij volstrekt niet verbeelden; zo min als de algemeene voorstelling 
			  
				't Aardrijk eerbiedigt hem. - (den stormwind)  
			 
 
			 Schoon intusschen is deze voorstelling van den wind. 
			  
				Daar treedt hij vorstlijk en doet de eiken  
				Achter zich langsaam en dankbaar rijzen.  
			 
 
			 
{==86==} {>>pagina-aanduiding<<}
Dit is natuur; maar de laatste regels wederom
				begrijpe ik niet: de dichter had gezegd in het derde couplet: 
			  
				Zo zal (namelijk gelijk ik gezegd heb van den wind) in
				  's waerelds rustenden avondstond  
				Mijn God verschijnen over het dooden rijk  
				Hij zal, in almachtvollen stormwind  
				Donderend wandelen door de schepping.  
			 
 
			 en daar op had hij deze opwekking aan hemel, aarde en engelen
				laten volgen. 
			  
				Ontrolt u dan, gij plechtige hemelen!  
			 
 
			 Hier mag ik vragen, wat moeten de hemelen doen als zij zig
				ontrollen? de Bijbel leert ons dat de hemelen zullen opgerold worden als een
				oud, afgedragen kleed, dat niet meer van gebruik zal zijn, maar dit komt hier
				in 't geheel niet te pas, want op het tijdstip waar van de dichter spreekt,
				waaren de hemelen nog niet opgerolt, en wat wil het dan zeggen ontrolt
				u: best verklaart of verandert men het door of in ontsluit u,
				namelijk om de verrezene gelovigen te ontvangen. 
			 Maar nu verder 
			  
				Ontrolt u dan, gij plechtige hemelen  
				Gij aarde siddert! - looft hem, ô Englen!  
				Dan zal de onsterflijkheid verrijzen  
				Achter hem zullen de dooden leven!! -  
			 
 
			 De derde regel is mij geheel onverstaan-
{==87==} {>>pagina-aanduiding<<}
baar; het is
				echter een speling of zakelijke weerklank op deze twee regels van het tweede
				couplet: 
			  
				Daar treedt hij vorstlijk, en doet de eiken  
				Achter zich langsaam en dankbaar rijzen.  
			 
 
			 Maar wat is in de straks gemelde regels de onsterflijkheid,
				en wel de onsterflijkheiddie verrijzen zal, en agter welke de dooden
				verryzen zullen, even als de eiken agter den stormwind hunne kruinen
				opheffen. Dit beeld kan ik mij niet voorstellen; het verwekt bij mij in 't
				geheel geene denkbeelden. - Er moest wat de zin betreft, staan: dan, als Gods
				almagt over de aarde zweeft, zullen agter dezelve de graven zig openen en de
				dooden verrijzen. 
			 Wat nu de verzificatie aangaat: het alcaricum is voor onze taal en
				prosodie vrij wel geschikt, dan daar het zig alleen door de cadans moet staande
				houden, terwijl het de hulp van het rijm mist, zo vordert men met regt veel
				kieschheid met opzigt tot de lang- en kortheid der lettergreepen; en misprijst
				met alle reden, zodanige voeten, in welke dezelve niet genoegsaam is in agt
				genomen; als bij voorbeeld in dezen regel van het tweede couplet: 
			  
				Daar treedt| hij vorst|lijk en |doet de |eiken  
			 
 
			 
{==88==} {>>pagina-aanduiding<<}
Alwaar verscheiden Sijlben verkeerd geplaatst zijn,
				het welk de melodie wegneemt: zo was ook in de tweede regel van het eerste
				couplet 
			  
				Hier is nog stilte.  
			 
 
			 De nadruk van den zin valt op hier, en die van de voet op
				is. 
			 Het volgend stukje is getijteld De held, het bestaat uit
				zestien regels, waar van elk eene gelijkheid opgeeft, de zeventiende regel is
				eene vraag wie dit onderwerp is; en de laatste antwoordt dat het een held is,
				trouwens dit wist men uit den titel reeds. Men ziet uit het aanvoeren van
				gelijkheden, dat het vernuftige eigenlijk het hoofdkenmerk is van dit stukje:
				laat ons zien of de gelijkheden wel getroffen zijn. 
			  
				Zijn rollend oog ziet als de zon  
			 
 
			 Wel, hoe ziet het dan? zo vuurig.... goed, maar wat doet er dan
				het woord rollend bij? Ephitheta kunnen niet kiesch genoeg worden
				uitgezogt: 
			  
				Hij ligt gelijk een stille zee 
				   *  
		
				Hij stapt gelijk een hoge storm,  
				Hij valt gelijk een trotsch palleis.  
			 
 
			 Deze drie gelijkheden komen mij voor niet 
{==89==} {>>pagina-aanduiding<<}
natuurlijk
				en duister te zijn. Hij ligt, ik betuig ter goeder trouwe niet te
				bevatten wat dit zeggen wil. - Is het? de held is gelaten, altoos
				tegenwoordig van geest, gelijk een door geen golven ontstelde zee, dan is
				het denkbeeld goed, maar de uitdrukking onbestemd. Zo is ook het stappen
				als de hoge storm; en men ziet zelden trotsche paleizen zo maar
				omver vallen, deze laatste gelijkheid is al te ver gezogt. 
			  
				In moed verplettert hij de rots.  
			 
 
			 Daar mangelt ook wat: als een rots te staan is een gewoon gezegde
				van een held; maar een rots te verpletteren, is dat in de natuur
				
{==90==} {>>pagina-aanduiding<<}
mogelijk? en eindelijk, wanneer de dichter zegt: 
			  
				In wijsheid zweeft hij de englen na.  
			 
 
			 Dan wordt er eigenlijk niet beslist, hoe ver hij noch agter is;
				op zijde zweeven zegt men, maar nazweeven is een zeer
				dubbelzinnige uitdrukking.
				 
			 Voor het overige verraadt ook dit stukje den dichter, er zijn
				natuurlijke trekken, wel getroffen gelijkheden in. Het volgende 
		   
		   
			 Aan een schilder.
 
			 Is een rijmloos onregelmatig vers: een moeilijk metrum, schoon het
				al den schijn van gemaklijkheid heeft. - Was het niet noodig mijn Heeren, hier
				over eenige regels vasttestellen, opdat men geen gelegenheid geve, om de
				gebonden stijl slechts te doen bestaan in eenige woorden naar een zeker aantal
				van Sijlben in regels te brengen, en dan onder elkander te schrijven. In dit
				stukje is egter veel melodie; het is de uitdrukking van een vertorend minnaar,
				wiens meisje door een armhartig schilder, zeer afschuwlijk geschilderd was.
			 
			 De twee volgende, de verloren en gevonde vreugde
				zijn anacreontisch - en vol tedere 
{==91==} {>>pagina-aanduiding<<}
fijne en naive trekken. Zij
				moeten de beminnaars van deze soort van poëzij zekerlijk behagen: hier en
				daar egter treft men er eene dubbelzinnigheid in, die veel, en niet ten
				onregte, te veel heeft van het wulpsche. 
			 Eindelijk, de twee laatste stukjes in een album, en de
				dichter aan zijne vrienden, zijn van weinig waarde. Het eerste heeft een
				punt in deze regels. 
			  
				ô Schilders! weest toch Schilders!  
				En maakt op uw tafreelen  
				Geen misdruk van de schepping.  
			 
 
			 En dit punt is het eigenlijk, dat in dit stukje het treffende moet
				uitmaken: en het laatste heeft naar mijn oordeel weinig belangrijks in zig. De
				dichtkundige waereld zou er niets bij verlooren hebben, bijaldien zij dit
				stukje nimmer gekregen had; dan het is niet zelden het lot van zulke
				verzamelingetjes als deze Proeve is, dat elk der medeschrijvers zijne
				portefeuille uitschudt, en dat er daar door dikwijls stukjes ingelascht worden,
				welke de maker nergens beter wist te plaatsen, en egter gaarne gedrukt zag.
			 
			 Zie daar mijne Heeren! eene proeve van mijne wijze van
				recenseeren. Ik heb dezel-
{==92==} {>>pagina-aanduiding<<}
ve in eenige ledige oogenblikken
				ontworpen, en biede ze aan uwen kieschen smaak aan. Wilt gij 'er gebruik van
				maken, het staat u vrij, en zo niet, ik ben er volkomen mede te vrede: een
				volgend stukje van uwen spectator zal daaromtrent berigt geven. Hier op
				wagtende, noeme ik mij
				 
			 Uwen kunstgenoot 
			 ... N. 
			 ... T. 15 Febr. 1785. 
		   
		 
		 
		  
{==93==} {>>pagina-aanduiding<<}

			 Aan den schrijver van den voorgaanden brief.
 
			 Mijn Heer!
 
			 Uw vriendelijke brief was ons even eens, als de ontmoeting van
				een' landgenoot, in een vreemd gewest: ons lot is tot nog toe niet zeer gunstig
				geweest; over het algemeen beschouwt ons de Poëtische waereld met een
				soort van beledigend medelijden; men ziet ons - haalt de schouders op, en -
				draait zich om! Anderen, wier geest dezen top van zwijgende grootmoedigheid
				niet bereiken kan, zijn van gedagten, dat wij eigenlijk niets minder doen, dan
				den goeden smaak verwoesten. Sommigen meenen, dat de goede smaak, in ons
				Vaderland, reeds dien wasdom heeft, dien hij, bij mogelijkheid, verkrijgen kan.
				Welke uitmuntende stukken hebben wij niet! zeggen zij; en ondertusschen zullen
				zij u dingen laaten zien, die volmaakte voorbeelden zijn, om te vertoonen, wat
				de goede smaak niet is. - Waarlijk, mijn Heer! 
{==92==} {>>pagina-aanduiding<<}
is het geen
				kwelling der ziele, om, aan een genootschap van menschen, bij voorbeeld, te
				moeten bewijzen, dat de voordbrengzels van een' 
				Rubbens, waarlijk
				schilderijen zijn; terwijl deze menschen hunne uithangborden en
				afgezette printjes, als de bestmogelijke voordbrengzels der
				schilderkunst blijven beschouwen! - 
			 Wij hebben onder onze, thans leevende, dichters, zeker mannen van
				veel Genie: maar zou het wel verdienste voor eenen grooten boukundigen
				zijn, zoo hij alle zijne bekwaamheden slegts gebruikte, om kaartenhuisjes te
				maken? - De gedrogtelijke fabelhistorie is thans door onze dichters afgekeurd,
				en in een hoek geplaatst. Onze eerstäankomende dichters speelen 'er zo wat
				meê, zeker om dat er niets aan te bederven is; en het legio der
				bruiloftsrijmers vindt er den grond van zijn bestaan in. Deze afschaffing is
				ongetwyffeld een triomph voor den goeden smaak; maar hoe veele triomphen moeten
				hier nog bij komen, eer de goede smaak onder ons, zegepraalend, kan omgevoerd
				worden! Men moet waarlijk lagchen, wanneer men, uit onze oude dichters,
				plaatsen ziet aanvoeren, die modellen voor het tedere,
{==93==} {>>pagina-aanduiding<<}
naive en schoone moeten zijn; en die, ongelukkig, zo al niet
				geheel valsch vernuft - ten minste genoegzaam niets anders zijn, dan
				vergezogte, onkiesche gedagten en draaien. Ik heb allen eerbied voor onze oude
				dichters; 
				Hoofd enVondel zijn waarlijk groote mannen; doch sommige
				Cabaalen in ons land, leeven er even eens mede, als de geestelijken van
				een zekere kerk met de heiligen; door hen zeer groot te willen maken, maken zij
				hen belagchelijk. Zulk een handelwijze kan niet wel anders, dan een' nadeeligen
				indruk hebben, op den aankomenden dichter; de vooroordeelen, die wij in onze
				jeugd ontvangen, worden zeer zelden, in rijperen ouderdom beteugeld - en het is
				nog zeldzaamer, dat zij dan geheel uitgeroeid worden. 't Is alleen, aan weinige
				zielen, gegeven, zich boven alles te verheffen. 
			 Ik wenschte dat onze dichters wat meer, uit hunne eigene oogen,
				leerden zien; dan zouden wij ongetwijfeld, in allen opzigte, betere stukken van
				hen te wagten hebben. - 
			 Hoe veele dichters zijn 'er ook niet, die hunnen smaak vormen,
				naar tweede en derde Copijen, die, zeer gebrekkig, naar onze 
{==94==} {>>pagina-aanduiding<<}
oude
				dichters, zijn afgeteekend! Veelen kennen Hoofd en Vondel
				niet, dan bij naam, en evenwel zeggen zij, met eene groote deftigheid, dat deze
				mannen onnavolgbaar zijn! 
			 Onder de duizenden van prijsvraagen, die thans, in ons Vaderland,
				uitgeschreeven worden, zou deeze mogelijk geen der minsten zijn: WELKE ZIJN
				DE REDENEN, DAT ZOO WEINIGE ORIGINEELE DICHTERS ZICH ONDER ONS VERTOONEN? - EN
				WELKE ZOUDEN DE BESTE MIDDELEN ZIJN, OM DEZE BELETSELEN WEGTENEMEN? ? 
			 Maar - ik dwaal van het spoor! Het voornemen was alleen u, voor de
				blijken uwer toegenegenheid te danken, en mijn brief begint wel wat naar eene
				verhandeling te gelijken. 
			 Gij zult ons zeer verpligten, mijn Heer! als wij, nu en dan, iets
				van uwe hand mogen ontvangen; niet alleen wij - maar dat gedeelte der
				poëtische waereld, dat onzen arbeid, met genoegen, ontvangt, zal zeer aan
				u verpligt zijn. Daar gij uwen aandagt, over het eerste stukje der  
			 Proeven voor het verstand &c. hebt laaten
			 gaan, durven wij, zon-
{==95==} {>>pagina-aanduiding<<}
deronbescheiden te zijn, hetzelfde, met
			 opzicht tot het tweede stukje van u verwagten. Wij hebben de vrijheid genomen,
			 om, bij een uwer aanmerkingen een noot te voegen, die u misschien de
			 gedagte des dichters ook wat nader zal doen beschouwen. - Voet, zoo
			 als gij zegt, mijn Heer! hebt gij gekend, dus zoudt gij beter, dan een van ons,
			 geschikt zijn, om een proeve over zijn Genie en zijne schriften, den
			 waereld mede te deelen. 
			 Alles, wat gij zult gelieven bijtedraafen, mijn Heer, zal ons
				aangenaam zijn; zoo gij u, op de eene of andere wijze, nader aan ons bekend
				wilt maken, dit zal ons ook zeer tot genoegen zijn: onze taak is zeker zeer
				uitgebreid: en wie is de gelukkige man, die het tot zijne eenige bezigheid kan
				rekenen, den smaak zijns Vaderlands te helpen hervormen. 
			 Wij hopen eerlang blijken te hebben, dat deze bijdraagen de eenige
				niet zijn, die wij van uwe hand te wagten hebben!
		  	
			 Uit naam van ons gezelschap. 
		   
		 
		 
		  
{==96==} {>>pagina-aanduiding<<}

			  Proeve van slaapdichten, door O.C.F. Hoffham.
 
			 Te Amsteldam, by Pieter Johannes Uylenbroek,
				1784.
 
			 Verscheiden dichters, van alle tijden, hebben zich toegelegt, om
				de liefde en den wijn te bezingen; doch, voor zoo veel mij bekend is, heeft nog
				nimmer de slaap een' dichter gevonden, die hem zo eene groote reeks van
				gedichten heeft toegezongen, als de Heer 
				Hoffham gedaan heeft. Het plan
				is waarlijk luimig; doch, het is niet wel mogelijk, zoo veele stukjes
				agter elkander, op het zelfde onderwerp, te geven, die allen even
				interessant zijn; er moet noodzaaklijk eene ééntoonigheid
				in heerschen, die ons vermoeit, en minder gevoelig maakt voor de schoone
				trekken, die nu en dan voorkomen. Alle de stukjes in deze verzameling, zijn
				rijmloos, veelen hebben zeer veel melodie, doch dit hebben ze niet allen;
				sommige vaarzen hebben eene hardheid, die de lezing moeilijk 
{==97==} {>>pagina-aanduiding<<}

				maakt. De manier des dichters is meest die van Anacreon en Horatius, naar welken hij verscheiden
				parodiën gemaakt heeft; een der schoonste en luimigste is; De
				parodie van Horatius derden lierzang des vierden boek; 
		
			 
			 
	Aan Hypnus. 			  
				Wien gij, ô Hypnus! bij zijn
				  geboort'  
				Met een vrindelijk oog éénmaal hebt
				  toegelonkt,  
				Die verkrijgt nooit den gouden prijs  
				Van het Scolpisch legaat. Nimmer doorwaakt hij, bij  
				Epiktetus wijsgeerge lamp,  
				Eenzaam d'aakligen nacht. Nimmer, ja minder nog,  
				Zal hij de kostbaare ruststonden  
				Raatlend uitroepen, of steeken de wagttrompet  
				Van des torens verheven trans.  
				Maar de schaduw des wouds, 't ruischen des watervals, 
				
				Sust hem minzaam in zachten slaap,  
				Stort hem godlijke kunst, Lesbijsche vaerzen in!  
				De edele Ystad, vorstin der steên,  
				Neemt mij op in den rei haarer aartsdichteren;  
				En de giftige tand der nijd  
				Waagt zich niet aan mijn' roem. Hypnus! verheven God! 
				
				Die de lier mij in handen gaaft,  
				En het streelend gezang haar in de snaaren bliest;  
				Dit, dit alles is uw geschenk!  
				Dat Merkurius lier Argus insluimerde;  
				Dat de menigte alom op mij,  
				Als op Nederlands slaapdichter, met vingren wijst;  
				Dat mij Neêrland gulhartig mint,  
				(Zo het waarlijk mij mint) dit, dit is uw geschenk!  
			 
 
			 
{==98==} {>>pagina-aanduiding<<}
De ernstige en staatige gang der vaerzen brengt veel
				toe, om het luimige der gedagten te vergrooten. Luim te hebben, en luim te
				konnen voelen, is, zo als iemand zegt, een gave Gods; en zeker, niet iedere
				lezer - niet iedere poëtische lezer zelfs; is geschikt, om over de
				vernuftige voordbrengzels van den luim te oordeelen. Wij hebben onder onze
				vaderlandsche, luimige, voordbrengzels, nog zeer weinige stukken, die niet door
				laffe en dubbelzinnige trekken en woorden ontsierd zijn. 
				Huigens heeft onder zijne
				puntdichten er zeer veelen, die waarlijk luimig zijn - maar hoe veelen ook, die
				niets anders zijn, dan laffe woordspelingen, en gezogte draaiën? 
				Focquenbroch, zoo hij zich
				beschaafd hadt, zou zeker, in dit vak, met veel roem, hebben kunnen arbeiden;
				getuigen zijn sommige stukken, uit zijne gedichten. Ik heb hem thans niet bij
				de hand, om er voorbeelden van afteschrijven.Rustingh kan naauwlijks, om zijne morssigheid,
				genoemd worden; dat hij luim hadt; is zeker - maar hoe laag! hoe onbeschaaft!
				hoe vernederend voor het vernuft! Had 
				Weyerman een grooter en edeler
				ziel gehadt, ik twijfel niet, of de producten 
{==99==} {>>pagina-aanduiding<<}
van zijnen
				geest zouden ook voortreflijker geweest zijn 
				 *. 
			 Over het geheel zijn de gedagten, in deze verzameling, kiesch.
				Hier en daar komt een stukje voor, dat van weinig waarde is, bij 
{==100==} {>>pagina-aanduiding<<}

				voorbeeld, de parodie van zeker stukje, ik meen uit 
				Lessing. 
			  
				'k Weet niet met zekerheid  
				Of ik d'aanstaanden nacht  
				Wel zal beleven,  
				Maar zo 'k den nacht beleef,  
				Weet ik met zekerheid  
				Dat ik zal slaapen.  
			 
 
			 Dit zegt zeer weinig. In het algemeen heeft de Dichter wat veel
				overgenomen en nagevolgt, schoon men zeggen moet, dat hij een zeer goed gebruik
				van zijne origineelen gemaakt heeft. De fabelhistorie der ouden geeft
				zeker den luimigen dichter een' grooten voorraad aan de hand, 't is ook alleen
				in soortgelijke Dichtstukken, dat die goden en godinnen draaglijk zijn; doch,
				de fabelhistorie, zoo als onze dichter die gebruikt heeft, belet te veel, eene
				eigene manier te vertoonen; met het gebruik dezer beelden werkt men te
				veel in den trant dier meesters, die 'er de eerste uitvinders van waaren; wij
				kluisteren onze oorspronglijkheid, en worden alleen navolgers. Ik zal nog een
				stukje afschrijven, dat zeker geen der besten is, doch mij vrij luimig
				toeschijnt, het is getijteld: 
		 
{==101==} {>>pagina-aanduiding<<}

			 
			 
	Voorrang des slaaps. 			  
				De zuigling kent nog niet  
				Den wijn: de grijzaard kent  
				Niet meer 't genot der min  
				De jongling proeft en kwijnt:  
				De man slegts drinkt en mint.  
				Maar allen kennen ze,  
				Genieten ze den slaap.  
				Ik sliep gewiegd, als kind;  
				Ik sliep, als jongeling:  
				Thans slaap ik als een man:  
				En zal, zo 'k hoop, eenmaal  
				Als grijzaart slaapen. En,  
				Welk blijd vooruitgezigt!  
				Ik zal een' langen nacht  
				Ten laatste slaapen in 't  
				Gemakkelijke graf.  
			 
 
			 Behalven het luimige, in de vier laatste vaarzen, is in het geheel
				een tederheid, die ons gansch inneemt. - Wij wenschen dat de poëtische
				waereld, in het vervolg, nog meer van deze hand ontvangen moge! 
		   
		 
		 
		  
{==102==} {>>pagina-aanduiding<<}

			  Voor Capellen tot den Pol.
 
			
			 Te Amsteldam, bij Allart en Holtrop.
 
	
			 't Is algemeen bekend, dat de boekhandelaars Allart en Holtrop,
				zoo dra als zij het overlijden van Capellen
				vernomen hadden, een som van zestig ducaten belooft hebben, aan den dichter,
				die het beste dichtstuk, ter gedachtenisse des Ridders, zoude opstellen, en hun
				toezenden. Dit dichtstuk, benevens eenige andere, die men den druk waardig zou
				oordeelen, zouden er bij gevoegd, zeer netjes gedrukt, en dus uitgegeven
				worden. Volgens dit plan is deze verzameling in de waereld gekomen. Er zijn
				drie dichtstukken in; het eerste is van den Heer  J.
				  Verveer, wien de eerprijs van zestig gouden ducaten is toegewezen:
				de andere zijn van de Heeren Bacot enNomsz; dan volgt er nog een herdersklagt in
				proza,Mirtillis genaamd. 
			 De dichtstukken der Heeren Verveer en Bacot zijn
				beide vrij lang; doch dit behoort zeker niet onder hunne verdiensten. - Maar
				
{==103==} {>>pagina-aanduiding<<}
laat ons het eerste, met den prijs bekroonde, stuk, eens wat van
				nabij beschouwen: eerst zullen wij het beloop van het geheele stuk, zoo kort
				mogelijk, opgeven, eer wij op bizonderheden blijven staan. Na den aanhef van
				het stuk, begint de dichter met een verhaal van de afwerping van het spaansche
				juk. Vervolgens komt hij, nu die tijdperken van ons gemeenebest, die wegens
				hunne haatelijkheid genoeg bekend zijn, aangestipt te hebben, op onzen tijd: de
				Godheid ziet met medelijden op Nederland - en belooft
				Capellen tot een redder te zullen geven. - Beschrijving van het
				Charakter van Capellen. - Aanspraak van de Vrijheid aan hem.
				-Capellen in de vergadering. - Eisch der Engelschen om hulp. - Door
				Capellen ontzegd. - Ondergang der militaire jurisdictie. -
				Afschaffing der drostendiensten. - Capellen de vergadering ontzegd. -
				Hersteld. - Aanmaning van Capellen tot wapening. - Wapening der
				burgeren. - Gerugt van Capellens krankheid. - Zijn laatste reden. - Zijn
				dood. - Lof van Capellen. - Des dichters aanspraak aan zijne
				landgenooten. enz. - Besluit. - 
			 Ziet daar lezers, een korte schets van het eerste dichtstuk; gij
				ziet dat alles, wat Capellen, 
{==104==} {>>pagina-aanduiding<<}
in het publiek, verrigt
				heeft, in het zelve verhaald - immers aangestipt, wordt. Groote, verhevene
				dichterlijke voorstellingen en beelden zijn in dit stuk niet; vinding en plan
				zijn ook niet in den aanleg. Moeten dichtstukken, tot lof van groote mannen,
				uit geregelde - naar orde des tijds - optellingen en beschrijvingen hunner
				uitgevoerde daaden bestaan? dit moge goed zijn, in redevoeringen, die ter
				gedagtenisse van voornaame mannen, in het publiek, gehouden worden: en dan nog
				kan zulk een onderwerp, zonder smaak, zonder genie, behandeld, niets dan een
				drooge kronijk worden. 
			 Den aanvang van het dichtstuk zou men niet wel van windrigheid
				kunnen vrijspreken; dus begint het: 
			  
				'k Ben een Bataaf - een vrijgeboren.-  
				De bloem der aardsche zaligheid -  
				Niets kan mijn vrije ziel bekoren  
				Wen Dwang haar naar de heilbron leidt.  
				'k Sproot uit het bloed der dappre Belgen!  
				'k Sta aan geen vorstelijke Telgen  
				Dien hooggeschatten eernaam af;  
				Hij geeft mij regt om lofgezangen  
				Voor mijnCapellen
				  aantevangen:  
				'k Mag nadren tot zijn heilig graf! -  
			 
 
			 Wat de dichter met de derde en vierde 
{==105==} {>>pagina-aanduiding<<}
regel heeft
				willen zeggen, betuig ik rondborstig, niet te kunnen begrijpen. Hij gaat verder
				voord: 
			  
				'k Lagch met uw dreigen - met uw dwingen,  
				'k Vervloek uw gunsten trotsche stoet!  
				Spilt die, regeerende Aterlingen,  
				 Aan 't, voor u kruipend, slaafsch gebroed
				  -  
				Aan hen, die geen hoogmoed streelen:  
				Gaat voord den burger 't regt te ontstelen -  
				't Regt, dat Natuur - dat God hem bood!  
				'k Zal toch, dit moet uw wrok gedogen,  
				Capellen,dien gij vloekt, verhoogen  
				In 't hart van mijnen landgenoot.  
				  
				'k Zal Braven naar zijn lijkbus leijen -  
				't Graf doen weêrgalmen van mijn klagt
				  -  
				'k Zal bittre hartetraanen schreijen,  
				Met Batoos treurend Nageslagt! -  
				Dàt vrij mijn vaderlandsche Toonen  
				't Verraad - den Dwang en de Afgunst hoonen:  
				Schoon 'k mij der Grooten vloek beschoor': 
				
				Niets stuit mijn vrije dichtgedachten,  
				'k Zal mij beloond - gelukkig achten,  
				 Zoo maar mijn zang den Belg bekoor'.  
			 
 
			 Zou dit niet zoo wel iets van het parturiunt montes zijn?
				Men heeft de dichterlijke aanblaazing wel eens razernij genoemd; maar
				soortgelijke stukken, als dit begin is, zouden zulk eene benaaming
				regtvaardigen. Ver-
{==106==} {>>pagina-aanduiding<<}
keerde denkbeelden van het stoute, het sterke,
				van het groote en verhevene, zijn, bij veelen onzer dichters, de oorzaaken van
				zulke raazende en schreeuwende voordbrengzels. Het waare groote en verhevene,
				bestaat in de grootheid der gedagten! De maat, het rijm, de klank der woorden,
				dit alles moge zich verëenigen, om een alledaagsche gedagte een zeker
				voorkomen van sterkte, van grootheid, te geven; bij een tweede - en zeker, bij
				een derde lezing, kent men hare regte waarde reeds. - Daar zijn zekere vaarzen,
				waarvan men niets zeggen kan, dan dat ze niet schoon zijn;en van dit
				soort zijn er verscheidene in dit dichtstuk. Onder de beste Coupletten, die in
				dit dichtstuk zijn, behooren de volgende: Na dat Capellen de burgers
				vermaant hadt, dat ze zich zouden wapenen, zegt de dichter: 
			  
				Van de Yssel rolde; langs de stroomen,  
				Die galm door 't zuchtend Nederland;  
				Elk greep, om 't onregt intetoomen,  
				Het roestend krijgstuig van den wand!  
				Elk! - neen, de Bloem der vaderlandren  
				Scherpte in de schaêuw der vrijheidstandren,  
				Het zwaard, tot heil van stad en staat;  
				Naijver wist haar dit te leeren;  
				Hij deed haar vlug 't geweer handteren;  
				De nood - de moed vormt een' soldaat.  
			 
 
			 
{==107==} {>>pagina-aanduiding<<}
Men heeft, sedert eenigen tijd, alles tot persoonen
				beginnen te maaken; men moet den dichter hierin zeker eenige vrijheid laaten;
				doch het kan dikwijls te ver gaan. Daar zijn zekere deugden, die wij gewoon
				zijn, doorgaans ons, als persoonen, voortestellen; bij voorbeeld, de
				Godsdienst - de Geregtigheid - de Vrijheid, - en meer
				andere: doch, of wij dit met alle deugden en ondeugden zoo maar doen kunnen,
				dit denk ik niet. De reden, die ik hier voor heb, is deze: wij kunnen, uit
				menigvuldige beschrijvingen, die wij, van de straksgenoemde, en meer andere,
				deugden hebben, ons eene duidelijke, zinnelijke, voorstelling maken: dit gaat
				zo ver, dat wij, zelfs in een koele redeneering, deze deugden genoegzaam nooit
				denken, zonder eene flaauwe voorstelling van hare zinnelijke inkleeding te
				hebben: wanneer wij nu zulke, waarvan wij nimmer een zinnelijke voorstelling
				gehoord of gezien hebben, als persoonen voorgesteld vinden - dan mogen wij een
				klaar begrip hebben van de zaak, die bedoeld wordt; maar van het beeld,
				waaronder deze zaak wordt voorgesteld; hebben wij een onduidelijk, onvolkomen
				en verward denkbeeld. Ik wil niet zeggen, dat 
{==108==} {>>pagina-aanduiding<<}
een dichter geen
				nieuwe voorstelling van een zaak zou mogen maken - in het geheel niet! maar dit
				vorderen wij, dat hij een klaare, zinnelijke, beschrijving van zijne
				voorstelling geve, opdat wij zien kunnen, wat Hij zag. Onze dichter zegt in het
				zo even aangehaalde couplet: 
			  
				Naijver wist haar dit te leeren; enz.  
			 
 
			 Hier wordt de Naijver tot een persoon gemaakt; doch welk
				een voorstelling kunnen wij ons bij dit beeld maken? van een' Corporaal,
				die recruten het exerceeren leert? want de dichter zegt: 
			  
				Hij deed haar vlug 't geweer handteeren.  
			 
 
			 Dit zal zeker de bedoeling des dichters niet zijn. In het volgende
				couplet zegt de dichter: 
			  
				Kan dit tooneel u meê behagen?  
				Kunt gij die schittring ook verdragen?  
				Zegt, dwingers! smaakt u dit onthaal?  
			 
 
			 Hoe smaakt u die laatste regel, Lezers? in een'
				Eneas van Focquenbroch
			 zou hij een goed figuur maken; maar, in een ernstig dichtstuk - in dezen zin -
			 komt hij in 't geheel niet ter snede.

{==109==} {>>pagina-aanduiding<<}
			  
			  
				Maar! - wat sluit hier de veldschalmeijen
				  -  
				Bataven! wankt - trilt uw geweer!  
				Wat doet de dierbre Vrijheid schreijen?  
				Help God! werpt gij uw wapens neêr!
				  -  
				Waar ben ik! - welk een zielöntroering!  
				Wat jammerklagt! was rouwvervoering!  
				De Hemel dekt het aangezigt  
				Met dikke, donkre wolkgordijnen -  
				Ik zie zijn' heldren glans verdwijnen -  
				De dag ontzegt ons 't zonnelicht! 
				   
				De bogtige Yssel kermt in 't vloeijen,  
				En krimpt in zijne waterbaan:  
				De zuiderzeenimf slaat aan 't loeijen,  
				En heft een' naren rouwkreet aan!  
				Ik beef! - wat is Natuur weêrvaren!  
				De volle rijpe koorenairen  
				Slaan op den vruchtbren akker neêr:  
				Het kruid verdort - de bloemen sterven -  
				't Vee moet zijn voedend voedzel derven -  
				Het pluimig zangkoor juicht niet meer!  
			 
 
			 waarom dit alles geschiedde, leezen wij in het volgende couplet;
				de Nieuwsbodin brengt de tijding: 
			 ‘Capellenligt in doodsgevaar’! 
			 Zeer onëigen, dunkt mij, zegt de dichter: 
			  
				De zuiderzeenimf slaat an 't loeijen,  
				En heft een naren rouwkreet aan!  
			 
 
			 
{==110==} {>>pagina-aanduiding<<}
Loeijen zegt men van het geluid der dieren,
				vooral van stieren en koeijen: het geluid van een' stervenden Hercules, zou
				men, geloof ik, ook dus noemen mogen: - maar de stem van een Nymph! - van een
				schoon meisje! dit is niet eigenaartig. Gezweegen, dat de waternymphen en
				zeegoden, in onze poëzy, niet veel meer zijn, dan ledige namen - ten
				minste in ernstige gedichten. Voorbeelden, uit onze beste dichters, waarin deze
				stoet voorkomt, zal men mij genoeg kunnen aanvoeren: maar dit was nog in een'
				tijd, waarin men de fabelkunde der ouden voor een wezenlijk gedeelte der
				poëzij hielt. Thans denkt men, in 't algemeen, over dit stuk, geheel
				anders. 
			 Voedend voedzel schijnt mij toe een overtolligheid te zijn;
				't is even of men zeide: gevroozen ijs. De aanspraak van den stervenden
				Capellen is goed. Na dat Capellen
				gestorven was, zegt de dichter: 
			  
				Ach! had de dood mij 't hart doorkorven,  
				Ware ik, ô onwaardeerbre Held!  
				Voor u - in uwe plaats gestorven,  
				Te vroeg, te ontijdig neergeveld;  
				De huwlijksmin mogt mij beschreijen -  
				Onnoozel kroost mij grafwaards leijen; -  
{==111==} {>>pagina-aanduiding<<}

				Maar 't Vaderland had niet
				  geweend;  
				De onschatbre Vrijheid niets geleden;  
				Haar hart was door geen druk bestreden,  
				't Waar' niet, door rouw, bij 't graf
				  versteend.  
			 
 
			 Dit couplet is schoon! gelukkig, zoo het geheele stuk uit zulke
				zuivere en natuurlijke coupletten bestonde! onnatuurlijke, gezogte,
				voorstellen, schijnen nog vrij algemeen, tot het character onzer vaderlandsche
				poëzij te behooren. Hoe lange nog zullen onze dichters, het gekunstelde,
				het valsche en gezogte, voor het waare, zuivere en eenvouwige schoone der
				Natuur, blijven verkiezen? Wanneer zal de goede smaak eens de overhand
				verkrijgen? 
			 Voor het overige vinden wij weinig, in dit stuk, dat wij, als
				waarlijk schoon en goed, onzen lezer kunnen opgeven; dus zullen wij overgaan,
				om nog een kort verslag van het stuk van den heer Bacot te geven. 't Kan waar zijn - en wij willen het
				wel gelooven, dat de heer Bacot een zeer verstandig man is - maar de
				heer Bacot zal ons niet kwalijk nemen, dat wij tevens gelooven, dat de
				heer Bacot en een dichter twee, zeer onderscheiden, wezens zijn!
				Dit, zijn vaers, op Capellen, zal ons geloof
				regtvaar-
{==112==} {>>pagina-aanduiding<<}
digen. 
			 In plaats van dichterlijk vuur - stramme,
				prozaische, beschrijvingen, zonder leven, zonder sentiment!
				Dichterlijke schoonheden zal men in dit stuk niet vinden: - wel goede,
				verstandige, redeneringen, in vaerzen gebragt. De heer Bacot heeft ook eene, niet zeer gelukkige, mengeling
				van maaten verkozen, die zijn voordbrengzels nog meer een stijf voorkomen en
				hardheid geven. - Een goede, redeneerkundige verhandeling, in vaerzen gebragt,
				verliest, door deze overbrenging, veel van hare verdiensten; daar aan den
				anderen kant, een goed dichtstuk, in proza, overgebragt, nog veel van
				zijn wezenlijke waarde behoudt. - Maar laat ons een proef geven, op welk een
				wijze de heer Bacot, als dichter, werkt: 
			  
				Ontweeken tocht naar Brest, hoe
				  schandlijk zult gij tuigen  
				Van 't snoodst verzuim, of vuil verraad!  
				Hoe laag, ô flinksch Bestier! heeft Neêrland
				  moeten buigen!  
				Hoe schreit heur diepvervallen staat!  
				Spreek 's Lands gemeene Kas, - gij Vlooten,  
				Gij Krijgsmagt, tuigt, op welke Grooten  
				Van uw verval de schennis kleeft.  
				Spreekt Grenzen, - Oost en West. - Hoe veilig mogt ge u
				  waagen  
				ô Brit, wier oogen de Ontrouw zagen,  
				Die ligt uw goud bevorderd heeft!  
			 
 
			 
{==113==} {>>pagina-aanduiding<<}
Is dit dichterlijke taal? - Is 't niet veeleer een
				voorstelling van alledaagsche Couranten-exclamties, in gemeen
				proza? Op zulk een wijs kan elk politiek zwetsertje een dichter
				zijn! 't Is waar - dit couplet is juist het beste niet - doch het stuk
				is, over het geheel, zoo middenmaatig, dat het moeilijk valt een keus te
				doen. 
			 't Zou ons, zoo wel als onze lezers vermoeïen, om meer
				voorbeelden uit dit stuk aantevoeren; des zullen wij nog een oog over het stuk
				van den heer Nomsz laaten gaan. 
			 Dit dichtstuk, vooräl in het begin, komt ons niet zeer
				duidelijk voor; de onëigenlijke voorstellingen zijn vermengd met zulke,
				die meer eigenlijk zijn, en echter, om zoo eens te spreken, met elkander, in
				een groep, geplaast worden. De dichter zegt: 
			  
				De kim van Nederland wierd met een wolk omtogen,  
				Een akelige wolk! gevormd door Albion:  
				De heilzon van ons land scheen hatelijk in de oogen,  
				Van volk dat nooit het heil van Neêrland
				  lijden kon.  
				Haar tred had vleugels, deed de rampwolk schriklijk
				  spoeden  
				Naar dien geduchten top door 't noodlot haar
				  gesteld;  
				Zij spleet, en spatte uitéén, en dreigde, in 't
				  ijslijk woeden,  
				Een land door list beroofd van weêrstand
				  voor geweld. 
{==114==} {>>pagina-aanduiding<<}
 
				De stookers van den storm, gespitst op 't wreed
				  vernielen  
				Des bloeis mijns volks, de telg der milde
				  koopvaardij,  
				Liet, schaamtloos, op de zee den toom aan
				  plundersielen,  
				Ter zoeking van geschil, en bleven hier niet
				  bij:  
			 
 
			 De voorstelling, zoo als ik zeide, is niet duidelijk: dat de
				onheilen van den Engelschen oorlog, onder het beeld van een akelige wolk
				voorgesteld worden, is goed; maar, gevormd doorAlbion - dit is dunkt mij niet goed; indien de dichter
				gezegt hadt, dat deze wolk zich boven Albion hadt saamgepakt, en van daar naar
				Nederland gedreven was - dan zou de voorstelling van het beeld
				volkomen waar geweest zijn. De zaak is waar: Albion heeft ons
				veel ongelukken berokkent - maar de dichter spreekt van een wolk, en wolken
				worden niet door een volk gevormd. 
			  
				Haar tred had vleugels,  
			 
 
			 Waar dit bijkomt weet ik niet: niet bij de wolk; want er volgt
				op: 
			  
				deed de rampwolk schriklijk spoeden.  
			 
 
			 Zal het de heilzon van Nederland zijn, wier tred vleugels
				hadt - dan is het zeer onduidelijk voorgesteld. In een dichtstuk van 
				Pater, op het verwoeste
				Custrin, gevolgd naar het hoog-
{==115==} {>>pagina-aanduiding<<}
duitsch, is deze uitdrukking
				beter en natuurlijker gebruikt. Hij spreekt de stad dus aan: 
			  
				Gij sliept, gelijk een Kind, dat, weetend' van geen
				  smarte,  
				Zijn Moeder sluimrend' wagt, die elders draalt in
				  't veld,  
				Maar eindlijk, vol van drift, en met een kloppend
				  harte  
				Naar haare ontwaakte Spruit met doodsangst heenen
				  snelt. 
				     
				Haar tred heeft vleugels: zij verschijnt, terwijl eene
				  adder,  
				Die bij haar' lieven zoon in 't gras gedoken
				  ligt,  
				De droeve moeder dreigt met haar gevaarlijk zwadder,  
				En zich gekromkeld heeft om 't dekkleed van het
				  wicht. 
				     
				Moed, liefde, woede en drift versterken haare spieren 
				
				Door 't bang geschrei des kinds bewogen in 't
				  gemoed,  
				Zwenkt zij den sikkel; treft dat giftigste aller
				  dieren,  
				En houwt het midden door, eer 't haar nog letsel
				  doet.  
			 
 
			 Ik heb de geheele gelijkenis maar opgegeven, om te beter te doen
				zien, dat deze uitdrukking hier meer waar - meer natuurlijk is. 
			  
				De stookers van den storm enz.  
			 
 
			 Om niet weêr te zeggen, dat de dichter reeds gezegd hadt,
				dat de onweêrswolk gevormd was door 
				Albion - nu gaat hij nog verder, en
				zegt, in vier regels iets dat niet wel te verstaan is: 
			  
				Liet schaamtloos, op de zee, enz.  
			 
 
			 
{==116==} {>>pagina-aanduiding<<}
Waar behoort dit bij? bij de stookers van den
				storm? - dan zou het dunkt mijlieten moeten zijn; en hier zal het
				evenwel bij moeten behooren, geloof ik. En, wat zijn, in dezen zin,
				stookers van een' storm? 't geen wij zoo even gezegd hebben geldt hier
				ook. 
			  
				En bleven hier niet bij:  
			 
 
			 Dit is zeer lam en onpoëtisch. - Wat verder zegt onze dichter
				dat God: 
			  
				een heillicht op deed dagen,  
				Dat door de stormwolk brak, ten troost van Nederland. 
				
				Capellen! gij, van wien ons volk met roem zal
				  spreken,  
				Zo lang de tuinleeuw brult op onzen vrijen grond,  
				Gij waart die hemelstraal, die heilrijk door kwam
				  breken,  
				En 't woeden diens orkaans alleen met moed
				  weêrstond!  
				Gij spraakt, de donder zweeg voor 't volk van Neerlands
				  Staaten,  
				Maar dreigde brullende u - - -  
			 
 
			 Alweder verward! Daar breekt een licht door die dikke wolk; dit is
				goed: - dit licht is Capellen - dit is ook nog goed: maar - hoe is het
				mogelijk dat een lichtstraal het woeden van een' orkaan kan tegenstaan? -
				oogenbliklijk laat de dichter dit beeld vaaren - ten minste voor een
				gedeelte: 
			  
				Gij spraakt, de donder zweeg voor 't volk van Neerlands
				  Staaten,  
				Maar dreigde brullende u - - -  
			 
 
		  	
{==117==} {>>pagina-aanduiding<<}

			 De hemelstraal kan niet spreeken, dus is het
				Capellen, die spreekt; doch de dichter blijft evenwel nog een gedeelte
				van zijn beeld behouden: het onweer is er nog: de donder zweeg, enz. Dit
				is een verwarde mengeling van het eigenlijke der zaak en der beelden, waardoor
				de dichter het ons wilde laaten zien. Hoe de donder voor het volk van
				Neêrland zwijgen kan - en tevens een hemelstraal - of
				Capellen - brullende dreigen kan - dit is mij onmogelijk, hier een
				duidelijke en zinnelijke verbeelding van te vormen. was het voorwerp - wat het
				dan ook zij - buiten Nederland, toen het door den donder bedreigd werd? - of
				werd al het volk van Nederland doof? 't Geen de Heer Nomsz zeggen wil, is wel waar, doch zeer onduidelijk
				voorgesteld. 
			  
				- - Gij lachte in 't lijfsgevaar;  
				Geen straal van vleijerij, ten hofdak uitgelaten,  
				Bezwalkte uw heilrijk licht, - -  
			 
 
			 Gij lachte in 't lijfsgevaar, dit blijkt, uit de
				tegenstelling, en uit het volgende, dat dit de hemelstraal moet zijn:
				maar wat is het lijfsgevaar van een hemelstraal? - Toen
				Capellen op het krankbed nederlag, zegt de dichter: 
			  
				De maagd der vrijheid, fier, maar tevens edel, teder, 
				
				Ziet bij het krankbed reeds de wreede
				  doodharpij;  
{==118==} {>>pagina-aanduiding<<}

				 Zij riep tot u (God) om hulp; en viel
				  schier zielloos neder,  
				Ziende aan 't gespan der dood den ijzren teugel
				  vrij.  
			 
 
			 Hier gebruikt de dichter, in eenen adem, twee beelden, om den dood
				voortestellen: eerst de doodharpy; - dan ziet de Vrijheid een lossen
				teugel aan het gespan van den dood. Deze beelden, schoon beiden goed, komen
				hier niet wel bij malkander; wij vormen er een verward denkbeeld van. De
				Vrijheid zegt verder, na den dood van Capellen, God aansprekende: 
			  
				Ligt was een zondig volk Capellen niet meer
				  waardig;  
				 Is 't zoo, laat dan uw hulp ons ten
				  Capellen zijn!  
			 
 
			 Deze uitdrukking is - om het op het zagtste te noemen, - zeer
				gewaagd! Is de hulp van God dan minder dan Capellen? dit is overdreven!
				De dichter zal deze gedachte niet wel kunnen goedmaaken. - Voor het overige
				durven wij zeggen, dat dit dichtstuk van den Heer Nomsz niet onder zijne meesterstukken behoort. -
				Mirtillis is een herdersklagt in proza - maar niet van
			 Gesner! 
		   
		 
		 
		  
{==119==} {>>pagina-aanduiding<<}

			 Proeven van poëtische mengelstoffen, door het
				dichtlievend kunstgenootschap,
Onder de spreuk: Kunstliefde spaart geen
				vlijt, En prijsvaerzen, 10de deels 2de stuk.
 
			 Reeds tien boekdeelen! - en dat alles in poëzij! - in
				poëzij juist wel alles niet - maar ten minsten alles in vaerzen en
				op rijm! - Waaren wij nu zoo gelukkig, dat wij deze tien boekdeelen, als eene
				verzameling van het edelste en schoonste, dat het vernuft der dichteren kan
				opleveren, aan het Nederlandsch publiek, konden aanprijzen!... maar -
				zulk een aanprijzing zou genoeg zijn, om elken man, van eenen gezonden smaak,
				tot onzen vijand te maaken! Wij zullen ons thans de moeite niet geven, om de
				reeds uitgegeven stukken te doorbladeren; 't zal genoeg zijn, zoo wij eenige
				aanmerkingen, over dit laatste stuk, mededeelen. Behalven de mengeldichten,
				die, in dezen bundel, voorkomen, zijn er ook Prijsvaerzen, behelzende:
				de opwekking van La-
{==120==} {>>pagina-aanduiding<<}
zarus. -Uit deze stof was voor een'
				dichter noch al iets te maaken; maar het schijnt, dat dit onderwerp in
				verkeerde handen gekomen is, ten minsten de vaerzen, die onder het oog van het
				publiek gekomen zijn, beteekenen niet veel! De gouden eerpenning is
				toegeweezen, aan den Heer Bussingh; laat ons
				zijn' lierzang eens een weinig beschouwen! Een plan is er eigenlijk niet
				in; in de negen eerste coupletten vindt men niets dan uitroepingen en
				uitnoodigingen, om dit wonderwerk bijtewoonen. Het geval zelf heeft de dichter,
				in twee coupletten, zoo verward, als maar mogelijk is, vertelt. 't Is
				zeker dwaasheid, een historie, die men voorönderstellen kan, algemeen
				bekend te zijn, zoo omstandig, tot de minste geringheid, te vertellen: maar de
				zaak was hier, om de opwekking van 
				Lazarus, als dichter, te behandelen; dat
				is: Het geval, door mogelijke bijomstandigheden, zoo belangrijk maken,
				en zoo duidelijk en kragtig schilderen, dat de ziel des lezers geheel
				ingenomen, en onder de belanghebbende persoonen gevoerd worde. De tijtel van
				het stuk is niet: Lofzang aan 
				Jesus, bij de opwekking van Lazarus -
				maar 't is de opwekking van Lazarus zelve. Alle die morali-
{==121==} {>>pagina-aanduiding<<}
sche
				uitroepingen en vermaaningen, die, in dit stuk, voorkomen, konden
				wel agter wege gebleven zijn: Indien het geval naar eisch behandeld ware, dan
				zou het hart des lezers meer van Jesus majesteit gevoelt hebben, dan tien
				coupletten, met opëengestapelde uitroepingen, hem immer kunnen doen
				gevoelen. Wilt gij eens zien, lezers, hoe onze dichter de opwekking van Lazarus
				schildert? 
			  
				Heft aan! - neen, zwijgt! - zwijgt op dit teeken,  
				Reeds is de grafzerk afgeligt. -  
				Hoort toe! ja Jezus zelf zal spreken: -  
				Hij nadert, - dekt uw aangezigt. -  
				Hoort toe! - wat stem klinkt naar den hoogen? -  
				't Is Jezus! - zwigt hier 't alvermogen? -  
				Bloos, schepsel! hoont gij de Almagt dus?
				  -  
				Daar daalt die stem weêr naar beneden:  
				De weêrklank rolt in 't hemelsch Eden,  
				‘Kom uit, kom uit, o Lazarus’!
				  - 
				     
				Die stem doet rotsen, ceders beven. -  
				Maria, Martha, vriendenstoet,  
				Ziet hier uw' broeder, vriend, herleven,  
				Loopt, ijlt hem juichend te gemoet;  
				Rukt los de windsels, die hem prangen,  
				Blijft dankend aan zijn boezem hangen,  
				Knielt gij met hem, voor de Almagt
				  neêr!  
				Hij leeft! o ziet zijn boezem rijzen: -  
				Hoort hem zijn Jezus danken, prijzen,  
				Kent Abrams kroost uw' Opperheer! -  
			 
 
			 
{==122==} {>>pagina-aanduiding<<}
Ziet daar, lezers, de opwekking van Lazarus!
				deze twee coupletten van de zestien - want zoo groot is het stuk - zijn de
				eenige, waarin de historie verhandeld wordt. - Onze voorouders waaren wel eens
				gewoon een schilderijtje, van twee duimen groot, in een zwaare, vergulden,
				lijst, van drie voeten in het vierkant, te plaatsen: op een' kleinen afstand
				zag men niets dan een groote goudene lijst met een klein vlakje, van een andere
				couleur, in het midden - doch, nader bijkomende, ontdekte men, dat er een
				boomtje of een schaapje op geschilderd was. Dit prijsvaers heeft er wel eenige
				overeenkomst mede: met dit onderscheid, dat die kleene vlakjes in het midden
				wel eens meesterlijk geschilderd waaren, en dit is hier zoo zeer het geval
				niet. De twee, hier aangehaalde coupletten draagen den stempel hunner waarde te
				duidelijk aan het voorhoofd, dan dat wij de moeite zouden behoeven te nemen, om
				omslagtig te betogen, dat zij, uit niets, dan - uit wind - bestaan. 
			 Voor het overige sluit het stuk, met eenige koude en
				weinigbeteekenende uitroepingen, die mogelijk, in de toepassing van een
				predikatie, een draaglijk figuur zouden 
{==123==} {>>pagina-aanduiding<<}
maken; doch, in een
				dichtstuk, dat een' eerprijs verdienen moet, zeer weinig te pas komen. 
			 Nu volgen er nog twee stukken, op het zelfde onderwerp; het eerste
				is van Johannes Cornelis Boot, wien men den
				zilveren eerpenning heeft toegewezen; en het andere, dat waardig gekeurd is, om
				als een Accessit gedrukt te worden, is van Wijbe
				  Wouters. Wat het eerste aangaat: in dit stuk schijnt meer aanleg -
				meer plan te zijn, dan in dat van den heer Bussingh. De dichter voert, reeds met den aanvang van
				zijn stuk, iemant spreekende in: het stuk begint dus: 
			  
				ô Aaklig graf, verblijf des dooden,  
				Mijn voet trad wagglend naar dit oord;  
				'k Ben ook Jerusalem ontvlooden  
				Sints 't lijkmisbaar hier is gehoord.  
				Gij zaagt de teêrste traanen vloeien,  
				En 't edelst vuur in 't harte gloeien  
				Van elk die vriendschap regt waardeert;  
				ô, Kan mijn oog nog dropplen schreien,  
				Dan rollen ze ook om dit verscheien  
				Een traan heeft nooit zijn asch
				  ontëerd.  
			 
 
			 Wie eigenlijk hier de spreker is, kan men niet wel raaden; 't zal
				zeker iemant zijn, dien de dood van 
				Lazarus zeer aan het harte ging.
				Dezelfde spreker gaat in de volgende couplet-
{==124==} {>>pagina-aanduiding<<}
ten voord. - Hij komt
				bij het graf, van Lazarus - ziet van verre eenige vrienden naderen - billijkt
				de klagten van 
				Maria en 
				Martha; - hij ziet 
				Jezus weenen - dit geeft hem reden tot
				vertroosting. - Nu volgen vijf coupletten, die hoogstönnatuurlijk zijn, -
				namelijk, in den mond van den persoon, die tot nog toe gesproken heeft; - of
				spreekt de dichter hier? maar dan is 't weder - zoo niet onnatuurlijk - ten
				minste onnoodig. De inhoud dezer vaerzen is deze: ‘Jezus weent - hij
				weent als vriend; - te weenen op het graf van een' vriend, is geen lafheid, -
				doet ons niet onvolmaakt zijn - 't is edelmoedigheid. - Jezus weent om de
				zonden - de zonde is de oorzaak van den dood. - vermaaning aan het menschdom,
				dat het om zijne schulden weene, wijl het om deze schulden sterven zal, -
				Jezus, eindelijk, weent hier, om den ondergang van Jeruzalem - om
				den val van het gansche Joodsche volk’. - Ja! wat zegt men niet al, als
				het dichtstuk een behoorlijke lengte hebben moet? - Deze geheele predikatie
				komt hier niet te pas; en het laatste is zeer gezogt. - Vervolgens wordt de
				daad zelve, in één couplet, voorgesteld. - De twee volgende, die
				
{==125==} {>>pagina-aanduiding<<}
de laatste van het stuk zijn, komen niet uit den mond van den
				persoon, die tot nog toe gesproken heeft, - de dichter spreekt zelf; hoe veel
				schooner, en meer overëenkomstig den aanleg van het stuk, zou het geweest
				zijn, zoo de dichter zijnen ingevoerden persoon ook het laatste woord hadt
				laaten voeren! Willen wij nog een enkelde bizonderheid van dit stuk beschouwen?
				Bij het graf van Lazarus wordt gezegd: 
			  
				Rust zagtkens, rust, ô stil gebeente,  
				Rust Lazarus in 't sombre graf,  
				Geen bliksemschigt treffe ooit 't gesteente,  
				Dat u natuur ten grafzerk gaf! -  
				Laat vrij de donder hem verpletten,  
				Die ooit zijn voet hier neêr durft zetten,  
				En dan gevoelloos heenen keert;  
				Terug, van hier gij roekeloozen,  
				Uw misdaên doen u eeuwig bloozen,  
				Gij hebt deez plaats, zijn graf ontëerd!
				  -  
			 
 
			 Deze wensch is juist niet zeer Christelijk; behalven dat ik mij
				niet ken voorstellen, dat zulk een gedagte natuurlijk is, in den mond van een
				mensch, geheel door droefheid vervoerd - te meer - daar er hier geen aanleiding
				tot soortgelijke gedagten gegeven wordt. Is het zelfs wel mogelijk, dat dit van
				iemand kan ge-
{==126==} {>>pagina-aanduiding<<}
zegd worden, die oogenbliklijk te vooren dus
				sprak: 
			  
				- - - Ja, waar God mij voerde,  
				Ook tot de woonplaats van den dood,  
				Waar immer vrees mijn hart beroerde,  
				Was hij een Redder uit den nood. -  
				Dat bleeke schimmen om mij waaren;  
				Een schaar van engelen! ô zij staaren....  
				'k Zie ze ijlings tot mijn hulp zich
				  spoên;  
				Zij, ja zij kunnen 't wel gehengen,  
				Dat stervelingen tranen plengen,  
				Daar tegenheên die storten doen! -  
			 
 
			 Willen wij nu nog eens zien, hoe de Heer Boot de daad zelve voorstelt? 
			  
				- - Ja, hoort uw' Jezus spreken,  
				Daar rolt de stem, die 't leven geeft! -  
				‘Kom uit’! - voel dood uw kluisters
				  breken!  
				Hij spreekt, - en Lazarus herleeft! -  
				Hij leeft, daar is hij, ziet hem komen,  
				Dat traanen van verrukking stroomen:  
				Elk heffe een vrolijk danklied aan!  
				‘Ontbindt’, - volbrengt eerst deez'
				  beveelen,  
				Dan mag hij in uw blijdschap deelen,  
				‘Ontbindt hem, laat hem henen gaan’!
				  -  
			 
 
			 Oordeelt zelf, Lezer! wat gevoelt uw ziel bij zulk een
				beschrijving? - tot het saamenstellen van zulke tafereelen, wordt geen
				dichterlijk genie verëischt: elk mensch, die slegts 
{==127==} {>>pagina-aanduiding<<}
menschen
				verstand heeft, en zich gewennen wil, om zijne woorden naar een zekere maat te
				regelen, kan zonder eenige moeite - of het zou wegens het rijm moeten zijn, -
				dagelijks een groot getal van zulke schilderijen leveren. Bij voorbeeld: 
		   
		   
			 De komst van de Oost-Indische retourvloot. 
 
			  
			 		Ode.
				Daar komen nu de rijke Scheepen! -  
				Hoe bruisschen zij door 't pekelnat! -  
				De masten kraaken onder 't sleepen  
				Van zulk een onwaardeerbren schat! -  
				Straks laaten zij het anker vallen,  
				Terwijl hun grof kanon zal brallen! -  
				Daar schieten zij! - en 't anker ligt! -  
				Matroozen! vliegt nu naar uw vrouwen!  
				Maar neen! - bezorgt nog eerst de touwen, -  
				Maakt eerst de blanke zeilen digt!  
			 
 
			 Ziet daar Lezers! op deze wijze zou men ook zeer geestig het
				aankomen der trekschuiten en postwagens kunnen bezingen! - Maar laat ons
				ernstig zijn! - 
			 Willen wij het derde stuk nu nog eens een weinig beschouwen;
				mogelijk dat dit ons iets
{==128==} {>>pagina-aanduiding<<}
beters zal opleveren. In dit stuk is het
				geval uitvoeriger en beter geschilderd, dan in de andere. Op veele plaatsen is
				de dichter juist niet zeer kiesch, in het voorstellen van zijne gedagten: -
				nieuwe, sterk treffende gedagten zou men ook vergeefsch in dit stuk zoeken; -
				doch - dit neeme mij niemant kwalijk! - dit stuk, met alle zijne gebreken,
				beantwoordt, - zoo het mij toeschijnt - het meest aan het oogmerk. Dat de
				voorstellingen van den dichter somtijds niet zeer kiesch - niet zeer
				waar zijn, zal ons het volgende toonen: 
			  
				Ach, hoor de ontroerde zusters spreeken!  
				‘ô Heer! de wellust van ons
				  hart,  
				Zijn levenspijler ligt bezweeken;  
				ô Heer! gij kunt, heel onze
				  smart’!  
			 
 
			 Twee, geheel door droefheid vervulde, zusters, spreken hier van
				een' levenspijler, dien ik mij - hoe overdragtig men 't ook nemen moge,
				nog niet zinnelijk denken kan. Is dit de taal der droefheid - der vrouwelijke -
				der zusterlijke droefheid! - is dit natuur?.... 
			 Heere waart gij hier geweest, zoo en waare mijn broeder niet
				gestorven: maar ook nu weet ik, dat alles, wat gij van God begeeren zult,
				God 
{==129==} {>>pagina-aanduiding<<}
het u geven zal! 
				 * - Dit is meer dan honderd bezweekene levenspijlers!
				- 
			  
				Daar wentelt met verëende kragten,  
				Het volk den zwaaren steen van 't graf, -  
				o Lazarus! wat bittre klagten  
				Perst dit bedroefd gezigt ons af!  
				Die oogen, die zoo helder blonken,  
				Hoe aaklig hol zijn ze ingezonken!  
				Wat hartöntroerend, bang gelaat!  
				Hoe wreed, o dood! is uw vermogen!  
				Wiens boezem blijft hier onbewogen,  
				Die niet van weedom zwoegt en slaat?  
			 
 
			 Dit couplet is goed; doch niet zoo gelukkig is het hierop
				volgende: dit is de dankzegging des Heilands, niet zeer kiesch, in vaerzen
				gebragt. - Maar, daar wij gezien hebben, op welk eene wijze de Heeren Bussingh en Boot de
				opwekking van 
				Lazarus geschilderdt hebben, eischt de
				billijkheid, dat wij ook zien, hoe de Heer Wouters dit gedaan hebbe. Ik zal die vaerzen en
				woorden, die mij, of overtollig, of niet wel bestemd toeschijnen, met een
				andere letter plaatsen. Na dat 
				Jezus zijne dankzegging geëindigt
				hadt, zegt de dichter: 
			  
				Verbaazing en verlangen zijgen  
				Nu in der Jooden harten neêr, 
{==130==} {>>pagina-aanduiding<<}

				
				't Is alles aandagt - roerloos zwijgen: 
				
				Zelfs klinkt geen tedre rouwfuik
				  meer.  
				Met sidderinge en welbehagen  
				Houdt ieder 't strak gezigt geslagen  
				Op Gods gezalfde hemelspruit;  
				Ach, dat mijn Jezus nu beveele!  
				Hij spreekt: - dat hier ons hart in deele! -  
				Hij spreekt: - ‘o Lazarus! koom
				  uit’! 
				     
				Help God! - hoe schemeren mijn oogen! -  
				Een diep verwondren dringt mij door: -  
				Deez' stem ten grafkuil ingevloogen,  
				Vindt bij 't gevoelloos lijk gehoor. -  
				De boei des doods valt ijlings neder,  
				De purpre levensvloed bruischt weder  
				Waar 't open aadrenspoor hem wijst,  
				Een zachte roos gloeit op de kaaken; -  
				Zou waarlijk Lazarus ontwaaken?  
				o Ja, hij leeft - Ik zie 't, hij rijst. -  
			 
 
			 Wat zegt gij, lezers? Is deze beschrijving, in weêrwil van
				hare gebreken, niet de beste, de meest dichterlijke, van de drie? - mij komt
				het zoo voor. - 't Is zeker geen meesterstuk - maar 't zijn ook geen afgebroken
				uitschreeuwingen, die niets beteekenen. De woorden, die ik met een andere
				letter heb laaten drukken zijn - of overtollig - of niet wel gekozen.
				Verbaazing en verlangen zijgen, zegt de dichter - dat is niet
				natuurlijk: zoo hij gezegt hadt, dat zij in de harten der Jooden 
{==131==} {>>pagina-aanduiding<<}

				opwelden - of dat zij in hunne harten drongen - dan zou de uitdrukking meer
				kragt en waarheid gehadt hebben. Of men klinken van het geluid, dat het
				snikken veröorzaakt, zeggen kan - dit denk ik niet. Welbehaagen is
				geheel overtollig. Die hemelspruit is hier ook flaauw genoeg 
				 *. Dat hier ons hart in
				deele, komt hier in het geheel niet te pas. - De purpre levensvloed
				bruischt weder, is hier zeer onëigen: bij geweldige aandoeningen
				kan men zeggen: het bloed bruischt hem door de aaderen - In
				tegenstelling van dien zagten, geregelden, omloop des bloeds, die het teeken
				eener voelbaare gezondheid is. - Vloeit hem door de aaderen, zou hier
				meerwaar geweest zijn. Waar 't open aadrenspoor hem wijst, dit is
				weder overtollig en gezogt. 
			 De overige coupletten van dit dichtstuk zeggen juist niet veel;
				vrij prekägtig! en - hoe noodzaaklijk, dit op den predikstoel wezen moge -
				't behoordt niet tot de vereischten van een goed dichtstuk. - De dichter
				spreekt ook nog van een voetverroering! - na dat Lazarus ontbonden was,
				zegt hij:  

{==132==} {>>pagina-aanduiding<<}
				
			  
				Hij gaat, wat wekt deez voetverroering  
				In aller harte een vreugdvervoering!  
			 
 
			 Zulke woorden worden meer gebruikt, om naar den prijs te dingen!
				Waarom ook niet:handbeweging - oogbeschouwing - lippenoopning -
				hoofdverdraaijing enz. enz. 
			 Laat ons nu nog een vlugtig oog, over de Mengeldichten in
				dezen bundel, laaten gaan. Alles, stuk voor stuk, onder handen te nemen zou te
				omslagtig worden. 
			 De Lovzang aan God is, voor een gedeelte, gevolgt naar een
				Hymne van Kleist. In het stuk: de
				onzienlijke zigtbaar, zijn goede dingen - doch niet, zoo als zij, volgens
				het onderwerp, zijn konden. De Lente is een zagt,
		  bevallig stukje; maar hoe de dichter dit goedmaaken kan, weet ik niet! hij
		  zegt: 
		 
		   
			 Hoe pragtig tradt aan de oosterkimmen  
			 De zon haar vloeibre rusttent uit; -  
		  
 
		  Een vloeibre rusttent laat zich niet zinnelijk denken. Dit
			 bijwoord is hier zeer onnatuurlijk. - De Ode aan de Maan
		  heeft juist niet veel ode-agtigsaan zich. 't Schijnt zeer gemeen te
		  worden, om het woord Ode als een opschrift te gebruiken: doch ieder een
		  weet, dat het weinig kosten en moeite vereischt, om, voor een kleene bierkroeg,
		  een groot 
{==133==} {>>pagina-aanduiding<<}
uithangbord te plaatsen, met deeze woorden: 
		   
		   
			 Het groote, nieuwe, heeren-logement.
 
			 Men behoeft niet eens de deur in te gaan, om te zien, dat het
				logement zich niet verder uitstrekt, dan het uithangbord. De dichter
				zegt, onder andere, in deze Ode: 
			  
				't Veelverwig aardtapeet,  
				Beschaâuwd door 's scheemrend avondkleed  
				En met het rouwfloers van den doodschen nagt
				  omtoogen,  
				Doscht gij in blinkend wit satijn:  
				't Bedaauwde veld kijkt op uw komst door duizen oogen 
				
				Van vloeiend kristalijn.  
			 
 
			 Uit soortgelijke gezogte en gekunstelde, schilderijen bestaat het
				geheele stuk. Het volgende, bij voorbeeld: 
			  
				Gij kuscht de hooge kruin  
				En 't zinkend vlak van 't rijzend duin,  
				Daar 't huppelend konijn zich spiegelt in uw
				  straalen;  
			 
 
			 Dat heet schilderen! De zon scheen op zijn neus, als mede op
				zijn wangen. De dichter maakt ook nog een nederig compliment aan de
				Maan: 
			  
				Mijn zwak en kunsteloos penseel  
				Trof slechts de schaduw van uw luisterrijk vermogen,  
				Op 't smalle dichtpaneel.  
			 
 
			 't Paneel was breed genoeg - maar de Schilder!.... 
			 
{==134==} {>>pagina-aanduiding<<}
Gedachten bij het graf van
				  Jezus, dit is ook weder een ode! - Niet ééne
				gedagte - geen enkele trek, die dit stuk eenig regt tot dezen naam zou konnen
				geven, wordt in hetzelve gevonden. Slegts een zeer middenmaatige bespiegeling
				in vaerzen. - De Geloofsroem van 
				Paulus is een stigtelijk vaers; doch
				de lezer zal misschien Romeinen 8 liever in proza lezen -
				door de berijming is het wat waterig geworden. - Wiskundige
				droom; dit dichtstuk draagt blijken van eenen vernuftigen en verstandigen
				kop. De dichter vertelt, op een losse manier, hoe hij, in slaap geraakt zijnde,
				het paleis der Wiskunst zag - er was een groote toeloop van menschen, want de
				Wiskunst zou ijkdag houden. Toen de meenigte binnen was, sprak haar
				troonheraut, onder anderen, dus: 
			  
				- beroemde mannen!  
				Bij wien 't vooroordeel is verbannen,  
				Die steeds met smerte uw' tijd verspilt:  
				Uw eedle harssens moet verteeren,  
				Door 't eeuwigduurend reduceeren,  
				Wijl maat van maat alöm verschilt. 
				   
				Gij, wien de handel moet verveelen  
				Door 't staâg verdubbelen en deelen  
				Van ellen, maaten, en gewigt,  
				Die alle schatten, hoe uitsteekend,  
{==135==} {>>pagina-aanduiding<<}

				Tot ijdle penningen verreekent,  
				Ontsluit uwe oogen voor mijn licht.  
				  
				De majesteit, die wij verëeren,  
				Wil uw geluk, uw heil vermeeren:  
				Uw waar belang is in uw hand.  
				Laat dan mijn raad u welbehaagen  
				En; durft gij een hervorming waagen,  
				Brengt deezen goeden vond tot stand. 
				   
				Gebruikt in welbestuurde staaten  
				Dezelfde grootheid voor uw maaten,  
				Denzelfden weegsteen voor uw wigt:   
				Dan stelt gij 't beeld van maat of ponden,  
				Dat aan de naamen is verbonden,  
				Op 't enkel noemen voor 't gezigt. 
				   
				Moet gij die algemeene heelen  
				Vermeenigvuldigen en deelen,  
				Neemt dan het tiental juist in acht:  
				Dan zult gij op uw vingers reeknen,  
				't Geen door een lange reeks van teeknen  
				Uit Willem Bartjens werd volbragt.  
			 
 
			 Volgens dit plan worden alle maaten, gewigten en ellen geregeld.
				Van het gewigt zegt hij: 
			  
				Ik zag het mengzel dus ontwarren:  
				De gouden kroon van vijf paar starren  
				Werd in een fijne schaal gezet;  
				Terwijl de Troonheraut verklaarde,  
				Een steen, die daaräan evenaarde,  
				Was in de weegkunst tot een wet.  
				
{==136==} {>>pagina-aanduiding<<}
Die steen, aldus gelijk bevonden,  
				Werd afgedeeld in tien tot ponden:  
				En ieder pond in vijf paar lood:  
				Een lood in tien gebragt tot greinen:  
				Totdat er, door tienvouwig kleinen,  
				Ten laatste een zandjen overschoot.  
			 
 
			 Het stuk is te groot, om alles optegeven; doch dit durven wij
				zeggen, dat, schoon de stof, uit zich zelve, niet zeer poëtisch is, de
				dichter haar; door eene gemaklijke en ongezogte wijze van voorstellen,
				aangenaam gemaakt heeft; er zijn veele aardige trekken in, doch meer blijken
				van een wiskundig verstand. 
			 Wij zullen de overige stukken, in dezen bundel niet opgeven; zij
				behooren tot het middenmaatige; en hier hebben wij reeds genoeg van. 
		   
		 
		 
		  
{==137==} {>>pagina-aanduiding<<}

			  Brief aan mijne vriendin C.M.B....
 
			 Deze twee stukjes van den 
			 Poëtischen Spectator, zijn voornamelijk door den
			 Heer 
			 Jacobus Bellamij opgesteld en uitgegeeven.
			 Zijne, voor de Néderlandsche dichtkunde, ontijdige dood heeft dezen
			 arbeid doen ophouden; maar het der goedwilligheid en patriötisme
			 overgelaten zijn begonnen werk te vervolgen. In deze stukjes zal men mijn
			 overleden boezemvriend wel kunnen vinden. Zij doen Hem, als den Schrijver der
			 Gezangen van Bellamij, en der
			 Vaderlandsche Gezangen van Zelandus geen
			 onëere aan. Het strekt zyn verstand zoo wel als zyn hart tot eere de
			 voornaamste Schrijver, als ook de eerste Auteur van het plan te zijn. Jammer!
			 dat wij hem, die de eere en verbetering zijner Natie, reeds vooral in het perk
			 der Poësie, ter harte nam, zoo vroeg moeten missen. 
			 Ik, mijne vriendin: gevoel inzonderheid dit verlies op het sterkst
				in het allertederste van
{==138==} {>>pagina-aanduiding<<}
mijn hart. Ménigmaal staar ik diep
				ontroerd op zijne geschriften - - gedachteloos zoekt mijn oog hem dan om mij.
				Maar ik vind hem niet!....... Ik mis mijn Bellamij in alles. Hij
				verstond mij: en zijne vertroosting was voor mij geneezend. Aan wie, als aan
				hem, kon ik een smart, die aan de gevoeligste zijde van mijn hart - aan mijn
				leven knaagd ontwikkelen! In droefheid en in blijdschap waren wij alles voor
				elkander. Wij zagen met één oog, en gevoelden met
				één hart. ô! Hoe veel moet eene tédere - eene
				deugdzaame Francina Bane, niet aan haaren Bellamij verliezen,
				daar ik in hem mijnen boezemvriend, volkomen voor mij berékend, verloren
				heb!...... 
			 Gij, mijne waardste vriendin; zult, daar gij mijnen vriend de
				grootste achting toedroeg: u gaarn willen verleedigen om nog het een en ander
				van mijnen vriend te leezen. Daar is geen oogenblik, het welk mij dierbaarder
				en vertroostender is, als waarin ik over mijnen nu gelukkige Bellamij
				mag spreeken. En vooral als ik hem mag doen kennen. 
			 Bellamij was een jongeling, die door zijne gesteldheid,
				aanleg, jaren en omstandigheden niet geheel bevrijd kon zijn van in 't
				
{==139==} {>>pagina-aanduiding<<}
ooglopende gebreeken. Maar die voor allen, die hem kenden,
				groot was, in zijne gebreeken. Dat eene lasterlievende waereld haare
				onheilige handen van het graf mijns dierbaren vriends houde! - Dat zij eerst
				leere oordeelen; voor dat zij oordeelt. - Ik zou mij zelve veragten zoo ik
				eenigzints haar begunstigde Vriend ware. Maar nimmer zal ik mij schaamen de
				vriend van Bellamij te zijn. 
			 Niet de waereld, mijne vriendin: maar de zombere kamer van mijn
				vriend, en mijn gezellige haard waren getuigen van zijne grootheid.
				Ménigmaal bewoog de voortreffelijke, de reine, onbevlekte Godsdienst van
				onzen Heer Jesus zijn hart, en een heilige traan rolde voor zijne voeten
				néder. Verre van het gewoel der waereld; in statige bosschen, in
				onvrugtbare woeste streeken, en in de plegtige stilte des nachts spraaken wij
				meermaal met ijver, terwijl op zijn aangezicht het licht eener êdele ziel
				gespreidt lag; over de heilige plichten van Godsdienst, Vaderland, Vriendschap,
				Liefde, over alles wat den mensch verédeld. En dan - dan verwekten zijne
				gedachten in mij de onbekendste, de zaligste aandoeningen. - 
			 Welke eene êdelheid van gedachten en uitdrukkingen, welk
				eene vatbaarheid en gevoel
{==140==} {>>pagina-aanduiding<<}
voor het schoon der ware deugd vond ik
				niet in meest alle zijne brieven! Indien het waar is, dat brieven, aan
				boezemvrienden, de ronde taal des harte geeven. Oordeel dan, bid ik u, uit het
				volgend schoon fragment, of dit door een laag en bedorven jongeling kan
				geschreeven zijn. ‘Troost u in het verlies uwer - Zij is gelukkig! -
				zoo gij weent, ween dan, om dat gij nog niet gelukkig zijt! - wanneer ik bij
				uitneemenheid smart gevoel - - - dan troost ik mij met de gedachte: Ik zal
				ook eens sterven! Dan zal mijn ziel, als een nieuwgeschapen vlinder, hare
				zwagtels ontworstelen, en, met den daauw der Goddelijke liefde op hare
				vleugelen in de waereld der geesten omdartelen. ó! Mijn vriend! in de
				waereld der geesten!... Hoe is die? zullen wij daar met elkander spreeken?
				zullen wij daar de menschen, die den raad verduisteren met woorden zonder
				wetenschap, - zullen wij die daar belagchen - zoo als de Godheid de dwaasheid
				der menschen belagcht? - Ons hoogste geluk op aarde is toch maar een
				Silhouët van het wezentlijke geluk, waar voor wij vatbaar zijn. -
				Godvrugtige menschen hebben 'er een schilderij in Profil van: hoe verlang ik om
				het Orgineel te zien! kunt gij 'er u wel idëaal van scheppen! - een
				idëaal van de 
{==141==} {>>pagina-aanduiding<<}
Schilderij! ja! dat kan ik!’
				Welk jongeling, wiens hart niet wel geplaatst is, zal, als Bellamij,
				over zijne ondankbaarheid berouw volle tranen storten, onder het alziend oog
				zijns besten Vaders? - ‘Gij mijn gelukkige vriend, die ik kenne, en
				mogelijk thans op mij neder ziet: ô! zeg mij, wat is de staat des doods?
				wat heet de waereld der geesten? ô! Wat zegt het gelukkig te zijn? - Gij
				zwijgt!.... Ach! zeg mij - toont mij - (hoe zal het zijn?) doe mij gevoelen,
				wanneer de dood mij tot u voeren zal; hoe zalig gij zijt, en dit zal mij
				gelukkiger maken! - ’ 
			 Na deze zalige oogenblikken, die wij in de eenzaamheid genooten,
				openden wij weder onze oogen in de woelige-dartele waereld. Onze oogen
				scheemerden. Wij zagen, en - vloogen weder hand aan hand de dartele waereld in.
				Dikwils zag ik mijnen vriend, in weêrwil van zijn hart, door het
				woeligste der waereld stuiven. Ja: mijne vriendin! gij weet, dat wij dikwils
				verstrooijingen noodig hebben, om in de smart staande te blijven. En dat die
				verstrooijingen meermaal, naar mate onze smart heevig is, en wij daardoor meer
				zijn afgemat, woester zijn. Kan 'er wel een grooter smart voor een jongeling,
				die een, voor hem wel be-
{==142==} {>>pagina-aanduiding<<}
reekend, meisje vuurig bemind, wezen, dan
				dat zijne liefde op alle mogelijke wijzen word gedwarsboomd. Is 'er wel een
				smart, welke een gevoelig en trots jongeling meer verwilderen kan, als eene
				ongelukkige liefde? - Bellamij leed hier op de waereld de grootste
				smart van een vuurig, maar ongelukkig minnaar. En van welke gevolgen had dit
				niet voor hem kunnen zijn!...... ‘ô! Mijn Broeder!’
				(schreef hij mij eens) ‘waarom zijn de ware genoegens dezes levens al
				vaak de weeligste bronnen onzer rampen? is de liefde - voor mij ten minste -
				niet eene oorzaak van alle mijne ongelukken?’ 
			  
				‘Gevloekte dwang, die liefde scheidt!  
				Mijn min, een telg der téderheid,  
				Kan zelfs aan God behagen!  
				Gevloekte dwang! laat af! laat af!....  
				De Godheid dreigt -! gij zult de straf  
				Van uwe snoodheid dragen!  
				Maar ach! ik zugt, en ween en klaag!  
				Moet dan mijn leven in de vaag  
				Der prille jeugd verdwijnen? -  
				Zal nooit de zon der blijde vreugd  
				Mijn flaauwe en afgepijnsde jeugd.  
				Van heuren trans beschijnen?’  
			 
 
			 Behalven eene ongelukkige liefde (want nu werden de beide gelieven
				reeds met goedkeu-
{==143==} {>>pagina-aanduiding<<}
ring beschouwd) was 'er meer dat zijne rust
				roofde. Lighaams smarten. Eene kwaal, die ten zijnen opzichte veel eer een
				famieljeziekte, als wel het gevolg eener losse levenswijs kan genoemd worden:
				het podegra en rhumatike pijnen benamen hem vaak de genoegens van zijn leven.
				Doch zijn levendigen aart, en gehardheid tegens ongemakken deeden hem dikwils
				pijnen verduuren, die een ander niet zou hebben kunnen verdraagen. Het
				vooruitgezigt van zijne tegenswoordige gesteldheid in het toekomende was het,
				dat hem dikwils deedt beeven. Niet minder ontruste hem zijne bestemming tot den
				Predikdienst 
				 *. Hoe dikwils doet de liefde, en eene
				aaneenschakeling van omstandigheden ons niet uit alle mogelijke kwaden
				ééne, die met de gesteldheid onzer ziel op die tijd, als wij eene
				keus moeten doen; zich het best verdraagt, kiesen! Hoe dikwils word den
				jongeling in de waereld heen gezonden, even als een pijl, door een 
{==144==} {>>pagina-aanduiding<<}
eenvouwdig man, die, zonder een bepaald but, niets dan de eere van
				schieten bedoeld; over het wijde veld van den taaijen boog word afgeslagen,
				en geen plaats vind om in te rusten! Helaas! wij jongelingen alle loopen en
				voelen den teugel niet, die ons omvoert!....... En waarom moeten wij den teugel
				niet gevoelen? Waarom moeten wij onzen kring niet eer kennen, voor dat wij in
				dezelve zijn?......... 
			 Te midden van zijne goedgekeurd wordende liefde, drukten zijne
				omstandigheden zijnen geest dikwils op het sterkst ter neder. En wie kan zich
				in de tegenswoordige waereld uit zijnen kring in een beter voor hem bereekend,
				plaatsen, als - de man van geld. Is het te verwonderen, dat mijn vriend
				verstrooijingen, die noch voor zijn hart waren, noch in zijn smaak konden
				vallen, zomtijds opzocht. En daarin zijn kommer voor eenige oogenblikken
				verloor. ô Vriendin! nam de waereld slegts de moeite om te onderzoeken
				naar de gesteldheid, de aanleg en omstandigheden van den persoon, die zij
				beöordeelen wil, en - hield zij daarbij de jaaren onder het oog, zij zou
				zoo liefdeloos - wat zeg ik? - Zij zou zoo schandelijk niet veröordeelen.
				Doch het onderzoek valt juist in haar smaak niet. 
			 
{==145==} {>>pagina-aanduiding<<}
Ik geloof, dat ik u mijn dierbaare overledene nu van
				eene zijde, die, schoon bezoedeld, hem eere aandoet, heb doen zien. En dit was
				mijn oogmerk met dezen brief. Wie kan verdraagen, dat de asch van zijns
				vriends, indien hij een (sc)Bellamij(/sc) ware; ontheiligd word! Als dichter en
				man van verstand behoeft zijne grootheid niet te worden aangetoond. Men leeze
				zijne uitgegeevene stukken. Voor het overige, het geen hij der waereld
				omtrendzich zelve te berigten had, is door hem gedaan in een fragment
				eener brief aan zijnen vriend J.P. Kleijn, welk voor de
				Gezangen van Bellamij geplaatst is. 
			 Ongemerkt word mijn brief te groot. Van uwe goedwilligheid,
				waardste vriendin: verwagt ik verschooning van mijne langwijlligheid. Ik kan
				niet lang genoeg van mijnen overledene vriend spreeken noch schrijven. En
				schoon gij hem in persoon niet gekend hebt, zult gij met mij - in weêrwil
				der smart over mijn verlies: - onzen volmaakt goeden en wijzen Vader wel willen
				danken, dat hij mijnen vriend door den dood in een voor hem vrij beter kring
				geplaatst heeft, om te kunnen werken. Zeg ook, indien gij de asch mijns vriends
				eerbiedigd, aan elk,
{==146==} {>>pagina-aanduiding<<}
die hem smaad. ‘Toont mij den man, die
				groot was, zonder in het oogloopende gebreeken. Zoo lang ik in
				Bellamij alles vinden, wat immer een groot man kan maaken. Zoo lang
				zal ik den zalige Bellamij een uitmuntend en groot jongeling noemen.
				Die ook de vriend was van’
				 
			 A....... 
		   
		 
	  
  
* Onder het afdrukken van dit blad, berigt
				  mij een vriend, dat Dullaart,in het volgende dichtstuk, veel
				  trekken heeft overgenomen, uit eene uitbreiding van denzelfden psalm, in het
				  fransch.

* Ik geloof, dat de dichter heeft willen
					 zeggen, dat de Held, in rust zijnde, even zoo gelaaten, zoo zagt, zoo
					 gerust is, als een stille zee; en zeker, het beschouwen van eene, door geen
					 wind ontroerde zee, geeft ons een denkbeeld van rust en kalmte dat misschien
					 dieper indruk op ons maakt dan eenig ander tooneel in de natuur, om dat wij
					 mogelijk op dat oogenblik een flaauwe en duistere vergelijking maken tusschen
					 een woeste en hooggolvende zee, en tusschen die ontzaglijke uitgestrektheid van
					 water, waarop wij thans geen rimpel zien. Voor het overige drukt het
					 denkbeeld van liggen een gemaklijke, onagtzame, rust uit. Het 
					 stappen als een hoge storm, begrijp ik ook niet. Het vallen van het
					  trotsch palleis, zou er, dunkt mij doorkonnen; het valt zeker zoo
					 gemaklijk niet, doch het kon vallen; het kon, bij voorbeeld omver
					 geschoten worden, en dan zal zijn val zeker trotsch zijn; zoo beschouwd, is de
					 vergelijking zoo kwaad niet.

* De invloed van het zedelijk karakter van
				  den kunstenaar, op zijn genie en de voordbrengzels van het zelve is
				  grooter dan men doorgaans denkt. De algemeene dwaaling, dat de grootste
				  schilders doorgaans de losbandigste menschen geweest zijn, heeft reeds veel
				  kwaads gedaan; jonge schilders, die geen genie genoeg hadden, om
				  waarlijk groot te worden in de kunst, vormden zich naar de schandelijke
				  anecdoten, die men hun van groote meesters verteld hadt, en werden -
				  ligtmissen! - stel twee schilders, die dezelfde maate van genie
				  bezitten, doch, waar van de eene een slegt zedelijk karakter heeft, en de
				  ander eene voortreflijke, edele en groote ziel: - wie zal de grootste
				  kunstenaar zijn? wie het groote, het edele en waare der natuur best uitdrukken?
				  De braave man werkt vrij: zijn geweten behoeft niet te siddren, wanneer zijn
				  vernuft den losbandigen, den slegten man moet afmaalen; zijn eigen ziel is, als
				  't ware, het model waar naar hij een Ideaal van hemelsche onschuld, en
				  bovenmenschelijke schoonheid schept. Dat er groote kunstenaars geweest zijn,
				  die een slegt zedelijk karakter hadden, is zeker; - maar dat zij grooter zouden
				  geweest zijn, indien hun karakter beter geweest ware - dit is ook zeker! - Doch
				  deze nootis de plaats niet, om dit te betoogen.

*  Johannes XI: 21,
				  22.

* Hemelspruit is daar en boven
				  overtollig. Hemelspruit is, indien men het zeggen kon, het zelfde
				  met Godsspruit. Zou het dan niet genoeg, ja beter zijn te zeggen: Op
				  den gezalfde hemelspruit? G-n

* Alles, wat zijn Genie aan banden kon
				  leggen, werd door hem met smart beschouwd. Naar men zegt; genoot hij ook
				  jaarlijks zeker sommetje gelds van een zeker Theologisch fonds voor
				  aankweekelingen tot den predikdienst geschiet. Het welk der christelijke
				  weldadigheid en vrijheid ten gevalle, jonge lieden tot het voëtiaanismus
				  proedestineerd.

