


    Geschiedkundige gedenkstukken en aanmerkingen over het bestuur van Holland. 
Deel 3
    Lodewijk Napoleon Bonaparte

GEBRUIKT EXEMPLAAR
    exemplaar universiteitsbibliotheek Leiden, signatuur: 1192 B 3

ALGEMENE OPMERKINGEN
    Dit bestand biedt, behoudens een aantal hierna te noemen ingrepen, een
        diplomatische weergave van Geschiedkundige gedenkstukken en aanmerkingen over het bestuur van Holland. Deel 3 van Lodewijk Napoleon Bonaparte uit 1820. Het werk bestaat uit drie delen. Het betreft een vertaling uit het Engels van Historical Documents and Reflections on the Government of Holland.

REDACTIONELE INGREPEN
    p. 127: 227 → 127
    
Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina's (p. II, IV) zijn niet opgenomen in de lopende tekst.
    
    
        [pagina ongenummerd (I)]
    
    GESCHIEDKUNDIGE
    GEDENKSTUKKEN.
    
    DERDE DEEL.
    
    
        [pagina ongenummerd (III)]
    
    GESCHIEDKUNDIGE
    GEDENKSTUKKEN en AANMERKINGEN over het BESTUUR van HOLLAND; door LODEWIJK BONAPARTE, gewezen koning van holland.
    
    Do what you ought, happen what may.
    uit het engelsch vertaald.
    DERDE DEEL.
    
    Te AMSTERDAM, bij
    J.C. VAN KESTEREN,


2008 dbnl


    bona001gesc03_01

    ebook
        scans
    

    Lodewijk Napoleon Bonaparte, Geschiedkundige gedenkstukken en aanmerkingen over het bestuur van Holland. Deel 3. J.C. van Kesteren, Amsterdam 1820.



DBNL-TEI 1

       
           
               Geschiedkundige gedenkstukken en aanmerkingen over het bestuur van Holland. Deel 3
               Lodewijk Napoleon Bonaparte
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               Geschiedkundige gedenkstukken en aanmerkingen over het bestuur van Holland. Deel 3
               Lodewijk Napoleon Bonaparte
               
               
               
                   
                   
                   
               
           
           
           
           
               
           
           
               
               
           
           
           
           
       


    
        2008-01-16
        
            DH
        
        colofon toegevoegd
    



Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Lodewijk Napoleon Bonaparte, Geschiedkundige gedenkstukken en aanmerkingen over het bestuur van Holland. Deel 3. J.C. van Kesteren, Amsterdam 1820.
 
Zie: https://www.dbnl.org/tekst/bona001gesc03_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 

    
        
        
    



{==1==} {>>pagina-aanduiding<<}


    
    

Geschiedkundige

Gedenkstukken.

Vijfde afdeeling.

Het jaar 1809.

Holland bleef steeds geblokkeerd zoowel ter zee als te land.
De Heer twent werd bepaaldelijk benoemd aan het hoofd der Binnenlandsche Zaken. De directie van den Waterstaat, waarmede hij belast was, werd de eerste divisie van zijn Ministerie.
Deze veranderingen waren zigtbaarlijk onaangenaam aan de natie, doch het was een onvermijdelijk gevolg van de staatkundige en finantieele belemmeringen van het land.
Op den 13den Januarij werd aan het Wetgevend Ligchaam een ontwerp aangeboden betrekkelijk de invoering van een gelijkvormig stelsel op de maten en gewigten, hetwelk gegrond was op dat van Frankijk. De Heer van gennep, Redenaar des Gouver-
{==2==} {>>pagina-aanduiding<<}
rements, deed deswege een verslag en ontwikkelde de beweegredenen, door middel van de volgende redevoering:

‘Mijne Heeren! de ongelijkheid in de maten en gewigten, welke, tot op dezen oogenblik, in het Koningrijk in gebruik zijn, heeft dikwerf de beheering der Justitie hinderlijk geweest, aan bijzondere personen last veroorzaakt, en eenige malen aanleiding tot misbruiken gegeven.’
‘Eenige jaren geleden, trok dit onderwerp de aandacht des Gouvernements tot zich; doch het werd weldra gerangschikt onder die menigte van verbeteringsplannen, waarvan men altijd spreekt, doch nimmer in werking brengt.’
‘Maar weinig tijds na dat Zijne Majesteit den troon beklommen had, benoemde Hoogstdezelve twee kommissiën; de eene, te zamengesteld uit onze kundigste Professoren, onderzocht de maten en gewigten en ontwierp een geëvenredigd plan, terwijl de tweede, bestaande uit letterkundigen, belast werd tot het voordragen van nieuwe namen voor dezelven.’
‘Deze twee kommissiën hebben aan het oogmerk Zijner Majesteit beantwoord, en het gevolg van hunnen arbeid is zoodanig als men het mogt verwachten van mannen, die met zoo veel regt onder de beroemdsten en kundigsten van ons land gerekend mogen worden. De eerste kommissie heeft geoordeeld, dat men onder de voegzame schikkingen voor dit Koningrijk zeer wel konde

{==3==} {>>pagina-aanduiding<<}

begrijpen en aannemen een stelsel, door de grootste geleerden van Frankrijk aangenomen; en in waarheid, Mijne Heeren! de schoonheid, de naauwkeurigheid en de eenvoudigheid van dat stelsel is algemeen erkend door allen, die in staat waren, om het te beoordeelen.’
‘Dit stelsel voor de maten en gewigten is gegrond op de lengte van den omtrek des aardbols en van den meridiaan van Parijs.’
‘Op bevel van het Fransch Gouvernement hebben de Sterrekundigen mechain en delambre deze berekening onderzocht, en dezelve werd vervolgens aangenomen door eene kommissie van geleerde Franschen, Hollanders en anderen, die te Parijs, in de jaren 1798 en 1799, vergaderd waren. Professor van swinden, President van het Hollandsch Nationaal Instituut, was voorheen lid van deze kommissie, en hoezeer hij vreemdeling was, werd hij belast met het opstellen van het rapport, hetwelk door deze kommissie aan het toenmalig Fransch Gouvernement werd gedaan. Dit rapport was zeer opmerkenswaardig wegens deszelfs welsprekendheid en de zuiverheid van deszelfs stijl.’
‘Het vierde gedeelte van den meridiaan is verdeeld in honderd in plaats van in negentig graden, elke graad in honderd minuten, en elke minuut in honderd seconden. Dus bevat, bij gevolg, het vierde gedeelte van de middaglijn één millioen seconden. De seconde is vervolgens nog verdeeld in tien gelijke deelen of metres. De mè-
{==4==} {>>pagina-aanduiding<<}
tre, die men in het Hollandsch meter zal noemen, en die een tienmillioenste gedeelte van het vierde gedeelte des omtreks van den aardbol of een veertigmillioenste gedeelte van den geheelen omvang der aarde bevat, is ten grondslag van dit stelsel aangenomen, waarvan het eerste grondbeginsel is, dat alle maten en gewigten van den meter moeten worden afgeleid of daarmede in verband staan. Het tweede is, dat al de vermenigvuldigingen of verkleiningen der maten en gewigten tientallig moeten zijn. Volgens het eerste grondbeginsel is de meter, met zijne vermenigvuldigingen en verkleiningen, de lengtemaat. Het vierkant van den meter, met zijne vermenigvuldigingen en verkleiningen, is de vlaktemaat; en de teerling van den meter, met zijne vermenigvuldigingen en verkleiningen, is de holtemaat en de maat van inhoudende bevatting. De teerling van het tiende gedeelte des meters, in het Fransch litre genoemd, is eene geschikte maat voor vloeibare en onvloeibare stoffen, en dezelfde litre, die wij voordragen, om in het Hollandsch kan of kop te noemen, zoo vol als mogelijk met water gevuld, bepaald den grondslag voor de gewigten: zoodanig, dat de lengtemaat, de vlaktemaat, de holtemaat en het gewigt met elkander in een natuurlijk verband staan, en dat zij aldus allen geregeld worden door den meter en door het water.’
‘Het andere grondbeginsel, te weten het tientallige stelsel, beveelt zich zelven aan door des-
{==5==} {>>pagina-aanduiding<<}
zelfs eenvoudigheid; het is bovendien berekend naar onze wijze van rekenen; dit stelsel heeft bovendien het voordeel, dat alle gebroken in de dagelijksche zamenleving onnoodig zullen worden.’
‘De letterkundige kommissie heeft ook een rapport aangeboden wegens de Hollandsche benamingen, die zij het beste en het meest geschiktste meent, om te worden aangenomen.’
‘Deze beide rapporten zijn in den Staatsraad door Zijne Majesteit onderzocht in het bijzijn van twee beroemde Professoren, leden der gemelde kommissiën, te weten:, de Heer van beek calkoen van de natuurkundige kommissie, en de Heer siegenbeek van de letterkundige kommissie.’
‘Het gevolg van de discussiën is geweest, dat Zijne Majesteit zich verwaardigd heeft het voorgedragen stelsel op de maten en gewigten met Hoogstderzelver goedkeuring te vereeren, en dat de Koning ons heeft gelast een ontwerp van wet, waarin de Hollandsche benamingen voorkomen, aan deze verlichte Vergadering aan te bieden.’
‘De schoone eenvoudigheid van dit stelsel, het natuurlijk verband, dat tusschen al deze gedeelten bestaat en de gemakkelijkheid in het gebruik van dezelven in de dagelijksche zamenleving, zijn voordeelen, welke uwer aandacht niet zullen ontsnappen, doch tevens schijnt het ons toe, dat het meer dan waarschijnlijk is, dat er twijfelingen zullen ontstaan over de wijze hoedanig men

{==6==} {>>pagina-aanduiding<<}

dit stelsel verstaanbaar zal maken, en hetzelve door alle klassen van inwoners te doen begrijpen.’
‘Dege overweging, Mijne Heeren! zoude ondertusschen meer gegrond zijn, wanneer men in het ontwerp van wet de Grieksche en andere benamingen had gehouden, van welken men zich in het oorspronkelijk stelsel bediend heeft, doch Zijne Majesteit heeft gewild, dat men bekende en gebruikelijke namen zoude verkiezen, hetgeen ongetwijfeld veel zal toebrengen, om het gebruik van dit schoon stelsel gemakkelijker en geschikter te maken voor alle klassen onzer landgenooten.’ (*)
De zitting van het Wetgevend Ligchaam werd gesloten op den 15den Januarij, doch het werd den volgenden dag bijeen geroepen tot op den 15den Maart. De Heer vos van steenwijk werd tot President benoemd.
Het nieuwe Lijfstraffelijke Wetboek, door het Wetgevend Ligchaam goedgekeurd en aangenomen zijnde, werd algemeen bekend gemaakt om kracht van wet te hebben, te rekenen van de maand Februarij van het volgende jaar.

{==7==} {>>pagina-aanduiding<<}

Eene verschrikkelijke overstrooming verwoestte nogmaals Holland in dezen oogenblik, de berigten werden zoo onrustverwekkende, dat de Koning besloot, om zich naar de plaats zelve te begeven, om den staat van zaken in oogenschouw te nemen en over de te nemene maatregelen te oordeelen, bovendien wilde hij van deze gelegenheid gebruik maken, om ook te dezen aanzien van den staat des Koningrijks eene grondige kennis te krijgen.
Alvorens de Rijn te Arnhem komt, verdeelt zich deze rivier in twee takken, waardoor het eiland de Betuwe wordt gevormd, de eerste, die aanvankelijk het kanaal van Pannerden en naderhand de Leck wordt genoemd, stroomt voorbij Arnhem, de tweede is de Waal, die de muren van Nijmegen, tegenover het dorp Lent, bespoelt en vervolgens zijnen loop neemt voorbij Gorinchem, Dordrecht en Rotterdam, deze wordt aanvankelijk de Merwede en vervolgens de Maas genoemd: deze tak behoudt den naam van Waal, tot dat dezelve zich met de Maas vereenigt, hetwelk, alvorens bij Gorinchem te komen, in het gezigt van deze stad plaats heeft. De Merwede of de Waal en de Maas vereenigd zijnde, vormen bij Dordrecht eene menigte kleine takken, die men killen noemt: deze beide rivieren, die het land doorstroomen, om te Gorinchem te komen, loopen nagenoeg van het zuiden naar het noorden, zoodanig, dat het dooiweder reeds boven aan de rivier is begonnen, terwijl dat beneden aan dezelve nog alles met ijs is bezet. Uit hoofde van deze reden en door het opkruijen

{==8==} {>>pagina-aanduiding<<}

van het ijs in de kleine takken der rivier of killen, waarin het water sterker bevriest en het ijs eene grootere vastigheid verkrijgt, ontstaat dan eene verstopping.
Het eiland, of de Delta der Betuwe, hetwelk door de twee voornaamste takken van den Rijn gevormd wordt, of, zoo men wil, aan de eene zijde door de Leck en aan de andere zijde door den Waal en de Maas, is een zeer vruchtbaar land, doch zeer laag, deszelfs oppervlakte is naauwelijks zoo hoog als de rivier in den zomer, zoodat, wanneer het water zeer hoog wordt, door het smelten van de sneeuw in Zwitserland, Duitschland en Frankrijk, of door gestadigen regen, de Betuwe in zeer groot gevaar is en alleen gewaarborgd wordt door de dijken, die dit eiland omringen. Bovendien gebeurt het zeer dikwijls, dat, wanneer de rivieren zeer hoog zijn, de vloed der zee ook hoog is, en aldus den loop der rivieren, tot op eenen aanmerkelijken afstand van derzelver mondingen, opstoppen, dan worden de dijken met verdubbelde kracht geprangd, en dit was juist het geval in de maand Januarij 1809. Eene derde aanmerking valt nog te maken wegens de plaatselijke ligging van dit landschap: er ontstaat in het bovenste gedeelte van de Betuwe, bij Doorneburg, eene rivier de Linge, die dit eiland doorstroomt, en zich bij Gorinchem in den Waal werpt; deze kleine rivier veroorzaakt op zich zelve zeer veel schade, en wanneer, de groote rivieren het eiland overweldigen, dan vermeerdert deze de verwoesting door derzelver stroom en den

{==9==} {>>pagina-aanduiding<<}

aanvoer van water. Derhalve heeft men dwars door de Betuwe eenen sterken dijk, genaamd de Diefdijk, aangelegd, om het laagste gedeelte beneden Gorinchem, hetwelk men noemt de Vijf Heeren Landen van den Alblasserwaard, voor de woede van deze rivier te beveiligen; deze dijk is niet alleen aangelegd, om deze rivier binnen derzelver oevers te houden, maar ook om het water aldaar tegen te houden, wanneer het onmogelijk is geweest, om het bovenste gedeelte der Betuwe te redden.
Het water van den Rijn in het Pannersche kanaal en door de opeenstapeling van ijsschorsen opgehouden wordende, was nu in menigte naar den Waal gevloeid, en had den dijk van de Betuwe op twee plaatsen, bij de dorpen Lent en Loenen, doorgebroken; door deze twee dijkbreuken stroomde nu het water van den Waal in de Betuwe, en zich vereenigende met het reeds buiten deszelfs oevers getreden water van de Linge, overstroomde hetzelve de gansche Betuwe, met uitzondering van de vijf heeren landen, welke, zoo als wij gezegd hebben, in het laagste gedeelte van de Betuwe liggen, en alleen door den Diefdijk beschermd worden. Deze dijk werd nu op eens geprangd en geschokt door den toevloed van het water der overstrooming, hetwelk daardoor gedrongen werd deszelfs loop naar Gorinchem te nemen, zoodat deze stad en door de overstrooming en door den Waal, aan wiens oevers dezelve gelegen is, bedreigd werd.
De Koning begaf zich terstond met de ambtenaren van den Waterstaat naar dezen Diefdijk. Welk een

{==10==} {>>pagina-aanduiding<<}

droevig gezigt was deze nieuwe zee, waarvan het water elken oogenblik toenam, en op eene geweldige wijze dezen langen en smallen dijk beukte, en welke bij elken golf, die deszelfs kruin bereikte, schuddede! De boeren, die zich allen, volgens het gebruik van het land, op den dijk bevonden, waren met alle krachten bezig, om denzelven te versterken. Na dit gedeelte, alsmede de stad Gorinchem, in oogenschouw genomen te hebben, begaf zich de Koning op den 28sten Januarij, niet zonder groote moeite, over den mond van de innundatie en de Linge, onder de muren van de stad, en bevond zich op den grooten dijk bij de dorpen Vuren en Dalem. Men stak den dijk op deze plaats door, om het uitloopen der overstrooming in den Waal te bevorderen: doch zoo lang als de doorbraken van dienzelfden dijk, vijftien uren hooger bij de dorpen Lent en Loenen, niet gestopt waren, en aldus den toevloed van water niet konde worden tegengegaan, konde men zich met geene merkbare verbetering vleijen. Men kan wegens de snelheid van het water in dezen oogenblik oordeelen, door het onderscheid der hoogte van het water bij de doorbraken in den dijk, door den Waal veroorzaakt, en de doorsnijdingen, welke voor de uitwatering noodig waren, en bij Vuren en Dalem gemaakt werden, dewijl bij de doorbraken het water even als een waterval in de Betuwe stroomde en vijftien uren lager datzelfde water weder uit de Betuwe als een waterval in den vloed stortte.
De steden, de dorpen en de woningen waren geheel en al door het water omringd en ontoeganke-
{==11==} {>>pagina-aanduiding<<}
lijk. De bewoners der huizen, aan den voet des dijks gelegen, hadden alleen dien dijk tot een toevlugtsoord, en hoedanig was dezelve nog? Een smalle dijk, van de eene zijde geprangd en gebeukt door eene woedende rivier, en aan de andere zijde bedreigd door eene nieuw ontstane zee, die elken oogenblik hooger werd. Men konde dezen langen en smallen dijk met het grootste regt beschouwen als een voetpad midden door de zee, of wel als een eiland; want het eene einde, langs hetwelk de Koning hier gekomen was, bestond in eenen zoo moeijelijken en gevaarlijken doorgang, dat men konde rekenen, dat dezelve weldra niet meer te gebruiken zoude zijn. Aan het hoogere einde naar de zijde van Nijmegen maakte de doorbraken het geheel onmogelijk, om daar langs te komen; het was een allermoeijelijkste toestand, waarin de menschen, die op dien smallen grond waren, zich bevonden; dikwijls scheen het water van beide zijde op de plaats, waarheen men wilde gaan, zich te vereenigen. Wanneer men nu bij dit tafereel nog voegt de ellende en de stille wanhoop van eene zeer groote menigte inwoners, die, als op eenen oogenblik, uit eenen staat van welvaren in het gebrek aan alles, wat voor het leven noodig is, waren overgegaan; wanneer men het ruwe jaargetijde in aanmerking neemt, en de moeijelijkheid, om over eenen, door den regen, de ijsschorsen en de verwoestingen, door den ramp veroorzaakt, vernielden grond te gaan, dan zal men een denkbeeld van dit ramptooneel kunnen maken. De Koning had

{==12==} {>>pagina-aanduiding<<}

het geduld en den moed, om, gedurende twee dagen en eenen nacht, zich overal te laten vinden. Hij ging vervolgens over de stad Thiel, en, nadat hij eenigen uren rust genomen had, vervolgde hij zijnen weg tot aan de doorbraak bij Loenen, welke hij met aandacht beschouwde; doch het was onmogelijk om over te komen; hij moest dus voor dezen oogenblik afzien om de doorbraak bij Lent te gaan bezigtigen, welke boven de eerstgenoemde ontstaan was; hij was verpligt, om, voor de tweede maal, zich over de overstrooming bij Vuren en Dalem te begeven, doch dit veroorzaakte zeer veel moeite, en er was zeer veel tijd toe noodig. Hij kwam dus weder op den 30sten Januarij te Gorinchem terug.
Na zijne aankomst wilde hij eenige rust nemen, toen men hem kwam berigten, dat een gedeelte van de stad door de overstrooming bedreigd werd, daar het water daarvan, zoowel als dat van de Linge, langs de wallen der stad liep, om zich in den Waal te ontlasten. Hij begaf zich met den Minister twent naar de bedreigde plaats, vergezeld van de Aides de Camp kraaijenhoff en karel van bijland en de Ingenieurs van den Waterstaat. Het water had zich eenen weg gebaand door een oud huis en was tot in de stad doorgedrongen, alwaar het reeds door verscheidene straten stroomde. Hij liet de gewapende burgermagt en de karabiniers van de garde, welke laatsten zich daar in garnizoen bevonden, komen. Men haastte zich, om dezen nieuwen draaikolk te dempen, door de steenen uit de straten te nemen en de naburige huizen omverre

{==13==} {>>pagina-aanduiding<<}

te halen, ten einde gebruik te maken van dezen afbraak, het eenige, wat men in den haast vinden kon, en men slaagde in het tegenhouden van het water. Hij gaf den Minister twent bevel, om op het stadhuis te blijven en doorliep zelf onophoudelijk de straten, om overal de hem noodig schijnende bevelen te geven, en was dus, gedurende den ganschen nacht, zoo lang als de ontsteltenis duurde, op de beenen. Den volgenden dag gelukte het, om de beveiliging der stad te verzekeren. Een steenen dam, tot de fortificatien van de stad behoorende en aan de zijde der rivier gelegen, dreigde in te storten, doch dezelve werd versterkt, en de stad was gered. Ongelukkig konde men den Diefdijk niet langer beveiligen, omtrent het midden van den dag brak dezelve door bij het dorp Kedichem, niet verre van Gorinchem, en het water stroomde nu met onstuimigheid over de landen van den Alblasserwaard, die zoo langen tijd beveiligd was gebleven.
Al de werklieden, die zich op den dijk bevonden, thans geen nut meer kunnende doen, werden nu weggezonden, om voor eigene belangen en het welzijn hunner huisgezinnen te kunnen zorgen. Er was geen middel meer, om de geheele overstrooming van de Betuwe, welke door deze laatste doorbraak voltooid werd, te verhinderen. Er schoot niets te doen meer overig dan het nemen van alle noodige maatregelen voor het welzijn der inwoners en hunne eigendommen, en men kan zeggen, dat geene menschmogelijke voorzorg veronachtzaamd werd, men stak de dijken in den Alblasserwaard, bij Pa-
{==14==} {>>pagina-aanduiding<<}
pendrecht, op de laagste punten door, ten einde in voorraad de uitwatering der overstrooming voor te bereiden. De Koning liet den Landdrost van het Departement, den Heer hultman, een zeer verdienstelijk en werkzaam man, uit den Haag komen, wiens residentie hij provisioneel te Gorinchem vestigde, ten einde te voorzien in de wanorde en de schaden, door dezen ramp veroorzaakt. Hij ging vervolgens naar Papendrecht, Krimpen, Nieuwpoort en Vianen. Hij liet deze twee laatste steden verschansen, versterken en van levensmiddelen voorzien, opdat de inwoners van den Alblasserwaard met hun vee, voor het minste die, wier huizen geenen tegenstand aan den stroom van het water hadden kunnen bieden, aldaar een toevlugtsoord zouden vinden. Bovendien verzorgde men hen langs den regter oever van de Leck, zoo veel mogelijk, door het verschaffen van woning en het toebrengen van hulp, dewijl zeer veel inwoners van den Alblasserwaard zich derwaarts begeven hadden.
Jonge en kundige Zee-officieren werden belast, om de gemeenschap tusschen de twee overstroomde plaatsen te onderhouden. Het gelukte om hulp te verschaffen aan de stad Buren, twee uren van de overstrooming gelegen.
Gedurende deze lange en moeijelijke inspectie bezocht de Koning al de dorpen en vele alleen staande huizen; hij vertroostte en bemoedigde de bewoners van dezelven zoo veel als in zijn vermogen was. Hij beloonde terstond en rijkelijk hen, die zich het meesten voor gevaren blootstelden, om daardoor de

{==15==} {>>pagina-aanduiding<<}

zoo noodige hulpbetooning aan zoo velen ongelukkigen aan te moedigen.
Het was een hartroerend tooneel deze menigte menschen te zien, die rondom hunne alleen staande huizen of aan den ingang der dorpen bijeen stonden, en aldaar, op eenen hartverscheurenden toon, van tijd tot tijd herhaalden: ‘dus is de dijk dan doorgebroken!’
De Koning betuigde zijn hoogste genoegen aan de Leeraars van den Godsdienst; hij vond er geen een, die niet op zijnen post was, dat wil zeggen: in het midden zijner dorpelingen, om hen gerust te stellen, hen te vertroosten, hen te besturen, en aldus de dikwerf afwezende autoriteiten te vervangen. De Leeraar prinsen, in het dorp Ochten, viel hem bijzonder in het oog, zoowel als de Leeraar hoppe van het dorp Doodewaard; hij gaf hun blijken van achting en dankbaarheid. De eerste werd benoemd tot Ridder van de Unie. Hij betuigde ook zeer veel voldoening aan den Baron pallandt, Kommissaris-Generaal van den Waterstaat, aan den Heer gevers van endegeest, mede Kommissaris-Generaal van den Waterstaat, die, te Kuilenburg, den Kwartierdrost van dat gedeelte van Gelderland, een oud man, en afwezig, als zijnde door het water op zijn landgoed, bij het naburig dorp Lent, ingesloten, vervong. De Heer repelaar, Drossaard van het kwartier van Dordrecht, deed zich opmerken door zijnen ijver en zijne verknochtheid aan zijne pligten, alsmede de jonge Auditeur van doorn, die den dienst bij den Koning deed. De Inspecteur-Generaal van den Wa-
{==16==} {>>pagina-aanduiding<<}
terstaat, blanken, gaf blijken zoowel van zijne kunde als van zijnen ijver. De Dijkgraaf vermeulen reddede een twintigtal zieken te Herwijnen en bragt hen aan den linkeroever van den Waal. De schipper j. aalberts van het dorp Loenen, deed onderscheidene pogingen, om zijne landgenooten hulp te verschaffen; de drie gebroeders van vissen van Thiel, waarvan één Officier bij de gewapende burgermagt was, en vergezeld door den jongen kruithof, kwamen tot aan Eymeren, twee uren ver, in de overstrooming te Midel en te Spiberg, en reddeden tien menschen, waaronder de familie van zoelen; allen ontvingen blijken van erkentelijkheid. Den Baron van pallandt, de Heeren van doorn, gevers van endegeest en repelaar werden het groote kruis der orde van de unie geschonken, van vissen kreeg eenen degen met een gouden gevest ten geschenke, enz. enz.
Bij deze gelegenheid scheidde de Koning de administratie van het land van Bommel van die van het land van Thiel af; hoezeer deze beide landen door de rivier de Waal vanéén gescheiden waren, stonden dezelve onder éénen ambtman, en deze in het oog loopende zwarigheid deed zich overal in deze omstandigheden gevoelen. Hij ontdekte tevens, bij deze gelegenheid, het misbruik van eene belasting op vaartuigen, in een land, dat aan overstrooming onderhevig is: sedert de daarstelling dier belasting was het aantal vaartuigen aanmerkelijk verminderd, en het gebrek daaraan deed zich levendig gevoelen in deze hagchelijke omstandigheden. Hij liet

{==17==} {>>pagina-aanduiding<<}

de heffing van deze belasting dadelijk in de overstroomde landen ophouden.
Zoodra hij te Utrecht gekomen was, benoemde hij een committé centraal voor den Waterstaat, hetwelk, onder het voorzitterschap van den beroemden Professor van swinden, was te zamengesteld uit de kundige Ingenieurs blanken en goudriaan, des Konings Aide de Camp kraaijenhoff, den Professor van beek calkoen, enz. Hij raadpleegde met dit committé over de mogelijkheid, om de meest in gevaar zijnde gedeelten van het land te beveiligen en een ontwerp van verbetering daar te stellen. Hij vertrok vervolgens van Utrecht, bezocht Kuilenburg en al de dijken langs de Leck, tot aan Arnhem, Huissen en Lent; hier bezag hij de eerste doorbraak, waar hij langs den kant van Thiel niet had kunnen komen, hij ging over den waterval in eene boot en beschouwde den dijk tusschen de twee doorbraken. Hij verzekerde zich, dat de werken, waaraan men bezig was, om de doorbraak af te dammen, hecht en sterk gemaakt werden; hij wist, dat te dezen opzigte de eigenaars, om zoo weinig mogelijk grond te verliezen, de doorbraken dikwijls al te beperkt deden afdammen, en dat dan veeltijds deze nieuwe schutsmuur bezweek, en eene tweede overstrooming verschrikkelijker gevolgen dan de eerste veroorzaakte. Hij ging vervolgens den Waal over, bezocht Nijmegen, dat zeer veel van de overstrooming geleden had, en deed den grond tusschen deze stad en Kranenburg onderzoeken, ten einde volkomen verzekerd te zijn

{==18==} {>>pagina-aanduiding<<}

van de onmogelijkheid, om in dien grond kanalen te graven, ten einde in dergelijke gevallen het water te kunnen afleiden.
Hij nam ook eene volledige kennis van den toestand des lands met betrekking tot den Waterstaat en kwam vervolgens te Amsterdam terug. Dadelijk na zijne terugkomst hield men zich ernstig bezig met de noodige hulp aan de inwoners van de overstroomde landen te bezorgen. Bij deze gelegenheid onderscheidde de Hollandsche natie zich nogmaals door hare edelmoedigheid; er was niemand, die niet het zijne wilde bijdragen ter ondersteuning van zijne landgenooten; er waren kinderen, die hunne spaarpotten uitstortten, de soldaten gaven hunne soldij, de werklieden hun dagloon, de dienstboden hunne huur. De stad Leijden zelfs, welke zich ter naauwernood van den ramp van 1807 begon te herstellen, droeg geheel alleen bijna vijftig duizend gulden bij.
Het belangrijke werk van den eeredienst werd nu ten uitvoer gebragt. De volgende aanspraak werd gedaan door den Leeraar delprat, als Voorzitter van de Gereformeerde kommissie bij den Minister van Binnenlandsche Zaken, toen deze kommissie aan den Koning, even voor zijn vertrek naar de overstrooming, werd voorgesteld.
‘Sire! de taak, waartoe wij door een vereerend vertrouwen geroepen zijn, is oneindig teer. Aan eene onschendbare verknochtheid aan den Godsdienst, die wij met het grootste gedeelte der bevolking des Koningrijks belijden, de onzijdigheid,

{==19==} {>>pagina-aanduiding<<}

de verdraagzaamheid, de liberale denkbeelden, die alle ware Protestanten kenmerken, te paren. Deze Godsdienst naauwkeurig te onderscheiden van al die onverschillige bijvoegsels van deszelfs dienst, met moed de formaliteiten, die meer geëerbiedigd worden, naarmate dezelve verouderd zijn en met godsdienstige onderwerpen in verband staan, aan eene loutering te onderwerpen. In de regeling van den eeredienst meer eenvoudigheid, evengelijkheid of overeenkomst met de form van het tegenwoordig Gouvernement trachten te brengen. Aan dit werk, hetwelk vereischt, dat men in zoo vele en ontelbare te zamengestelde kleinigheden treedt, aan de eene zijde zoo veel spoed te geven als Uwe Majesteit verlangt, en aan de andere zijde te zorgen, dat alles rijpelijk overwogen wordt, geene halve maatregelen of voorloopige schikkingen worden genomen, doch dat alles geregeld en bepaald zij. Met voorzigtigheid en wijsheid toe te geven aan hetgeen de omstandigheden vorderen. Wanneer het noodig is, het voorbeeld van edelmoedigheid te geven en het bijzonder belang voor het algemeen belang te doen wijken. Door zijn geweten gesterkt, zich veelligt te moeten troosten van niet de algemeene goedkeuring van hen, wier belang men wil behartigen, te zullen wegdragen. Vooral, Sire! ten volle overtuigd door de grondbeginselen en plegtige verklaringen van Uwe Majesteit, wegens de instandhouding van den Gereformeerden Godsdienst in al deszelfs kracht, zich te bevlijtigen, om datzelfde vertrouwen bij ande-
{==20==} {>>pagina-aanduiding<<}
ren in te scherpen, alle ongerustheid dienaangaande te verdrijven, alle nevelen te verwijderen, deze overtuiging zich ten nutte te maken, om in voorraad de goedkeuring wegens de toekomstige ontwerpen van organisatie voor te bereiden, deze belangrijke gelegenheid te doen dienen, om de banden, welke een godsdienstig volk aan zijnen Koning hecht, nog naauwer toe te halen, en zich, op deze wijze, en bij het altaar en bij den troon verdienstelijk te maken. Zie daar, Sire! de optelling onzer pligten en onzer oogmerken, en tevens eene aanwijzing van de zwarigheden, die ons verwachten. Uwe Majesteit zelve kent al die zwarigheden welke groote ondernemingen omringen, om dezelve niet te kunnen beoordeelen. Dat het ons vergund zij, om het te zeggen: het is uw voorbeeld, Sire! dat ons ten spoorslag strekt, even zoo als Uwe Majesteit...... Doch de eerbied beteugelt de inspraak van mijn hart, die mij anders in lof over mijnen Koning zoude doen uitweiden. Ach! moge de Hemel onze wenschen verhooren, Uwe Majesteit nog langen tijd sparen, en daardoor den oogenblik verschuiven, in welken wij Hoogstdezelve, zonder terughouding, den welverdienden lof zullen mogen toezwaaijen.’
‘Wanneer een goed gevolg onze pogingen bekroont, dan zal de organisatie van den Gereformeerden Godsdienst geen der geringste van de gedenkteekenen zijn eener regering, die reeds zoo luisterlijk is door zoo vele moeijelijke ondernemingen.

{==21==} {>>pagina-aanduiding<<}

Moge dit gevolg aan de verwachting van Uwe Majesteit beantwoorden, en de Gereformeerde Godsdienst voor altijd op eenen vasten grondslag bevestigd zijnde, al deszelfs invloed op de zedelijkheid en het geluk des Koningrijks doen gelden; de regering van Uwe Majesteit doen zegenen en op onze kerken en op deze kommissie eene bescherming en eene weldadigheid doen nederdalen, waartoe de gevoelens, die ons bezielen, ons veelligt eenig regt, geven.’
De Koning antwoordde hierop: ‘dat hij de gevoelens, die de leden dezer kommissie bezielden, goedkeurde, dat hij, door hen te kiezen, het doel had gehad, om bij het Ministerie van Eeredienst te roepen zoodanige menschen, als met regt het vertrouwen en de achting der overige leden hunner Gemeente bezaten, en aan hun Vaderland en aan hunnen Koning bewijzen hadden gegeven van hunne verlichte vaderlandlievende gevoelens. Dat hij deze gelegenheid te baat nam even als alle andere gelegenheden, die zich daartoe aanboden, om hun aan te bevelen, ten einde de overige leden hunner gemeente gerust te stellen, en voornamelijk de Leeraars van den Godsdienst, niet alleen ten aanzien van zijne bescherming, welke zij het regt hadden van te verwachten, maar ook van zijne welwillendheid en achting, en dat, hoezeer hij zich nimmer wilde of konde bemoeijen met de leerstellingen en het geloof van elke gemeente, zijne eerde verpligting echter was en altijd zoude zijn van aan elk der-
{==22==} {>>pagina-aanduiding<<}
zelven de verzekering en de waarborg te geven, wegens de vrije uitoefening van den Godsdienst hunner voorouders, en hen te handhaven bij de voordeelen, die geen nadeel aan de anderen toebragten, en die zij door een langdurig bezit verkregen hadden; dat al de leden der onderscheidene Christelijke gemeenten een evengelijk regt hadden en gelijkelijk in zijne zorgen deelden, dat hij alleen menschen zonder Godsdienst, zonder belangstelling en verachting konde beschouwen, en dat de Protestanten zoo veel te meer op de voortduringen zijner gunstige gevoelens te hunnen opzigte konden rekenen, dewijl hij elken dag meer ontwaarde, dat zij ten sterkste aan hun vaderland verknocht zijn, dat zij het grootste gedeelte der natie uitmaken, en dat bijgevolg de Koning, met hen overeenstemmende in gevoelens, in denkbeelden en in verlangen was omtrent dit belangrijk voorwerp, dat men met reden als het gewigtigste konde beschouwen.’
Ondertusschen was de oorlog in Spanje van eenen verschrikkelijken aard geworden. Een bevel, door de Junta van Seville op den 4den Januarij uitgevaardigd, hield in, dat ieder Spaansch dorp, dat bij de aannadering van Fransche troepen geenen wederstand bood, zoude verbrand worden; dat men veeleer de magazijnen in den brand moest steken, dan dezelve aan den vijand overleveren, en de velden, waar langs de Fransche armée moest trekken, in den brand moest steken, en de fonteinen verstoppen of doen uitdroegen, enz. enz. - De Engelschen

{==23==} {>>pagina-aanduiding<<}

vervolgden hunnen terugtogt op Corogne. In het begin van Januarij hadden de Franschen hun hoofdkwartier te Astorga; op den 2den kreeg soult bevel om de Engelschen te vervolgen. Hij geraakte weldra handgemeen met derzelver achterhoede en stoeg dezelve; op den 5den was het Fransche hoofdkwartier te Benevente en den 7den te Valladolid.
In dien zelfden tijd behaalde saint cyr eene overwinning op de opstandelingen van Catalogne; op den 11den Januarij bevond zich de Hollandsche brigade, onder bevel van den Generaal chassé, te Aranjuez in garnizoen, met uitzondering van de rijdende artillerie, de trein en de mineurs, die te Madrid, onder bevel van den Majoor steinmetz, gebleven waren; er werd een nieuw korps infanterie uit Holland afgezonden om hen te versterken, den 28sten was dit te Bayonne.
De Engelsche krijgskas viel gedeeltelijk in handen van de Franschen, die te vergeefs trachtten om met de Engelschen handgemeen te worden. Eindelijk gelukte het den 16den, om hen tot eenen veldslag langs de zeekust bij Corogne te nopen. De Franschen behaalden de overwinning (*). De Engelschen ver-
{==24==} {>>pagina-aanduiding<<}
loren den Generaal hamilton, den dapperen Generaal moore en den Generaal hope, het overige van de armée reddede zich op de vloot. Ten gevolge van deze overwinning gaf de stad Corogne zich, op den 19den, aan de Franschen over, en eene week daarna werd Ferrol bezet: men vond daar verscheidene oorlogschepen.
Engeland sloot een tractaat van alliantie met de Spaansche Junta, het verbond zich om den Spanjaarden met al zijne magt te ondersteunen, en geenen anderen Koning te zullen erkennen, dan dien, welke door de natie als zoodanig erkend werd. De Spanjaarden, van hunne zijde, beloofden, dat zij geen gedeelte hoegenaamd van hunne Monarchie zouden afstaan.
De vijandelijke maatregelen, die Oostenrijk nam, deszelfs wapening en houding, riepen Keizer napoleon te Parijs terug. Hij vertrok van Valladolid op den 17den Januarij, en hij kwam op den 23sten, des morgens te tien ure, met eene verwonderlijke snelheid, te Parijs.
Het bombardement te Saragossa was begonnen; de Maarschalk moncey werd in het vervolgen van deze belegering vervangen door den Maarschalk lannes.

{==25==} {>>pagina-aanduiding<<}

Het grootste gedeelte van Spanje was onderworpen; men was zelfs tot in Portugal doorgedrongen. Vigo had gecapituleerd, de Generaal franceschi was Tuij binnengerukt, en de Maarschalk soult trok naar Oporto.
De koophandel werd in 1809 minder gekweld; het jaar 1808 was het nadeeligste voor denzelven geweest. Op den 15den Januarij werd er eenen vrede gesloten tusschen Engeland en Turkije, en de handelbetrekkingen tusschen die twee Staten werden op den ouden voet hersteld.
De Spaansche havens, waar de opstandelingen meester waren, werden voor de Engelschen geopend, die tevens de havens van Portugal bezet hielden. Oostenrijk had reeds in het geheim deszelfs betrekkingen met Engeland hernieuwd, en aarzelde niet, om zich openlijk de bondgenoot dier Mogendheid te verklaren.
Rusland had alleen het stelsel van het vaste land aangenomen, om Frankrijk genoegen te geven. Hetzelve verslapte weldra in de genomene maatregelen, en deszelfs krachtdadigheid tegen den Engelschen koophandel. Dit was naderhand, te weten in 1812, de aangevoerde beweegreden, waarvan Frankrijk zich bediende, om Rusland den oorlog aan re doen.
De Koning en de Koningin van Pruissen deden eene reis naar Rusland; zij kwamen te Sint Petersburg op den 7den Januarij, en werden onder de grootste vreugdeblijken ontvangen. Zij kwamen op den 10den Februarij te Koningsbergen terug.
Er is in Holland een oud gebruik, namelijk dat

{==26==} {>>pagina-aanduiding<<}

van eenen dag te wijden aan gebeden en dankbetuigingen, om God voor de genotene weldaden te danken, en te bidden, ora het kwade, dat steeds den Staat bedreigt, af te keeren. De Koning bepaalde voor die Godsdienstplegtigheid, woensdag den 22sten Februarij. De Minister van den Eeredienst voerde als beweegredenen daarvoor aan, den buitenlandschen oorlog, waarvan Holland was bevrijd gebleven; de ongelukken der laatstverloopene jaren; de uitputting van de schatkist; den ramp van Leijden; de overstroomingen in 1808, en die, welke in dit jaar hadden plaats gehad, en eindelijk de vernietiging van den koophandel.
De toestand van Holland was allerdroevigst; de Koning hoopte, dat de herstellingsmiddelen uit de overdrevenheid der ongelukken zelve zoude worden geboren; hij leed daardoor meer dan iemand; elk een was daarvan overtuigd, zoowel vreemdeling als inwoner. Ondertusschen vond de nieuwe Predikant van Vilpen (*), een dorp in de nabijheid der Hoofdstad, in Noordholland gelegen, goed om juist op

{==27==} {>>pagina-aanduiding<<}

den algemeenen dank-, vast- en bededag op het hevigste uit te varen. Dit dorp en deszelfs omstreken was bewoond door eene menigte der voornaamste personen uit de Hoofdstad, welke meerendeels aan het Hof behoorden. De verontwaardiging was algemeen, en een groot gedeelte van hen, die onder zijn gehoor waren geweest, deden dezelve overal blijken. Men wilde dat de opsteller van eene redevoering, die even lasterlijk als boosaardig was, en die zoo weinig beantwoordde aan het doel, dat het Gouvernement met het uitschrijven van den dank-, vast- en bededag beoogd had, zoude gestraft worden. De Predikant werd opgeroepen door de Ministers van Politie en Binnenlandsche Zaken; de Koning wilde hem zien, bij was een jong mensch: hij verscheen en was zeer ontroerd. Hij verdiende zeer streng gestraft te worden; men verlangde dat de Koning dit zoude doen, opdat hij ten voorbeeld zoude strekken voor hen, die hem zouden willen navolgen; doch de Koning wilde hem op zijne wijze straffen. Hij ontving hem zeer koel, doch beleefd; hij vroeg hem rekenschap van alles, liet zich al de uitdrukkingen, waarvan de Predikant zich bediend had, herhalen, vervolgens schilderde hij hem den toestand des lands en dien des Konings af, en dwong hem om te erkennen, dat hij even onbillijk als wreed geweest was, door het Gouvernement te beschuldigen. Deze jonge mensch was overtuigd van zijne onregtvaardigheid; hij beloofde om zijn gedrag geheel te zullen veranderen, hij scheidde van den Koning in eene geheel andere stemming,

{==28==} {>>pagina-aanduiding<<}

en waarlijk hij bekende uit eigene beweging, in zijne kerk, dat hij kwalijk gehandeld had en gedroeg zich vervolgens op eene voorbeeldige wijze. Toen men den Koning wilde overhalen om hem gestreng te straffen, antwoordde hij: ‘Ik stel er meer belang in om hem te overtuigen, dan om hem te straffen.’
De Maarschalken dumonceau en de winter werden teruggeroepen en in den Staatsraad geplaatst, het groote Arrondissement van de kust werd aan den Luitenant-Generaal bruce toevertrouwd en het eskader van Texel werd onder bevel van den Schout-bij-Nacht blois van treslong gesteld.
Het Hof van Oostenrijk zettede de toebereidselen tot den oorlog voort. Keizer napoleon, te Parijs teruggekomen zijnde, vorderde van den Prins primaat, om eenen rondgaanden brief aan de leden van de Confederatie te schrijven, om hunne contingenten in gereedheid te brengen.
De oorlog met Oostenrijk was onvermijdelijk, een gedeelte der Fransche troepen werd uit Spanje teruggeroepen; de oorlog met de pen, die altijd den oorlog met het zwaard voorafgaat, begon.
Nadat Saragossa bijna geheel in den asch lag, gaf het zich op den 21sten Februarij op discretie over. De Maarschalk lannes stond een algemeen pardon, aan deze ongelukkige en belangrijke stad, toe. Palafox, die aldaar het opperbevel gevoerd had, bleef krijgsgevangen en werd naar Frankrijk gezonden. In Saragossa bestond eene partij, die Prins karel van Oostenrijk tot den troon wilde roepen.

{==29==} {>>pagina-aanduiding<<}

Men vergunde in Frankrijk aan de Amerikaansche schepen om regtstreeks naar Amerika terug te keeren. Zij werden ter beschikking van den Amerikaanschen Minister, den Heer armstrong te Parijs, gesteld, onder voorwaarde dat zij terstond naar Amerika zouden stevenen. Men vorderde van dezelve eene borgtogt, dat de lading, die zij naar Amerika voerden, geheel en al voortbrengsels van den Franschen grond was, en dat dezelve niet één voorwerp van Engelschen handel noch van deszelfs Kolonien inhield.
De Generaal andreossi, Fransch Minister aan het Hof van Weenen, verliet die stad op den 28sten Februarij en liet als chargé d'affaires den Heer dodun achter.
In het begin van Maart deed de Koning een reisje door het Departement Overijssel, het doel van deze reis was, om dit land te onderzoeken wegens het groote onderwerp van den waterstaat, de verwijding der bedding van den IJssel; om den finantieelen staat der gemeenten te onderzoeken, en de geschillen, die tusschen de Roomschgezinden en de Protestanten, ten opzigte van het bezit der kerken, bestonden, te vereffenen. Hij bezocht Hattem, Zwol, Deventer en de meeste dorpen. Overal nam hij kennis van den staat der finantiën, hij bemiddelde, zoo veel als mogelijk was, de grieven der Gemeentebesturen en der bijzondere personen, hij bezigtigde vooral de dijken, die zeer veel, door het zwellen der rivieren en den ijsgang, hadden geleden.

{==30==} {>>pagina-aanduiding<<}

Na Deventer bezocht hij Hasselt en Genemuiden, Zwartesluis en Nieuwesluis. Deze twee dorpen werden onder één bestuur vereenigd, dezelve worden alleen door eene brug van elkander gescheiden. Op verzoek van de Magistraat van Hasselt werd er eene kerk aan de Roomschgezinden toegestaan. Hij gaf bevel tot het herstellen van den weg van Hasselt naar Staphorst en Rooveen. De familie van merle verkreeg de vergunning, om een kanaal te doen graven tot het vervoeren van turf uit de venen, onder voorwaarde, dat dit kanaal geen nadeel zoude toebrengen aan dat, hetwelk men van Zwol op Hardenberg groef.
De kleine stad Genemuiden was in eenen welvarenden toestand, derzelver bevolking bedraagt naauwelijks duizend zielen, en zij had toenmaals tien duizend guldens aan inkomen, geen jaarlijksch te kort en geene bijvoegelijke stuivers.
Hij gaf bevel tot de verbetering van den weg van Genemuiden naar Campen, en werd in deze laatste stad onder de grootste vreugdebetuigingen ontvangen. Op den 7den Maart bezocht hij, na de Hooge Magten en de Leeraars der onderscheidene Gemeenten te hebben ontvangen, het stadhuis, de hoofdkerk, en de fabrieken, onder welke hij de trijpfabriek en de fabriek van wollen dekens onderscheidde. Den Roomschgezinden werd de kerk, genaamd de buitenkerk, toegewezen. De Koning betuigde zijn genoegen aan den Burgemeester, den Baron van herdt, wegens den voordeeligen staat van dit fraaije stadje. Het dorp IJsselmuide werd

{==31==} {>>pagina-aanduiding<<}

onderstand gegeven ter verbetering van den weg naar Campen. Toen hij naar Zwol terugkeerde, bezigtigde hij den dijk, genaamd de Westkade, welke de stad voor eene overstrooming beveiligt, wanneer de velden rondom Zwol onder water staan. Men gaf ook bevel tot het maken van eene groote sluis te Zwol, om deze stad voor de hooge vloeden te beveiligen.
Bij het maken van het algemeene budjet van den Staat waren verscheidene wederbetalingen, aan eenige steden verschuldigd, afgeschaft. De Koning gaf te dezen aanzien schadevergoeding aan de stad Zwol door den afstand der vestingwerken en der gebouwen, welke de Staat konde missen; hij gaf ook kwijtschelding der sommen, welke deze stad aan de publieke schatkist moest betalen, hetgeen hij doen konde, dewijl deze gelden niet op het budjet waren gebragt.
Aan de gemeente Raalte werd de verlenging van het kanaal, genaamd de Wetering, tot aan die gemeente toegestaan.
Te Zutphen merkte hij op, dat de weeskinderen eene betere gezondheid genoten dan ergens anders, zij hadden eene minder gele kleur en minder opgezette buiken. Dit regtvaardigt het dikwijls aan de administratie der Godshuizen herhaalde bevel, om de kinderen niet alleen met melk, meelspijzen en groenten te voeden.
De katoendrukkerij van versteel, en de leertouwerij en fabriek van bisschop waren in eenen welvarenden staat.
De Roomschgezinden kregen de Sint Janskerk,

{==32==} {>>pagina-aanduiding<<}

de kooplieden verkregen, dat de kleine rivier de Berkel bevaarbaar werd gemaakt voor alle jaargetijden en tot aan de grenzen des Koningrijks; het water van deze streken werd zoodanig geleid, dat de vaart op de Schipbeek en die op de Berkel elkander geen nadeel konden toebrengen. Het maken van eene sluis, om de vaart uit de stad naar den IJssel te openen, hetwelk reeds sedert langen tijd beloofd was, werd nu toegestaan.
Na den dijk, genaamd den Kanondijk, te hebben bezigtigd, ging de Koning naar Groenloo en Varseveld, waar hij bevel gaf tot het herbouwen van de brug, die door de overstrooming was vernield.
De kleine stad Lochem is opmerkenswaardig wegens de mijnen van keizelsteenen (mines of Rhenish pebbles) in den Rijn, en Winterswijk wegens deszelfs fabrieken van bombazijn en katoen. Hij ging vervolgens naar Breedevoort en Aalten. In het eerste dezer dorpen bezigtigde hij de paardenfokkerij, welke aldaar sedert drie jaren was opgerigt en die in eenen goeden staat was, hij vond daar eene menigte hengsten van zuiver Engelsch ras, welke men uit Groot-Brittanje, door den ijver en de bemiddeling van den Inspecteur van hoorick, had weten te krijgen. Deze paardenfokkerij had reeds voor de derde maal in al de provinciën van Holland de springhengsten geleverd.
De herbouwing van de brug, die door de overstrooming te Deutichem was weggespoeld, en die der Roomsche kerk in dezelve stad werden besloten. Het Katholijk Seminarium te 's Heerenberg kreeg

{==33==} {>>pagina-aanduiding<<}

eene boekerij en het getal der leerlingen werd op zestig gebragt.
Te Keppel bezigtigde de Koning de sluis van den Ouden IJssel en de ijzersmelterij van den Heer van hemert.
Hij stond aan de stad Doesburg het maken van eene groote sluis toe tusschen den Ouden IJssel en den IJssel en de herstelling van de groote kerk; hij begaf zich vervolgens naar het Loo.
Men heeft gezien, dat toen Keizer napoleon den Groot-Hertog van Berg tot den troon van Napels had geroepen, hij als toen, in zijnen naam, bezit van dit Groot-Hertogdom had doen nemen.
Op den 3den Maart beschikte hij daarover ten voordeele van den Kroonprins van Holland, op de volgende wijze:
‘Napoleon door de gratie Gods, enz. enz.
‘Prins joachim, Groot-Hertog van Berg en Kleefsland, thans Koning van Napels, aan ons, bij traktaat van den 15den Julij 1808, te Bayonne gesloten, afstand gedaan hebbende van het Groot-Hertogdom Berg en Kleefsland, met de Staten, die daarmede vereenigd zijn, hebben wij besloten daarvan afstand te doen, zoo als wij daarvan bij dezen afstand doen aan onzen neef napoleon lodewijk, oudste zoon van onzen welbeminden broeder, den Koning van Holland, om door den gezegden Prins napoleon lodewijk in volle regten en eigendom bezeten te worden, met erfelijken overgang op zijne regtstreeksche nakomelingen, natuurlijke en wettige zoons van mannelijk oir tot mannelijk oir, volgens het regt

{==34==} {>>pagina-aanduiding<<}

van eerstgeboorte, met voortdurende uitsluiting der vrouwen en hare nakomelingen. Wanneer het mogt gebeuren, dat God verhoede, dat de regtstreeksche nakomelingschap van het mannelijk oir, natuurlijk en wettig, van gezegden Prins napoleon lodewijk kwam uit te sterven, of zoo gezegde Prins of zijne opvolgers tot het beklimmen van den troon werden geroepen, ten gevolge van hunne toekomstige regten van opvolging, en zich op den oogenblik van hunne troonsbeklimming zonder kinderen van het mannelijk geslacht bevindende, dan behouden wij ons voor, zoo voor ons als voor onze opvolgers, om over het gezegd Groot-Hertogdom te kunnen beschikken en daarmede ter onzer keuze te handelen, zoo als wij het gepast zullen vinden voor het welzijn van ons volk en het belang van onze kroon.’
‘Wij behouden ons eveneens voor de besturing en de administratie van het Groot-Hertogdom van Berg en Kleefsland tot aan den oogenblik, dat Prins napoleon lodewijk zijne meerderjarigheid zal hebben bereikt; wij belasten ons van nu af aan met de verzorging en de opvoeding van gezegden minderjarigen Prins, overeenkomsttg de beschikkingen, bij titel 3 van het eerste statut van ons Keizerlijk Huis bepaald.’

‘Gegeven in ons Paleis in de Tuillerien, den 3den Maart 1809.’

De Koning kreg deze tijding op het onverwachtste, en terwijl hij op reis was; hij gaf daarvan terstond, en op den 12den Maart, kennis aan

{==35==} {>>pagina-aanduiding<<}

het Wetgevend Ligchaam, door den volgenden brief:
‘Mijne Heeren! een brief van mijnen broeder den Keizer berigt mij de zoo onverwachte als aangename tijding, dat hij over het Groot-Hertogdom Berg ten voordeele van mijnen zoon, den Kroonprins, napoleon lodewijk, beschikt heeft. Ik wil geenen oogenblik laten voorbijgaan zonder daarvan kennis te geven aan de leden van mijnen Staatsraad en aan het Wetgevend Ligchaam, als een teeken van dankbaarheid voor de onophoudelijke bewijzen, die zij mij van hunne verknochtheid aan het vaderland en aan mij geven, en dit was mijne eerste gedachten nadat ik mijnen broeder den Keizer bedankt heb voor eene gebeurtenis, die ik met reden beschouw als het gunstigste voorteeken voor het geluk van mijn volk en dat van mijnen beminden zoon, die, na de moeijelijke en onrustige tijden mijner regering, daardoor nog meer in staat zal zijn, om het aanwezen van dit land te bevestigen, en aan hetzelve die ondersteuning en schadevergoeding te geven, die hetzelve reeds zoo lang heeft noodig gehad.’
‘De natie zal daarin nog een onbetwistbaar bewijs vinden van de gunstige gevoelens van mijnen broeder en van Frankrijk ten aanzien van dit land, en hierdoor zal men aan de listige en kwaadwillige gesprekken van intriguanten, alsmede aan hetgeen weinig doorzigtige menschen elkander willen diets maken, het zwijgen opleggen. Hoezeer ik,

{==36==} {>>pagina-aanduiding<<}

daar mijne reis ten einde loopt, weldra dezen brief zal volgen, heb ik de kennisgeving, in denzelven vervat, niet willen vertragen, dewijl juist diezelfde reis de oorzaak is, dat de courier mij niet spoedig heeft gevonden, daar mij deze tijding eerst gisteren avond is gebragt.’

‘En hiermede, Mijne Heeren! enz. enz.’ ‘Assen, den 12den Maart.’

De Koning was ten hoogste vergenoegd wegens deze gift, dewijl hij daarin het geheime oogmerk des Keizers meende te ontdekken, namelijk, dat hij het aan Holland had willen toevoegen, dewijl dit overeenkomstig was met de belangen van Frankrijk, dat hij den tegenwoordigen Koning daarvan het genot niet wilde schenken, alzoo de Keizer klaarblijkelijk onvergenoegd op hem was. Ondertusschen waren er twee zaken in de akte begrepen, die hem noodwendig meer dan bovengemelde overweging moesten beleedigen; de eerste was, dat hij geene de minste voorloopige kennis had gekregen van eene zaak, die van zulk een aanmerkelijk belang voor zijnen zoon was, en de tweede, en de meest smartelijke, uit hoofde van de overwegingen, die dezelve geboren deed worden, was, dat hij zien moest, dat, zonder zijne toestemming of voorkennis, zijn zoon voor altijd van hem werd gescheiden, en dat men hem van zijne onbetwistbare regten van de voogdijschap en het opzigt over zijnen zoon ontzettede. Ondertusschen bragt hij het des-
{==37==} {>>pagina-aanduiding<<}
wege in hem opwellende gevoel tot zwijgen: hij hoopte, dat zulk eene gedwongene opoffering juist daarom, wijl zij gedwongen was, van geen duurzaam gevolg zoude zijn, en dat dezelve, voor het minste, te eenigen tijd zoude dienen, om Holland door het geheele Groot-Hertogdom van Berg te vergrooten, en daardoor aan het Koningrijk de gelegenheid zoude worden gegeven, om zich te verheffen boven zulk eenen langen tijd van lijden.
Gedurende de jaren 1806 en 1807 had Oost-Vriesland in geene der belastingen des Koningrijks, noch in die voor den oorlog, gedeeld; deszelfs contributie voor het jaar 1808 was bepaald op ƒ200,000. De Koning nam zich voor, om dat Departement te gaan bezoeken, en om deze som te verminderen, zoo dezelve niet gelijk stond aan het vermogen der belastingschuldigen. Hij konde zijne reis niet voortzetten uit hoofde van de staatkundige betrekkingen des lands, welke hem verhinderden, om zich te ver van het middenpunt des rijks te begeven; doch wederom nieuwe klagten uit Oost-Vriesland bekomen hebbende, verminderde hij de belasting voor dat jaar, uit eigen beweging, op de helft.
Op den 15den Maart werd de gewone zitting van het Wetgevend Ligchaam door den Minister van Binnenlandsche Zaken gesloten, en den volgenden dag, den 16den, vergaderde hetzelve op nieuw in eene buitengewone zitting. De Heer de vos werd weder tot Voorzitter verkoren. Het voornaamste onderwerp der beraadslagingen van deze zitting was het ontwerp van eene wet omtrent den adel. De

{==38==} {>>pagina-aanduiding<<}

Baron en eerste Kamerheer des Konings pallandt van eerdt, Staatsraad, werd belast met het aanbieden van dit ontwerp van wet, hetzelve werd aangenomen, doch het is onnoodig om het hier in te voegen, evenmin als de redevoering, bij die gelegenheid door den Baron van pallandt gehouden, dewijl deze wet zeer kort van duur was, zij was onderscheiden van de Fransche wet op dit onderwerp, door aanmerkelijke verschillen. 1o. De geheele oude adel van het land werd erkent, want deze bepaling omtrent den adel was niet anders, en konde ook niet anders zijn dan voorafgaande aan den bepaaldelijken arbeid van de constitutie ontworpen tegen den oogenblik van den algemeenen vrede, dien ten gevolge was er geene reden, om den ouden adel zijne regten te ontnemen onder een Gouvernement, waaraan dezelve zich bijna allen onderworpen hadden, en dat zij met opregtheid dienden. Hieruit vloeit voort, dat de Koning, in de eerste plaats, niets dan de oude titels wilde erkennen, welke dus door een Heraldiek Collegie, dat hij terstond instelde, moesten onderzocht en bevestigd worden, en vervolgens voorbehield hij zich het regt, om aan den adel toe te voegen al die nieuwe leden, die hij het waardig keurde, hetgeen wel verre van ongunstig voor dezen te zijn, hun integendeel zeer nuttig was, dewijl de oude adel op hen den luister verspreidde, welke sedert langen tijd in hunnen naam was verkregen. 2o. Het tweede aanmerkelijke onderscheid met den nieuwen Franschen adel was betrekkelijk de bezittingen; de in-
{==39==} {>>pagina-aanduiding<<}
stelling van het regt van eerstgeborene in Holland zoude allernadeeligst geweest zijn, dewijl de verdeeling en de middelmatigheid der rijkdommen altijd het geluk der Hollanders hebben uitgemaakt; men vindt in dit land eenen zeer grooten algemeenen rijkdom, doch weinig bovenmatig rijke lieden (colossal fortunes) en zelfs zoude men kunnen zeggen: geene. Men bepaalde al deze nieuwigheden omtrent den adel tot de instelling van het Heraldiek Collegie en de erkenning van eenen constitutioneelen adel, dewijl hij niet anders dan verbeteringen en instellingen konde aanwijzen in een land, dat zoo beuzelachtig werd gadegeslagen door de zendelingen van het Fransch Gouvernement, dat geene eene verandering wilde, die in eenig opzigt van de Fransche instellingen afweek. 3o. Het derde onderscheid bestond hier in de daarstelling van een zeker getal landgoederen, waaraan de titels van Graaf en Baron verknocht waren, en die de Koning zich voorbehield te schenken aan personen, die zich in het geval gesteld hadden van belooning te verdienen, onder voorwaarde, dat deze domeinen aan de kroon terug zouden komen, in geval wanneer er eene regtstreeksche opvolging ontbrak.
Deze laatste bepaling beschouwde den Koning als den eenigen en waren constitutioneelen grondslag in een monarchaal maar vrij Gouvernement, dat is te zeggen, dat hij deze instelling zoodanig zoode hebben willen regelen, dat er, in vervolg van tijd, geene andere titels zouden bestaan dan die, welke aan landgoederen verbonden waren, en geene andere

{==40==} {>>pagina-aanduiding<<}

adelijke landgoederen dan die van de kroon afkomstig waren, waarmede dezelve hare vrienden en dienaars zoude beloond hebben. Na hunnen dood moesten deze landgoederen aan de kroon terug komen en niet als een eigendom aan den zoon overgaan, zonder eene nieuwe donatie van den Koning, bij deszelfs meerderjarigheid gedaan, wanneer hij deze gunst verdiende (*), want de adel is noch vereerend noch wezenlijk, dan wanneer hij zich aan persoonlijke verdienste paart (†); en zonder deze schijnt dezelve in tegenstrijdigheid met zijne instelling te zijn. Wanneer dezelve bestaat in eene belooning, welke men aan bewezene diensten, aan deugd en aan betoonde kundigheden verschuldigd is, dan is het immers eene tegenstrijdigheid, om dezelve als eene erfenis te doen gelden? Het ware noodig voor den luister en belang van den adel zelven, dat de zoon van eenen edelman de voorkeur had om zijnen vader op te volgen, wanneer

{==41==} {>>pagina-aanduiding<<}

hij in verdiensten met hem gelijk stond, doch nimmer zonder verdiensten of eenigen anderen titel, dan dien zijner geboorte. In regerende familien schijnt het regt van erfopvolging alleen onvermijdelijk te zijn, dewijl dit regt niet is daargesteld voor het belang en het voordeel van de leden van zoodanig cene familie, maar voor het welzijn der maatschappij: in dit geval is het eene soort van Magistrature (Magistracy).
Op den 29sten Maart zond de Koning de volgende boodschap aan het Wetgevend Ligchaam:
‘Mijne Heeren! de toestand van een groot gedeelte van den grond, dien wij bewonen, wordt van jaar tot jaar gevaarlijker. In de twee laatste winters zijn derzelver verwoestingen verschrikkelijk geweest; te meer door de gevaren, waarmede zij het grootste gedeelte van het grondgebied des Koningrijks bedreigd hebben; te meer nog, dewijl wij daardoor de zwarigheden, de onvermijdelijke middelen om dien grond te beveiligen, hebben leeren kennen, en te meer, eindelijk, door het voorgevoel voor de toekomst.’
‘Wij moeten in het verledene onze waarborgen voor de toekomst niet zoeken; omdat wij aan grootere ongelukken ontsnapt zijn, moeten wij niet gelooven, dat wij dezelven altijd ontkomen zullen, en dat wij geene buitengewone middelen noodig zouden hebben, en het aldus genoegzaam zoude zijn, die voorzorgen te gebruiken, die men tot nog toe heeft aangewend.’
‘Neen, wij moeten de Voorzienigheid danken,

{==42==} {>>pagina-aanduiding<<}

te midden der rampen en der slagtoffers van elken winter, dat zij ons voor de grootste ongelukken behoed heeft, en het niet gebeuren van grootere rampen moeten wij beschouwen als eene waarschuwing, die ons ieder jaar herhaald wordt, om al die middelen ter verzekering van het natuurlijk aanwezen des Koningrijks, die mogelijk zijn, aan te wenden.’
‘De Hollanders zijn landslieden van die mannen, aan welken uw vaderland deszelfs aanwezen en den roem van deszelfs naam verschuldigd is. Het is niet genoeg eenen moed, eene heldhaftige onderwerping te betoonen in die oogenblikken van ramp, wanneer de gevaren onvermijdelijk zijn; men moet den staat van zaken durven beschouwen, en, dewijl deze het vordert, alle menschmogelijke pogingen aanwenden, zonder terughouding, zonder eene bijzondere overweging. - Wanneer men aile pogingen om de gevaren en rampen te voorkomen, heeft aangewend, dan mag men dezelven gerust afwachten. Doch het is al te smartelijk, getuigen te zijn van rampen, tegen welken, wanneer zij ons treffen, geen waarborg, geen hulpmiddel meer is. De grootste pogingen, hoedanig dezelven ook zijn, kunnen dan nimmer gelijkstaan aan het gevaar van den oogenblik. Welk een ondragelijke toestand, wanneer men de overtuiging bij zich zelven heeft, dat dezelve te voorkomen was geweest, of voor het minst zeer veel verminderd had kunnen worden. In deze overtuiging, zelfs

{==43==} {>>pagina-aanduiding<<}

te midden van den winter, die nu geëindigd is, hebben wij ons bezig gehouden met het zoeken naar heilzame en genoegzame middelen tegen den aanstaanden winter. Zij bestaan, en het is mogelijk om dezelve, voor een groot gedeelte, nog vóór de maand December, in het werk te stellen.’
‘Wij hebben onze oogmerken aan de kundigste mannen medegedeeld; wij hebben hunne ontwerpen onderzocht, en die, welke wij zullen aannemen, zullen gewaarborgd zijn door hunne bekwaamheden en hunnen reeds verkregen roem.’
‘Maar de uitvoering van dit ontwerp in zulk een kort tijdvak, vraagt en vordert buitengewone maatregelen en aanmerkelijke uitgaven. Het budjet van dit jaar zal daarin niet kunnen voorzien, het is niet mogelijk om het te veranderen, zelfs niet voor een onderwerp van zoo veel aanbelang, het is even onmogelijk om de algemeene belastingen nogmaals te verhoogen, daar dezelve door de ongelukkige omstandigheden van den oorlog reeds zoo drukkende zijn.’
‘Gij zult, Mijne Heeren, uit het ontwerp van wet, dat u wordt aangeboden, zien, dat dit middel de uitgaven van den waterstaat, voor het groote onderwerp, dat wij ons voorstellen nog in dit jaar in werking te brengen, zal kunnen bestrijden. Het vermeerderd de belastingen, waarvan wij het gewigt kennen en gevoelen, niet; het vermeerderd evenmin de publieke schuld, noch brengt eenige verandering in ons finantieel

{==44==} {>>pagina-aanduiding<<}

stelsel, hetgeen ondoenlijk is; doch deze maatregel zoude eene opoffering in gelden wezen voor hen, die er deel aan nemen, wanneer het belang van allen niet bestond in het belang van het algemeen, wanneer ons doel niet was de verzekering der algemeene veiligheid, waarin alles begrepen is.’
‘Maar de maand Maart is reeds verloopen, de weinige tusschenruimte van tijd, die ons nog van den aanstaanden winter afscheidt, zal niet genoegzaam zijn voor alles wat er te doen valt, tenzij men de grootste vlijt en werkzaamheid daaraan besteedt, de meeste algemeene medewerking en de grootste verknochtheid daaraan wijdt. Wij vervoegen ons dus tot de natie, dat ieder een zich haaste om deel te nemen aan den maatregel, die u wordt voorgedragen, dat dezelve beschouwd worde niet als eene finantieele operatie, maar als eenen buitengewonen last. Om deze reden moet het belang worden berekend geëvenredigd aan de benoodigde som en ter waarde van de eenige hypotheken, die het mogelijk was in dezen oogenblik bijeen te brengen. Wanneer deze last de minstmogelijk drukkendste is, zoo hij in onze omstandigheden de waardigste en de voegzaamste voor de natie is, dat hij dezelve dan overtuige, dat wij al het gewigt der omstandigheden van den oorlog en de lasten, die op alles liggen, gevoelen, en dat daardoor de geheele natie genoopt worde om bij te dragen tot het daarstellen der maatregelen tot verligting en tot het

{==45==} {>>pagina-aanduiding<<}

algemeen welzijn, dat daartoe aller pogingen zich vereenigen.’
Gegeven enz. te Amsterdam, den 29sten Maart 1809.
Zie hier het Decreet:

Art. I. ‘Eene som van zes millioenen guldens, te vinden op de hieronder bepaalde wijze, zal bijzonderlijk bestemd zijn om de buitengewone uitgaven van het loopende jaar te bestrijden.’
Art. II. ‘Ten einde nu de gezegde som van zes millioenen guldens te vinden, zal er bij de publieke schatkist eene vrijwillige geldleening worden geopend, in evenredigheid van gezegde som, en tegen eene rente van vier ten honderd.’
Art. III. ‘De gezegde geldleening zal gevestigd zijn op domeinen, gevende eene zuivere opbrengst van tweemaal honderd en veertig duizend guldens 's jaars, welke daaraan als eene bijzondere hypotheek zullen verknocht zijn, te weten in nationale en nog niet verpande domeinen voor eene opbrengst van één honderd en veertig duizend guldens 's jaars en in Koninklijke domeinen in Oost Vriesland eveneens onverpand zijnde voor eene som van eenmaal honderd duizend guldens.’
Art. IV. ‘De bovengemelde geldleening zal afgelost worden door den verkoop, die van tijd tot tijd van de domeinen, welke daar bijzonder voor

{==46==} {>>pagina-aanduiding<<}

verpand zijn, zal plaats hebben; men zal met dezen verkoop zoo spoedig mogelijk beginnen.’
Art. V. ‘Ten einde de aflossing van deze geldleening zoo veel te krachtdadiger te verzekeren, zal de koopprijs dier domeinen niet anders betaald kunnen worden dan in losbare obligatiën, uit deze geldleening spruitenden, met uitzondering evenwel van die sommen, welke noodig zijn ter goedmaking van de onkosten van den verkoop, en de zoodanigen, die te klein zijn, om in losrenten betaald te worden.’
Art. VI. ‘Opdat de bepalingen van Artikel I geheel aan het oogmerk zouden kunnen voldoen, zal de tegenwoordige geldleening niet in het grootboek worden ingeschreven, doch aan de belanghebbenden zullen losbare obligatiën met derzelver coupons worden afgegeven; in deze obligatiën zullen de domeinen, die als eene bijzondere hypotheek voor deze geldleening verpand zijn, zoowel als derzelver opbrengsten, met dezelver benamingen vermeld worden.’
Art. VII. ‘De koopprijs van de domeinen, welke door ons als onderpand voor deze geldleening worden aangewezen, zal bij de publieke schatkist betaald worden, zonder eenige renten, op den 1sten Januarij 1827, of op zoodanig vroegeren tijd, als de toestand van de schatkist en de finantiën des rijks het zullen vergunnen.’
Dit ontwerp van wet was vergezeld door eene aanspraak, welke gedaan werd door den Staatsraad elout, een zeer kundig en welsprekend regtsge-
{==47==} {>>pagina-aanduiding<<}
leerde. Het is hier de plaats, om te spreken van den staat des Rijks betrekkelijk den waterstaat en de werken, die te dezen aanzien in het Rijk, gedurende de regering des Konings, zijn volvoerd. (Zie het bijvoegsel No. 1.)
De Waterstaat is het voornaamste onderwerp in Holland; het is allernoodzakelijkst, om het land, zoo veel als menschelijke voorzigtigheid vermag, te verzekeren tegen de woede der zee, en bovenal tegen de gevaren, waarmede de rivieren het bedreigen, en te dezen aanzien een algemeen stelsel aan te nemen, hetgeen altijd in Holland ontbroken heeft, zoo als reeds gezegd is. Wanneer dit stelsel volkomen zal zijn, vordert het veel tijds en vele onkosten, doch het zal te eenigen tijd voltooid kunnen worden, wanneer men, eenmaal begonnen zijnde, daarmede voortgaat, en zulks, zonder dijken op dijken te stapelen, volgens het belang en de behoefte van een elk. Dit bestaat, om, als eenen grondslag, den loop en de ligging der rivieren en kusten aan te nemen, zonder zich te bekommeren wegens de verdeeling der eigendommen. Men zoude voornamelijk eenen vrijen doorloop aan de rivieren in de Betuwe en de overige gedeelten van het lage land moeten geven, door de dijken te verlagen en den grond der dorpen en der huizen te verhoogen. Hierdoor zouden deze streken, gedurende den winter, buiten gevaar gesteld worden en in zoodanig eenen staat komen, dat elk jaar den grond door eene langzame doch toenemende verhooging zoude aanwinnen, door middel van het slib of modder,

{==48==} {>>pagina-aanduiding<<}

welke door de rivier wordt aangevoerd, zoodanig wordt de Delta in Egypte alle jaren vruchtbaar gemaakt, en wel verre van bij het aannaderen der overstrooming in gevaar te zijn, geniet dit land al de voordeelen daarvan.
Men verwondert zich, dat een stelsel, zoo nuttig, zoo eenvoudig en zoo noodzakelijk voor Holland, van hetwelk de grond in een geheel ander gevaar dan die van Egypte is; men verwondert zich, zeg ik, dat zoodanig een stelsel niet reeds sedert langen tijd is ingevoerd geworden. Doch wanneer men in aanmerking neemt twee hoofdgebreken in het nationaal karakter, de tegenzin, namelijk, in het maken van veranderingen, en het bijzonder belang der provinciën, der gemeenten en der familiën, dan begrijpt men, hoe, in weerwil van het gezond verstand en zoo vele rampen, ja, in weerwil van de waarschuwingen van zoo vele kleine binnenlandsche zeeën, de Hollanders hebben blijven voortgaan met het vermeerderen hunner dijken, en dezelve, als het ware, op elkander te stapelen, en zich aldus, ten koste van geweldige uitgaven, alleen voor den oogenblik zelven te beveiligen, zonder het oog op de toekomst, welke door zoodanig eene verblindheid op eene dubbele wijze gevaarlijker wordt, te vestigen, dewijl het kwaad vermeerdert en de verbetering elk jaar moeijelijker wordt. Bruinings, conrad, en laatstelijk beyerinck van Lent, die, tot groote droefheid des Konings, in 1808 overleed, en zoo vele andere kundige Ingenieurs, die in onderscheidene tijden bestaan

{==49==} {>>pagina-aanduiding<<}

hebben, gevoelden deze waarheid, doch het was hun onmogelijk om gehoor te krijgen, mogelijk zoude het den Koning gelukt zijn. De rampen van den waterstaat onder zijne regering, en welke bijna onophoudelijk plaats hadden, zouden hem, in weinige jaren, de middelen aan de hand hebben gegeven, om de Hollanders over te halen tot het omhelzen zijner denkbeelden, en zijn vurig verlangen, om deze zoo belangrijke zaak in eenen beteren staat te brengen.
Het laatste Decreet op het sluiten der havens in Holland was slechts tot op den 31sten Maart van kracht: daar de Koning het niet geheel konde doen ophouden, wilde hij ten minste het wijzigen en al de maatregelen te dezen opzigte in volkomene overeenstemming brengen met hetgeen in Frankrijk gebeurde. Hij benoemde dus eenen Directeur-Generaal voor de tolregten (the customs), dien hij voornamelijk in last gaf, om te waken, dat de maatregelen tegen den Engelschen koophandel werden nagekomen. Tot hiertoe was het toezigt daarover aan den Minister van Finantiën overgelaten geweest, doch de menigvuldige bezigheden, waarmede hij belast was, vergunden hem niet, om zich geheel en al daarmede te bemoeijen. Zie hier het Decreet:

‘Overwegende, dat de tijd, bij ons decreet van 27 November 1818, No. 5, bepaald, op den 31sten dezer maand zal eindigen; overwegende de noodzakelijkheid, om in dezen oogenblik nieuwe bepalingen te maken, hetzij ons bovengemeld de-
{==50==} {>>pagina-aanduiding<<}
creet te vernieuwen, hetzij om de vroegere besluiten nopens de wijze van verbod van alle gemeenschap met den vijand, weder in werking te brengen, hetzij, eindelijk, om dezelve voor het geheel of gedeeltelijk te doen vervangen door andere geschikte middelen, om alles, betreffende de zeevaart, in eene volkomene overeenstemming te brengen met het stelsel van Frankrijk en den Keizer onzen broeder, en steeds naar dit gewigtige doel willende streven (in weerwil van de moeijelijkheid der omstandigheden van den oorlog ter zee en het lijden van den koophandel, voor deszelfs eigen belang) hebben wij besloten en besluiten:

Art. I. ‘Alle koophandel, briefwisseling of gemeenschap met Engeland en deszelfs kolonien blijven verboden volgens de inhoud der wetten, en onze vorige decreten en verordeningen, en zelfs volgens het decreet, waarvan de tijd verschenen zal zijn met den 31sten van deze maand, voor zoo verre door het tegenwoordig besluit daarin geene verandering wordt gemaakt.’
Art. II. ‘De uitvoer van de volgende twee en vijftig artikels naar bevriende of onzijdige landen, en onder Hollandsche vlag, of onder die van bevriende of onzijdige Mogendheden, zal geoorloofd zijn, te weten: aardewerk, azijn, riet, blaauwsel, boeken, boonen, boter, brandewijn, bloembollen, pannen, groene en witte erwten, gaas, garen, garenband, jenever, haver, hoepels, horologien, houtwerk, drooge huiden, kaas,

{==51==} {>>pagina-aanduiding<<}

koperwerk, leder, linnen, witlood, lijm, meekrab, meubelen, lijnolij, naalden, papier, reukwerken, pendules, pennen, tuinbloemen, sal saturnii, run, speelkaarten, turf, gebakken steen, stijfsel, tabak, gemale tras, vlas, vruchten, wijnen, klaverzaad, tuinzaden, ijzerwerk, zijden, manufacturen.’
Art. III. ‘De invoer van twee en dertig artikels wordt toegestaan, als: koren, varkenshaar, brandewijn, huiden, zaden, hazenvellen, timmer- en scheepstimmerhout, Russisch leder, raapzaad, koper, kurk, vlaszaad, matten, hout, potasch, stokvisch, tabak, talk, teer, Noordsche traan, vischlijm, hennip, was, weedasch, wol, wijn, ijzer, lood, kaarsen, leder en ongetouwde huiden.’
Art. IV. ‘De voorwerpen, die men zal willen uitvoeren, zullen niet geladen kunnen worden, dan na voorafgaande kennisgeving aan den Directeur der tollen, met naauwkeurige opgave van elk artikel en alleenlijk in de havens van Amsterdam, Rotterdam, Dordrecht, Middelburg, Groningen, Embden, Harlingen, Vere, Zierikzee, Delfszijl en Brouwershaven.’
Art. V. ‘De schepen zullen in onze havens niet worden toegelaten, tenzij dezelve met ballast of de Noordsche artikels, in artikel III vermeld, zullen geladen zijn, met uitzondering alleen van schepen met zout geladen, en die, aan welken wij in 1806 en 1807 vergund hebben, om eene lading thee uit China te gaan halen, mits dat de-
{==52==} {>>pagina-aanduiding<<}
zelve voorzien zijn van een afschrift dezer vergunning en hetzelve kunnen vertoonen.’
Art. VI. ‘Geene andere lading dan die, bestaande uit de voorwerpen, in art. IV (*) vermeld, zal kunnen worden aangenomen. Alle verbodene voorwerpen, welke dezelven ook zoude mogen wezen, en hoedanig hunne hoeveelheid zij, zullen geconfisceerd worden, evenzeer als het schip, op hetwelk dezelve zullen worden gevonden.’
Art. VII. ‘Wanneer aanwijzingen of berigten, aan de tolbedienden gegeven, eenige achterdocht wegens de herkomst der ladingen mogten verwekken, zoo zullen dezelve bij voorraad in beslag genomen worden, tot dat het beslissend bevonden zal zijn, dat dezelve niet uit Engeland of deszelfs koloniën komen.’
Art. VIII. ‘Onze Consuls van koophandel, die certificaten van oorsprong voor de koopmanschappen, die in de havens hunner residentie geladen worden en naar eenige havens in Holland bestemd zijn, afgeven, zullen zich niet alleen bepalen bij de verklaring, dat deze koopwaren of goederen niet uit Engeland of deszelfs koloniën en deszelfs koophandel afkomstig zijn. Zij zullen de plaats van oorsprong aanwijzen der stukken, die hun worden aangeboden ter ondersteuning der verklaring, die men hun doen zal, en den naam van het schip, op hetwelk dezelve aanvankelijk

{==53==} {>>pagina-aanduiding<<}

van de plaats hunner oorsprong in die der residentie van gemelde Consuls zijn gebragt. Zij zullen een duplicaat van hun certificaat aan onzen Directeur der tollen moeten overzenden.’
Art. IX. ‘Al dezulken van onze officieren, ambtenaren, bedienden of officianten, die overtuigd zullen worden van de overtredingen tegen dit besluit te hebben begunstigd, zullen naar al de gestrengheid der wetten worden gestraft.’
Art. X. ‘Ten einde den loop der zaken te vereenvoudigen en een meer werkzaam en spoediger toezigt over dit onderwerp te kunnen houden, gelasten wij, en stellen wij onzen Directeur der tollen, welke bij dit Decreet wordt aangesteld, verantwoordelijk. Wij stellen hem zelfs persoonlijk verantwoordelijk; willende, dat hij onmiddellijk met ons zal arbeiden wegens den inhoud van dit Decreet, en dat niemand anders daarmede belast zal zijn.’
Art. XI. ‘De drie bevelhebbers der groote arrondissementen op de kust zullen hunne waakzaamheid en hun opperbevel vervolgen, doch zij zijn alleen belast met de sterke hand aan de tolbedienden, in geval van nood, te bieden, en de posten zoo van onze land- als van onze zeemagt zullen zich met de zaken onzer tollen niet bemoeijen, dan voor zoo verre zij door de daarbij staande ambtenaren daartoe verzocht zullen worden.’
Art. XII. ‘De Agenten van Politie, die tot nu toe met eenig gedeelte, betrekkelijk de blokkade,

{==54==} {>>pagina-aanduiding<<}

belast mogten zijn geweest, zijn van dezen dag af aan daarvan ontslagen, en zullen zich tot hunne gewone functien bepalen. Onze vaste wil is, dat de tolbedienden alleen belast zullen zijn met hetgeen de blokkade betreft, en dat de Directeur en de ambtenaren gezamenlijk en persoonlijk verantwoordelijk zijn voor de strikte opvolging onzer bevelen.’
Art. XIII. ‘De drie bevelhebbers der arrondissementen op de kust, zullen, even zoo als dit thans plaats heeft, het opperbevel voeren over de land- en zeemagt, die zich in hun arrondissement bevindt, doch zij zullen alleen verantwoordelijk zijn bij den Minister, onder wien zij behooren. Zoodat die van Texel zijne verantwoording zal doen aan den Minister van Marine en die van den Haag en van Groningen aan den Minister van Oorlog. De Officieren van bijzondere detachementen der Marine van de arrondissementen van den Haag en Groningen, en die van de landmagt in het arrondissement van Texel zullen geen rapport wegens de zaken der tollen aan hunnen Minister doen, dan voor zoo verre deze het van hen zal vorderen, doch zij zijn geenszins ontheven van het doen van rapporten van politie- en dienstzaken, volgens de bevelen en verordeningen des Ministers. Zij zullen niet onder de bevelen van den bevelvoerenden Generaal van het arrondissement staan, dan voor zoo verre het opzigt over de tollen en de waakzaamheid der kust betreft.’

{==55==} {>>pagina-aanduiding<<}

Art. XIV. ‘De drie bevelhebbers der groote arrondissementen kunnen aan ons, zelfs door middel van buitengewone couriers, afgescheiden van de dagelijksche rapporten der tollen, die zij aan onze Ministers van Oorlog of Marine moeten inzenden, al de rapporten, die zij van een bijzonder belang oordeelen, doen toekomen.’
Art. XV. ‘Onze Directeur der tollen is belast met de strikte uitvoering van dit besluit, hetwelk ter kennisse zal worden gebragt van onze Ministers van Finantiën, van Oorlog, van Marine en van Justite en Politie, zoo als ook van den Prijsraad.’
Deze stukken, hoe vervelend dezelve ook mogen schijnen, zijn evenwel al te noodzakelijk in een verslag over den toestand des lands, dan dat wij dezelven zouden hebben kunnen achterlaten, zij zullen doen zien, hoe opregt en onderworpen Holland destijds ten aanzien van den wil van Frankrijk was, en zulks in weerwil van hetgene het moest lijden, en alles wat te dezen opzigte gezegd is.
Eene omwenteling, even zoo onverwacht als zeldzaam, noodzaakte, in deze oogenblikken, Koning gustavus aldolphus, om den troon van Zweden te verlaten. De Zweedsche armée had de handen vol wegens den oorlog met Rusland, toen de troepen in Noorwegen zich op eens omwendden en op de hoofdstad aantrokken, waar zij, zonder twijfel, eene verstandhouding hadden, dewijl men den Koning de middelen ter verdediging weigerde, en hem belettede, om Stokholm te verlaten. Zoodra

{==56==} {>>pagina-aanduiding<<}

de opstandelingen zich in de nabuurschap van de hoofdstad bevonden, begaven zich drie Officieren, de Maarschalk klingspoor, de Generaal adlerkreutz en de Kolonel silfersparre, vergezeld van den President tersmeder, naar den Koning, ontwapenden hem, namen hem gevangen, gaven hem berigt van zijne onttrooning en deden hem naar het kasteel Drottningholm brengen. De Koningin, de Kroonprins en zijne zuster bleven te Haga. De Hertog van Sudermanland, oom des Konings, werd benoemd tot Regent des Koningrijks. Op den 15den Maart verkondigde eene proclamatie deze plaats gehad hebbende verandering en men riep de Staten bijeen, welke sedert langen tijd niet vergaderd waren geweest. Terwijl dit plaats had, maakten de Russen toebereidselen, om eene landing bij Stokholm te doen. Reeds waren vijf en twintig duizend man, onder de bevelen van de Generaals bragation en knorring, in aantogt op het eiland Aland, toen de Majoor afverdson hun de verandering in het Gouvernement berigtte en eenen stilstand van wapenen verzocht, welken zij niet wilden toestaan. Ondertusschen gaf deze negotiatie den Zweden den tijd, om terug te trekken, hetgeen zij niet zouden hebben kunnen doen, zonder door eene veel sterkere magt op de hielen gevolgd te worden.
Op den 17den Maart waren de Russen te Golby op den weg naar Stokholm, en den 20sten van die maand vroeg de Regent een voorschot aan geld van de natie.

{==57==} {>>pagina-aanduiding<<}

Er werd eene overeenkomst getroffen tusschen de Generaals barclay de tolly en cronstedt, volgens welke de Russen Umea verlieten en naar Wasa terugtrokken. Eindelijk teekende Koning gustavus adolphus, op den 29 Maart, de Acte van Afstand te Gripsholm, doch hij deed alleen voor zich zelven afstand en maakte geene melding van zijne nakomelingen.
Keizer alexander, vernomen hebbende wat er te Stokholm gebeurd was, zond den Heer alopeus naar den Regent, om denzelven te complimenteren; deze zond, van zijne zijde, den Baron schwerin naar Petersburg, om op de gelukwenschingen van Keizer alexander te antwoorden, en onderhandelingen omtrent den vrede te openen. Deze afgezant kon geene volkomene stilstand van wapenen bedingen. Hij konde, ter naauwernood, eene provisionele wapenschorsing verkrijgen, want Rusland wilde, dat de Koningin Regentesse zoude zijn gedurende de minderjarigheid van den Kroonprins, dat zij afstand deed van Finland en de havens voor de Engelschen sloot.


Zaken betreffende den Heiligen Stoel.

De kwellingen, welke de Heilige Vader te Rome moest ondergaan, bleven voortduren. Hoezeer hij de Vastenavond-vreugd had verboden, wilde de militaire autoriteit dat dezelve zoude plaats hebben, en men maakte de toebereidselen daartoe met geweld, doch het volk nam daaraan geen deel hoege-
{==58==} {>>pagina-aanduiding<<}
naamd; men sloot de deuren en de vensters, die op de wandelplaatsen uitkwamen, niemand was bij den wedloop der paarden tegenwoordig, en er waren geene gemaskerden: men was dus verpligt de bevelen, die men gegeven had, weder in te trekken.
Men dwong de Spanjaarden, die zich te Rome bevonden, om den eed te doen aan den nieuwen Koning van Spanje; zij, die dit weigerden, werden naar het kasteel gebragt; de Minister, de Heer de vargas, die bij den Heiligen Vader resideerde, werd naar de citadelle van Fenestrella gevoerd.
Men rigtte een corps gendarmes op, hetwelk was te zamengesteld uit onderdanen van den Paus, en zulks in weerwil en de daartegen gedane verklaring van den Heiligen Vader. Men maakte zich meester der politie in de Provincien, die nog schijnbaar onder de autoriteit van den Paus stonden.



Zaken van Spanje.

In weerwil van al de voordeelen, die de Fransche legers dagelijks op de Spanjaarden behaalden, nam de volksopstand hand over hand toe; wanneer de opstandelingen verstrooid waren, dan verzamelden zij zich op nieuw en kregen dan nog grootere magt. De Markies de la romana, die bij Epinosa geslagen was, kwam weder in Galicie met eene ontzagverwekkende magt te voorschijn en tartte de Franschen uit. In den veldslag van den 17den Maart overdekte de Hollandsche brigade zich met roem. Zij verliet hare legerplaats van Talaveyra de la Reyna

{==59==} {>>pagina-aanduiding<<}

op den 15den Maart, trok de Taag over, en den volgenden dag kwam zij te Paraleda de Gardin. Den 17den ontmoette zij den vijand bij Bonnal en dreef denzelve in zijne stelling terug. De vijand zich in de rotsen teruggetrokken hebbende, viel de divisie van den Generaal laval hem aan; de Hollandsche brigade stond in reserve. De Hollanders formeerden een carré en ondersteunden den aanval der divisie, onder een zeer levendig vuur van de infanterie en het schroot van de artillerie, en rukten voort met het geweer in den arm, tot tegen de verschansingen: deze vermetele daad joeg den vijand op de vlugt en de overwinning werd daardoor beslist.
Op den 29sten Maart sloeg de Generaal sebastiani de Spanjaarden volkomen bij Ciudad Reale, en joeg hen uit een tot aan de andere zijde van la Sierra Morena. In deze batailje vielen de Hollandsche husaren de Spaansche infanterie met eene zeldzame onverschrokkenheid aan, en tevens met het beste gevolg. Onder de Officieren, die zich hier het meeste onderscheidden, telde men den Kolonel roest, de Kapiteins coti, weitsel en falken, de Adjudant-Majoor hoevenaar, de Eerste Luitetenants verhagen en lesueur, de Luitenants van omphal en rodekerke en de Onder-officier hunnerman. De Generaal sebastiani schreef aan den Koning, wegens dit gevecht, in de volgende bewoordingen:

‘Ik reken mij verpligt om Uwe Majesteit kennis te geven van het luisterrijk gedrag van Hare husa-
{==60==} {>>pagina-aanduiding<<}
ren, en voornamelijk van dat van hunnen Kolonel, de Ridder roest van alkemade. Het door hen gehouden gedrag bij de gevechten, die plaats gehad hebben den 7den dezer te Ciudad Reale en den 28sten te Santa Cruz, maakt hen onsterfelijk. De moed, dien zij hebben betoond, de diensten, die zij in die twee dagen hebben bewezen, zijn door de geheele armée op hare waarde geschat, maar voornamelijk door mij. Doch, terwijl ik aan Uwe Majesteit een berigt geef, dat haar zoo aangenaam zal zijn, doet het mij tevens hartelijk leed, dat ik hier moet bijvoegen, dat de Kolonel roest van alkemade zeer zwaar gewond werd, terwijl hij den vijand met eene buitengewone onverschrokkenheid aanviel. Wij hebben alle hoop dat hij zal genezen worden, en ik wensch dit des te meer, opdat Uwe Majesteit zulk eenen dapperen en onversaagden onderdaan moge behouden, die zich zoo zeer verknocht toont te zijn aan zijnen Koning en aan zijn vaderland.’
Ik ben enz.

De Adjudant-Majoor hoevenaar en de Onder-officier hunnerman, hunnen Kolonel gevaarlijk gekwetst zienden, snelden te zijner hulp en bevrijdden hem van de vijanden, die hem alreeds omringd hadden. De Kolonel roest van alkemade viel, aan het hoofd van een eskadron van zijn regement, een korps Spanjaarden, van drie duizend man infanterie en een regement cavallerie, aan.
Dit regement verkreeg ter belooning den titel van

{==61==} {>>pagina-aanduiding<<}

Husaren van de Garde; het werd hun vergund om de letter L als een teeken van onderscheiding te voeren, in plaats van het nommer van het regement; de Oud-Kolonel van der goes en roest van alkemade werden tot Generaal-Majoors benoemd; de Adjudant-Majoor hoevenaar werd Luitenant-Kolonel, en de Onder-officier hunnerman Luitenant: de twee eersten verkregen de decoratie van de orde der Unie. De Koning beloofde de eerste openvallende Kommandeursplaats aan den Generaal roest van alkemade. Te zelfden tijde gaf de Minister van Oorlog berigt aan de onderscheidene corpsen van de armée, van het genoegen dat de Koning smaakte, wegens het luisterrijk gedrag van deszelfs troepen in Spanje, en voornamelijk van de husaren. Eenige maanden daarna werd de Heer roest benoemd tot Groot-Maarschalk van het paleis.
Terwijl de Generaal sebastiani de Spanjaarden bij Ciudad Reale sloeg, behaalde de Maarschalk victor, Hertog van Belluno, eene zegepraal op den Generaal cuesta, in de nabijheid van Merida.
Niet lang daarna begonnen de onlusten in Zuid-Amerika uit te breken: er bestonden twee partijen, de Koningsgezinden en de onafhankelijken.
De reserve-armée in Spanje werd aan den Generaal hedouville toevertrouwd.
De Maarschalk, Hertog van treviso, mortier, trok in Asturie den Generaal, Markies de la romana, te gemoet: de laatste werd te Oviedo geslagen.

{==62==} {>>pagina-aanduiding<<}

Weinig tijds daarna werd hij genoodzaakt om zich op eene corvette in te schepen en het overblijfsel van zijn leger aan zijnen neef caro over te laten.
Gedurende dezen tijd eindigde het Wetgevend Ligchaam in Holland deszelfs buitengewone zitting, en werd aan den Koning voorgesteld, die de aanspraak van den Voorzitter de vos van steenwijck op de volgende wijze beantwoordde:
‘Mijne Heeren! uwe zitting zal weldra geëindigd zijn, het ontwerp van wet, dat u morgen zal worden aangeboden, is de laatste voordragt, die gij dit jaar van ons ontvangen zult. Gelukkiger in uwe functien, gaat de uitvoering der belangrijke onderwerpen, die door u zijn vastgesteld en afgehandeld, u niet meer aan. Ondertusschen, Mijne Heeren! is uwe taak nog niet vervuld. In alle tijden, zelfs in de gewoonlijkste en rustigste tijdsgewrichten, zoude de arbeid, die door u is vastgesteld, eene goedkeuring en ondersteuning noodig hebben, even zoo zeer als de ophelderingen en de uitleggingen van uwe Vergadering, die het doel en den geest van die onderwerpen zoo wel ken, en zoo wel onderrigt is wegens de betrekking, waarin zij staan met den algemeenen toestand des Rijks. Dit zoo zijnde: hoe veel te meer is dan de ondersteuning van uwe kunde, van uwe goedkeuring dan niet noodig in dezen tijd van oorlog, van vrees en van mistrouwen? O ja, Mijne Heeren! de taak, die u overschiet te vervullen, is gemakkelijker, doch

{==63==} {>>pagina-aanduiding<<}

even edel en nuttig. Het is uwe zaak, om, waaneer gij in uwe Provincien zult teruggekeerd zijn, om de goedkeuring van het algemeen op te wekken, over alles, wat in dit jaar geschied is.’
‘Het volkomenste vertrouwen kan en de bekommering, en de smarten en bovenal de zwarigheden der openlijke zaken, in tijd van oorlog, tevens verminderen, en te gelijk ons die ondersteuning en die vergoeding, die wij zoo vuriglijk wenschen, en die ons zoo onmisbaar zijn, schenken.’
‘Gedurende den loop uwer zitting schijnt de oogenblik van eenen algemeenen vrede zich alweder verwijderd te hebben, en gevreesde doch onverhoopte rampen hebben een groot gedeelte des lands in gevaar gebragt en zouden de finantien van den Staat in verwarring hebben kunnen brengen, wanneer het mogelijk ware geweest zich een oogenblik van het aangenomene stelsel, dat dezelve kan herstellen, te verwijderen. Gelukkig, dat de natie zich zoodanig getoond heeft te zijn als men het regt had, om van haar te verwachten, zij is nog Hollandsch en zal het altijd zijn. Zij is wezenlijk goed, billijk, redelijk, zij alleen heeft zich belast met het herstellen der verliezen van de slagtoffers van dien ramp. Wij hebben niet zonder verteedering, en tevens niet zonder hoogmoed, gezien, hoe de groote stad het voorbeeld heeft gegeven, daar zij alleen eene hulp heeft bijgebragt, tweemaal zoo aanmerkelijk als

{==64==} {>>pagina-aanduiding<<}

het geheel der vaderlandsche giften, nu tien jaren geleden, bij eenen dergelijken ramp heeft opgebragt.’
‘De tweede stad van het Rijk heeft zich niet vergenoegd met eene aanzienlijke gift te geven; meer in de nabijheid zijnde van de plaatsen, die het ongeluk heeft getroffen, heeft zij zich dit ten nutte gemaakt, om hare giften, op eene even zoo groote als spoedige en onmiddellijke wijze, te verdubbelen. Twee andere steden, die, in het bijzonder in den laatsten tijd, door eenen ramp en bijzondere omstandigheden geleden hebben, volgden dit edel voorbeeld, in weerwil van hunnen toestand en de belemmeringen, die dit land ondergaat, door het stremmen van den handel op het vaste land, welke altijd nog voortduurt.’
‘Ondertusschen schiet ons nog veel te doen over: al de wetten, al de instellingen moeten met elkander en met de constitutie van den Staat in verband worden gebragt. Zelfs moet men met de reglementen der gemeenten daarmede een begin maken. De benaming van platte land moet voor altijd verloren gaan, het op zigt en de zorg van het Gouvernement moeten zich evenzeer over den armsten boer als over den rijksten burger uitstrekken, het Gouvernement moet niemand uit het oog verliezen in het uitoefenen van dien geheiligden pligt, den eersten van allen; de vaderlandsliefde, die zoo klaarblijkelijk is, die zoo onwankelbaar zich vertoont, en die door niets hoegenaamd zal verdoofd kun-
{==65==} {>>pagina-aanduiding<<}
nen worden, moet meer onbeperkt zijn. O ja, Mijne Heeren! behoudt het roemrijke aandenken aan alles, wat uwe voorouderen gedaan hebben voor den roem van Holland. Zelfs het herdenken aan de geschiedenis der onderscheidene provinciën moet van geslacht tot geslacht worden overgebragt, doch boven alles moet men nimmer vergeten, dat men Hollander is. Deze naam is niet meer die van eene provincie of van een bijzonder Departement, hij beteekent en is niet anders dan de oude naam der zeven vereenigde provinciën; hoe zoude dezelve wangunst of ijverzucht kunnen verwekken? - De vlag der vereenigde provinciën, hare vloten, hare legers waren immers nergens anders dan onder den naam van de Hollandsche vlag, de Hollandsche vloot, het Hollandsche leger bekend? en ondertusschen was deze naam voorheen die van eene enkele provincie, hetgeen thans zoo niet meer is. Het Koningrijk zal nooit tot eene spoedige verbetering komen, dan wanneer elkeen innig van deze gevoelens doordrongen is, dan wanneer er geen enkel Amsterdammer, Zeelander, Brabander, Geldersman, of Vries bestaat, die zich niet een waar Hollander noemt, en bovenal een waar Hollander is.’
‘Gij hebt voorzien in de eerste onkosten voor het begin van het groote werk van den waterstaat; want ik twijsel geenszins of de natie zal onze pogingen ondersteunen en het voorbeeld volgen, dat gij, Mijne Heeren! en de publieke

{==66==} {>>pagina-aanduiding<<}

ambtenaren aan dezelve geeft; doch wij moeten ons niet ontveinzen, dat er eene onvermijdelijke noodzakelijkheid bestaat, om alle jaren te blijven doorarbeiden aan de uitvoering en de toenemende vorderingen van het groote werk des waterstaats, ten einde in weinige jaren tijds de ligging van den grond te verbeteren, alsmede om te zorgen, dat wij nimmer van het gemaakte ontwerp ter herstelling van het Finantiewezen afwijken, waardoor de vermindering van lasten voor eenigen tijd onmogelijk is, maar waardoor zij integendeel in stand gehouden moeten worden en krachtdadig moeten medewerken, hetwelk dag aan dag meer noodzakelijk wordt. De waterstaat zal aanmerkelijke verbeteringen ondergaan, doch het is niet alleen met betrekking der beveiliging voor het water, dat het land groote verbeteringen behoeft, vooreerst moet er eene gemeenschap tusschen den IJssel en den Dollart worden geopend, en zulks door het kanaal van Assen naar Groningen, die van den Dollart naar de Jade, langs het kanaal van Oostvriesland, en met het Groot-Hertogdom Berg eene gemeenschap geopend worden, door middel van kanalen, hetwelk voor de beide landen even nuttig zal zijn.’
‘Met betrekking tot de scheepvaart alleen: de rivieren moeten aanmerkelijk verbeterd worden, dit zal lang aanhouden, doch moet toenemende en voortdurende geschieden. Een vrij aanmerkelijk aantal van kanalen midden door het land en de verbetering van kleine rivieren is even zeer

{==67==} {>>pagina-aanduiding<<}

noodig; er is niets, dat betrekking op den koophandel, den landbouw, de kunsten en de nijverheid heeft, hetwelk niet den meesten spoed vordert, dewijl de welvaart der inwoners onafscheidbaar aan het aanwezen des Rijks en deszelfs eenige ondersteuning is.’
‘De Provincien Utrecht, Braband, Gelderland, Overijssel en Drenthe voornamelijk kunnen schatten aanwinnen, wanneer de daarin gelegene onbebouwde landen vruchtbaar worden gemaakt, wanneer de kanalen en de wegen worden vermenigvuldigd en tot zulk eene hoeveelheid worden gebragt, om de aandacht te trekken en menschen ter bevolking daarheen te lokken. De verdeeling der gemeentegoederen, die meer gemakkelijk is gemaakt door de wet van dit jaar, maakt reeds een begin van deze verbetering. Overijssel en Drenthe zullen aan het overige gedeelte des Rijks zeer groote voordeelen opleveren, men zal in het Koningrijk zelf de noodige steenen voor de zeewerken hebben, en men zal ook in deze Provincien den genoegzamen voorraad van turf voor het dagelijksch gebruik vinden, dewijl men, in weerwil van de schaden en de belangen van bijzondere personen, eindelijk er toe zal moeten komen, om de wet, die in Zeeland het uitvenen van lage landen verbiedt, algemeen te maken.’
‘De zeewerken vorderen ook vermeerdering en verbetering; in dit jaar moet er een begin gegin gemaakt worden met de werken aan het Y voor Amsterdam.’

{==68==} {>>pagina-aanduiding<<}

‘Er zijn nog twee belangrijke onderwerpen: de constitutionele wet omtrent den adel, eene zaak, die zoodanig in verband staat met de constitutie en den tegenwoordigen staat van zaken, dat dezelve een onderwerp van onze eerste voordragten bij onzen komst tot den troon zoude geweest zijn, indien wij daarin niet verhinderd waren geworden door de veelvuldige en spoed vereischende zaken, die elkander zoo snel hebben opgevolgd. Het andere onderwerp betreft de schutterijen of gewapende burgermagt, eene nieuwe wet wegens deze zaak zoude, in den eerste opslag van het oog, minder noodzakelijk schijnen, dewijl de verpligting, om zijne woning in de plaats van zijn verblijf te verdedigen, steeds heeft bestaan en nog bestaat; doch de gebeurtenissen, die sedert dertien jaren hebben plaats gehad, hebben dezen regel doen veronachtzamen, en hoezeer al de opvolgende wetten deze verpligting hebben gehandhaafd, is men er nooit toe kunnen komen, om, gedurende dat tijdvak, eene gewapende burgermagt, die overeenkomstig was aan de oude gebruiken der natie, en op eenen vasten voet, daar te stellen. Dit is het doel van het ontwerp van wet, dat u is aangeboden. Wij hadden het tijdstip der formatie van de schutterij bepaald op dat van den algemeenen vrede, even als dat van het bepaalde plan voor de finantiën, en alles wat een gevestigd en voortdurend doel ten oogmerk heeft; ondertusschen, daar dit oogenblik zich meer en meer schijnt te verwijderen, mogen wij niet lan-
{==69==} {>>pagina-aanduiding<<}
ger wachten met al deze onderwerpen te regelen. Hetgeen de finantien aangaat, is nu, eenige maanden geleden, bepaald geworden; gij hebt ook, gedurende uwe twee zittingen, in dit jaar, de algemeene wetten op het voornaamste dier beide onderwerpen vastgesteld, dat wegens de schutterij schiet dus nog overig te doen - gij kent het doel daarvan, gij zijt eveneens als wij overtuigd van de noodzakelijkheid, om deze zaak, zonder eenig verwijl, op eenen vasten en duurzamen voet te regelen. Veelligt zoude het verkieselijker zijn, om geheel en al af te zien van eene gewapende burgermagt, wanneer wij de middelen hadden, om eene genoegzame legermagt daar te stellen, ten einde altijd binnen in het land en in al de steden van eenig belang een voldoend garnizoen te kunnen leggen en om al de versterkte plaatsen vooral te kunnen bezetten en overal de noodige troepen te hebben tot handhaving der wetten; doch al waren wij tot den zoo algemeen gewenschten oogenblik gekomen, namelijk dien van de herstelling onzer finantien, en bij gevolg tot de daarstelling van een budjet en de oorlogskosten, overeenkomstig aan de waarde en den rang der natie, dan zoude nog de verpligting van zijne woonplaats te moeten verdedigen, niet veronachtzaamd kunnen worden. Men zoude dit niet kunnen achterlaten bij een volk, dat voor deszelfs welzijn en de handhaving van deszelfs stelsel en van zijn belang al zijne pogingen en al zijne militaire hulpmiddelen moet vereenigen met

{==70==} {>>pagina-aanduiding<<}

die van Frankrijk, wiens bondgenootschap zoo innig verbonden is aan de rust en de onafhankelijkheid der natie.’
‘Gaat voort, Mijne Heeren! wij verzoeken het u, met het vertrouwen en de hoop in te scherpen: het eenige doelwit dat wij beoogen, en waarin zich alle onze wenschen vereenigen, is om eenmaal dien dag te bereiken, waarin de natie vrij, gelukkig en welvarende zal zijn, en in de vaste overtuiging zal wezen, dat het monarchale Holland er eenmaal toe zal kunnen komen, om de volmaking en de bevestiging van den voormaligen staat der vereenigde Provincien te worden.’
De Hollanders zijn zeer vooringenomen tegen een Ministerie van Politie, en zullen het nooit goedkeuren, dewijl zij geene andere Politie dan die der Justitie, en geene andere regterlijke magt dan die van hunne natuurlijke regters kennen; dit doet eer aan het oordeel en de natuurlijke billijkheid van dit volk, een der besten, zoo niet het besten van allen. Ondertusschen kan een welbestuurde Staat niet zonder politie zijn; de politie van een regtvaardig en vaderlijk bestuur heeft niets gemeens met eene willekeurige en oppermagtige politie, dezelve is onmisbaar, niet alleen tot instandhouding van het zedelijke doel der wetten, namelijk om het kwaad te verhoeden en de overtredingen voor te komen, maar ook om de administratie in derzelver beheering voor te lichten. Een Gouvernement is een loods, en hoe zoude een loods zijnen pligt kunnen doen wan-
{==71==} {>>pagina-aanduiding<<}
neer hij den weg, dien hij volgen moet, niet kent? doch de zwarigheid, om eenen goeden Minister van Politie in Holland te vinden, is bijna onoverkomelijk, zoo als de Koning het dan ook ondervond, dewijl een der gebreken in het Hollandsch karakter, hetwelk uit de federalistische gewoonten ontstaat, is van niet letterlijk aan de gegevene instructien te voldoen, doch evenwel zijne functien volgens zijn geweten, doch redelijk vrij, te vervullen, volgens de denkbeelden en den geest van elk in het bijzonder, en in geenen deele den wil van het Opperhoofd op het naauwkeurigst te volgen; op zulk eene wijze doet een Minister van Politie meer kwaad dan goed aan het Gouvernement, want of hij handhaaft de politie niet, of hij doet het op zijne wijze, en dit was het juist, wat in Holland gebeurde. De Koning beproefde eenigen tijd lang of men, om aan den geest en de denkbeelden der Hollandsche natie toe te geven, het niet zonder politie zoude kunnen doen; doch hij bespeurde al ras de gevaren en de misstappen, waartoe de verblindheid, daar hij in bleef, hem brengen zouden, terwijl de vreemde legatien eene algemeene en werkzame waakzaamheid hadden. Daarom meende hij eenen middenweg te zullen vinden, wanneer hij den Heer van maanen, die Koninklijk-Procureur bij het Geregtshof van den Haag was, aan het hoofd der Justitie en Politie plaatste, doch dit gelukte niet: die Minister kreeg zijn ontslag met een pensioen van ƒ8000:- voor zoo lang hij geenen anderen voor zijne bekwaamheid geschikten

{==72==} {>>pagina-aanduiding<<}

post zoude krijgen. Eindelijk benoemde de Koning, zoo als men weldra zien zal, eenen Roomschgezinden, den Heer hugenpoth, voor de Justitie en Politie, denkende, dat hij daartoe eenen man benoemde, die aan zijn Gouvernement en aan Holland verknocht was; doch deze laatste keus was nadeelig voor beiden, en het was de laatste.
De Monarchie is de slechtste van alle Gouvernementen, wanneer de ondergeschikten niet tot hetzelfde doeleinde medewerken en niet door denzelfden geest gedreven worden, want dan heeft men het nadeel van een te zeer op één punt te zamengedrongen Gouvernement aan eene regeringloosheid en tegenstrijdigheden gepaard.
Op den 10den April vertrok de Koning van Amsterdam naar Braband en Zeeland. Op den 13den kwam hij te Grave, hij bezigtigde die stad en het dorp Velp, en deed regt wedervaren aan de verzoeken en vorderingen van Ravestein, op den 14den reisde hij door Beers, Cuik en St. Agatha, en den 15den, 16den en 17den besteedde hij, om het geheele departement Braband tusschen de moeras de Peel, Helmondt, Eindhoven en Tilburg te doorreizen; hij won berigten in wegens den staat, waarin zich deze streken bevonden, en wegens de mogelijke verbeteringen. Hij noodzaakte de administratie der domeinen, om de wegen te onderhouden en de kerken te doen herstellen, waartoe dezelve verpligt was en echter verzuimde te doen. - Hij wees fondsen aan tot het bouwen van Gereformeerde kerken. Hij stelde het ontwerp vast voor de verbetering der

{==73==} {>>pagina-aanduiding<<}

rivieren in Braband, en bezocht de dorpen St. Anthony, Gemert, Beek, Aerle, Stiphorst en de stad Helmond, Meerlo, Geldrop, Straten, de stad Eindhoven, Woensel, Oirschot, Beest en Moergestel. Te Gemert bezocht hij verscheidene fabrieken van weverijen en de kerken.
Hij vond het dorp Aerle door eene aanstekende ziekte aangetast. Van de honderd en tachtig huizen waren er honderd en veertig daardoor besmet; de Koning ging in deze door dood en verderf bewoonde huizen, om de behoefte en de benoodigdheden dezer ongelukkigen te onderzoeken. - Dit gezigt was hartverscheurende. - Eene afschuwelijke morsigheid, een ondragelijke stank vervulde deze nederige hutten, die anders zoo zindelijk en geschikt waren. Men zag de vrouwen en de meisjes bleek, als met den dood op de lippen, onaanzienlijk en afschuwen verwekkende door de ziekte, terwijl weinige dagen te voren alles aan hen en rondom hen vreugde, vrolijkheid en zindelijkheid ademde; de man, aan den hoek van den haard, door droefheid en smarten ter nedergeslagen, liet tevens het gereutel van eenen stervenden en de zuchten der wanhoop hooren. Alle meubelen lagen door elkander, het onderste boven, en van de besmettende lucht doordrongen. Naauwelijks wilden de zieken het oor aan troostredenen leenen; de droevigste wanhoop heerschte overal; de hoop had reeds deze ongelukkigen begeven. Men stelle zich, in het midden van zoo vele rampen, voor, den Priester ***, opgeruimd, werkzaam, met een even zoo bedaard hoofd

{==74==} {>>pagina-aanduiding<<}

als een warm hart, alle huizen bezoekende, den dood en de besmetting trotserende, al de zieken, elk op zijne beurt, hulp toebrengende, nacht en dag zich overal latende vinden, zich eene gewetenszaak er van makende, om zijner leeken meerder tijd te onthouden dan noodig was, om eenig voedsel te gebruiken, en met dat al zich zelven aanmoedigende, om het te doen, door deze gedenkwaardige woorden: ‘Ik moet voedsel gebruiken, om hen te kunnen ondersteunen,’ en dan zal men zich een denkbeeld kunnen maken van den toestand van dit dorp. Voorts bezocht de Koning een gedeelte van deszelfs ongelukkige inwoners. Hij liet in den haast alle noodige geneesmiddelen komen, gaf dadelijk geld voor alle benoodigdheden en liet den Geneesheer dommerie, een zeer kundig man, van Boxmeer halen; dezen gaf hij volmagt, zoo als ook aan den Priester en aan het Gemeentebestuur, om te handelen zoo als zij noodig oordeelden, met deze woorden: ‘Doet al het mogelijke, om deze vreeselijke ziekte te overwinnen en uit te roeijen; beschikt, zonder terughouding, over alles, wat in mijne magt is, wat of er ook noodig mogt zijn; hoe spoediger gij dezen ramp overwint, zoo veel te minder kosten zult gij maken.’ Deze Heeren vervulden hunnen last op eene alleszins prijzenswaardige wijze: weinige weken daarna hield de besmetting op, doch de Priester werd het slagtoffer van zijnen ijver. Het is onmogelijk, om dezen waardigen geestelijken den welverdienden lof beter te kunnen toezwaaijen, dan door het antwoord,

{==75==} {>>pagina-aanduiding<<}

dat hij den Koning gaf, hier ter neder te stellen. ‘Mogt gij,’ zeide deze tot hem, ‘Mogt gij bestand zijn voor al de weldaden, welke gij voor het geluk van deze goede dorpelingen aanwendt! doch ik vrees, dat gij, door u zoo onophoudelijk bloot te stellen, eindelijk het slagtoffer uwer menschlievendheid zult worden.’ ‘En wat beteekent dat,’ antwoordde hij, ‘zoo ik slechts mijnen pligt doe en het de wil des Hemels is.’ Deze man maakte eenen diepen indruk op de Protestantsche aanschouwers. De Koning was hoogmoedig van zoodanig den geest en het ware karakter der Roomschgezinde Geestelijken voor hunne oogen ontwikkeld te zien, en toen de meest achteraanstaande Gereformeerden van zijn gevolg, aan de bij hen staanden vroegen, wie die Geestelijke was, antwoordde de Koning hun met de blijdschap in de oogen: ‘Mijne Heeren! dit is een waarachtig Roomsch Priester.’
Te Helmond deed hij door de Administratie der domeinen van Gemert de voorschotten, door het Consistorie voor de herstelling der kerk gedaan, betalen, en gaf aan deze stad de fondsen, om eene Gereformeerde kerk te bouwen, welke zij noodig had; hij bezocht verscheidene fabrieken, waaronder de linnenfabriek van bogert, de chitsenfabriek, de katoendrukkerij, enz.
Hij bezocht de fraaije kerk van Oirschot en betuigde zijn genoegen wegens de aanplantingen, die hij hier in eenen beteren staat vond dan elders. Overal kwamen de inwoners tot hem, deden hem

{==76==} {>>pagina-aanduiding<<}

verslag van hunnen toestand en spraken hem over hunne kleine bezwaren en de noodige verbeteringen, en zulks met de gewone Hollandsche openhartigheid en eenvoudigheid, in de overtuiging, dat de Koning er in zoude voorzien. Den 18den April kwam hij te 's Hertogenbosch over Enschot, Oosterwijk, Haren en Helvoirt, en stapte bij den Landdrost af. Terstond na zijne aankomst ontving hij de Hooge Magten en de Leeraars der onderscheidene godsdienstige gezindheden. Den 20sten bezocht hij al de kerken van de stad en het groote arsenaal; hij zettede zich te paard en bezigtigde de vestingwerken en de forten Isabelle, Orthem en Crevecoeur; den volgenden dag bezocht hij het Seminarium van Sint Michielsgestel en de meest beroemde fabrieken; den 22sten ging hij naar Vucht, Boxtel, Liempde, St. Oedenroode, Vechtel, Nistelroode, Schaaik, Herpen, Langen, Neerloo en Ravestein. Dit laatste gedeelte was minder dan het overige gedeelte des Koningrijks. De eigenaars der heerlijkheden hadden te veel invloed op de administratie. De Koning overtuigde zich daardoor te meer van de noodzakelijkheid, om hun het beheer der dorpen te ontnemen. De gevangenis van Ravestein was een duister, onderaardsch en ongezond gewelf; hij schafte dezelve af.
Den volgenden dag bezocht hij de dorpen Megen en Driel. Te Maaren bezocht hij het klooster en stelde de geestelijken gerust; hij kwam vervolgens te Heusden en Geertruidenberg over Marcharen, Oijen, Lithoijen, Lith, Kessel, Maaren, Alem, het

{==77==} {>>pagina-aanduiding<<}

fort de Blaauwe Sluis, Empel, Engelen, Hedikhuizen, Herpt en Biern. Hij bezigtigde den overlaat tusschen Drunen en Baardwijk, en gaf bevel, om het Stortebed waterpas te meten en het gelijk te stellen met den peil van 's Hertogenbosch. Hij bezocht wijders de schoone dorpen van Baardwijk, Waalwijk, Besooijen en Sprang, waar de groote overlaat moest komen, die door het Centraal Committé van den Waterstaat ontworpen was; hij ondervond het grootste genoegen toen hij de schoone dorpen van de Langstraat doorreed; hij bezigtigde wijders den dijk van Kapelle, die onbegrijpelijk veel geleden had; hij ging de zalmvangst op den Biesbosch zien en beloofde aan de visschers een gewapend vaartuig, om hunne netten te bewaren en te beschermen; hij gaf hun ook de pacht der visscherij voor zes jaren en voor eenen verminderden prijs. Den 25sten April begaf hij zich naar Oosterhout; hij bezigtigde het kanaal en ging vervolgens naar Breda; in deze stad bezigtigde hij het kasteel, waar de krijgsgevangenen gehuisvest waren; hij gaf de vrijheid aan al de Amerikaansche matroozen, die zich op hetzelve bevonden, en stelde hen ter beschikking van hunnen Consul; hij bezocht verscheidene fabrieken en bovenal de kerken, het stadhuis en het verbeterhuis; hij bezigtigde het Seminarium van ginnette, als ook de twee bosschen, het mastbosch en liesbosch, welke aan de kroon toebehoorde. Hij was zeer te vreden over den toestand der dorpen het Ginneke, het Haagje, de Leur, Elten, Oudenbosch, het Zand en Daarbuiten, waar hij den Din-
{==78==} {>>pagina-aanduiding<<}
tel overging en de Klundert doorreed; hij bezigtigde de sluis van Noordfort bij het Hollandsch Diep, en ging vervolgens naar de Willemstad, waar hij zich inscheepte, om naar het eiland Overflakkee te gaan, hetwelk hij zoowel als het eiland Goedereede bezigtigde; hij nam al de dijken van het eiland en de kustbatterijen in oogenschouw; hij bezag de dorpen Ooltgensplaat, Oude Tongen, Nieuwe Tongen, Herkingen, Goedereede, Oudorp, Stellendam, Melissant, Dirksland, Sommelsdijk, Middelharnis en Stad Bommel; hij bleef dien nacht te Goedereede, stond aldaar eene subsidie toe voor de herstelling van de kerk, die in 1801 verbrand was, en eene andere voor de kerk van Herkingen, alsook eene derde voor het gasthuis van Dirksland. De Roomschgezinden kregen twee kleine kerken te Sommelsdijk en Goedereede, benevens het tractement voor den Priester en den Kapellaan. Te Sommelsdijk trok de nieuwe polder zijne aandacht tot zich, even zoo als de sluis van de nieuwe haven op de zuidpunt van het eiland Goedereede. Hij gaf bevel, dat een Ingenieur van den Waterstaat belast werd met de waterwerken van dit eiland. De Minister van Oorlog kreeg bevel, om de haven van Goedereede te doen verbeteren, en om een verschanst en gesloten fort te Ooltgensplaat te doen bouwen, hetwelk in staat zoude zijn, om oorlogschepen het naderen van de Willemstad en den Biesbosch te beletten. Den 29sten April kwam hij aan de Willemstad, en den volgende dag te Bergen op Zoom, na Steenbergen, Dinteloord

{==79==} {>>pagina-aanduiding<<}

en de schoone sluizen van den Dintel te hebben bezigtigd.
Daar de toestand van de schatkist niet vergunde, om iets aan de noodige verbeteringen der administratie te doen, nam hij eenen middelweg, deze was van met den Landdrost en de Assessoren te Bergen op Zoom, na het departement bezigtigd te hebben, eenen staat der te doene verbeteringen op te maken, even als of men al de daartoe benoodigde gelden had; dit gedaan zijnde, besloot hij, dat men, alle jaren zeker, iets aan deze werken zoude doen, en wel zoo veel als de staat der schatkist zoude gedoogen, doch dat er nimmer een jaar zoude verloopen, in hetwelk er niets aan deze verbeteringen gedaan werd, hoezeer van langzamerhand, uit hoofde van het gebrek aan gelden. Hij konde dus alleen een goed gevolg zijner zorgen wachten door eenen onophoudelijken arbeid, hoe weinig dezelve dan ook zoude mogen wezen. Hij koos ditzelfde middel voor de andere departementen. Hij maakte dus van de stad Bergen op Zoom datgeen, wat zij voor den Staat moest zijn, stond dezelve een institut van Koninklijke pupillen toe, en vereffende de geschillen, die tusschen de visschers van Braband en Zeeland ontstaan waren. De vischvangst moet eene algemeene zaak van kostwinning en nijverheid zijn voor al dezulken, die in de nabijheid der rivieren wonen, zonder dat daaromtrent eenig voorregt of privilegie plaats heeft. Te 's Hertogenbosch bleef hij het dringende verzoek der Roomschgezinden, om haar terstond de groote kerk

{==80==} {>>pagina-aanduiding<<}

af te staan, weigeren, hoezeer zij daarop het grootste regt hadden, dewijl zij een getal van negen of tien duizend zielen, van de bevolking, die op twaalf duizend zielen berekend wordt, uitmaken, doch hij beloofde hun van dit weldra te zullen doen; hij deed zelfs de zaak afhangen van het gevolg der werkzaamheden van twee kommissien, de eerste Protestantsch- en de andere Roomschgezind, dewijl deze laatsten hun regt met al te veel aandrang vroegen, en dat hij voor eenen vasten stelregel had aangenomen, om nooit iets met overhaasting te doen of dit aan anderen te laten doen, betreffende de zaken van den Godsdienst. Daarom trachtte hij steeds om zich als Roomschgezind in het bijzijn van Gereformeerden, en Gereformeerd in het bijzijn van Roomsgezinden te toonen. Dit was het geheim van zijn gedrag te dezen opzigte, een gedrag, dat niet door elkeen begrepen werd, en waarom men hem misschien van zwakheid beschuldigde. Doch de minste daad van het hoofd des Gouvernements heeft zoo veel invloed op deszelfs onderdanen en klinkt zoo luid door de meest verwijderde oorden van de maatschappij, dat men de mogelijkheid naauwelijks kan begrijpen, dat een Gouvernement in alles niet met de uiterste omzigtigheid handelt.
Na zich gedurende twee jaren te hebben voorbereid trok Oostenrijk eindelijk te velde, dit was op den 8sten April. De Fransche Minister had Weenen op den 28sten Februarij verlaten en op den 5den April volgde de Russische Minister dit voorbeeld.

{==81==} {>>pagina-aanduiding<<}

Op den 9den zond de Aartshertog karel aan den Franschen Generaal en Chef, die zich te Munich bevond, eenen brief, in de volgende bewoordingen:
‘Volgens eene verklaring van den Keizer van Oostenrijk aan Keizer napoleon, geef ik den Generaal en Chef van de Fransche armée kennis, dat ik bevel heb, om voorwaarts te trekken met de troepen, die onder mijn bevel staan, en al die mij wederstand bieden, als vijand te behandelen.’
De Oostenrijkers trokken terstond Beijeren in en marcheerden op Munich. De Koning van Beijeren verliet zijne hoofdstad en begaf zich naar Dellingen.
Het schijnt, dat de beide partijen, na wederzijdsche voorgewende redenen van klagten, de wapenen zonder tegenzin opvatteden. Want Oostenrijk, Keizer napoleon in den Spaanschen oorlog ingewikkeld ziende, beschouwde deze gelegenheid als gunstig, om hem aan te vallen en zich aldus schadeloos te stellen wegens de verliezen, die het genoodzaakt was geweest te ondergaan bij den vrede van Petersburg. Frankrijk van zijne zijde zocht de gelegenheid, om zich meester te maken van de havens van Trieste en Fiume, die deszelfs gemeenschap met Dalmatiën afsneden, en tevens benijdde het aan Oostenrijk deszelfs gedeelte van Polen, dat het met het Groot-Hertogdom Warschauw wilde vereenigen, om daardoor eindelijk de herstelling van het Koningrijk Polen te bewerkstelligen.
Deze was de toestand der Fransche legers bij den

{==82==} {>>pagina-aanduiding<<}

aanvang van den veldtogt. Het corps van den Maarschalk davoust bevond zich te Regensburg, dat van den Maarschalk massena te Ulm, de Maarschalk oudinot bevond zich met zijne troepen mede te Regensburg, het hoofdkwartier van de groote armée bevond zich te Straatsburg, de drie Beijersche divisien, onder het bevel van den Hertog van Dantzig, waren te Munich, te Landshut en te Strauberg, de Wurtemburgsche divisie te Heydenheim; de Saxen lagen gekampeerd onder de muren van Dresden, en het corps van het Groot-Hertogdom Warschauw, onder bevel van Prins joseph poniatowsky, was te Warschauw.
Op den 10den April omringde de Oostenrijkers Passau en Kufstein en de Fransche troepen, zoo wel als derzelver bondgenooten, repliëerden op alle punten. De Oostenrijkers bezetteden Munich.
Keizer napoleon kreeg berigt van het begin der vijandelijkheden, door middel van de telegraaph van Parijs, op den 13den April; den 16den bevond hij zich te Dellingen bij den Koning van Beijeren, en op den 17den vestigde hij zijn hoofdkwartier te Ingolstad. Tirol geraakte in opstand. Een corps d'armée van het Oostenrijksch leger trok in Italie, onder bevel van den Aartshertog jan, die den Onderkoning noodzaakLe van op Pavia terug te trekken. Te zelfden tijd naderde de Aartshertog ferdinand Warschauw. Op den 20sten April werd er eenen slag bij Baszy geleverd tusschen het legercorps van Prins poniatowsky en dat van den Aartshertog ferdinand; de Polen werden geslagen en ge-
{==83==} {>>pagina-aanduiding<<}
noodzaakt een verdrag te teekenen, ten gevolge van hetwelk zij Warschauw ontruimden. Op den 24sten deed de Aartshertog zijne intrede in die stad.
Keizer napoleon won den 20sten April eene batalje bij Avensberg op den Aartshertog lodewijk en den Generaal hiller; den volgenden dag behaalde hij eene tweede overwinning bij Landshut, terwijl de Aartshertog karel zich van zijne zijde meester maakte van Regensburg; doch Keizer napoleon voerde zijn leger tegen hem aan, won de batalje van Eckmulh, sloeg de Oostenrijkers nogmaals bij Regensburg, en hernam deze stad.
De Koning van Beijeren kwam op den 25sten te Munich terug.
De Pruissische Majoor schill, die te Berlijn in garnizoen lag, poogde zich meester van Westfalen te maken, waar men rekende zeer veel aanhangelingen der huizen van Cassel en Brunswijk te zullen vinden. Onder voorwendsel van zijn regement te doen manoeuvreren, trok hij Berlijn uit, marcheerde op Wolfenbuttel en begon den veldtogt. De Koning van Pruissen liet zeer strenge bevelen tegen hem afkondigen.
Op den 28sten April vestigde de Aartshertog jan zijn hoofdkwartier te Treviso in Italie, en op den 30sten sloeg hij de Koninklijke Italiaansche garde.
Terwijl dit alles op het vaste land gebeurde, wijzigde de Engelschen derzelver besluiten in den Raad. Eene kabinetsorder bepaalde de blokkade tot het Koningrijk Holland, het Fransche Keizerrijk,

{==84==} {>>pagina-aanduiding<<}

derzelver etablissementen, kolonien en bezittingen en tot het noordelijk Italie, van Pesara en Orbitello ingesloten.
De Koning van Holland vervolgde zijne reis door het Koningrijk, van Braband ging hij naar Zeeland; op den 4den Mei bevond hij zich te Tholen; het naburig dorp Nieuw-Vosmaar werd met het departement Braband vereenigd, dewijl het van Zeeland is afgescheiden door de rivier de Eendragt. Tholen werd verscheidene malen in het jaar door de hooge zee overstroomd. Hij besloot, dat er een dijk rondom de haven zoude worden gemaakt, en dat de kaaijen zouden verhoogd worden, ten einde de stad in veiligheid te stellen. De kerken werd onderstand verleend. Hij bezigtigde de verhooging, die hij in 1808 voor al de dijken van Zeeland bevolen had. Hij ging vervolgens naar Oud-Vosmaar, Polvliet, Scherpenisse, Gorishoek, Sint Maartensdijk, Sint Anneland en Stavenisse, waar hij zich inscheepte, om naar Zierikzee te gaan; den volgenden dag, den 5den Mei, bezigtigde hij de dijken van het eiland Schouwen, en voornamelijk de haven en werken van de Blaauwe Sluis en Burg, de twee verzakkingen, die plotselijk plaats hadden gehad in de maand April, de dorpen Burgt, Haemstede, Renesse, Noordwijk en Serooskerken. In den nacht van den 10den op den 11den Mei kwam hij te Middelburg aan.
Op den 12den Mei bezigtigde hij het eiland Walcheren, vergezeld door den Landdrost en de gardes d'honneur, onder bevel van den Heer boddaert,

{==85==} {>>pagina-aanduiding<<}

het fort van Rammekes, de dorpen Rithem, Oost-Souburg, West-Souburg, Koukerke, Bekerke, Meliskerke, Zoutelande en de kleine stad West-Kapelle, waar hij den voornaamsten dijk des Koningrijks bezigtigde, en zich deed onderrigten, hoedanig men de houte zeewerken voor de vernieling der paalwurmen beveiligde. Hij nam de waterwerken aan den zeekant in oogenschouw, en kwam des avonds te Middelburg terug. Op den 13den Mei zag hij de stad Veere, het fort den Haak, de reede en de twee divisien der flotille, die daar gestationneerd lagen; van daar ging hij over den Vrouwenpolder, Domburg, de kleine stad Oost-Kapelle en de dorpen Aagtekerke, Serooskerke en Brigdam. Hij besteedde den 14den Mei te Middelburg aan de departementale zaken van Zeeland, en bragt de voornaamste tot stand; hij bezocht de openbare inrigtingen, die hij nog niet gezien had, en voornamelijk de gebouwen van koophandel en kolonien. De kooplieden van deze stad verzochten den Koning, om eenen naam te geven aan een fraai koopvaardijschip, dat nog op stapel stond, hij gaf het dien van Boerhaven.
Hij maakte schikkingen omtrent de finantieele zaken van de stad Middelburg en bezorgde aan deze stad de middelen, om de renten met naauwkeurigheid te kunnen betalen, te rekenen van het jaar 1810 af; hij eindigde ook op eene bepaalde wijze die zaken der eigenaars der ambt-obligatiën, en gaf bevel, dat de nieuwe haven van Middelburg zich tot Veere toe zoude uitstrekken, opdat de grootste

{==86==} {>>pagina-aanduiding<<}

Oost-Indische schepen tot beide deze steden zoude kunnen komen, ten einde daardoor bij den algemeenen vrede hunne oude welvaart te herkrijgen. Er werden fondsen gevonden, om de wallen te herstellen. De kosten voor de nieuwe haven moesten voor een groot gedeelte gevonden worden door middel van eene negotiatie, waarvan de interessen op het budjet der stad Middelburg, dat ook gemaakt en vastgesteld werd, moesten worden gebragt. Tweemaal honderd duizend gulden werden dadelijk gegeven, om dit belangrijk werk te kunnen beginnen, als een voorschot op hetgeen de verkoop der schorren (dit zijn aan de zee ohtwoekerde buitendijks liggende landen) van den nieuwen polder en het eiland Zuid-Beveland, waaraan men den naam van Lodewijks-Polder had gegeven. Op ditzelfde artikel stond men eenen aanmerkelijken som aan de stad Ter Goes toe, ten einde de nieuwe haven dier stad nog in dit jaar voltooid zoude kunnen worden. De landbouw bloeide in de eilanden Walcheren en Zuid-Beveland. De Schout van Wolphaartsdijk werd van zijnen post ontzet, want het was door zijn toedoen, dat de polder van Abbingen bijna geheel verloren was geraakt. Hij zag met leedwezen en verwondering, dat zeer vele vrouwen op het land, hunne kinderen, in plaats van hun het eerste en natuurlijke voedsel te geven, met koeijenmelk en pap voedden. Hij maande de Leeraars van den Godsdienst aan, om alle moeite aan te wenden, ten einde dit misbruik te doen ophouden. Hij ondervroeg verscheidene Zeeuwsche vrouwen wegens deze gewoonte, en vernam,

{==87==} {>>pagina-aanduiding<<}

met verwondering, dat dezelve bijna tot een vast stelsel gekomen was bij een volk waarvan de vrouwen genoegzaam allen even zulke getrouwe echtgenooten als uitmuntende moeders zijn. De Hooge Magten betuigden, dat al hunne pogingen, om deze gewoonte te doen ophouden, vruchteloos waren geweest. Het is het gebruik bij de Zeeuwsche vrouwen, om eene soort van eenen halven sluijer van zeer fijn linnen te dragen, welke langs de slapen van het hoofd, en vervolgens achterwaarts, nederhangt, doch het gezigt niet verder dan het voorhoofd bedekt, alwaar dezelve wordt opgehouden door middel van eenen gouden staaf, welke de meisjes aan de eene zijde en de vrouwen aan de andere zijde van het voorhoofd dragen, zonder dit gebruik af te schaffen, gaf de Koning bevel, dat de vrouwen, die hunne kinderen zoogden, alleen het regt zouden hebben, om eenen gouden cirkel om het voorhoofd te dragen, en dat men alle jaren drie van deze versierselen zoude uitdeelen aan de drie huismoeders, die de meeste kinderen gezoogd hadden. (*)
Gedurende zijn verblijf te Middelburg besteedde hij een paar uren, om Vlissingen te bezoeken, hij bezigtigde daar het stadhuis en de lijnbaan waarin

{==88==} {>>pagina-aanduiding<<}

de ruiter had gewerkt, vervolgens ging hij naar Ter Goes, na Arnemuiden, het Sloe, Heer Arendskerke, Wissekerken en Hoedekenskerken bezocht te hebben.
Den volgenden dag hield hij zich op bij de dorpen Kloetingen, Kapelle, Biezelingen, Schovel en Kruiningen, waar hij den nieuwen dijk bezigtigde, dien men aan den Ingenieur schraver verpligt is, en waardoor deze polder, die in het voorgaande jaar overstroomd werd, weder aan het water ontweldigd werd. Hij ging naar Waarden, Krabbendijk en het fort Bath. Te Waarden vond hij den Admiraal en de Kapiteinen van de Fransche vloot; hij begaf zich op het schip Charlemagne en zag de geheele vloot met zeer veel juistheid manoeuvreren Te Bath gekomen zijnde, begaf hij zich op zijn jacht, en op den 20sten Mei kwam hij over Bergen op Zoom te Amsterdam terug.
In dezen oogenblik had er eene verandering in het Ministerie plaats, de Minister gogel kreeg zijn ontslag, dewijl hij geen afstand van zijn huis van negotie wilde doen, hij werd provisioneel door den Heer appelius vervangen. De Generaal janssens, Minister van Oorlog, kreeg ook verlof, om een reisje door het zuidelijk gedeelte van Europa te doen, en deze werd provisioneel vervangen door den Heer cambier. De functiën, welke den Heer appelius thans opgedragen werden, waren oorzaak, dat hij in zijnen post als Raad-Secretaris werd vervangen door den Heer verheijen, onder den titel van eerste Secretaris van het kabinet; er was ook een Minister van Justitie en Politie noodig, waarmede

{==89==} {>>pagina-aanduiding<<}

de Heer appelius provisioneel belast was geweest. Het Ministerie werd op de volgende wijze te zamengesteld:
De Heer	roëll, Minister van Buitenlandsche Zaken.
De Heer	van der heim, Minister van de Marine.
De Heer	van der capellen, Minister van Binnenlandsche Zaken.
De Heer	kraaijenhoff, Minister van Oorlog.
De Heer	appelius, Minister van Finantien.
De Heer	twent, Minister van den Waterstaat.
De Heer	hugenpoth, Minister van Justitie en Politie.
De Heer	mollerus, President aan het Heraldiek Collegie.
De Heer	de mist, eerste President van het Hof van Rekeningen.
De Heer	verheijen, eerste Secretaris van het Kabinet.
De Heer	huyghens, Rekwestmeester.
Enz.	enz.

De Staten van Zweden kwamen den 9den Mei bijeen, de vijandelijkheden tusschen de Russen en de Zweden waren op nieuw begonnen, en de laatsten werden gedwongen, om Umea en oostelijk Bothnie te ontruimen.
Den volgenden dag na de opening der Zweedsche Staatsvergadering, teekenden zij eene acte, waarbij zij zich ontsloegen van den eed van gehoorzaamheid

{==90==} {>>pagina-aanduiding<<}

en getrouwheid, die zij aan gustavus adolphus IV gedaan hadden.
Op den 1sten Mei werd het Hoofdkwartier van Keizer napoleon van Braunau naar Ried verlegd, op den 8sten was het te Sint Polten, en op den 10den bevond zich de Fransche armée onder de muren van Weenen. De Aartshertog maximiliaan deed pogingen, om deze hoofdstad te verdedigen, doch dezelve werd zeer levendig door de Franschen gebombardeerd, en welke haar aldus noodzaakte, om zich over te geven. Op den 13den Mei rukten de Franschen de stad binnen, van welke de Generaal andreossi, die weinig dagen te voren aldaar nog als Ambassadeur resideerde, nu tot Gouverneur werd benoemd.
Gedurende dezen tijd vervolgden de Hollanders, in het noordelijk gedeelte van Duitschland, schill en den Hertog van brunswijk-oels, deze had een corps d'armée in Bohemen opgerigt, vanwaar hij in Saxen en vervolgens in Westfalen viel.
De batalje, door de Oostenrijkers van Asperen en door de Franschen van Essling genoemd, werd op den 21sten en 22sten Mei geleverd, even als te Eilau leerden de Franschen hier, dat zij niet al te laatdunkend of vermetel moeten zijn, en dat, zoo zij tot onachtzaamheid vervielen, de overwinning weldra zoude kunnen ophouden met hun getrouw te blijven.
Den 24sten kwamen de Russen tegen Oostenrijk te velde.

{==91==} {>>pagina-aanduiding<<}

Schill marcheerde op Olmutz; toen hij Berlijn verliet, nam hij den weg naar Saxen, doch dewijl zijne pogingen op Wurtemberg en andere steden niet slaagden, nam hij zijne weg noordelijk, maakte zich van het geheele Meckelenburgsche meester, bezettede Wismar en Rostock en lag een garnizoen in Dommitz. Het Hollandsche corps d'armée verliet Leneburg op den 23sten Mei. Toen deze kolonne aan den oever van de Elbe kwam, ging Kapitein scharf met de grenadiers van het tweede bataljon, in weerwil van het vijandelijk vuur, schuiten van den overkant der rivier halen en bragt dezelven over. De grenadiers en de voltigeurs trokken de rivier over, drongen door tot in de stad Dommitz, niet tegenstaande het hevige vuur van het fort, hetwelk zij weldra innamen. Zij veroverden drie vaandels en vijf en twintig stukken geschut. Het verlies van de Hollanders was van weinig belang. De Luitenant sloet, de eerste Luitenants wimmer en keer, de Sergeant kamps en de Fourier van doesburg deden zich bijzonder onderscheiden. Schill marcheerde op Straalsond. De Hollandsche Generaal verzocht den Deenschen Generaal, om zijne linkervleugel met eene kolonne van vijftien honderd man te ondersteunen, hetgeen deze deed.
Schill nam te Rostock eenige stukken geschut en geweren. In deze haven en die van Wismar scheepte hij zijne bagagie, zijne zieken en zijne gewonden op twee en dertig vaartuigen in. Op den 25sten Mei trok hij bij verrassing Straalsond bin-
{==92==} {>>pagina-aanduiding<<}
nen. De Franschen en de Mecklenburgers, die zich daar bevonden, werden krijgsgevangen gemaakt, en de grootste wreedheden werden hier gepleegd gedurende de weinige oogenblikken, die hij meester van deze stad bleef.
Nadat de Hollanders het Mecklenburgsche gezuiverd hadden, trokken zij de Regnitz bij Damgartem over, en den 31sten Mei, omstreeks 10 ure des morgens, bevonden zij zich reeds onder de wallen van Straalsond met de Deensche troepen, onder de bevelen van den Generaal ewald. Hoezeer de vestingwerken van deze stad geslecht waren, was dezelve evenwel nog sterk genoeg, de stad was door eene breede en diepe gracht, die vol water stond, omringd, en de omliggende streken waren als bedekt met meeren en moerassen. Schill had zich deze ligging ten nutte gemaakt, en met eene ongeloofelijke werkzaamheid had hij doorsnijdingen in al de wegen, die op de poorten uitliepen, doen maken, voor welken hij de valbruggen had doen herstellen. Aan al de poorten had hij werken laten aanleggen, waarop zwaar geschut geplant stond. Het zwaar geschut stond niet alleen op de oude plaats der bastions, maar ook op de muren tusschen de bolwerken, en hij had de muren aan de zijde van de gracht doen palissaderen. Vijf of zes duizend man verdedigden Straalsond, deze bezetting bestond uit duizend man kavallerie, waarvan zes honderd man van het regement van schill, al de oude Zweedsche deserteurs, die zijne artillerie bedienden, twee sterke kompagnien jagers te voet,

{==93==} {>>pagina-aanduiding<<}

die hij uit Berlijn had medegebragt, bosch- en veldwachters, stroopers, enz., welke de Schouten der dorpen, die hij doorgetrokken was, gedwongen waren geworden, om hem te leveren, vijftien honderd man van de Pommersche landweer, Pruissische en Oostenrijksche deserteurs, landloopers en vagebonden, die hij had aangeworven, en een gedeelte der Mecklenburgsche troepen, die hij had krijgsgevangen gemaakt, en eindelijk de wapenen tegen Frankrijk keerden. De Hollandsche Generaal besloot Straalsond van de zijde van de Knieperthor aan te vallen. Om zijn oogmerk te bedekken, liet hij op de poort van Triepzee eenen valschen aanval maken, terwijl hij de Knieperthor door het zesde regement, onder bevel van den Colonel behr, en door het negende regement, onder bevel van den Colonel vezier, liet aantasten; dit laatstgenoemde regement rukte het eerst de stad binnen, in weerwil van den hardnekkigen wederstand. Deze beweging werd weldra gevolgd door het negende regement en de Deensche troepen. Het gevecht werd in de stad zelve hernieuwd, waar elke straat en elk huis met woede werd verdedigd. Ondertusschen drongen de Hollanders de stad in en vestigden zich aldaar. De kavallerie, onder de bevelen van den Hollandschen Colonel trip, wierp die van schill overhoop. Terwijl men aldus in de stad streed, vuurde de artillerie van de wallen op de Hollandsche artillerie, die nog buiten de stad stond, de voorhoede van het negende regement Hollanders verjoeg de troepen van schill tot aan de poort van Triepzee, waar

{==94==} {>>pagina-aanduiding<<}

weder een gevecht ontstond, waarbij deze op nieuw geslagen werden. De Hollanders maakten zich meester van een gedeelte van den wal, welke aan de Knieperthor belendde, en hunne zegepraal was volkomen. Van het geheele garnizoen van Straalsond gelukte het slechts aan twee honderd man, om te ontkomen, acht honderd werden er krijgsgevangen gemaakt, en de overigen, waaronder ook schill, waren gesneuveld.
Deze zijn de namen der Hollanders, die zich bij dit gevecht het meesten hadden doen onderscheiden: de Generaal anthing, zijn Aide de Camp schröder, de Colonel behr, de Colonel vezier, die het eerste de stad binnenrukte, na een buitenwerk, met achttien vuurmonden bezet, te hebben omgetrokken, de Colonel stédman, de kavallerie, onder bevel van den Colonel trip, de Luitenant mascheck, de artillerie, die gedurende twee uren bleef vuren met hare zes ponders tegen de vier en twintig ponders des vijands en de batterij aan de regterzijde der stad tot zwijgen bragt. Zij werd gekommandeerd door den Colonel bode, Aide de Camp des Konings, de Luitenant-Colonel verhorst, berg en steurs, Aides de Camp van den Generaal carteret, en de Kapitein der Genie ninaber. Men veroverde op het eiland Rugen een vaandel en zes stukken geschut, toebehoorende aan den Hertog van Meckelenburg.
Bij dit gevecht had Holland te betreuren het verlies van den Luitenant-Generaal carteret, de Luitenants-Colonel van het negende regement ba-
{==95==} {>>pagina-aanduiding<<}
temburg en dolleman, de Kapiteins bourgeois en meijlink, de Luitenant meijers van het zesde regement en een groot aantal onderofficiers en soldaten.
De eerste Luitenant de hamer en de Luitenants heuvel en dequai van het 6de regement werden gewond, zoo als ook de Kapitein during, de Luitenants lambrechts, van blomberg, van der dussen en hofman van hetzelfde regement, Kapitein cock van ooijen van het tweede regement kurassiers en honderd drie en vijftig onderofficiers en soldaten.
Op den 17den Mei vereenigde eindelijk de Keizer de Staten, welke nog aan den Paus waren overgebleven, met Frankrijk; Rome werd eene vrije Keizerlijke stad verklaard.
De expeditie tegen schill geëindigd zijnde verliet een gedeelte van de Hollansche armée Straalzond, om zich te vereenigen met het leger van Koning jerome, ten einde den Hertog van Brunswijk en de opstandelingen te bevechten. De Hollanders hadden de voorhoede van het Westfaalsche leger, en vervolgden den vijand onophoudelijk.
Men heeft het gedrag van Holland jegens Frankrijk gezien, en welke opofferingen het deed, om aan alle de vorderingen te voldoen, en om de sterngste maatregelen tegen den koophandel te nemen; doch men was niet te vreden, men beschuldigde Holland. Op den 18den Junij stond er in het Journal de l'Empire een artikel van den volgenden inhoud.
‘Al de nadeelige tijdingen en de aller ongunstig-
{==96==} {>>pagina-aanduiding<<}
ste geruchten voor Frankrijk vinden hunnen oorsprong in Holland, de kwaadwilligheid en de laster schijnen daar hun verblijf te hebben gevestigd, daar worden de meest valsche vertellingen en de ongerijmste verhalen door de onzinnigheid en den haat tegen Frankrijk uitgedacht, terwijl het aan geene voortverhalers en vermeerderaars ontbreekt. Goede Hemel! moet Holland dan zoo ligt geloof slaan aan de ongunstige berigten wegens de dapperheid en de magt der Fransche legers? Zie hier wat de correspondenten van een gedeelte dier trompetters van het Engelsch Ministerie, die overal hunne echo in Holland vinden, verhalen.
‘De Hertog van Dalmatiën heeft, met vier en twintig duizend Franschen, gecapituleerd, welke krijgsgevangenen zijn gemaakt en te Londen zijn aangekomen. De Koning van Spanje heeft Madrid verlaten, Barcelona is hernomen door de opstandelingen, de Asturiesche troepen hebben den Hertog van Elchingen geslagen en gevangen genomen-’
‘Van eenen anderen kant: de struikroover schill heeft den Koning van Westphalen opgeligt, de voormalige Keurvorst van Hessen en de Hertog van brunswijk-oels met twintig duizend man hebben Duitschland overstroomd, de Tyrollers zijn reeds in Munich, de Fransche armée is ingesloten en verloren, en Keizer napoleon, zoo onwetende in de kunst des oorlogs en aan het

{==97==} {>>pagina-aanduiding<<}

hoofd van zulk een lafhartig en kleinmoedig leger, heeft de wapens reeds nedergelegd.’
‘Zie daar in waarheid fraaije ontdekkingen, de Hollanders moesten zich te vreden houden met de aanmerkelijke en groote sommen gelds, die zij met den sluikhandel winnen, zonder bovendien te trachten, om het vaste land te vergiftigen met al de lasteringen, welke door de valschheid van het Engelsch Kabinet worden ingeblazen.’
‘De Hertog van Elchingen heeft zich meester gemaakt van de Asturiën, Oviedo en Gijon, hij heeft zich vereenigd met den Hertog van Dalmatiën op de Minho, en het leger van Spanje zoude wel onhandig zijn, wanneer het met den Hertog van Belluna, te Alcantara vereenigd, niet van deszelfs voordeelen gebruik maakte, om op de achterhoede van Lord wellesley, die zich onvoorzigtelijk zoo ver van Oporto bevindt, aan te vallen.’
‘Barcelona is geproviandeerd, de zaken gaan goed in Catalogne, en zullen nog beter gaan door de ondersteuning, die men daar van den Hertog van Castiglione verwacht, daar deze zich begeeft naar dit tooneel van zijnen reeds te voren behaalden roem, en die een begin zal maken met het innemen van Gironne. Arragon is het meest onderworpen van al de Spaansche provincien.’
‘Wat nu de groote Fransche armée betreft: de Onderkoning is in het hart van Hongarijen, de Hertog van Dantzig heeft zijne posten in Boheme ver boven Lutz, hetwelk voorzien is met onver-
{==98==} {>>pagina-aanduiding<<}
winbare werken. De Generaal bertrand ontwikkeld, om den Donau, de verschrikkelijkste van al onze vijanden, te overwinnen, alle mogelijke kunde en werkzaamheid. Binnen weinige dagen zullen er drie bruggen over den Donau liggen, de eerste op schuiten, de tweede op houtvlotten en de derde op palen. Men zoude voorheen vijftien maanden noodig gehad hebben, om zulk eene brug op palen over eenen vloed, zoo als de Donau, te staan; de Generaal bertrand zal het in zoo vele dagen gedaan hebben. Trajanus deed eene brug over den Donau staan, doch niet een eenig rijtuig konde daarover rijden. Cesar deed eene brug over den Rijn staan, zoo als men zegt, in tien dagen, doch hierover kon ook geen eenig rijtuig zich naar de overzijde begeven. En welk een onderscheid tusschen den Donau en den Rijn! De brug op palen, die wij over den Donau slaan, zal binnen veertien dagen voltooid zijn, en ons zwaarste geschut zal men met de grootste zekerheid daarover kunnen voeren.’
‘Het doet ons leed van de Hollandsche nieuws-verspreiders en van de speculateurs op het verval van die natie, dat alles niet na hunnen wensch gaat. Het doet ons leed, dat de Majoor schill, die zijn leven op een schavot had moeten verliezen, te Straalsond, door de hand der dapperen, is gevallen.’
‘Wat den Hertog van Brunswijk aangaat, zijne

{==99==} {>>pagina-aanduiding<<}

gansche magt bestaat uit twaalf honderd man, die van den voormaligen Keurvorst van Cassel uit vijf honderd man en alreeds zijn zij geslagen en terug gehouden door den dapperen Saxischen Colonel thielman.’
De Fransche Leidsche Courant beantwoordde deze onbegrijpelijke beschuldigingen; deze beklaagde zich zeer sterk over dezen onverdienden hoon, dien men Holland aandeed: ‘Dat, zonder twijfel, deze lastertaal geheime inzigten tegen het land verborgen, doch dat het ongelukkig voor de onzinnige schrijvers van zoodanige dwaze artikels was, dat de Hollanders hun reeds bij voorraad, op eene voor geheel Europa in het oog loopende en allesafdoende wijze, hadden gelogenstraft, door hun vreedzaam gedrag, te midden van de in opstand zijnde landen, en zulks in weerwil van het blocus, en bovenal door het goed gedrag van hunne armée, welke Straalsond ingenomen en schill vernietigd had, en nu Westphalen beschermde.’
De Prins-Regent van Zweden geen middel ziende, om zich met Rusland te bevredigen, bragt nu de landweer op de been.
Keizer napoleon schreef op de vleijendste wijze aan den Prins-Regent en betuigde hem de verpligtendste geneigdheid.
Op den 6den Junij riepen de Staten van Zweden den Prins-Regent tot Koning over dat land uit, en op denzelfden dag werd hij als zoodanig, onder den naam van karel III, geproclameerde. Op den

{==100==} {>>pagina-aanduiding<<}

20sten van diezelfde maand werd hij te Stokholm gekroond. Men maakte eene nieuwe constitutie voor dat land. Prins christiaan, die voor den Koning van Denemarken als Gouverneur over Noorwegen het bestuur had, werd door den nieuwen Koning van Zweden als waarschijnlijk erfgenaam van de kroon aangenomen, doch hij weigerde deze eer tot na het sluiten van den vrede tusschen Zweden en Denemarken.
De Spaansche opstandelingen werden geslagen, de stad Rosa gaf zich aan de Franschen over.
De Maarschalk augereau vervolgde de belegering der steden Tortosa, Tarragone en Gironne. Sint Ander, dat door ballestros genomen was, werd op den 10den van deze maand door de Franschen hernomen.
Op den 18den behaalde de Maarschalk suchet eene groote overwinning op den Generaal blake.
Koning karel IV was te Marseille, terwijl al deze gebeurtenissen elkander opvolgden. Men bragt de vereeniging der Staten van den Heiligen Stoel met Frankrijk tot stand. Op den 10den werd de Fransche vlag op het fort Sint Angelo, onder het gebulder van het kanon, geplant; de wapens van Zijne Heiligheid werden door die van het Fransche Keizerrijk vervangen.
De twisten tusschen Frankrijk en den Heiligen Stoel verbitterden de Spanjaarden, die toen den oorlog niet alleen as eenen oorlog voor hunne afhankelijkheid, maar tevens als eenen religie-oorlog beschouwden.

{==101==} {>>pagina-aanduiding<<}

Zie hier den staat en de stelling des Franschen legers in Duitschland.
Het hoofdkwartier was te Ebersdorf, waar de Onderkoning van Italie zich bij den Keizer vervoegd had, een gedeelte van het leger van Italie, onder bevel van den Generaal macdonald, was te Gratz in Stiermark gebleven, de Maarschalk lefebvre was te Liertz, de Prins van Ponto Corvo marcheerde op Weenen, de Generaal van dammen was met de Wurtembergsche armée te Sint Polten, Melck en Krems, davoust bevond zich op den regteroever van den Donau tegenover Presburg, marmont was te Laybach, Prins joseph poniatowskie vervolgde den loop zijner overwinningen in Oostenrijksch Polen, de Aartshertog ferdinand was te Warschauw terug geslagen en trok op Oostenrijksch Silezie terug, door de Generaals zaioncheck en dombrowsky vervolgd. Oostenrijksch Polen begon in opstand te geraken. De Russen waren op den 3den Junij in Galicie gevallen, de Onderkoning van Italie marcheerde op Hongarije. Sedert de batalje van Pavia was de Aartshertog jan steeds terug getrokken, hij herstelde zijne armée te Raab, waar hij zich met den Aartshertog palatijn vereenigde. Bij deze stad viel op den 14den Junij eene batalje voor, de Italiaansche armée behaalde de overwinning, Raab werd omsingeld, en na een lang bombardement trokken de Franschen, op den 24sten Junij, daar binnen.
Het legercorps, door den Hertog van Brunswijk

{==102==} {>>pagina-aanduiding<<}

verzameld, en hetgeen versterkt was geworden door een Oostenrijksch legercorps, behaalde eenig voordeel in Saxen. Op den 24sten Junij bezettede hij Leipzig en Dresden, de Koning van Saxen en zijne geheele familie vertrok naar Frankfort aan den Main, zoo ook de Groot-Hertog van Wurtsburg.



Holland.

De Maarschalk dumonceau werd tot Gouverneur van Amsterdam benoemd, en de Maarschalk de winter kreeg het opperbevel over de eskaders van Texel, het Vlie en Harlingen.
De Generaal van hoogendorp, die benoemd was geworden als Minister-Plenipotentiaris aan het Hof van Pruissen, kreeg zijn ontslag en werd vervangen door den Heer reynolds.
De Franschen bezettede bij verrassing het fort Rammekes, in Zeeland, en zonder den Koning daarvan kennis te geven. De Heer mollerus, Secretaris van legatie bij het Russische hof, werd vervangen door den Heer van zuilen van nijveld.
De Fransche papieren gewaagden van eenen verbodenen handel, welke op de kusten van Oldenburg plaats hadden; ondertusschen waren de kusten geheel en al door talrijke detachementen Fransche tolbedienden bezet, en het Gouvernement van Oldenburg had het opzigt over den geheelen koophandel aan deze tolbedienden afgestaan. Het eenige, waarop deze klagten doelden, was een transito-han-
{==103==} {>>pagina-aanduiding<<}
del tusschen Holland en Oldenburg. Doch kon men eenen handel als verboden beschouwen, wanneer dezelve niet bestond dan na het vertoonen van certificaten, door het Gouvernement of daartoe aangestelde personen afgegeven? Men was reeds begonnen met Holland van geheel Europa af te scheiden, en om hetzelve zijne handelsbetrekkingen met Duitschland te ontnemen, ten einde daardoor het langgewenschte doel zoo veel naderbij te komen - namelijk, om de Hollanders tot wanhoop te brengen.
Op den 17den Julij schreef de Keizer uit Schonbrunn aan den Koning den navolgenden brief:
‘mijn broeder!

‘Ik heb uwen brief van den 1sten Julij ontvangen. Gij beklaagt u wegens een artikel van het dagblad ****. Het is Frankrijk, dat reden heeft, om zich te beklagen van den kwaden geest, die in uw land heerscht. Wanneer gij wilt, dat ik u al de huizen in Holland, die de trompetters van Engeland zijn, opnoem, dan zoude dit zeer gemakkelijk zijn. Uwe verordeningen op de Douane worden zoo slecht opgevolgd, dat de geheele briefwisseling tusschen Engeland en Duitschland over Holland gaat. Dit is even zoo waar, als het waar is, dat de Heer van starremberg, Oostenrijksch afgezant, zich over Holland naar Londen heeft begeven.... Holland is eene Engelsche provincie!’

Uw toegenegen broeder,

(Geteekend) napoleon.

{==104==} {>>pagina-aanduiding<<}

Het was waar, dat de Heer van starremberg zich over Holland naar Engeland had begeven; doch hoe vele Fransche Agenten hadden op diezelfde wijze hunne reis genomen?
Men heeft gezien, dat de weeskinderen tot den militairen dienst waren bestemd geworden, in navolging van hetgeen voormaals ten aanzien van de marine in Holland had plaats gehad. Deze maatregel was wezenlijk, in vele opzigten, voor deze jonge lieden nuttig.
1o. Dewijl het Gouvernement den oorlog niet voerde, en nimmer voeren zou, dan ondanks zich zelven, hetgeen deze jongelingen waarborgde voor de vrees van ver af gezonden te zullen worden.
2o. Zij behoefden nimmer in de kolonien te dienen.
3o. Dewijl de talrijke instellingen voor de weeskinderen zoo opgepropt waren, en in hunne finantiën zoo slecht stonden, dat de kinderen dag aan dag meer en meer gebrek begonnen te lijden aan de onmisbaarste behoeften.
4o. Zij waren meestal zeer zwak en ziekelijk, uit hoofde van gebrek aan goed voedsel en beweging.
5o. En, eindelijk, dewijl zij de Godshuizen doorgaans in den gevaarlijksten ouderdom, dien van de manbaarheid, verlieten, zwak en buiten staat, om op eene behoorlijke wijze in hun onderhoud te voorzien, zoodat een groot getal van dezelven, na van het eene beroep tot het andere te zijn overge-
{==105==} {>>pagina-aanduiding<<}
gaan, eindelijk genoodzaakt werden, om dienst te nemen, wanneer zij afgemat en uitgeput waren, en nadat zij gewoonten hadden aangenomen, die niet alleen vreemd aan den militairen stand waren, maar zelfs daartegen volkomen aandruischten. Zij werden dan even zulke slechte soldaten, als zij voorheen ongelukkige ambachtslieden geweest waren. (*)
Deze maatregel vond geene tegenkanting, toen men aan de natie het belangrijke doel van denzelven deed gevoelen, dewijl men daardoor voor altijd de conscriptie onnoodig wilde maken, hetgeen niet geschieden kon, dan door het vrijwillig dienstnemen, op alle mogelijke wijzen, aan te moedigen. Bovendien hing deze bestemming van die jongelingen van hunnen eigenen wil af. Het was alleen maar, om hun smaak voor den militairen stand te doen krijgen, of, voor het minst, om hen daar niet tegen voorin te nemen: het waren alleen dezen, die ten koste van het land of de steden worden opgevoed, die tot den militairen stand werden genoodzaakt.

{==106==} {>>pagina-aanduiding<<}

Toen men te Rotterdam in de Godshuizen kwam, om hen, die zin in den militairen stand hadden, te verzamelen, betoonde de werf-officieren zeer weinig behendigheid; door eenen overgedrevenen ijver wilden zij een grooter getal jongelingen daartoe noodzaken; dit deed de aandacht van het publiek ontwaken, te meer, daar deze soort van militaire operatie eene zeer groote nieuwigheid voor hetzelve was. Nieuwigheid en militaire maatregel, dit was tweemaal meer als er noodig was, om de Hollanders in het harnas te jagen. Bovendien is het meer dan waarschijnlijk, dat de Regenten dier huizen, en andere belanghebbenden, alles deden, om het publiek op te winden tot het verhinderen van dezen maatregel, die met dat al zeer in hun belang was, zoo zij niet gevreesd hadden, dat het Gouvernement zich al de bijzondere administratiën zoude toeëigenen, hetgeen onmogelijk was, dewijl dit tegen de wetten van eigendom zoude gehandeld zijn; zonder deze vrees zouden de Regenten en de Administrateurs dezer huizen dezen maatregel hebden goedgekeurd, dewijl dezelve hen van zulk een aantal van weeskinderen zoude hebben ontlast.
Er vergaderde eene groote menigte volks voor het weeshuis te Rotterdam, men wilde zich tegen het vertrek van de weeskinderen verzetten, de werf-officieren wilde hunne instructie volgen, het oproer vermeerderde, de gewapende burgermagt, die het vertrek der weeskinderen, wilde begunstigen, konde daar niet in slagen, het voortdurende der woor-
{==107==} {>>pagina-aanduiding<<}
denwisselingen verhitte de gemoederen, de bevelen van het Gouvernement werden niet ten uitvoer gebragt. De Minister van Oorlog gaf daarvan kennis aan den Koning, die zich op het Loo bevond, terwijl hij tevens bevel had gegeven, om troepen naar Rotterdam te zenden. De Koning had den tijd nog, om dit te verhoeden, en daar men bevreesd was voor de gevolgen van deze gebeurtenis, antwoordde de Koning: ‘Het Gouvernement alleen heeft het regt, om te beoordeelen of een maatregel goed is of niet, de eenige zaak, die in aanmerking moet komen, is, of men het regt heeft, om te vorderen hetgeen men beveelt. Dit regt meen ik te hebben, dewijl de jonge lieden niet gedwongen worden en het hier alleen dezulken betreft, die ten koste van het algemeen onderhouden worden. Het zal dus genoeg zijn, om den geest van dezen maatregel aan het volk van Rotterdam op te helderen, en daar zij Hollanders, dat is billijk en verstandig, zijn, zullen zij de waarheid gevoelen van hetgeen ik aanvoer en hun wederstand zal niet alleen ophouden, maar ik houde mij overtuigd, dat zij, in het vervolg, het hunne zullen toebrengen, om deze aanwerving gemakkelijk te maken, dewijl het doel van dezelve van zulk een groot aanbelang is.’
Aldus, in plaats van eene vertooning van magt en toebereidselen tot tuchtiging te maken, zond hij alleen den Landdrost daar heen, deze deed de Ma-
{==108==} {>>pagina-aanduiding<<}
gistraat en de Vroedschappen van de stad vergaderen, en sprak vervolgens tot het volk, hij las hun eenen ophelderenden brief van den Koning voor, en de geheele zaak eindigde met het vertrekken van de jonge lieden en door eene toejuiching. Gelukkige natie! waar het gezond menschelijk verstand, de billijkheid en de menschlievendheid zich even zeer doen gelden! Zij, die u zullen besturen, en die uw karakter wel zullen kennen, zullen de gelukkigsten en tevens de verstandigsten van alle volksbestuurders zijn, wanneer zij uw gezond oordeel weten na te volgen en u gelukkig trachten te maken.



De oorlog met Oostenrijk.

De bruggen over den Donau waren nu tegen elken aanval verzekerd, zelfs tegen de uitwerking van branders en andere middelen, om brand te veroorzaken. Reeds van het begin van Julij af had men alles van wederzijde tot eenen beslissenden slag voorbereid. Het Oostenrijksche leger was gedekt door redoutes, deszelfs linkervleugel stond te Euzendorf en de regter te Gross Aspern. Keizer napoleon verliet Schonbrunn en legerde zich onder de tenten, hij besloot, om eenen algemeenen veldslag aan de Oostenrijkers te leveren. Deze batalje had plaats bij Wagram op den 5den en 6den Julij. Het gevecht begon bij den overtogt van den Donau en het eiland Lobau; de Oostenrijkers, die tot aan de andere zijde van dat eiland teruggeslagen waren,

{==109==} {>>pagina-aanduiding<<}

konden het noch te Euzendorf, noch te Wagram houden, en hunne nederlaag was volkomen. Deze zegepraal werd weldra gevolgd door eene wapenschorsing tusschen de twee Keizers.
Terwijl Keizer napoleon zich in Duitschland met lauweren overdekte en den oorlog met zoo veel roem ten einde bragt, werd de Heilige Vader uit zijn paleis opgeligt en naar Frankrijk vervoerd. Op den 21sten Julij bevond hij zich reeds te Grenoble.



Zaken van Spanje.

Een leger, te zamengesteld uit Spanjaarden, Engelschen en Portugezen, honderd en twintig duizend man sterk, naderde Toledo. Koning joseph greep het aan bij Santo Domingo, digt bij Talavera de la Reyna, en sloeg het volkomen. In dezen veldtogt, die een der beroemdsten van den Spaanschen oorlog is geweest, deed de Hollandsche artillerie zich in het bijzonder onderscheiden. Kapitein rudolph trip, die het bevel voerde over de batterij van de derde compagnie rijdende artillerie, werd in het begin van het gevecht aan het hoofd gewond, doch hij bleef niettemin zijne compagnie kommanderen.



Expeditie tegen Walcheren.

Reeds lang had men de toebereidselen tot eene expeditie in Engeland gemaakt, welke men zeide, dat of tegen Spanje of tegen Holland gerigt was, welk

{==110==} {>>pagina-aanduiding<<}

laatste land in dezen oogenblik genoegzaam geene troepen ter verdediging had; deszelfs armée voerde in Spanje en in Westphalen den oorlog voor Frankrijk, hetwelk, zonder daar eenige zwarigheid in te stellen, Holland in gevaar liet van door eene vreemde magt te worden overweldigd. Misschien wel om daarin eene reden te vinden van het te bezetten. Dit bleek te meer. Toen de Koning berigt kreeg, dat de Engelschen in Walcheren geland waren en zijne troepen terugriep, doch de Koning van Westphalen weigerde om dezelve te laten vertrekken, dewijl zij begrepen waren in de groote armée en onder zijne bevelen stonden, met dat al verlieten zij den Franschen Generaal en vertrokken uit zich zelven, onder het bevel van de Hollandsche Generaals, om ter hulpe van hun vaderland te snellen en aan de bevelen van hunnen Koning te gehoorzamen.
Op den 29sten Julij vertoonde zich de Engelsche vloot, bestaande uit honderd en dertig transportschepen, begeleid door eenige linieschepen, voor het eiland Walcheren, op de hoogte van Domburg. In den nacht van den 30sten rigten zich dezelve naar het kanaal van Veere, en begon de troepen te ontschepen tusschen het fort den Haak en Veere. Deze laatste plaats, of liever dit vervallen stadje, verdedigde zich gedurende twee uren, doch moest echter zwichten en werd door de Engelschen bezet.
Middelburg, de hoofdstad van het departement, doch zonder verdediging, werd ook bezet. De

{==111==} {>>pagina-aanduiding<<}

ontscheping kon niet verhinderd worden, uit gebrek aan troepen. De kustbatterijen zijn niet te verdigen, wanneer zij van de landzijde worden aangevallen, en zoodra als er een genomen is, zijn de anderen al zeer spoedig omringd en moeten dan noodwendig zwichten.
Op den 31sten Julij bezetteden de Engelschen het eiland Schouwen.
Het doel van deze expeditie was, om zich meester te maken van de Franschen vloot op de Schelde, Holland en Belgien in opstand te brengen, ten einde eene afwending bij de zegepralende Fransche legers in Duitschland te veroorzaken en daardoor aan Oostenrijk den tijd te geven, om zich te versterken.
De Koning, die geen geloof meer aan deze expeditie sloeg, dewijl de wapenstilstand in Duitschland gesloten was, had zich naar Aken begeven, om een bezoek aan zijne moeder te geven. Hij kreeg de tijding der ontscheping van Engelsche troepen, in laatstgenoemde stad op den 1sten Augustus. Terstond schreef bij aan den Generaal chamberlhac, die het bevel voerde over de vierentwintigste militaire divisie te Brussel, dat hij zijne troepen niet moest verzamelen in het land van Cadzand, zoo als hij deed, doch integendeel, dat hij dezelve te Antwerpen bijeen moest trekken, en deze stad in staat van verdediging moest stellen, dat het klaarblijkelijk was, dat het doel van deze expeditie alleen de vloot van Antwerpen betrof, dat hij zich aldus niet van derzelver scheepstimmerwerven moest verwijderen, om

{==112==} {>>pagina-aanduiding<<}

zich tegen eene ontscheping in het land van Cadzand te verzetten, hetwelk men niet eens ondernemen zou, dewijl men dit konde beschouwen als reeds gedaan te zijn, zoodra als de Engelschen de Schelde waren opgevaren.
Voor dat hij Aken verliet, zond hij den Heer van citters, een Zeeuw van geboorte, die zich, bij toeval, bij de baden bevond, aan den Generaal bruce, die de troepen in Zeeland kommandeerde, aan wien hij bevel gaf, om zich, zuo veel mogelijk, in onderscheidene stellingen op den regteroever aan de Schelde te houden, en daar men al de kustbatterijen niet kon verdedigen, wanneer men dezelve van achteren aanviel, wel te verstaan, wanneer dit van de landzijde geschiedde, en dewijl de Generaal bruce slechts zeer weinig troepen had, beval hij hem, om voor het minste positie te nemen in het fort Bath, hetwelk gesloten en door goede grachten gedekt was, en aldus den vijand eenen geruimen tijd kon ophouden. Het scheen als of hij voorzien had, wat er gebeuren zou, want hoezeer de Generaal bruce dezen brief tijdig genoeg kreeg, en hij genoegzaam den tijd had, om zich tot eene vereerende verdediging voor te bereiden, verliet hij het fort en de batterijen langen tijd voor dat de Engelschen zich vertoonden, nadat hij aan den Koning had laten zeggen, dat hij zich voor dien post verantwoordelijk stelde. De Koning was naauwelijks in Braband gekomen, of hij hoorde, dat het fort Bath verlaten was. Hij was te meer verstoord en bekommerd

{==113==} {>>pagina-aanduiding<<}

over deze ligtzinnigheid, dewijl hij voorzag, dat men niet zoude nalaten van de Hollanders te beschuldigen onder de hand de Engelschen te begunstigen, en ook, dewijl de vastigheid, die de Engelschen in Zeeland kregen, hun noodwendig de gelegenheid gaf, om Holland te overweldigen. Deze ligtzinnigheid van bruce stelde Antwerpen en de Fransche vloot in gevaar, en een groot aantal Fransche officieren en soldaten waren daarvan getuigen geweest. De Koning ontzettede dezen Generaal van zijnen post, deed zijnen naam afschrappen van de lijst der leden van de orde van de unie, en liet hem te regt stellen voor de hooge Militaire Vierschaar, zijn bevoegde regters: deze sprak hem, na eene weinig beteekende procedure, vrij. Hij kon de kustbatterijen niet verdedigen, doch hij had het fort Bath kunnen behouden, daar dit gesloten was, of, voor het minst, hij had den vijand kunnen afwachten. Ondertusschen gevoelde de Koning berouw, dat hij hem zonder regtspleging had afgezet, en aldus, wegens eene eerste fert, den langen dienst en de dappere daden van eenen officier van eer had vergeten. De Keizer schreef aan den Koning: ‘Ik hoop, dat gij den verrader bruce, die zoo lafhartig het fort Bath verlaten heeft, voor den kop hebt doen schieten. Een fort, zoo als Bath, te verlaten, zonder een enkel kanonschot te doen, is het toppunt van lafhartigheid of verraad. Waarom liet hij niet veel liever de dijken doorsteken?’
Schonbrunn, den 22sten Augustus 1809.

{==114==} {>>pagina-aanduiding<<}

In Frankrijk verwachtte men, dat hij gefusilleerd zoude worden; dit werd openlijk gezegd, en toen men zag, dat hij er met zulk eene ligte straf afkwam, was men niet te vreden. Ondertusschen ziet men, dat de Koning, in hetgeen hij gedaan had, reeds zijne magt te buiten was gegaan. De Generaal werd aan eene tweede regtspleging onderworpen, waarbij zijne afzetting werd bevestigd en hij tot eene korte gevangenis werd veroordeeld.
De Koning vertrok op den 1sten Augustus van Aken en kwam den volgenden dag te Amsterdam, dewijl hij zich nergens ophield, dan om bevelen te geven. Hij vertrok weder van daar, en in den nacht van den 3den kwam hij in Braband, en begaf zich, met zijne garde en al de troepen, die hij bijeen kon brengen, naar den kant van Antwerpen. Hij verhinderde aldus, dat de vijand meerder voordeelen behaalde en hield hem in toom.
Hij liet aan den Maarschalk dumonceau het opperbevel van de land- en zeemagt van Amsterdam en de zeekust, hij stelde de flotille onder het bevel van den Maarschalk de winter, en de Admiraal ruisch kreeg het bevel over de flotille, die bij de Krammer gestationeerd lag. Deze flotille werd van de Maas naar de Schelde gebragt, door het kanaal de Eendragt door te zeilen, dezelve nam hare stelling tusschen Bergen op Zoom en het fort Bath. De jonge ossenwaarde, een moedig en verdienstelijk Officier, die den stationspost voor Vlissingen kommandeerde, werd door de Engelsche vloot over-
{==115==} {>>pagina-aanduiding<<}
vallen en omringd, doch hij sloeg zich er door, en voegde zich bij den Admiraal ruisch.
Terwijl Frankrijk eenige depôts en nationale gardes liet aanrukken, als de eenige troepen, die het te zijner verdediging had, waren de Engelschen meester van het fort Bath, en naauwelijks twee duizend roeden van het Brabandsch grondgebied verzameld, zoodat het zeer gemakkelijk voor hen was, om zich te ontschepen en Antwerpen aan te tasten.
De Koning aarzelde niet, om geheel Holland van troepen te ontblooten, overtuigd zijnde, dat er geene twee expeditien gereed gemaakt waren, en dat aldus het overige des Koningrijks geen gevaar had; hij bragt een corps van acht duizend man bijeen en voerde hetzelve tegenover de Engelschen waardoor hij hen terughield. Zij bleven aldus meer dan veertien dagen liggen, zonder zich te ontschepen, hoezeer zij dagelijks dit veinsden te zullen ondernemen. Elk uur, dat aldus verliep, was winst voor Antwerpen, hetwelk gedurig versterking van de nationale gardes en depôts kreeg. Bovendien naderde het Hollandsche legercorps uit Duitschland, onder bevel van den Generaal van hasselt, het koningrijk met rasse schreden. Geheel Holland was in beweging. Overal boden zich vrijwilligers aan, die naar Braband snelden; men proviandeerde de sterke plaatsen met den grootsten spoed. Breda werd aan den Generaal collaert toevertrouwd, Bergen op Zoom werd onder bevel van den Brigadier de mil-
{==116==} {>>pagina-aanduiding<<}
let gesteld, Steenbergen en de Willemstad werden aanvertrouwd aan de Colonels howen en breunot, den Briel en Helvoetsluis werden in staat van verdediging gesteld onder het bevel van den Generaal van helden, die in het eiland Voorn kommandeerde. Men rigtte sterke batterijen op tegenover de Willemstad, en geen een vijandelijk schip durfde zich in de Haringvliet, noch in de wateren tusschen Duiveland en Flakké vertoonen; met één woord, het doel van de expeditie was verijdeld. Antwerpen was gewaarborgd, wanneer het tot eene belegering of tot eenen geregelden aanval kwam, en dit was Frankrijk aan Holland verpligt, daar de Hollandsche troepen zich alleen, gedurende veertien dagen tijds, tegenover de Engelschen stelden, van den kant van Frankrijk waren er niets dan de depôts en eenige gewapende werklieden, aan de zijde der Hollandsche koninklijke garde en linietroepen.
De Koning ging naar Antwerpen en hield daar eenige conferentiën met den Generaal chamberlhac, den Admiraal missiessy en den Generaal fauconnet, Gouverneur van de stad. Hij had het bevel over de Fransche troepen niet op zich willen nemen, zonder de goedkeuring des Keizers.
Doch door de herhaalde aanzoeken, die hem van wege den Aartskanselier cambacères en den Franschen Oorlogsminister gedaan werden, nam hij dit opperbevel eindelijk op zich; hij zettede den westelijken oever der Schelde onder water, bespoedigde de werken van Antwerpen, bezettede met de divisie van charbonnier den linkeroever en het Vlaam-
{==117==} {>>pagina-aanduiding<<}
sche hoofd; met één woord, hij veronachtzaamde, gedurende de eerste weken der expeditie, niets, om zich tegen de pogingen des vijands te verzetten. De Generaal rampon voerde, in de tweede plaats, het bevel over de nationale garde, de werklieden en de depôts, zij waren te zamengesteld uit de divisien van Duitschland, chamberlhac, charbonier en olivier. Het Hollandsche leger bestond uit twee divisien van reserve, de Generaals martuchewitz, suden, sels, cort heiligers, stedman en david bruce stonden bij dit corps.
Na aldus den vijand veertien dagen te hebben opgehouden, en Antwerpen, de Fransche vloot en de scheepstimmerwerven te hebben gered, kreeg de Koning op eens het berigt, dat de Prins de Ponto-Corvo het opperbevel op zich zoude nemen, hij was zeer te onvreden. dat hij zich door zijne eerste opwelling van ijver had laten medeslepen, en zich aldus in het geval had gesteld, om dit onaangename van de zijde van Frankrijk te ondervinden. Hij liet evenwel zijne troepen, met uitzondering van de garde, daar, om de Fransche magt te ondersteunen, doch onder bevel van den Hollandschen Generaal dumonceau, dien hij tot dat einde uit Amsterdam liet komen. Dit gedrag te zijnen opzigte bewees hem ten duidelijkste het wantrouwen, dat men in hem stelde, en daar hij zag welk eene groote armée zich in Braband verzamelde, was het hem niet moeijelijk te begrijpen, dat men deze expeditie tot een voorwendsel zoude nemen, om Holland te

{==118==} {>>pagina-aanduiding<<}

bezetten, hetwelk allermoeijelijkst zoude zijn, om te beletten.
In deze moeijelijke omstandigheden had de Koning ten minste de zelfvoldoening, dat hij Antwerpen had gered, en dat hij de Engelschen in hunne pogingen had verhinderd.
Toen hij zich aan den oever van de Schelde bevond tegenover de Engelschen, wier menigte schepen onophoudelijk vermeerderden en met eene ontscheping dreigden, was er een Generaal, die de aanmerking maakte, dat zijne zwakke armée aldaar al te zeer was blootgesteld, en dat het raadzaam zoude zijn, om in dezen toestand slechts een klein gedeelte van de armée te wagen, hetwelk aldus zoude worden opgeofferd, ten einde daardoor het overige gedeelte te behouden: ‘Ik versta deze taal niet,’ antwoordde de Koning, ‘wij zullen, wanneer het noodig is, ons allen blootstellen en niemand opofferen.’
Bij deze gelegenheid zeide de Senaat van Parijs in een adres aan den Keizer: ‘De Hollandsche natie, wier grondgebied is aangevallen geworden, heeft hare oude banieren, die aan zoo vele heldendaden der oude Bataven, en aan die van Uwen Doorluchtigen Broeder, die over dezelve heerscht, doen herdenken, met moed ontrolt.’ Toen het koninklijk dagblad deze zinsnede overnam, voegde het eene noot daarbij, waarvan het volgende uittreksel: ‘Wij bedanken den Senaat, dat dezelve aan onze natie regt doet wedervaren.

{==119==} {>>pagina-aanduiding<<}

Ja, zij ontrolle hare banieren, zij heeft niet eenen oogenblik geaarzeld, wanneer, nu veertien dagen geleden, de grenzen van Frankrijk en van Holland in de nabuurschap van Antwerpen geheel bloot lagen en de Fransche troepen zich in het land van Cadzand bevonden, om hare eigene kusten en scheepstimmerwerven te ontblooten, ten einde Antwerpen ter hulpe te snellen. Bataljons vrijwilligers hebben zich in alle deelen des koningrijks gewapend en georganiseerd, de cadres der armée worden versterkt en zullen het Brabandsche leger, onder bevel van den Generaal dumonceau, nog vergrooten, want het doel is, om de pogingen van den Prins van Ponto Corvo met alle magt te ondersteunen.’
‘De natie heeft hare veerkracht niet verloren, dit bewijst zij door het aantal vrijwilligers, die zich elken oogenblik aanbieden, en door den ijver, waarmede zij van alle zijden de pogingen des Konings ondersteund, die eene nieuwe armée oprigt, welke veel grooter zal zijn dan die van Duitschland en Spanje, en deze ook zal vervangen, want de afwezigheid dier troepen heeft den vijand de gelegenheid gegeven, om zich meester te maken van de eilanden Walcheren en Zuid-Beveland, een ongeluk, waarvoor het lang was blootgesteld, en hetgeen elkeen heeft voorzien, na de verwijdering van de nationale armée.’
Op den 15den Augustus liet de Koning de geheele armée te Zandvliet de revue voor zich passeren en den feestdag des Keizers met luister vieren,

{==120==} {>>pagina-aanduiding<<}

doch op den 16den kwam zijn opvolger, de Prins van Ponto Corvo, en den 17den des morgens vertrok hij en begaf zich naar Amsterdam.
Ondertusschen had Vlissingen, hetwelk sedert den 1sten Augustus belegerd was, op den 15den gekapituleerd, niettegenstaande de versterking van troepen, welke het gelukt was in die stad te werpen. De Generaal monnet, die aldaar het bevel voerde, had zich tot den 6den buiten de stad gehandhaafd; op den 14den begon men de stad te beschieten, en na een bombardement van eenen dag gaf de Generaal monnet, op de daartoe gedane sommatie, de stad over. Op den 18den werd dezelve door de Engelschen bezet, zij trokken de stad door de poort van Rammekes binnen. De Hollandsche artillerie, die de batterijen bediende, overdekte zich met roem, even zoo als de Generaal osten, die over al de uitvallen het bevel had gevoerd. Het garnizoen werd als krijgsgevangen naar Engeland gebragt, de officieren behielden hunne goederen, en de onderofficieren, soldaten, zeelieden, enz. hunne randsels. Toen Keizer napoleon de tijding van de overgave van Vlissingen hoorde, schreef hij aan den Minister van Oorlog, dat hij eenen raad van onderzoek zoude beleggen, bestaande uit de Senateurs aboville en rampom, den Vice-Admiraal thevenard, en den Graaf songis, eerste Inspecteur-Generaal der artillerie, om het gedrag van den Generaal monnet te onderzoeken. De Raadsvergadering verklaarde, dat de Generaal monnet schuldig was, omdat hij de dijken niet had doorgestoken, waartoe hij be-
{==121==} {>>pagina-aanduiding<<}
vel had gehad, hij had slechts zes en dertig uren lang het bombardement verduurd, hij had een garnizoen van meer dan vier duizend man, en had zich overgegeven, alvorens de vijand de gracht was overgekomen, of bres in de wallen had geschoten.
De Hertog van brunswijk-oels, die Dresden en Leipzig had bezet, drong nu door tot in Westfalen, waar hij door de Hollanders vervolgd werd, en na de Westfalingers, die zich tegen zijnen doormarsch verzetteden, te hebben geslagen, scheepte hij zich op den 7den Augustus te Elsfleth en Bracke in. Het schijnt, dat zijn eerste oogmerk is geweest, om zich te Cuxhaven in te schepen, doch daar deze stad door den Generaal ewald bezet was, werd hij genoodzaakt, om de Weser bij Neuburg en Werden over te trekken, en zich naar Delmenhorst te rigten.
Op den 11den Augustus behaalde Koning joseph, in de nabijheid van Almonacid, eene luisterrijke overwinning, de Hollanders overlaadden zich daar met roem. Het negende Fransche legercorps, zich op den 9den Augustus naar Toledo begeven hebbende, deed eenige uitvallen uit de poorten van Alcantara en St. Martyn. De Hollandsche Generaal chassé drong den vijand uit de gunstige stelling welke deze genomen had, en vervolgde hem met den degen in den rug tot aan het dorp Bourgellos, en maakte zeer veel krijgsgevangenen. Op den dag van den 11den deden de Hollandsche huzaren zich buitengemeen onderscheiden en de Luitenant-
{==122==} {>>pagina-aanduiding<<}
Colonel trip van de artillerie, die zich in de voorgaande maand met roem overdekt had, bragt den vijand zeer veel nadeel toe. De eerste Luitenant clarion, Aide de Camp van den Generaal chassé, deed zich opmerken, zijn paard werd hem onder het lijf doodgeschoten. De Luitenant stephanson onderscheidde zich. Om het goede en dappere gedrag der Hollandsche troepen in Spanje te beloonen, werd hun toegestaan, om elk van hunne veldtogten in het schiereiland voor twee te rekenen. Koning joseph kwam op den 15den Augustus te Madrid terug.
De feestdag des Konings in het jaar 1809 werd te Amsterdam met ongeveinsde vreugde gevierd. Den avond te voren ontving hij de pligtplegingen van de onderscheidene Hooge Magten; op den volgenden dag werd het derde jaarfeest van de orde van de unie gevierd. Al de Ridders kwamen in de groote zaal van de orde in het paleis bijeen. Nadat de Koning was binnengekomen en zich op den troon had gezet, deed men eene voorlezing der instellingen van de orde, en de nieuwe Ridders deden den eed en ontvingen de decoratiën uit handen van den Koning, die de volgende aanspraak deed:
‘Ridders! daar gij tegenwoordig zijt bij de installatie der nieuwe spitsbroeders, die wij in den loop van dit jaar hebben verkregen, en bij het verslag der verliezen, die wij hebben ondergaan, komt gij u uwe verpligtingen en als Hollanders en als Ridders herinneren; gij wenscht eene gelegenheid te hebben, om de opregtheid uwer ge-
{==123==} {>>pagina-aanduiding<<}
voelens ten aanzien van het vaderland en mij te betuigen. Dit oogenblik is daar. De vijand heeft een gedeelte van ons grondgebied, dat onverdedigd was, overvallen en zich daarvan meester gemaakt. Uwe landgenooten zuchten onder eene vreemde overheersching, zij moeten bevrijd worden. Wanneer een gedeelte des ligchaams lijdt, dan moeten de anderen daar gevoel van hebben en hulp bewijzen. Ridders! op welk eene wijze gij ook uw vaderland dient, vereenigt uwe pogingen. In langen tijd zult gij veelligt zulk eene gelegenheid niet vinden, om zoodanig uwe gevoelens te doen zien en u uwe vereeniging ten nutte te maken; eene vereeniging, die de grondslag van onze orde is. Een groot aantal Ridders bevinden zich op de grenzen, anderen zullen hen volgen aan het hoofd dier nieuwe bataljons, wier ijver en geestdrift reeds het goede gevolg voorzeggen, en die weldra mijne zorgen en mijne pogingen zullen regtvaardigen. Ook gij, die geroepen zijt, om uwe diensten aan het vaderland of aan uwe medeburgers te bewijzen, hetzij in onze aan God gewijde tempels, hetzij in de algemeene administratie, hetzij in uwe onderscheidene burgerlijke betrekkingen, zoo nuttig en onmisbaar voor den Staat, gij hebt ook geene minder belangrijke pligten te vervullen. De ondersteuning uwer medewerking, van uwe pogingen, van uwe verknochtheid, is even noodzakelijk voor het vaderland in eenen oogenblik, waarin de natie niet alleen noodig heeft te volharden in de bewijzen van veerkracht en

{==124==} {>>pagina-aanduiding<<}

werkzaamheid, die zij aan den dag ligt, maar om zelfs alles te verdubbelen, alle pogingen te vereenigen en voornamelijk om eensgezind te zijn en het grootste vertrouwen in ons te stellen. Gij moet het voorbeeld daartoe geven, gij, aan wien ik zoo naauw verbonden ben door den heiligen band, die ons vereenigt. Zegt hun, dat hoe meer onheilen ons land treffen, hoe meer ik gevoelen zal, dat mijne verpligtingen en mijne vaderlijke gevoelens voor mijne onderdanen vermeerderen. Zegt hun, dat zulk een onverwachte en plotselijken aanval, na het sluiten van eenen wapenstilstand op het vaste land, ons verwonderd en bedroefd heeft. Wij, die steeds de Goddelijke Voorzienigheid gedankt hebben, dat het tooneel des oorlogs en de rampen, die daardoor geboren worden, van ons land verwijderd bleven, dat deze aanval ons vooral smartelijk is, wanneer, zoo als waarschijnlijk is, de verblinde en woedende vijanden des koophandels, en vooral van uw vaderland, den geessel des oorlogs in Zeeland hebben gebragt, hetwelk zoo spoedig geschiedt en zoo langzaam hersteld wordt. (*) Ondertusschen zal eene natie, zoo als de uwe, zich weten te verdedigen, en gezamenlijk opstaan, om ter hulpe van het bedreigde vaderland te snellen.

{==125==} {>>pagina-aanduiding<<}

Zij zal hare gevoelens van liefde tot het vaderland aan die van eene wettige en krachtdige verdediging weten te paren. Het is uw pligt, Ridders! om in dezen oogenblik zulk eene taal te laten hooren; uw pligt, daar gij tot al de bijzondere standen der maatschappij behoort, en alleen vereenigd zijt door het edele doel van pligt en vaderlandsliefde. Hij kan dus niet anders dan de taal der waarheid en des gezond verstands doen hooren. Zoodanig zullen wij antwoorden aan de algemeene vijanden der natie, die zoo veel woede betoonen, om derzelver eer te bezwalken. Doch de geheele wereld kent en eerdiedigt de dapperheid, de deugden en het karakter van mijn volk. Waar zoude ik een beter antwoord kunnen vinden tegen de vooringenomenheid, de onbillijkheid en veelligt de haat, dan de getrouwe herinnering van hetgeen uw land geweest is, en hetgeen het in dezen oogenblik nog toont te zijn. Laten wij hunne lastertaal, hunne verkeerde uitleggingen, hunne gesprekken en hunne arglistige geschriften, waartoe de omstandigheden thans zoo veel aanleiding geven, met verachting beantwoorden. Herhaalt uwe landgenooten eindelijk, en dat zij zich daarvan overtuigen, dat, hoe meerder rampen het vaderland te beurt vallen, hoe meer mijne pligten en mijne gevoelens mij aan hen zullen verbinden. Dat al de pogingen hunner vijanden eene tegenovergestelde uitwerking zullen hebben, en dat de rampen en de gevaren niet alleen de innige vereeniging van Vorst en

{==126==} {>>pagina-aanduiding<<}

volk zullen bevestigen en de onwankelbare en wederzijde trouw zullen staven, maar dat nog bovendien de band van eensgezindheid tusschen Hollanders en Hollanders daardoor te naauwer zal worden toegehaald, hoedadig hunne onderscheidene begrippen voormaals ook geweest mogen hebben.’
Op dienzelfden dag wilde het Hollandsche leger in Braband de verjaardag des Konings op eene luisterrijke wijze en door eene roemrijke daad vieren, namelijk door het hernemen van het fort Bath.
De Generaal cort heiligers maakte gebruik van de verwijdering der Engelsche schepen, en doorwaadde met de karabiniers en voltigeurs van het eerste regement, gedurende de eb, den zeearm, die het fort Bath van het vaste land scheidt. Zij gingen tot aan den hals in het water, met eene onuitsprekelijke moeite en gevaar. Men was verpligt, om des nachts te drie uren het kanaal te doorwaden, dewijl toen het water op het laagste was, doch in dienzelfden oogenblik kwam er een verschrikkelijk onweder op, hetwelk aan de soldaten het gezigt van het fort Bath en het land benam. De korten tijd van de eb vergunde niet, om het te wagen van een grooter getal troepen daartoe te gebruiken, en de armée bleef dus aan den oever, en in de grootste ongerustheid, wegens het lot hunner krijgsmakkers, staan. De donder loeide, de nacht was donker, eindelijk brak den dag aan, en nu zag men de Hollandsche vlag van het fort Bath waaijen. De karabiniers en voltigeurs werden door de inwoners

{==127==} {>>pagina-aanduiding<<}

van Bath met de levendigste vreugdebetuigingen en onder het geroep van: ‘Leve de Koning!’ ontvangen. De Kapiteins schuurman en tabor deden zich onderscheiden door hunne onversaagdheid en hunnen moed, zoo als ook de Luitenants der Genie carnabé en wolf van westerhold.
Men beloonde deze dapperen, die zich, bijna zonder hoop van terug te zullen komen, zoo moedig hadden blootgesteld. De Koning betuigde zijne tevredenheid aan den Generaal cort heiligers. Hij bevorderde de bovengenoemde officieren eenen rang, en gaf bevel, dat al wie zich bij dit detachement had bevonden, zonder onderscheid van rang, eene gouden geborduurde sabel op de borst zouden dragen (*), en dat al de onderofficieren en soldaten, gedurende dezen veldtogt, eene dubbelde soldij zoude genieten.
Op den 6den bezettede de Hollanders Ter Goes en het geheele eiland Zuid-Beveland, om te beletten, dat de Engelsche koopwaren, die door de vijandelijke armée door geheel Zeeland verspreid werden, niet naar andere gedeelten des koningrijks werden overgevoerd. De Koning schreef uit eigene beweging de volgende maatregels voor:

Art. 1. ‘Het vervoer van koloniale goederen,

{==128==} {>>pagina-aanduiding<<}

koopmanschappen en manufacturen, die bij artikel 10 van de wet van den 31sten Mei 1805 als Engelsche goederen beschouwd worden te zijn, en die uit het departement Zeeland of uit de eilanden Overflakké en Goedereede komen en naar andere gedeelten des koningrijks gebragt worden, is tot nader te geven bevel verboden. Alle koopmanschappen, die, in weerwil van dit verbod, vervoerd worden, zullen geconfiskeerd zijn, zoowel als de schepen, waarop men dezelve vindt.’
Art. 2. ‘De inwoners van het departement Zeeland, en die van de bovengemelde eilanden, zullen gehouden zijn, om binnen vier en twintig uren na de sommatie, die hun te dezen opzigte gedaan zal worden, aan zoodanige personen als daartoe aangesteld zullen worden, te verklaren, de hoeveelheid en de aard der koloniale goederen, manufacturen en koopmanschappen, die als Engelsch beschouwd worden, welke zij voor den inval der Engelschen onder zich hadden, op straffe, dat die, welke na behoorlijk onderzoek bevonden zullen worden als niet behoorlijk en geheel, volgens waarheid, aangegeven te zijn, terstond ten voordeele der publieke schatkist zullen verbeurd worden verklaard.’
Art. 3. ‘Van deze verpligting zijn uitgezonderd diegenen der inwoners, die van de gemelde voortbrengsels of goederen niet meer onder zich hebben dan voor de huishoudelijke behoefte noodig is.’
Gegeven te Haarlem, den 12den September 1809.

{==129==} {>>pagina-aanduiding<<}

Er had te Amsterdam een openlijke tentoonstelling plaats, wegens de voortbrengsels van nationale nijverheid - de prijzen werden op den 21sten September door den Minister van den Eeredienst en Binnenlandsche Zaken uitgedeeld en daar deze uitdeeling in het voorgaande jaar niet geschied was, zoo geschiedde dit nu te gelijk - dezelve bestonden voor het jaar 1808 in drie gouden en vijf en twintig zilveren medailles en voor het jaar 1809 in vijf gouden en veertien zilveren medailles. Bovendien werd aan g. haan, wonende te Gouda, en slechts dertien jaren oud, een goud horologie vereerd, als eene aanmoedigende belooning wegens zijne aan den dag gelegde kunde in het fabriceren van tapijten. Onder deze voorwerpen onderscheidde men het Leidsche laken, het Amsterdamsche fluweel, het Haarlemsche en Utrechtsche linnen, het Brabandsche bombazijn en leder, enz. enz.
Op den 18den overleed de Staatsraad de smeth van alphen, groot-kruis van de orde der unie, een zeer achtingwaardig man wegens zijne deugden en de diensten, die hij aan den lande als Commissaris van de Amortisatie-kas bewezen had.
Op denzelfden dag werden de prijzen wegens de Teeken- en Graveerkunst in de Vroedschapskamer te Amsterdam uitgedeeld. De volgende zijn de namen der bekroonden: de Heer scheffer van Amsterdam, wegens het beste schilderstuk uit de geschiedenis, ƒ3,000. Het onderwerp was, zoo als reeds gezegd is, het vertrek van jacob simonszoon de rijk, bijgenaamd de Hollandsche regulus; het

{==130==} {>>pagina-aanduiding<<}

coloriet was niet zeer fraai, doch de teekening en de uitdrukking waren allervoortreffelijkst. De Heer bauer van Harlingen, voor het beste zeestuk, ƒ3,000; de Heer van der kooi van Franeker, voor het beste portret, ƒ2,000; de Heer van os van Amsterdam, voor het beste landschap, ƒ1500; de Heer sonnenberg galant van Amsterdam, voor het beste bloemstuk, insgelijks ƒ1500, en de Heer wolf van Rotterdam, voor de beste gravure, ƒ2,000.
Op den 17den September schreef de Keizer eenen brief aan den Koning uit Brunn, in Moravie; dezelve was opgevuld met verwijtingen en blijken van misnoegen, zonder eenige gegronde reden; deze brief deed den Koning zeer veel leed.
Op den 17den September werd de vrede tusschen Rusland en Zweden te Friderichsheim geteekend; Zweden verbond zich, om het stelsel van het vaste land te zullen volgen en om met Frankrijk en Denemarken vrede te zullen maken. Rusland verkreeg hierdoor Zweedsch Finland, de eilanden Aland, Savolx, Kuraly en West-Bothnie, tot aan de Tomea, enz. enz.
De oorlog in Spanje bleef voortduren. Victor was te Toledo, soult te Polenda, suchet te Saragossa, sebastiani te Aranjuez, saint cyr te Barcelona en ney te Salamanca.
In de maand October verlieten de Engelschen Zeeland; zij trokken eerst in het eiland Walcheren terug, hetwelk zij naderhand ook op den 24sten December verlieten. De Hollandsche Generaal cort heiligers bezettede het terstond, Veere werd bezet

{==131==} {>>pagina-aanduiding<<}

door de karabiniers van het 1ste regement jagers; de bewaring van Middelburg werd aan de gewapende burgermagt toevertrouwd, en men trok Vlissingen binnen. Voor dat de Engelschen deze stad verlieten, deden zij de sluis aan den ingang van het dok springen, zij vulden dezelve met steenen, puin en stukken van bommen. De palen, die de muren der kaaijen van het dok aan de zuidwestzijde onderschraagden, werden gelijk met de hoogte van het water bij eb afgezaagd, de muur en het timmerwerk viel dus in het dok neder, de scheepshellingen waren aan het bovenste gedeelte vernield, de haven voor de oorlogschepen was gestopt door een groot schip, dat men in de kuil van dezelve had doen zinken, tusschen de twee steenen beeren waren verscheidene andere vaartuigen gezonken en stopten het binnenste gedeelte van de haven, het groote magazijn werd verbrand, al de hoeken der gebouwen waren ondermijnd en beschadigd. Op de scheepstimmerwerven vernielde men zelfs de regenbakken, de batterijen en wallen, die naar den zeekant lagen, werden verwoest, de verlatene stukken geschut werden vernageld en derzelver affuiten verbroken, een gedeelte van den verdedigingsmuur van het nieuwe kruidmagazijn werd omverre gehaald, de voorname muur bestond nog, doch het gewelf was ingestort; ondertusschen waren de vestingwerken naar de landzijde door de Engelschen hersteld en met nieuwe graszoden belegd, en dezen konden binnen weinig tijds in den besten staat van verdediging gesteld worden.

{==132==} {>>pagina-aanduiding<<}

Toen de Engelschen vertrokken, werden zij door eenen storm beloopen, die zeer veel schade aan hunne vloot veroorzaakte.
De oorlog werd in Spanje op eene allerzeldzaamste wijze gevoerd; nadat de opstandelingen bij gedeelten door het gansche land tegen de Franschen gestreden hadden en de Fransche troepen door heen en weder marcheren hadden afgemat, moesten zij eindelijk tot eenen grooten en algemeenen veldslag komen; doch wat was het gevolg hiervan? zij begonnen dadelijk weder schermutselingen en kleine gevechten aan te vangen, tot dat zij weder in de noodzakelijkheid gebragt werden, om eenen tweeden veldslag te leveren.
Niettegenstaande de gevechten van Talavera de la Reyna, van Almonacid, enz. waar de opstandelingen veel geleden hadden, hadden deze de onderscheidene korpsen onophoudelijk blijven ontrusten. Op den 19den November verzamelden zij eene nieuwe armée bij Occana, dezelve was vijf en vijftig duizend man sterk en deze werd geheel verslagen. Weinig dagen daarna had een ander gevecht bij Albe de Tormes plaats, waar de Hertog del parque dertig duizend man verzameld had. De Generaal kellerman tastte dit leger op den 28sten November aan en sloeg het.
Op den 10den December kapituleerde Gironne, na eenen hardnekkigen tegenstand en eene belegering van tien maanden.
Ondertusschen, niettegenstaande al de voordeelen, die de Fransche armée in Spanje behaald had, moet

{==133==} {>>pagina-aanduiding<<}

men bekennen, dat haar toestand op het einde van het jaar 1809 slechter was, dan dezelve op het einde van het jaar 1808 had geweest. De opstandelingen hadden nieuwe krachten bekomen; de opeenvolgende gevechten, welken er plaats hadden gehad, hadden hen meer gemeenzaam met den oorlog doen worden en kundigheden doen verkrijgen. Met uitzondering van eenige weinige steden, die nog door de vrees werden terug gohouden, was het gansche land vereenigd en eensgezind. De haat der geestelijkheid en van den adel vermeerderden elken dag, naarmate men maatregelen tegen hen in het werk stelde, en deze twee standen, die alles in Spanje bestuurden, beschouwden van nu af aan den oorlog als door hun en voor hun gevoerd wordende. Larochefaucault zegt, dat alle menschen zich gewillig in gevaar stellen, wanneer zij door de eer of door hunnen pligt worden aangedreven, doch dat er weinigen zijn, die zich in gevaar zullen stellen, om de zaak, die zij verdedigen, wel te doen gelukken. Dit is het, wat eene goede armée van eene andere onderscheidt; het is daarom, dat de legers van opstandelingen, die natuurlijk uit menschen bestaan, welke belang in de zaak stellen, zoo moeijelijk te overwinnen zijn. Een der ouden heeft gezegd, dat er drie zaken noodig zijn, om een oorlog wel te doen gelukken: geld, geld, en geld; eveneens zoude men kunnen zeggen: goede wil, goede wil en steeds goede wil.



{==134==} {>>pagina-aanduiding<<}


Oostenrijk.

Eindelijk, na lange onderhandelingen, gedurende welken men steeds in de grootste onzekerheid was geweest, werd de vrede op den 14den October te Weenen gesloten. Oostenrijk stond aan Frankrijk Oostenrijksch Istria, Carniole, een gedeelte van Corinthie, van Croatie en Opper-Oostenrijk, westelijk Galicie, Cracou en Zamoso af, insgelijks stond het aan Rusland een grondgebied van veertig duizend zielen in het meest oostelijkste gedeelte van oud Galicie af. Het keurde goed en bevestigde alles wat Frankrijk gedaan had en nog zoude doen ten aanzien van de Teutonische orde, van Italie en van Spanje. Het verbond zich tot het stelsel van het vaste land, volgens de maatregelen van Rusland en Frankrijk, enz. enz. Dit vredestractaat werd verklaard te zijn gemeenschappelijk met Holland en de overige bondgenooten van Frankrijk.
Op denzelfden dag van het onderteekenen van het vredestractaat vereenigde de Keizer tot eenen Staat den kring van Villach, Carniole, Oostenrijksch Istria, de provincien van Fiuma en Trieste, de zeekust, het gedeelte van Croatie, Dalmatie en deszelfs eilanden onder den naam van de Illiriesche provincien, hij verliet Weenen den 16den October ten hij kwam te Fontainebleau op den 25sten daaraan volgende.
De Keizer van Oostenrijk deed op den 24sten October eene proclamatie aan de armée, waarbij hij aan dezelve kennis gaf van het sluiten van den

{==135==} {>>pagina-aanduiding<<}

vrede, en daarbij erkende, dat zijne soldaten de steun van zijnen troon waren.
Op den 25sten October vierde men te Londen de vijftigjarige regering van Koning george III, hierbij hadden zeer vele openlijke vermakelijkheden plaats: onder de meest opmerkenswaardige daadzaken, die bij deze gelegenheid plaats hadden, kan men deze rekenen, dat de Russische krijgsgevangenen, op hun woord van eer, naar Rusland werden gezonden: deze stap deed vermoeden, dat de betrekkingen tusschen de twee Gouvernementen, meer vriendschappelijk waren geworden, en men kon daaruit besluiten, dat er weldra een vrede tusschen deze twee landen zoude plaats hebben. Het geweld moge alles overheerschen en de waarheid verdraaijen, doch veranderen kan het haar niet; het is met haar in de zedelijke wereld, zoo als met alles in de natuurlijke wereld, veêrkrachtige voorwerpen kunnen voor een' oogenblik door geweld worden gebogen, doch dit dient alleen om dezelve zich met snelheid te doen herstellen.
In de maand November werden de eilanden Zante, Cephalonie, Ithaca en Cerigo, door de Engelschen bezet.
In dezen oogenblik werden de Souvereine Vorsten, bondgenooten van Frankrijk, naar Parijs geroepen; men zeide, dat het oogmerk van deze bijeenkomst was, om de nieuwe Koningen aldaar plegtig te kroonen; doch het blijkt, dat het doel van de zijde van deze Vorsten niets anders was, dan om, zoo mogelijk, vergrooting van grondge-
{==136==} {>>pagina-aanduiding<<}
bied te verkrijgen. De Koning had zich vast voorgenomen, om, wanneer hij geroepen werd, daar niet heen te gaan; hij herinnerde zich de slechte ontvangst, die hij in 1807 genoten had, zijne reis was toen geëindigd met eene schending van het grondgebied, en de eigendunkelijke vervoering en opsluiting van eenige Hollanders. En nu vreesde hij zelfs, dat men hem niet terug zoude laten keeren. De Maarschalk verhuell kwam op het onverwachtste te Amsterdam, en zeide, dat hij met geene zending hoegenaamd belast was, dan alleen om met zijnen Koning te spreken wegens den wonderlijken toestand van het land; doch weldra liet hij het geheim van zijne reis blijken, dewijl hij op eene listige en aanhoudende wijze den Koning trachtte over te halen om zich naar Parijs te begeven, zoo als de andere met Frankrijk verbondene Koningen gedaan hadden. Deze Koningen waren: die van Saxen, van Beijeren, van Wurtemburg, van Westfalen en de Onderkoning van Italie. De Koning weigerde het, en ontschuldigde zich daarmede, dat men hem daartoe niet had genoodigd. Weinige dagen daarna ontving hij eenen brief van den Keizer, die hem uitnoodigde om ook te komen.
De Fransche armée in Zeeland maakte thans onrustverwekkende bewegingen naar den kant van Braband; hoe meer de Engelschen terugtrokken, hoe meer het Fransche leger vermeerderde en zich ongemerkt meer en meer in het land indrong. In dezen toestand moest men eene gewigtige partij kiezen, of op eene wanhopende wijze de regtvaardige

{==137==} {>>pagina-aanduiding<<}

verdediging van Holland ondernemen, tegen eene Mogendheid, die Oostenrijk, Rusland en Engeland te gelijk had doen beven en Pruissen bijna in eenen dag vernietigd had, en dit zonder eenige hoop van te zullen slagen, of wel een moeijelijk en kwijnend aanzijn trachten te verlengen, door zich voorwaardelijk onder de noodzakelijkheid te krommen. Hij raadpleegde de natie door zijne Ministers: deze waren toen kraaijenhoff, voor het Departement van Oorlog; appelius, voor de Finantien; van der heim, voor de Marine; twent, voor de Waterstaat; van der capelle, voor Binnenlandsche Zaken; hugenpoth, voor de Justitie en Politie, en roëll, voor de Buitenlandsche Zaken; de oud-Minister mollerus, alstoen aan het hoofd van het Heraldiek kollegie; cambier, Vice-President van den Staatsraad; reuvens en van gennep, Staatsraden, die zich bijzonder deden onderscheiden: van leyden van westbarendrecht was niet meer in het Ministerie en hinloopen was overleden. Het was een groot ongeluk voor den Staat en voor hem het gemis van twee zulke belangrijke mannen, in zulke hagchelijke omstandigheden. De Generaal kraayenhoff alleen, een man van verdiensten, een goed ingenieur en vooral een ijverig beminnaar van zijn vaderland, was van oordeel, dat men eene regtvaardige verdediging moest beproeven, de geheele armée was van dat gevoelen, en inzonderheid de Zeemagt, bovenal de Schout-bij-Nacht lemmers, een krijgsman, die zich zeer deed onderscheiden, zoo door zijn karakter, als door zijne kundighe-
{==138==} {>>pagina-aanduiding<<}
den, en eene volmaakte kennis van al hetgeen zijn vak betrof. Al de anderen, en hetgeen vrij zeldzaam moet voorkomen, voornamelijk de Groot-Officieren des Rijks, Maarschalken en anderen, waren van gevoelen, dat men zich moest onderwerpen. De oogenblik was hagchelijk en van zeer veel belang, men moest zich met Engeland verbinden en een wanhopend spel spelen, opdat het Staatkundig aanzijn van Holland op eene roemrijke wijze eindigde, of wel men moest zich onderwerpen aan alles wat kon gebeuren, en daardoor tijd trachten te winnen. Doch al de Ministers vereenigden zich in het gevoelen, dat men den storm moest trachten te bevredigen, en dat het beste middel hiertoe was, dat de Koning zich naar Parijs begaf. Zij drongen en smeekten hem zoo lang, dat hij eindelijk toegaf, doch hij verklaarde hun, dat het geheel strijdig met zijn gevoelen was, en dat zij hem de slechtste partij deden kiezen; doch hij stemde evenwel toe om te vertrekken. Vóór zijn vertrek riep hij het Wetgevend Ligchaam bijeen, hetwelk hij, gedurende zijne afwezigheid, vergaderd liet, opdat de natie in alle mogelijke gebeurtenissen gereed zoude zijn. Hij had ongelijk dat hij vertrok, want hij deed het tegen zijn zin en tegen zijne gevoelens, zoo als de jaarlijksche boodschap, die hij zelf uitsprak, genoegzaam deed gevoelen. Het Wetgevend Ligchaam, dat zich en corps naar het paleis begaf, deed de volgende aanspraak:
‘Sire!’ zeide de President van de pol (*):

{==139==} {>>pagina-aanduiding<<}

Het Wetgevend Ligchaam des koningrijks, in welks naam ik de eer heb het woord te voeren, haast zich om gebruik te maken van de eer, die Uwe Majesteit aan hetzelve vergund, van aan den voet des troons de hulde van deszelfs eerbied en verknochtheid te mogen brengen. Sire! de eerste wensch van het Wetgevend Ligchaam is en zal altijd het geluk van uwe doorluchtige persoon ten doel hebben, en dat het aan de Voorzienigheid moge behagen, om Uwe Majesteit tot in eenen hoogen ouderdom de teugels des bewinds in handen te laten, ten einde het vaderland moge verzekerd zijn van eene voortdurende welvaart en een onophoudelijk geluk. Wij zijn overtuigd, Sire! dat, zoo het alleen van Uwe Majesteit afhing, dat dit land dan al die voordeelen zouden genieten, welke deszelfs ligging aan hetzelve schijnt te beloven, en wij betreuren met Uwe Majesteit, dat de rampen, die Europa getroffen hebben, zich uitstrekken tot dit hoekje van het vaste land, dat alleen van deszelfs vlijt en nijverheid bestaat, en daaraan geenen vrijen loop, dan in tijd van vrede, kunnende geven, waarom het zoo veel te meer van alle krijgskundige onlusten verwijderd moest zijn; te meer, daar, door de noodwendige gevolgen, al het gewigt daarvan onmisbaar op deze natie moet drukken.’
‘Doch de Wetgevende Vergadering verlangt veel-
{==140==} {>>pagina-aanduiding<<}
eer de oogen van Uwe Majesteit af te wenden van een onderwerp, hetwelk de gevoelige ziel van Uwe Majesteit al te zeer aandoet en dezelve zich te doen vestigen op die, welke, volgens het oogmerk van Uwe Majesteit, ons dadelijk onledig zullen houden. Wij zien met bewondering en dankbaarheid, Sire! dat de vaderlijke zorgen van Uwe Majesteit zich in het midden van de gevaren, die het vaderland schijnen te bedreigen, uitstrekken ter handhaving van de persoonlijke welvaart van elkeen uwer onderdanen, terwijl de algemeene omstandigheden zoo onrustverwekkende wegens zulke belangrijke onderwerpen zijn. Wat is er toch in het wezen van de zaak meer belangrijk, Sire! voor al de inwoners des koningrijks, dan dat zij overtuigd zijn, dat hunne geschillen met onpartijdigheid en volgens vaste en onveranderlijke grondbeginselen beslist zullen worden, dat zij regters hebben, die al de noodige vereischten, om voor de Justitie en het burgerlijk regt te waken, bezitten? De onvermoeibare voorzieningen van Uwe Majesteit deden ons onze aandacht naar die zijde wenden, en de Vergadering haastte zich, om met ijver mede te werken, om de uitgestrekte oogmerken van Uwe Majesteit te ondersteunen.’
‘Het is met leedwezen, Sire! dat de Vergadering, die zoo zeer in de gevoelens van Uwe Majesteit deelt, zich niet kan ontveinzen, dat de buitengewone omstandigheden, waarin dit land zich bevindt, in plaats van eenige verzachting in

{==141==} {>>pagina-aanduiding<<}

de Finantiën te gedogen, op nieuw krachtdadige pogingen vorderen. Zij gevoelt, Sire! dat er voor Uwe Majesteit geene andere keuze overblijft, dan die, om middelen te vinden, welke het minste schadelijk voor Hoogstderzelver volk zijn; maar zij kent, Sire! den toestand van de publieke schatkist, en is evenzeer overtuigd van de onverwijlde noodzakelijkheid, om de onvermijdelijke uitgaven, die door den onvoorzienen inval van vijandelijke troepen, in een gedeelte des koningrijks, zijn veroorzaakt geworden te moeten bestrijden; doch welke uitgaven elk Hollander verre moet verkiezen boven den val van een vaderland, dat hem zoo dierbaar is.’
‘De Vergadering, Sire! is voornemens, om Uwe Majesteit met al derzelver magt te ondersteunen, en zij zal het zich tot eenen heiligen pligt maken, en medewerken in de onderscheidene maatregelen, die Uwe Majesteit zich verwaardigen zal om aan hare overwegingen te onderwerpen; maatregelen, die het zegel uwer wijsheid en uwer liefde voor uwe onderdanen dragen. Zij acht zich zoo veel te gelukkiger, van nog heden aan den voet des troons Uwe Majesteit van de opregtheid harer gevoelens te verzekeren, daar zij vernomen heeft, dat Uwe Majesteit de uitnoodiging van Hoogstderzelver Keizerlijken broeder aannemende, besloten heeft, om zich voor eenigen tijd naar Parijs te begeven, en zich haast om dezo reis te bespoedigen, uit hoofde van de

{==142==} {>>pagina-aanduiding<<}

ophanden zijnde verjaring der krooning van Zijne Keizerlijke en Koninklijke Majesteit.’
‘Niets, Sire! zal de afwezigheid van Uwe Majesteit buiten Hoogstderzelver Rijk kunnen vergoeden, zoowel ten aanzien van derzelver volk in het algemeen, als voor ons, die de eer hebben Uwe Majesteit van naderbij te omringen, dan de innige overtuiging, dat, waar Uwe Majesteit zich ook bevindt, het geluk van haar volk, steeds het eenige onderwerp zal zijn van Hoogstderzelver zorgvuldigheid en dierbaarste pogingen.’
‘Moge de Voorzienigheid, die zoo dikwerf hare weldaden over dit land uitstortte, die pogingen van Uwe Majesteit zegenen. Moge dezelve u te eenigen tijd een gelukkig getuige maken van eene welvaart, die uw edel en grootmoedig hart zoo vuriglijk wenscht aan derzelver onderdanen te schenken. Moge zij aan Uwe Majesteit in Hoogstderzelver hooge betrekkingen den zegen schenken, welke zij in hare wijsheid het geschiktste oordeelt, om Uwe Majesteit een waar en bestendig geluk te doen genieten. Moge die zelfde Voorzienigheid, dit zijn de vereenigde wenschen van uw volk en van ons, spoedig eenen Monarch, die wij als Kening eerbiedigen en als eenen vader beminnen, in ons midden terug doen keeren!’
De Koning antwoordde in de volgende bewoordingen:

{==143==} {>>pagina-aanduiding<<}

‘Mijne Heeren! Met aandoening hooren wij de gevoelens, die gij te onzen opzigte koestert. Het is ons altijd aangenaam u te zien en daarvan de verzekering te ontvangen. Wij zullen, volgens gebruik, u bij het begin uwer zitting, onderhouden over den toestand van uw land. Wij hebben duizenden nieuwe dankbetuigingen aan de Voorzienigheid te doen, dewijl onze wenschen niet geheel en al onverhoord zijn gebleven, en dat het aan onze zorgen gelukt is, om in de zaken van den Staat te kunnen voorzien, in weêrwil van zoo vele verzwarende omstandigheden.’
‘De rampen van den waterstaat, de hernieuwing van den oorlog op het vaste land, de overweldiging van een der schoonste departementen des Koningrijks, de vermeerdering der uitgaven voor den Oorlog en de Marine, die in dit jaar noodig is geweest en boven de berekening van het budjet is geloopen; het te kort, vermeerderd door de noodzakelijkheid om de renten der geldleeningen van 1808 en 1809 te betalen, dewijl deze zijn volgekomen, alvorens het budjet van het jaar dezelve anders dan voor memorie aanwees, hetwelk eene zeer aanmerkelijke vermeerdering van uitgaven veroorzaakt, de onkosten voor de groote werken van den waterstaat, welke door de schatkist moesten worden voorgeschoten, dewijl de geldleening voor dat onderwerp nog niet geëindigd was, de voortduring der strenge en schadelijke maatregels, betrekkelijk den koophandel en de zeevaart: deze onderwerpen zijn even zoo vele

{==144==} {>>pagina-aanduiding<<}

moeijelijk te overkomene hinderpalen. Wanneer de schatkist voor den oogenblik aan eenige belemmeringen onderhevig is geweest, zoo moet elk een gevoelen, dat dit een onvermijdelijk gevolg van de moeijelijkheden des tegenwoordigen tijds is. Deze moeijelijkheden zelve moeten het crediet van de schatkist vermeerderen, dewijl daardoor bewezen wordt de volharding en de pogingen der Administratie, om in alles te voorzien en alle hinderpalen te boven te komen.’
‘Wij berigten u met genoegen, dat niet alleen onze hoop en onze berekeningen zijn bevestigd, en zelfs door de uitkomst zijn te boven gegaan voor het loopende jaar, maar ook dat wij bovendien het middel hebben gevonden, om binnen de bepalingen van het budjet over den jare 1809 te blijven, en bovendien nog de uitgaven voor den oorlog met drie millioenen te kunnen vergrooten. Zoodanig eenen uitslag heeft men niet kunnen krijgen, dan door eene bezuiniging op andere gedeelten van de Administratie; doch het geeft ons een streelend genoegen, en het onwederlegbaar bewijs van hetgeen bij dit volk een Gouvernement kan doen, wanneer het tracht deszelfs vertrouwen te verdienen en te regtvaardigen, en wij meenen verpligt te zijn, om aan de natie te verklaren, dat wij ons overtuigd houden, dat weinige jaren na het sluiten van eenen vrede ter zee, de Finantiën van den Staat zullen hersteld zijn, wanneer de natie die zelfde vaderlandsliefde en die gevoelens, die dezelve zoodanig doen on-
{==145==} {>>pagina-aanduiding<<}
derscheiden, blijft koesteren. Onze Minister van Binnenlandsche Zaken zal u, vóór het einde uwer zitting, een verslag doen van den staat des Rijks. Gij zult daardoor overtuigd worden, dat al de takken der algemeene administratie meer en meer naar derzelver verbetering neigen, en dat, zonder de omstandigheden van den oorlog ter zee, waarvan wij de rampen met genoegzaam al de landen van Europa moeten deelen, onze pogingen mogelijk aan de natie de rust en het geluk zullen schenken, die zij zoo zeer noodig hebben. Na de ontwerpen van wetten, die u reeds zijn aangeboden, zullen de redenaars van onzen Staatsraad u het budjet voor het volgende jaar en den vergelijkenden staat der laatste budjets aanbieden. De wetboeken voor de finantiën en voor den koophandel zullen niet in gereedheid zijn, om u in deze zitting te kunnen worden aangeboden; doch gij zult met genoegen hooren, dat men daaraan met een goed gevolg arbeidt. Het lijfstraffelijk wetboek en het Code Napoleon zijn, sedert het begin van dit jaar, in volle werking, en het regterlijk wetboek, dat uwe overweging is aangeboden, bij de opening van uwe zitting, zal bij het begin van het volgende jaar in werking gebragt kunnen worden, wanneer het uwe goedkeuring zal verwerven. Het ontwerp van wet op de regelmatige administratie van den waterstaat is ons aangeboden, en wij hebben alle reden om te veronderstellen, dat ons tweede ontwerp, dat met

{==146==} {>>pagina-aanduiding<<}

meer naauwkeurigheid dan het eerste is opgemaakt, uwe goedkeuring zal verdienen.’
‘Wij moeten van deze omstandigheden gebruik maken om u te betuigen, welk eene moeite het ons gekost heeft, om zoodanige veranderingen en nieuwigheden aan te nemen, daar wij weten, dat de Hollanders, over het algemeen, daartegen zoo sterk zijn vooringenomen, uit hoofde van de gehechtheid, die zij aan hunne oude gewoonten hebben, en den eerbied, dien zij voor hunne voorouders koesteren. Eene enkele aanmerking zal u echter overtuigen, dat wij u geene andere veranderingen of nieuwigheden willen voordragen, dan die, welke onvermijdelijk zijn voor de instandhouding des Rijks, de bevestiging van deszelfs Gouvernement, en de voorbereiding van het geluk des volks. Elk een moet overtuigd zijn van de waarde, die wij hechten aan het algemeen gevoelen en aan de goedkeuring der natie. Wij zijn niet onkundig, dat nieuwe invoeringen en veranderingen zeer veel moeite veroorzaken, en dikwerf hen, die dezelve invoeren, gehaat maken, vooral dan, wanneer derzelver heilzame gevolgen zich slechts langzamerhand doen gevoelen. Wanneer wij dus het belang van den Staat niet op het oog hadden, en wanneer wij meer eigenbelangzuchtig waren, zoo zouden wij niet eene eenige verandering willen maken, niet eene eenige nieuwigheid willen voorstellen. Wij zouden alleen op het tegenwoordige rekenen, en niet

{==147==} {>>pagina-aanduiding<<}

voor de toekomst, na ons overlijden, willen zorgen; doch dan zouden wij onzen eersten pligt veronachtzamen, welke ons gebiedt, om voor het heil van het algemeen en des lands te zorgen, om deszelfs Gouvernement te vestigen, en de instellingen, die zoo noodig zijn, op vaste gronden, zonder eenige bijzondere overweging, te verzekeren, en zonder vooroordeelen of vooringenomenheid in acht te nemen, en met het eenige doel om de wetten en verordeningen des lands op vaste en duurzame gronden te bouwen (*).’
‘Wij moeten u thans onderhouden, Mijne Heeren! over een onderwerp, hetwelk gij reeds sedert eenige dagen hebt kunnen vermoeden, en waarover onze Minister van Binnenlandsche Zaken u ongetwijfeld gesproken heeft, toen hij u ons verlangen te kennen gaf, dat wij u heden, en dus zoo veel eer dan den dag, die wij daarvoor bepaald hadden, wenschten te zien.’
‘Gij weet, Mijne Heeren! in welk eenen moeijelijken toestand wij ons bevinden, ten aanzien van de omstandigheden, betrekkelijk den koophandel en de zeevaart. Gij kent ook den bijzonderen toestand der natie te dezen opzigte, en hoe zwaar

{==148==} {>>pagina-aanduiding<<}

zulk eenen toestand van dit land te dragen is. In de hoop, dat eene korte afwezigheid nuttig voor de natie zal kunnen zijn, zullen wij zoo spoedig mogelijk aan het verlangen des Keizers, onzen broeder, die ons wenscht te zien, voldoen. Wij hopen, dat zich aan de vervulling onzer vurigste wenschen, en tot ons bijzonder genoegen, de gelukkige gevolgen voor de rust en het welzijn van een volk, dat wij beminnen, en aan welks lot het onze verbonden is, zullen paren.’
‘Het valt ons zwaar, u te moeten verlaten in eenen oogenblik, waarin de zaken des lands onze vereenigde zorgen en pogingen zoo zeer behoeven; doch onze afwezigheid zal kortstondig zijn, en wij maken staat van tijdig genoeg, vóór den 1sten Januarij, terug te zullen komen, ten einde voor dien oogenblik de finantieele zaken voor het jaar 1810 te kunnen regelen, welke wij nu genoodzaakt zijn, om tot dien tijd uit te stellen.’
‘Wij laten aan den raad onzer Ministers de noodige instructiën ter behandeling van de zaken gedurende onze afwezigheid. De Staatsraad zal zijne belangrijke bezigheden vervolgen, en wij wenschen, dat gij vereenigd blijft tot aan onze terugkomst.’
‘Gelooft, Mijne Heeren! dat wij vertrekken met de vurigste hoop en in het vaste voornemen, om u voor het einde der volgende maand weder te zien, en dat dit voornemen zoowel als de hoop, dat deze reis eenig nut voor uw land ten gevolge zal hebben, de bezorgdheid, die ons de afwezig-
{==149==} {>>pagina-aanduiding<<}
heid uit dit land, gedurende het slechte jaargetijde veroorzaakt, zal verzachten.’
‘Wij hopen, dat wij, gedurende dezen winter, van de rampen des oorlogs en die, welke ons dit jaar getroffen hebben, zullen bevrijd blijven - doch zoo het tegenovergestelde mogt gebeuren, dan zullen wij ons in het midden van u bevinden.’
‘Wij rekenen, Mijne Heeren! op de voortduring uwer gevoelens voor het vaderland en voor ons, wij zullen dit vertrouwen, gedurende onze afwezigheid, te meer behoeven.’
De Koning was steeds een goed Franschman, die zijn vaderland met geestdrift beminde, en zoo veel te meer, daar hij eenen oorspronkelijken Italiaanschen naam voerde: hij herhaalde dit zich zelven onophoudelijk. Bij de daarstelling des Keizerrijks antwoordde hij: ‘dat hij de groote eer, welke de natie zijne familie en hem aandeed, levendig gevoelde en op prijs wist te stellen; doch dat de titel, waaraan hij, zoo lang als hij leefde, de meeste waarde zoude hechten, die van Franschman was.’ Dit antwoord werd gevoeld, en het was niet eene van die ijdele en nietsbeteekenende gezegden, die men dikwijls zoo ligt bezigt, zonder daar iets van te meenen. Hij gevoelde dus een hevig leedwezen, toen hij zijn land moest verlaten; een leedwezen, dat de glans des troons niet kon uitwisschen uit de ziel van een bezadigd en vreedzaam mensch. Het was hem onmogelijk, om aan een van deze twee wreede uitersten te ontkomen, of om

{==150==} {>>pagina-aanduiding<<}

zich in eenen staat van vijandschap en tegenkanting met Frankrijk en den Keizer, zijnen broeder, te stellen, of wel om een stelsel te omhelzen, hetgeen onmisbaar het ongeluk en den val van Holland moest veroorzaken. Eene eenige partij te nemen, konde alles bevredigen en tevens de welvaart des lands vestigen, en deze was eene volkomene neuteraliteit. Dit was het doel zijner geheime staatkunde en zijner vurigste wenschen, en men moet zeggen, dat zulk eene onzijdigheid even zoo nuttig en voordeelig voor geheel Europa en voor Holland zoude zijn geweest, als de gewapende staat van Polen voor dit land en de andere rijken van het vaste land was; daarom wilde hij zich van zijne waardigheid van connetable ontslaan, toen hij de kroon van Holland aanvaarde; doch het was ook uit hoofde van eene tegenovergestelde beweegreden, dat de Keizer deze voorwaarde wel duidelijk aan de constitutie hechtte. Onderscheidene pligten, hoe moeijelijk dezelven ook zijn, kunnen overeen gebragt worden, doch wanneer dezelve volmaakt tegen elkander inloopen, dan is alle vereeniging volstrekt onmogelijk. De Koning trachtte dus van het begin zijner regering, ja hij mag zeggen van den eersten dag af, naar eene volkomene onafhankelijkheid, die hij nimmer heeft kunnen verkrijgen, tot op den oogenblik, waarvan hier gesproken wordt. Zijn grondstelsel te dezen opzigte was, om als bondgenoot van Frankrijk hetzelve onkrenkbaar getrouw te blijven, doch tevens onafhankelijk te zijn, of voor het minste dit geheel en al te worden. Ziedaar het geheim van eenen man, die

{==151==} {>>pagina-aanduiding<<}

men kende als getrouw aan zijne pligten, en die men in den neteligst mogelijken stand plaatste. Hij had vernomen, dat de Keizer in zijn hoofdkwartier te Schïnbrunn, bij Weenen, nadat de vrede met Oostenrijk gesloten was, overluid had gezegd: ‘Hier is nu alles afgedaan, thans moeten wij op, Spanje aantrekken, en voornamelijk op Holland.’ Wanneer het laatstgenoemde in staat ware geweest, om zich te verdedigen, zoo ware dit gezegde van den Keizer eene allesafdoende reden voor den Koning geweest, om zich niet naar Parijs te begeven; doch daar het geval juist anders om was, beschouwde hij het als een laatst aan te wenden hulpmiddel. En al ware het, dat hij slechts voor eenen korten tijd het staatkundig aanwezen van zijn land kon verlengen, zoo mogt hij niet aarzelen, hoezeer hij voor zich zelve alle middelen als vruchteloos beschouwde.
Hieruit kan men beoordeelen, hoe smartelijk het hem viel, dat hij beschuldigd werd van Engelschgezind te zijn. De Keizer zeide openlijk in het bijzijn zijner Ministers, terwijl hij van zijnen broeder, dat wil zeggen van den meest ijverigten Franchman, sprak: ‘Dat hij dit niet meer was, doch veeleer de broeder en de bondgenoot van Koning george.’
Met dat al ging hij op den 27sten November naar Parijs. Hij deed zich vergezellen door zijnen Minister van Buitenlandsche Zaken, den Heer roëll, een' man van zeer veel verdiensten, van eer en eerlijkheid, voor welke hij zeer veel genegenheid koesterde. Deze zoude zeer gemakkelijk zijn beste

{==152==} {>>pagina-aanduiding<<}

vriend hebben kunnen worden, wanneer hij gewild had; doch hij bleef nog steeds aan de oude orde van zaken van Holland verkleefd, dat wil zeggen, aan de burgerlijke oligarchie. Hij was Pensionaris van Amsterdam geweest, en had zich in dezen post zeer doen onderscheiden.
Eveneens deed hij zich vergezellen door zijnen Groot-Maarschalk, den Heer roest van alkemade, eenen jongen mensch van zeer veel hoop, dapper en beproefd, van eene goede Roomschgezinde familie; den Schout-bij-Nacht blois van treslong, zijnen Aide de Camp, eenen waren Hollander, bedaard, standvastig, uitmuntend Administrateur, opregt en getrouw, den Graaf karel van byland en den Kolonel trip, Stalmeesters, en den Heer corver hooft van Amsterdam, Kamerheer, jonge menschen van verdiensten, die hem zeer veel verknochtheid hadden betoond, en die hij hoogschatte.
Toen hij te Breda kwam, gaf hij aan de Gouverneurs van die stad, van Bergen op Zoom en van 's Hertogenbosch, een schriftelijk bevel, om niet te gehoorzamen, dan aan een bevel, door den Koning eigenhandig onderteekend, en zonder dat geene vreemde troepen binnen te laten.
Hij voorzag, en zeide het ook tegen den Heer roëll, dat hij te Parijs zeer veel moeijelijkheden te bestrijden zoude hebben, doch dat men van hem geenen afstand hoegenaamd, zelfs niet van een dorp, zoude verkrijgen. Men zal zien dat het anders uitkwam, en men zal de waarheid zeggen: Eene ge-
{==153==} {>>pagina-aanduiding<<}
schiedenis is geene lofspraak, noch een verslag van hetgeen men had behooren te doen; maar een verhaal van hetgeen men gedaan heeft, met de beweegreden, welke tot zoodanig te handelen hebben genoodzaakt. Het is hier meer eene regtvaardiging, dan eene lofspraak; doch in de moeijelijke, en in waarheid geheel bijzondere, omstandigheden, waarin Europa, en voornamelijk Holland en de Koning zich bevonden, is misschien eene volkomene regtvaardigheid, eene lofspraak, vooral dan, wanneer uit een getrouw verhaal van het gebeurde kan blijken, dat hij steeds standvastig in zijne grondbeginselen, in zijne beweegredenen en in zijn gedrag was.
Men heeft gezien, dat Keizer napoleon, in het jaar 1808, den afstand van Braband en Zeeland had voorgeslagen, en daarvoor eene groote schadevergoeding in Duitschland had aangeboden; men heeft ook gezien, dat men dit onbeschroomd geweigerd had, en dat er op deze weigering was geantwoord, dat men daarvan niet meer zoude spreken en men zich gerust konde stellen. Doch toen er zich zulk een aanmerkelijk leger in Braband bevond, en de Fransche troepen, die zich in eene groote menigte in Westfalen en in de Hanzeesteden bevonden, Holland begonnen te naderen; toen Pruissen bijna vernietigd was, Oostenrijk en Rusland overwonnen waren, toen de kerkelijke staat was aangetast; toen zag de Koning met leedwezen, dat de beurt nu aan hem was, en dat, zoo hij konde ontwijken hetgene, waarmede hij bedreigd werd, dit alleen een gevolg eener onderwerping aan de noodzakelijkheid zoude

{==154==} {>>pagina-aanduiding<<}

zijn en om alle voorwendsels weg te doen vallen; dat het voornaamste was, om zoo lang te blijven bestaan tot aan den oogenblik, dat de natie, al ware hij zelf niet in de mogelijkheid daartoe, de gelegenheid zoude vinden, om hare vrijheid met geheel Europa te hernemen, daar het buitensporig stelsel van Frankrijk niet lang zoo vele Rijken in zulk een en staat van slavernij zoude kunnen houden; dat eene regtvaardige verdediging volgens alle billijkheid geoorloofd was, doch slechts kort van duur zoude zijn, en Holland geheel, ja zelfs in deszelfs natuurlijken stand, zoude bederven, dewijl het eenen wanhopenden stap zoude moeten doen, welke den val van al deszelfs bewoners zoude na zich slepen, terwijl een vreedzame tegenstand de regten van Holland en deszelfs naam onaangetast zouden laten, alsmede de hoop van te eenigen tijd, door Frankrijk zelf, zijnen staat van onafhankelijkheid te herkrijgen, daar dit land vroeg of laat tot deszelfs natuurlijke staatkunde zoude terug moeten keeren, en bijgevolg Holland beminnen en beschermen. Tijd te winnen langs alle mogelijke middelen, was dus de beste partij. Eene onderwerping was immers niet onteerende, daar gansch Europa zich onder den wil van Frankrijk, nog slaafscher dan Holland, kromde.
Hij vreesde, dat men, gedurende zijn verblijf te Parijs, zich, in weerwil van hem, van zijnen naam zoude bedienen, om in Holland onderscheidene zaken te doen plaats hebben; dat men in de Fransche papieren alles zoude kunnen plaatsen, wat men

{==155==} {>>pagina-aanduiding<<}

wilde, door hem de mogelijkheid te benemen van het tegen te spreken, en derhalve was hij met zijne Ministers overeengekomen, dat welke papieren of stukken, die niet eindigde met deze Hollandsche woorden: Doe wel en ziet niet om, als van onwaarde zouden worden beschouwd. Om deze reden ook gaf hij aan de Bevelhebbers der vestingen in Braband last, om geene troepen binnen te laten zonder een bevelschrift, door hem zelven geschreven en onderteekend. Hierdoor wilde hij alle diplomatisch bedrog en valschheid voorkomen en onmogelijk maken.
Hij kwam op den 1sten December te Parijs; reeds bij de eerste zamenkomst met zijnen broeder, had hij eene levendige woordenwisseling met hem over de zaken van Holland, waarbij hij de belangen en de partij van zijn land, met nadruk, zelfs met een goed gevolg, in het bijzijn van onderscheidene hooge personaadjen van Frankrijk, verdedigde.
Hij had het voornemen, om zijn verblijf te nemen in het hôtel der Hollandsche legatie te Parijs, dewijl hij aan zijn eigen huis niet wilde afstappen; doch daar hij vernam, dat dit zoude mishagen, en zijne moeijelijkheden zoude vermeerderen, nam hij zijnen intrek bij zijne moeder, in de voorstad Sint Germain. Zeer weinig menschen durfden hem te komen zien en naauwelijks kreeg hij een bezoek van eenige collegien.
In dienzelfden tijd werden de deputatien van het Italiaansch Koningrijk door den Keizer ontvangen. Hij antwoordde op de gelukwenschingen dezer gedeputeerden, wegens den goeden uitslag van den oor-
{==156==} {>>pagina-aanduiding<<}
log met Oostenrijk: ‘dar zijne Staatkunde daarhenen strekte, om zijn Rijk zoodanig in te rigten, dat de oorlog steeds verwijderd bleef van zijne Fransche en Italiaansche provincien.’ Dit was eene bedreiging voor de Staten op de grenzen en voornamelijk voor Holland, hetwelk nog meer geschikt lag om de noordelijke grenzen des rijks te dekken, dan de Iliriesche provincien voor het koningrijk van Italie. Dit voornemen ontwikkelde zich nog meer in de aanspraak aan het Wetgevend Ligchaam.
De opening van de Vergadering zoude door den Keizer met vele plegtigheid gedaan worden. Het gebruik wilde, dat zijne broeders dan met hem in hetzelfde rijtuig zaten. De Koning stelde er zeer weinig belang in, om daar bij te zijn, want deze bijvoegelijke eer, om tot den Staat te behooren, en deze sprakelooze prachtvertooningen, waren van weinig waarde in zijne oogen.
Den avond te voren gaf hij een bezoek aan den Keizer, waar de Groot-Ceremoniemeester hem met eene verlegenheid aanduidende houding vroeg: ‘Uwe Majesteit zal dan de plegtigheid niet bijwonen?’ waarop de Koning antwoordde: ‘Om iets te kunnen weigeren moet men voor het minst genoodigd zijn, en ik moet u zeggen, dat ik niets van de zaak weet dan van ter zijde.’ Ondertusschen kreeg hij geene uitnoodiging. ‘Wel nu,’ zeide hij, ‘ik zal dan met de Koningen van Saxen en Beijeren op de tribune gaan.’ Doch dit wilde men nog minder dat zoude geschieden. Gelukkig hoorde hij door eenige leden zijner familie, aan welke

{==157==} {>>pagina-aanduiding<<}

de Keizer de aanspraak, die hij den volgenden dag zoude doen, had voorgelezen, dat daarin over Holland werd gesproken. Hij bleef dus den volgenden dag t'huis, en ongeduldig en verlangend, om te weten, wat er gebeurd was. De volgende zinsnede had betrekking op Holland: ‘Holland, hetwelk tusschen Frankrijk en Engeland ligt, wordt door beiden geschokt; het is de uitwatering van de voornaamste rivieren van mijn rijk. (*) Er zullen noodzakelijke veranderingen plaats moeten hebben. De veiligheid mijner grenzen en het wezenlijk belang der beide landen vorderen dit gebiedend.’ Deze gevoelens worden nog klaarblijkelijker ontwikkeld in de redevoering, die de Minister van Binnenlandsche Zaken in deze Vergadering hield. ‘Holland,’ zeide hij, ‘is in het wezen van de zaak niet anders, dan een gedeelte van Frankrijk, men zoude het kunnen noemen een aanspoeling van land van de rivieren de Rijn, de Maas en de Schelde, dat is van de groote rivieren van Frankrijk. De onbeduidenheid van deszelfs douanes, de neiging van deszelfs Agenten en de geest van deszelfs inwoners, die steeds naar sluikhandel met Engeland neigt, alles heeft het tot eenen pligt gemaakt, om aan hetzelve den

{==158==} {>>pagina-aanduiding<<}

handel op den Rijn en de Weser te ontzeggen. Steeds geprangd tusschen Frankrijk en Engeland, is Holland verstoken van die voordeelen, die tegen ons stelsel op het vaste land aanloopen, waarvan het dus moet afzien, eveneens als van die, welke het zoude kunnen genieten. Het is den tijd, dat alles in deszelfs natuurlijke orde hersteld worde.’
Men zal ligtelijk kunnen begrijpen hoedanig de Koning verwonderd en verontwaardigd was, toen hij deze zinsneden hoorde. Hij gevoelde toen zeer duidelijk hoe kwalijk hij gedaan had met zich naar Parijs te begeven, en hoe moeijelijk, om niet te zeggen onmogelijk, het hem zijn zoude, om aan de valstrikken, die men hem spande, te ontkomen.
Daar lodewijk en hortensia sedert hun huwelijk meestentijds van elkander afgezonderd geleefd hadden, met uitzondering van drie korte tijdvakken van eenige maanden, deden zij elk van hunne zijde, bij eenen familieraad, een aanzoek tot eene scheiding. Dit geschiedde terstond na de aankomst van lodewijk te Parijs. Doch nadat het houden eener familieraad was toegestaan, weigerde men de scheiding, die met dat al reeds eenen langen tijd in het wezen van de zaak had bestaan.
Hij vernam deze weigering van den familieraad slechts mondeling, men zond hem niet eens eene behoorlijke akte of ander wettig stuk wegens een besluit, waarvan het welzijn, de toestand en de goede naam van een eerlijk man afhing.
Het huwelijk van de Keizerin josephine werd

{==159==} {>>pagina-aanduiding<<}

vernietigd. Het verzoek daartoe werd op den 16den December aan den Senaat bij eene boodschap gedaan, en onmiddellijk voorafgegaan (*) door zoo vele feesten, bals en vermakelijkheden, dat men veeleer gedacht zoude hebben, dat het eene vreugdebetooning wegens eenen algemeenen vrede was, dan wegens eene zoo droevige en smartelijke zaak. Hoe dit ook zij, de Keizerin josephine stemde er in toe, zoo ook hare beide kinderen. De Koning, die reeds zoo vele zaken om handen had en die aanvankelijk zijne toestemming had willen weigeren, gaf eindelijk toe, daar hij de toestemming der Keizerin en de haren zag. Men vorderde, dat hij deze plegtigheid zoude bijwonen. Ook was hij bij het afscheidsfeest, om het zoo te noemen, dat de stad Parijs aan de Keizerin josephine gaf, tegenwoordig, alsmede bij het feest van den 1sten Januarij - deze waren de eenige malen, dat hij zich in het openbaar vertoonde, gedurende zijn verblijf van vijf maanden te Parijs. De vernietiging van het huwelijk van de Keizerin josephine werd door de kerk op den 12den Januarij erkend.



{==160==} {>>pagina-aanduiding<<}


Zesde afdeeling.

Jaar 1810 en besluit.

Zoodra hij bemerkte welk eene wending de zaken namen, deed hij pogingen, om te ontsnappen; doch de maatregelen waren al te wel genomen, waarvan hij zich zeer wel kon overtuigen bij de onderscheidene reisjes, die hij met dat oogmerk naar Saint Leu deed. Zijn huis werd bewaakt; de wacht deed haar dagelijksch rapport aan den Groot-Maarschalk van het Paleis, hij was onder het gestrengste opzigt. - Hij was gevangen. In het begin twijfelde hij slechts daaraan, doch weldra kreeg hij daarvan de zekerheid, hoezeer hij eene houding aannam, als of hij niets daarvan merkte.
Hij stemde toe, om zich naar Trianon te begeven en daar zijn verblijf te houden, doch het leed niet lang of hij kwam daarvan terug. In den oogenblik, dat hij het gevolg der hem gedaan zijnde belosten verwachtte, in den oogenblik, waarop het ontworpen huwelijk des Keizers eene verandering in deszelfs gedrag en gevoelens, ten aanzien van des-
{==161==} {>>pagina-aanduiding<<}
zelfs broeder deed hopen, vervulde men de maat der onregtvaardigheid en der slinksche handelwijzen. Ondertusschen wanhoopte hij nog niet van te zullen kunnen ontsnappen. Hij zond den Graaf karel van bijland, zijnen Stalmeester, naar Amsterdam, met bevel, om de linie in staat van verdediging te stellen, met behulp van de inundatie en de marine, en voor het minst het bezetten van de hoofdstad te verhinderen.
De Minister van Oorlog kraaijenhoff, die bij het vertrek des Konings bevel had gekregen, om deze linie in goeden staat te doen brengen, doch daarbij alle omzigtigheid in het werk te stellen, en alles, zoo veel mogelijk, in het geheim te behandelen, stelde nu minder grenzen aan zijnen ijver en zijne werkzaamheid, zoodra als hij de stellige bevelen daartoe had gekregen.
De Minister mollerus, die met de portefeuille van het Ministerie van Buitenlandsche Zaken belast was, gedurende de afwezigheid van den Heer roëll, ontving eene zeer scherpe nota van den Ambassadeur la rochefoucauld, waarop hij met nadruk antwoordde. Zoo als deze tijdingen te Parijs kwamen, werd de Keizer woedend, de Koning had eene zeer hevige woordenwisseling met hem, en te meer, daar hij, wel verre van de door hem gegevene bevelen te ontveinzen, dezelve volhield. Op eens veranderde de Keizer van toon en zeide, zeer koeltjes: ‘Wel nu, zoo kies dan - of geef tegenbevelen omtrent de verdediging van Amsterdam en zet kraaijenhoff en mollerus af, of zie

{==162==} {>>pagina-aanduiding<<}

hier het besluit van vereeniging, dat ik op den oogenblik zelven zal doen vertrekken, en dan keert gij niet naar Holland terug. Het is mij onverschillig, of men mij als wreed en onregtvaardig beschouwt, wanneer slechts mijn stelsel doorgaat.... Gij zijt in mijne handen.’
Op het gezigt van het besluit van vereeniging gevoelde de Koning, dat hij, ondanks zich zelven, moest toegeven. Hij bedacht zich eenige oogenblikken, en besloot, om den storm te doen bedaren, tot welk eenen prijs het dan ook zoude mogen wezen. Hij zeide dus, dat de twee Ministers, die al te veel ijver betoond hadden, zouden vervangen worden, en dat, zoo de Keizer een einde wilde maken van zijne aanvallen tegen Holland, en zich met hem wilde verzoenen, hij dan van zijne zijde zoude doen, wat hij konde.
Hierop ging hij heen, met oogmerk, om op den oogenblik zelve te ontsnappen, doch het was den Keizer niet ontgaan, dat de Koning eenigen tijd bij zich zelven overwogen had, alvorens te antwoorden; hierdoor kreeg hij argwaan, dat deze plotselijke onderwerping en verandering in zijn gedrag een gevolg waren van een gemaakt ontwerp, en dat hij in zijne aangenomene grondbeginselen, ten aanzien van Holland, zoude blijven volharden. De Koning was naauwelijks in het hôtel zijner moeder gekomen of hij zag de gendarmes d'élite komen, die zich aan de deur plaatsten, en niet wilden weggaan, zeggende, dat zij door de onmiddellijke bevelen des Keizers daar geplaatst waren, en dat zij eenen bij-
{==163==} {>>pagina-aanduiding<<}
zonderen last en afgescheiden van dien der wacht van grenadiers, die zich doorgaans aan de deur bevonden, hadden.
Hij had zeer veel gevoel van deze onverdiende beleediging, die hem, om zoo te zeggen, onder de oogen der zich te Parijs bevindende Souvereinen werd aangedaan. De Koning had reeds den volgenden dag na zijne aankomst, zoo als hij zag, dat er geene hoop meer was, moeten ontsnappen; doch nu was het geen tijd meer, alle maatregelen waren al te wel genomen. Het is waar, dat, zoo hij den volgenden dag na zijne aankomst ontvlugt was, men hem van voorbarigheid zoude hebben kunnen beschuldigen en hem als ligtvaardig zoude hebben kunnen doen voorkomen. - Bovendien had hij zich voorgenomen, om alle mogelijke pogingen aan te wenden, ten einde de vereeniging met Frankrijk te verschuiven, hij hoopte bij zich zelven alles van de vertraging dier gebeurtenis.
Terstond na zijne aankomst te Parijs hadden zich detachementen Fransche troepen voor Bergen op Zoom en Breda vertoond, om die plaatsen te bezetten, doch de aan de Bevelhebbers gegevene bevelen verhinderden alle verrassing en bedriegerij, zoo dat de Fransche troepen werden afgewezen. De Keizer beschouwde deze weigering als eene beleediging voor Frankrijk; de Hertog de feltre, Minister van Oorlog, kwam den Koning spreken, en vroeg hem, op eenen hoogen toon, eenige ophelderingen, welke de Koning hem weigerde te geven, dewijl dezelve hem onnoodig schenen te zijn, waar-
{==164==} {>>pagina-aanduiding<<}
op de Minister in het heengaan zeide: ‘Aldus verklaart Uwe Majesteit den oorlog aan Frankrijk en den Keizer?’ Hetwelk de Koning beantwoordde met te zeggen: ‘Geene kwalijk geplaatste spotternij, Mijnheer de Hertog! een gevangene kan geenen oorlog verklaren. Dat de Keizer mij mijne vrijheid geve en dan doe wat hij verkiest.’ Ondertusschen vervulde de Hertog de feltre deze onaangename boodschap met zeer veel gematigdheid en op de best mogelijke wijze; weinig tijds daarna was hij verpligt den volgenden brief te schrijven, dit was op den 18den Januarij.
‘Sire! Zijne Majesteit de Keizer en Koning heeft met ongenoegen gezien, dat de Commandanten van Bergen op Zoom en Breda zich veroorloofd hebben, om de troepen van de armée van het noorden het inmarcheren in die plaatsen te weigeren. Hierdoor hebben zij de gehoorzaamheid, die zij aan eenen Maarschalk des rijks, die het opperbevel voert over de Fransche en Hollandsche troepen tusschen de Schelde en de Maas verschuldigd zijn, uit het oog verloren.’
‘De Keizer heeft het berigt hiervan met des te meer leedwezen vernomen, daar deze gebeurtenis was voorzien en voorbereid, en dewijl het Hollandsche Gouvernement door de weigering, om de Fransche troepen binnen Bergen op Zoom en Breda te ontvangen, eene onverdiende beleediging, en wel zonder eenige gegronde redenen, aan de wapenen des Keizers heeft gedaan.’
‘De Keizer heeft bevolen, dat de landen tus-
{==165==} {>>pagina-aanduiding<<}
schen de Schelde en de Maas op eenen militairen voet zouden bezet worden door den Maarschalk Hertog van reggio, en al wie zich daartegen mogt verzetten, volgens krijgsgebruik te doen straffen.’
‘Deze maatregelen waren een noodwendig gevolg van de bevelen, aan den Maarschalk gegeven, en ik had niet noodig Uwe Majesteit daarvan kennis te geven. Hetgeen te Breda en te Bergen op Zoom gebeurd is, legt mij den pligt op, om Uwe Majesteit te waarschuwen, dat, zoo er een middel is, om Holland uit deszelfs onaangenamen toestand te redden, dit alleen kan geschieden door den Keizer ter neder te zetten en niet door hem zoo nutteloos wederstand te bieden. Wanneer er iemand is, die Uwe Majesteit aanraadt, om Frankrijk den handschoen toe te werpen, dan is deze de vijand van Uwe Majesteit en van Holland tevens, dewijl de minste schijn van eenen nieuwen tegenstand, onmisbaar de allernadeeligste gevolgen zal hebben. De gebeurtenissen, welke daaruit zouden vooetvloeijen, zouden al te gevoelig voor het hart van Uwe Majesteit zijn, dan dat ik dezelve te voren zoude willen aanwijzen. Ik twijfel niet, of Uwe Majesteit zal dezelve zeer wel kunnen bevroeden, vooral wanneer dezelve de verzwarende omstandigheden, welke onafscheidbaar met het geheel eener zaak gepaard gaan, in overweging neemt, deze zijn, dat geen land van het groote rijk, noch van de groote confederatie, zonder zich misdadig te ma-
{==166==} {>>pagina-aanduiding<<}
ken, deszelfs grondgebied aan de troepen van Zijne Majesteit mag weigeren. Ik ben met eerbied enz.’
(Geteekend) De Hertog de feltre.
In dienzelfden oogenblik kwam de Luitenant-Colonel van de genie, van riemsdijk, die tot het garnizoen van Bergen op Zoom behoorde, namens den Generaal de milet, Gouverneur van die plaats, om bevelen te vragen, en de Koning vergunde aan de Fransche troepen, om provisioneel in de steden van Braband te cantonneren, doch hij gaf tevens bevel om te protesteren tegen alle aanmatigingen van autoriteit of magt.
Weldra begon men te spreken van de vereeniging van Braband en Zeeland met het keizerrijk. De Fransche en Duitsche dagbladen gaven dit als zeker op, ten einde den geest deswegens voor te bereiden; vervolgens nam men van deze twee provincien, op eenen militairen voet, bezit, en zulks uit kracht van het volgende decreet:

‘Napoleon, enz.
‘Willende voorzien in de veiligheid der noordelijke grenzen van ons keizerrijk en om onze werven en arsenalen te Antwerpen voor alle gevaar in zekerheid te stellen, hebben besloten en besluiten als volgt:
1. ‘Er zal eene armée, onder den naam van het leger van Braband worden geformeerd.’
2. ‘Alle landen, gelegen tusschen de Maas, de

{==167==} {>>pagina-aanduiding<<}

Schelde en den Oceaan zullen het grondgebied van gezegde armée zijn.’
3. ‘Al de Fransche troepen en die van onze Bondgenooten, zoo te land als ter zee, die zich binnen dat arrondissement bevinden, zullen een gedeelte van het leger van Braband uitmaken.’
4. ‘De vestingen, liggende tusschen de Maas en de Schelde, zullen in staat van belegering gesteld worden.’
5. ‘De militaire Bevelhebbers en de Fransche en Hollandsche Autoriteiten zullen zich naar deze bepalingen gedragen.’
Op deze wijze werden de Hollanders reeds als onderdanen van Frankrijk behandeld, daar men hun voorschreef, om zich naar de Fransche besluiten te gedragen, zonder toestemming van den Vorst, die hen bestuurde, zonder hem zelfs daarin te kennen of te verwittigen. Op zulk eene daad was slechts een antwoord te geven, en dit was een wederstand met den degen in de vuist, doch men heeft de reden gezien, die den Koning daarin verhinderden, en nog zoo veel te meer in dezen oogenblik, waarin men juist dit verlangde. De Koning was dus in eenen zeldzamen toestand: wanneer hij toegaf, dan voldeed hij vrijwillig aan hetgeen men van Holland verlangde, en wanneer hij wederstand bood, dan voldeed hij nog meer daaraan. - Dit zoude wel het vereerendste voor hem, doch ook het schadelijkste voor Holland geweest zijn. - Hij aarzelde dus niet, om dit denkbeeld te verwerpen.
Het decreet des Keizers werd weldra ten uitvoer

{==168==} {>>pagina-aanduiding<<}

gebragt. Op den 24sten Januarij werden Breda en Bergen op Zoom door twee Fransche brigades bezet. Zoodra men deze tijding te Amsterdam kreeg, vertrok de Staatsraad elout, volgens het bevel van den Koning, naar Breda, alwaar hij protesteerde tegen alle aanmatiging van vreemde magt. De Plaatselijke Besturen protesteerde eveneens.
Op den 28sten Januarij deed de Generaal en Chef der Fransche armée te Breda de navolgende proclamatie afkondigen:
‘Inwoners van Braband! der Zeeuwsche eilanden, en die, welke de landen tusschen de Maas en de Schelde bewonen! Zijne Majesteit, Keizer napoleon mij bevolen hebbende, om op eenen militairen voet bezit te nemen van het land tusschen de Schelde en de Maas, zend ik welgediciplineerde en bezadigde troepen daar heen, die bevel hebben, om uwe personen, uwe gewoonten en gebruiken te eerbiedigen. Ik hoop, dat zij, in wedervergelding, door u zullen worden ontvangen, op eene wijze, die geëvenredigd is aan hun te houden gedrag, waarvoor ik niet schroom mij ten borg te stellen.’
Eenige dagen later werden de Willemstad, Steenbergen, en eindelijk Dordrecht bezet. Men vorderde den eed van getrouwheid en gehoorzaamheid aan den Keizer, doch dezelve werd overal geweigerd, in weerwil van de gevangennemingen en alle mogelijke slechte behandelingen. De Landdrost van Zeeland, de Heer ermerins, en de Burgemeester van Bergen op Zoom, de Heer vermeulen, de-
{==169==} {>>pagina-aanduiding<<}
den zich bovenal onderscheiden door hunnen moed en hunne getrouwheid; aan zulke mannen alleen komt den naam van Hollander toe. Naarmate men de steden bezettede, werden de Engelsche koopwaren, die zich daar bevonden, geconfiskeerd.
Gedurende dezen tijd werd de inwendige admininistratie van het koningrijk meer en meer moeijelijk: de betaling der renten van de geldleeningen van 1808 en 1809, die te zamen vier millioenen bedroegen, moest, door middel van eenige verhooging op de belastingen, gevonden worden. - Deze verhooging werd aan het Wetgevend Ligchaam voorgedragen, dat er in toestemde; men vermeerderde dus de verponding der vaste eigendommen met een tiende gedeelte, het dienstbodengeld, pleisiergeld, de belasting op het hoornvee, het meubilair, het schoorsteengeld, het regt op het gemaal en dat op de successie werden eveneens met een tiende, het regt van de waag, het koren, de hal, de wijn, de brandewijn en vreemde voortbrengsels allen met een achtste verhoogd, en eindelijk werd de belasting op de jenever met een vijfde vermeerderd. De gewone zitting van het Wetgevend Ligchaam geëindigd zijnde, werd het onmiddellijk weder op den 17den Januarij tot eene buitengewone zitting bijeengeroepen. De Heer jarges van Groningen werd tot President benoemd.
Gedurende dat dit alles plaats had, waren de Fransche dagbladen opgevuld met beschuldigingen en verwijtingen tegen den Koning en tegen Holland. In de aanspraak, die de Koning van Engeland bij

{==170==} {>>pagina-aanduiding<<}

de opening der vergadering van het Parlement had gedaan, was geene de minste melding van eenen van beiden gemaakt; doch de Moniteur voorzag daarin door eenige noten, waaraan het officieele dagblad beantwoordde; doch het is onnoodig om verder uit te weiden wegens eenen pennestrijd, die thans zonder belang en altijd af te keuren is.
De Koning betuigde zijn gevoel en zijn verdriet aan het Wetgevend Ligchaam door de volgende boodschap:
Parijs, den 1sten Februarij.
‘Mijne Heeren! Ik heb mij vergist, toen ik dacht, dat ik voor den 1sten Januarij terug zoude kunnen keeren; gij zult uit de hier nevens gaande stukken van den Moniteur van gisteren zien, dat de afdoening en de uitslag van onze zaken verbonden is aan het gedrag door Engeland te houden.’
‘De smarten, die ik gevoelde, zijn zeer vermeerderd bij het lezen van de onbillijke beschuldiging, welke men ons heeft gedaan, namelijk van ongetrouw te zijn aan de zaak van het vaste land, dat wil zeggen, van aan onze verbindtenissen niet te hebben voldaan, en ik schrijf u om den indruk, die zulk eene onbillijke en verwonderlijke beschuldiging, op uwen geest en op dien van elken waren Hollander zal maken, te verminderen. Terwijl, gedurende de vier jaren, die sedert het begin mijner regering verloopen zijn, de natie en gij, meer bijzonderlijk ter handhaving

{==171==} {>>pagina-aanduiding<<}

van derzelver belangen opgeroepen, met zoo vele zorgen, doch tevens met zoo veel onderwerping al de zwarigheden, de vermeerdering der belastingen, de aanmerkelijke vermeerdering der publieke schuld en de zoo belangrijke en aan de bevolking en den toestand des lands zoo ongeëvenredigde wapening, geleden hebt, toen waren wij verre af van te gelooven, dat men ons eenmaal zoude beschuldigen van in gebreke te zijn gebleven in het vervullen onzer verpligtingen en niet genoeg te hebben gedaan. Toen voornamelijk, toen de zaken van de zeevaart oneindig meer op ons drukten dan op alle andere landen gezamenlijk, en wij bovendien nog eene blokkade op het vaste land moesten verduren. Het is deze overtuiging, Mijne Heeren! die ons geduld moet doen nemen tot aan den oogenblik, in welke de regtvaardigheid van Zijne Majesteit den Keizer, mijnen broeder, eene beschuldiging zal herstellen, welke wij zoo verre af zijn van te verdienen.’
‘Het is mij in dezen zoo hagchelijken als moeijelijken oogenblik, niet mogelijk te bepalen, hoe lang ik verhinderd zal worden, om den eersten en den vurigsten mijner wenschen te vervullen, namelijk dien, van in mijne hoofdstad terug te keeren, en mij in het midden van u te bevinden. Hoezeer ik mij ook van u verwijderd bevind, weest echter verzekerd, dat niets eenige verandering kan toebrengen aan mijne gehechtheid aan de natie en mijne verknochtheid aan

{==172==} {>>pagina-aanduiding<<}

derzelver belangen, als mede aan mijne achting voor u en mijn vertrouwen op u.’
Een ander Minister kwam den Koning bezoeken, met oogmerk om eene bevrediging te bewerken; doch hij beschouwde dezen noch als de vriend des Keizers, noch als de vriend van een eenig lid zijner familie, noch van eenig vorst, en zijne grondbeginselen behaagden hem niet, waarom hij zich dan ook ten aanzien van dezen op eenen zekeren afstand hield, dit was mogelijk ongelukkig; doch hoe kon hij eenig vertrouwen stellen in eenen Staatsman, die hem dorst te zeggen, dat het hem leed voor den Koning deed, dat deze den opstand, welke te Rotterdam had plaats gehad, en waarvan wij hier boven gesproken hebben, niet op eene voorbeeldige en strenge wijze had doen straffen, dat hij dezelve had moeten doen eindigen, met een vijftigtal der meest schuldigen teregt te doen stellen, waarop de Koning lagchende antwoordde: ‘Ik heb het beter geoordeeld dien opstand met eenen brief te doen eindigen.’
In dien zelfden geest zeide hij tegen den Heer de caze, destijds Secretaris van het kabinet: ‘Ik weet niet waarom men bajonetten gebruikt, om de weinig beteekenende onlusten in de schouwburgzaal te dempen. Om dezelven te doen ophouden, moest men eenen kunstmatigen regen in de zoldeting van de zaal kunnen maken, ten einde het parterre daarmede te kunnen besproeijen, wanneer het een weinig al te woelig wordt, dit zoude meer geschikt zijn, want er is zeer veel loszin-
{==173==} {>>pagina-aanduiding<<}
nigheid in de woelingen van het parterre, en om dezelve even als eene misdaad gestreng te straffen, zoude dit niet even zoo goed zijn, alsof men eene vlieg, door middel van eene rots, wilde verpletteren?’
In dezen oogenblik wilde Frankrijk, door middel van Holland, eene poging doen tot het openen eener onderhandeling met Engeland, waarin de Koning op de volgende wijze betrokken werd: Sedert zijne komst te Parijs hield men niet op, hem te herhalen, dat de Keizer nimmer het oogmerk had gehad, om Holland met Frankrijk te vereenigen, dat deze voortdurende bedreigingen alleen als eene list moesten beschouwd worden, die ten doel had, om de Engelschen te noodzaken tot het intrekken hunner besluiten en om vrede te maken, uit vrees voor de aanmerkelijke vermeerdering van zeemagt, die Frankrijk zoude krijgen, wanneer het zich van Holland meester maakte; dat de Keizer zelfs niet eens Braband of Zeeland zoude nemen, hoezeer deze beide provincien zoo noodig voor de natuurlijke grensscheiding des rijks waren, dat hij, wel verre van dat, zelfs het groothertogdom Berg en de Hanzeesteden met Holland zoude vereenigen, dat dit al te zeer zigtbaar voor het belang des Konings en dat van Frankrijk was, dan dat hij daar onkundig van zoude zijn. Op de ongeloovigheid des Konings en op de talrijke aanmerkingen, die zulk eene hoop omverre wierpen, antwoordde champagny: dat men ook eene blinde gehoorzaamheid, ten aanzien der maatregelen van Frankrijk van de Hollan-
{==174==} {>>pagina-aanduiding<<}
ders vorderde, dat de Keizer beleedigd was, dat zijn broeder, die zijn werk was, andere grondstellingen wilde, en aldus eene andere staatkunde dan die des Keizers omhelsde, en dat hij daarvan niet zoude teruggebragt worden, of zich met Holland zoude verzoenen, voor dat de Koning onwederlegbare bewijzen gaf van deszelfs voornemen, om blindelings den wil en de staatkunde des Keizers te zullen volgen, dat als een eerst bewijs daarvan gevorderd werd, dat hij zich liet gebruiken tot eene krijgslist, en iemand naar Engeland moest zenden, om te zien, of men daar, door de bedreiging met de vereeniging, niet tot den vrede zoude neigen. Te dien einde lag men hem een voorschrift van eenen brief voor, welken hij aan zijne Ministers zoude schrijven, doch dit voorschrift verwierp hij met verontwaardiging, dewijl men hem daarbij wilde doen zeggen, dat hij overtuigd was van de nuttigheid dezer vereeniging enz. Ondertusschen, daar men hem verzekerde, dat het slechts eene list was, dat het noodig was aan de Engelschen te doen zien, dat deze vereeniging zonder den vrede onvermijdelijk was, besloot hij eindelijk, om in dien geest eenen brief aan zijne Ministers, mollerus en van der heim, te schrijven, welke aldus, op zijn bevel, den Heer labouchere, hoofd van het huis van hope en Comp., een' man van zeer veel verstand en oordeel, en wiens uitterlijk voorkomen en houding hem zeer deed onderscheiden, naar Engeland zonden. Deze nu voorzien van eene instructie van de beide hier bovengemelde Ministers, vertrok den 3den van

{==175==} {>>pagina-aanduiding<<}

den Briel, en kwam den 5den des avonds te Tarmouth, en vervolgens den 6den te Londen aan. Hij had verscheidene conferentien met den Markies van wellesley, welke hem antwoordde bij eene geschrevene nota, dat de toestand van Holland zeer veel belangstelling in Engeland veroorzaakte, doch dat desniettegenstaande Engeland deszelfs decreten omtrent de blokkade niet zoude intrekken, voor dat Frankrijk daarin voorging, daar die van Engeland niet anders dan als eene wedervergelding konden worden beschouwd enz.
De Koning, die, sedert zijne komst te Parijs, niets dan onaangenaamheden had ondervonden, en door alle bittere en smartelijke discussien was afgetobt, werd door eene zeer zware ziekte aangetast, die zelfs zijn leven in gevaar stelde: - ongelukkiglijk voor hem, hij herstelde.
Gedurende zijne ziekte kwam de Hollandsche Generaal suden, die door zijne Ministers was afgezonden, hem berigt geven, dat de Fransche Brabandsche armée al meer en meer Amsterdam begon te naderen, en vroeg hem, of men zich in staat van tegenweer moest stellen. De Koning zond hem terug, met bevel, om zich, zoo spoedig doenlijk, in staat van verdediging te stellen, en vooral te zorgen, dat men eenstemmig met de flottille handelde, daar deze alleen op eene nadrukkelijke wijze de linie van defensie voor Amsterdam konde begunstigen.
De staat der finantien was allerhagchelijkst en genoegzaam niet zonder gevaar. Hij Sanctioneerde al-
{==176==} {>>pagina-aanduiding<<}
dus op den 20sten Februarij de afgifte van ƒ6,000,000 aan recepissen ter betaling der meest dringende schulden. Deze recepissen moesten worden ontvangen als contant geld, bij de voorbetaling der grondlasten over het jaar 1810. Na den 12den Junij moesten zij ook in betaling worden aangenomen voor de andere impositien van den Staat, en die, welke op den 1sten Januarij 1811 nog in omloop waren, moesten tegen contant geld verwisseld worden.
Niet tevreden met de vernedering, welke men eenen Franschman en een land deed ondergaan, van hetwelk hij de genegenheid voor Frankrijk had herwonnen, of voor het minste zoude hebben herwonnen, wilde men nog, dat men een' zeer zware belasting op de renten der publieke schuld zoude leggen, dat is, met andere woorden gezegd, dat hij een nationaal bankroet maakte, dat hij de conscriptie invoerde, dezelfde wetten op de douanes als in Frankrijk daarstelde, even als dat land omtrent de regeling van den Adel handelde, en dat hij de Maarschalken afschafte. Nimmer zoude hij in het minste iets hebben toegegeven, wanneer hij niet volkomen overtuigd waren geweest, dat al deze vorderingen louter gezochte voorwendsels waren geweest, om, wanneer men weigerde aan dezelve te voldoen, met meer schijn van regt zich meester van Holland te kunnen maken, want men was alreeds tot die hoogte gekomen, dat men, als eene bijzondere gunst, beloofde, dat Holland deszelfs naam zoude behouden, mits een groot gedeelte lands aan Frankrijk werd afgestaan. Volkomen en innig overtuigd, dat

{==177==} {>>pagina-aanduiding<<}

Frankrijk zich volstrekt meester van Holland wilde maken, en dat slechts eene soort van kieschheid de terughoudende oorzaak was, dat men dit niet wilde doen op den oogenblik van het huwelijk des Keizers, wilde de Koning zelfs de voorwendsels vermijden. Hij stemde in alles toe, behalve in datgene, dat zoo geheel tegen zijn geweten en tegen zijne gevoelens streed, namelijk de conscriptie, het nationaal bankroet enz. Men herinnere zich, dat men op dien oogenblik het volgende lot van Frankrijk niet voorzien kon, daar deszelfs magt en roem elken dag vermeerderden, en dat men met ieder mogt veronderstellen, dat, zoo Frankrijk zich meester van Holland maakte, dir voor altijd zoude zijn, men konde immers het lot van Polen en van Venetie niet uit het oog verliezen. Dien ten gevolge trok hij de erkenning van den ouden Adel in Holland in, en hij schafte de maarschalken af. Maar terwijl de Hollanders, en elk een die niet bekend was met den bijzonderen toestand van Holland, ten aanzien van Frankrijk zich veelligt verontwaardigde wegens de zwakheid en verblindheid des Konings, was hij noch zwak noch verblind, en hij offerde aan zijn nieuw vaderland misschien meer op dan hem vergund was te doen. Men moet den staat van zaken in al derzelver bijzonderheden wel kennen, om een goed oordeel over dezelve te vellen, en zie daar de reden, waarom men eene geschiedenis, eenigen tijd nadat dezelve is voorgevallen, (at a distance) moet beschrijven, of voor het

{==178==} {>>pagina-aanduiding<<}

minst moet dezelve geschreven worden door iemand, die het meeste belang bij dezelve heeft gehad, en eene volkomene kennis daarvan heeft, daarom moet men ook niet te voorbarig zijn met het beoordeelen der Gouvernementen, men moet wachten, tot dat de tijd en eene volkomene kennis van derzelver omstandigheden ons, om zoo te spreken, in den stand gebragt hebben, waarin zij zich toenmaals bevonden.
De Koning deed aldus den titel van Maarschalk door dien van Generaal en Admiraal vervangen, en op den 13den Februarij vernietigde het Wetgevend Ligchaam de wet op den constitutionelen adel, die in de maand October bevorens was aangenomen.
Het is onmogelijk, om te beschrijven, wat hij, gedurende zijn verblijf te Parijs, te lijden had; en aan de andere zijde zag hij met grievende smart, hoe de Keizer vermaak scheen te scheppen, om de grondslagen van zijn eigen werk te ondermijnen, het te verzwakken, deszelfs dierbaarste belangen te benadeelen, terwijl hij meende daardoor zijn stelsel te zullen versterken.
‘Wanneer gij den tegenwoordigen staat van Frankrijk wilt bevestigen,’ schreef hij aan den Keizer, toen hij zich in Parijs bevond, ‘en den vrede ter zee wilt verkrijgen, of wel met een goed gevolg Engeland wilt aangrijpen, dan is het niet door zoodanige maatregelen, niet door het blocus, dat gij daartoe komen zult; het is niet door het vernielen van een koningrijk, dat

{==179==} {>>pagina-aanduiding<<}

gij zelf geschept hebt; het is niet door uwe bondgenooten te verzwakken, en noch hunne heiligste regten, noch de eerste grondbeginselen der billijkheid te eerbiedigen - maar integendeel door Frankrijk te doen beminnen, door uwe bondgenooten, op welken gij, als zijnde uwe broeders, kunt rekenen, te bevestigen en te versterken. De vernietiging van Holland zal, wel verre van een middel te zijn, om Engeland te benadeelen, hetzelve veeleer van de rijkdommen en de nijverheid der Hollanders, die zich derwaarts zullen begeven, verzekeren - er zijn slechts drie middelen, om Engeland gevoelig te kunnen treffen. Deze zijn: of zich meester te maken van deszelfs Oost-Indiesche bezittingen, of eene landing op deszelfs kusten, of door Ierland te bemagtigen en dit land alzoo van Engeland af te scheiden. De twee eerste middelen, hoezeer de krachtdadigsten, zijn onuitvoerlijk zonder eene genoegzame zeemagt, doch ik verwonder mij, dat men zoo gemakkelijk van het laatste middel heeft afgezien; dit middel is oneindig zekerder, om den vrede op goede voorwaarden te verkrijgen, dan het stelsel van zich zelven en zijne vrienden te benadeelen, met oogmerk, om daardoor zijnen vijand nog meer nadeel toe te brengen.’
De Keizer sloeg geen de minste acht op deze juiste aanmerking; maar hij konde met zijnen broeder, dien hij als vijand behandelde, alles doen, wat

{==180==} {>>pagina-aanduiding<<}

hij wilde, terwijl deze niet ophield, om Frankrijk te beschouwen als de natuurlijke bondgenoot en het steunpunt van Holland en deszelfs Gouvernement. Gedurende de drie maanden Januarij, Februarij en Maart, zoowel door regtstreeksche als zijdelingsche aanvallen, om van Holland af te zien, gekweld wordende, gedrongen door de behendigste middelen en de listigste redeneringen, zelfs door hen, in welken hij het meeste vertrouwen stelde, bleef hij echter volstandig alles wederstaan, en hij vertrouwde, dat zijn roem en de oplossing van het vraagstuk alleen daarin bestond, om zich door niets hoegenaamd te laten ontmoedigen en naar Holland terug te keeren, om het even op welk eene wijze. Het voorbeeld van Polen en Venetie zweefde hem onophoudelijk voor den geest, en hij zeide tot zich zelven: ‘Alles kan hersteld worden, wanneer Holland slechts, onder welk eene gedaante het ook zij, den algemeenen vrede mag bereiken; doch wanneer het eenmaal is uitgewischt van de lijst der natiën, dan is het voor altijd verloren. Wanneer Polen eenmaal weder herleven mogt, dan zal het zijn, omdat Europa er belang bij heeft, om zich tegen de collossale magt van het Noorden te versterken, vanwaar al de volken gekomen zijn, die het Zuiden overstroomd hebben; doch wie zal toch ook eenige belangstelling voor Holland of Venetie koesteren?’
De Ministers, waarvan wij gesproken hebben, de Hertog van cadore, en de Maarschalk verhuell, brag-
{==181==} {>>pagina-aanduiding<<}
ten het hunne toe, om den Koning in deze gedachte te versterken door hunne onderhandelingen, en hunnen aandrang, hetzij welgemeend, hetzij zij zijne geheime oogmerken doorgrondden en zijdelings daarop wilde werken. De Heer roëll oordeelde volkomen wel over den staat der zaken. Hij had, door een enkel woord, den Koning kunnen beletten, om de verdeeling van Holland te onderteekenen, doch hij deed niet genoeg, om hem daarvan terug te houden, hoezeer hij er het diepste leedwezen over gevoelde. Hij vreesde den toorn des Keizers, bij welken hij als een Anti-Franschman was afgeschilderd, dat wil zeggen: een goed Hollander. Het is waar, dat de Staatkunde van dien tijd van dien aard was, dat zij de verstandigste hoofden op den hol konde brengen. (Dat men mij deze uitdrukking vergunne.) De Maarschalk verhuell wilde Maarschalk van Frankrijk zijn, en zich gelijkstellen met die Maarschalken, die zich met roem en likteekens overladen hadden, uit hoofde van zijne luisterrijke doch eenige daad van kaap Guinez. Hij had uit het oog verloren, dat de Keizer hem van Scheeps-Luitenant tot Admiraal had verheven, ten einde hem tot een creatuur van Frankrijk te maken. Aldus was verhuell, mogelijk zonder dat hij het wist, niets anders dan een werktuig in de hand van den Hertog van cadore, in plaats van Ambassadeur van Holland te zijn. Roëll werd gadegeslagen, hij was ontevreden, had eenen tegenzin in alles opgevat, hij voorzag den val van zijn

{==182==} {>>pagina-aanduiding<<}

vaderland en wist niet wat hij zoude zeggen. De Keizer behandelde nu zijnen broeder als eenen onderdaan, dan als eenen vreemdeling en dan weder als eenen vijand - hierover zal men uit de volgende stukken kunnen oordeelen.



Brief van den Keizer aan den Koning.

‘Mijnheer mijn broeder! Ik heb den brief van Uwe Majesteit ontvangen; zij verlangt, dat ik haar mijne oogmerken omtrent Holland doe kennen; dit zal ik openhartig doen. Toen Uwe Majesteit den troon van Holland beklom, was er een gedeelte der Hollanders, dat eene vereeniging met Frankrijk verlangde; de achting, welke ik voor deze brave natie, door het lezen van derzelver geschiedenis, had opgevat, deden mij wenschen, dat dit land zijnen naam en zijne onafhankelijkheid behield. Ik zelf ontwierp deszelfs constitutie, waarop de troon van Uwe Majesteit gevestigd was, en ik plaatste Uwe Majesteit op dezelve. Ik hoopte, dat Uwe Majesteit, onder mijne besturing opgevoed zijnde, altijd die gehechtheid voor Frankrijk zoude blijven koesteren, die de natie het regt heeft, om van hare kinderen, en zoo veel te meer van hare Vorsten, te vorderen. Ik hoopte, dat Uwe Majesteit, in de school mijner Staatkunde onderwezen zijnde, zoude gevoeld hebben, dat Holland, hetwelk door mijn volk was overwonnen, zijne onafhankelijkheid aan de edelmoedigheid des Franschen

{==183==} {>>pagina-aanduiding<<}

volks te danken had. (*) Dat Holland, zwak, zonder bondgenooten, zonder leger, weder overwonnen zoude en moeten worden, zoodra als het zich regtstreeks tegen Frankrijk aankantte. Dat het dus zijne Staatkunde niet van de mijne moest afscheiden - en eindelijk, dat Holland door zijne tractaten aan mij verbonden was. Ik hoopte dus, door eenen Prins van mijn bloed op den troon van Holland te plaatsen, dat ik het middel gevonden had, om de belangen der beide Staten overeen te brengen en dezelven tot een punt, tot een algemeen belang te hebben vereenigd in den haat tegen Engeland, en ik was er trots op, dat ik aan Holland gegeven had hetgeen het behoefde, zoo als ik door mijne acte

{==184==} {>>pagina-aanduiding<<}

van mediatie Zwitserland het noodige had gegeven. Doch weldra ontdekte ik, dat ik mij met eene ijdele hoop gevleid had, dat ik in mijne verwachting bedrogen was. Toen Uwe Majesteit den troon van Holland beklom, heeft dezelve vergeten Franschman te zijn, en heeft zelfs alles gedaan wat mogelijk was, derzelver kieschheid en geweten gepijnigd, om zich te overtuigen van Hollander te zijn. - De Hollanders, welke Frankrijk waren toegedaan, zijn veronachtzaamd en vervolgd, zij, die Engeland gediend hebben, zijn voorgetrokken. - De Franschen, van den Officier tot aan den soldaat, zijn verjaagd of miskend, en ik heb de smart moeten ondervinden, te zien, dat de naam van Franschman, in Holland, onder de regering van eenen Prins van mijn bloed aan de schande was blootgesteld. Ondertusschen draag ik den roem, de eer en de achting van den Franschen naam in mijn hart, ik heb dezelven op de punten der bajonetten mijner soldaten weten te handhaven, en noch aan Holland, noch aan niemand, wie het ook zij, voegt het, om dezelven straffeloos aan te tasten. De aanspraken, die Uwe Majesteit aan derzelver natie gedaan heeft, hebben de kenmerken van eene verkeerde stemming gedragen; men vindt daarin niets anders dan toespelingen op Frankrijk, in plaats van het voorbeeld te geven om het verledenen te vergeten, wordt men door deze aanspraken daaraan onophoudelijk herinnerd,

{==185==} {>>pagina-aanduiding<<}

waardoor de geheime gevoelens en de driften der vijanden van Frankrijk gestreeld worden. En ondertusschen, waarover toch beklagen zich de Hollanders? zijn zij niet door onze wapenen overwonnen? zijn zij niet hunne onafhankelijkheid aan de edelmoedigheid van mijn volk verschuldigd? moesten zij niet veeleer de edelmoedigheid van Frankrijk zegenen, dat steeds zijne douanes en zijne rivieren voor den koophandel heeft opengelaten, dat zich alleen van zijne overwinning heeft bediend om hen te beschermen, en dat tot op dezen oogenblik van deszelfs magt geen ander gebruik heeft gemaakt, dan om derzelver onafhankelijkheid te bevestigen? Wie heeft dan het honende gedrag van uwe Majesteit jegens de natie, en de beleedigingen, mij aangedaan, kunnen regtvaardigen? Gij moet begrijpen, dat ik mij van mijne voorgangers niet afzonder, en dat van cloris af, tot op het committé van algemeen welzijn toe, ik mij zelven verantwoordelijk voor allen stel, en dat het nadeelige, dat men van de Gouvernementen, die het mijnen zijn voorafgegaan, zegt, door mij wordt beschouwd als met oogmerk gedaan te zijn om mij te beleedigen. Ik weet, dat het bij sommige lieden de gewoonte is geworden, om mij te prijzen, en Frankrijk te laken; doch zij, die Frankrijk niet beminnen, beminnen ook mij niet, en zij, die kwaad van mijn volk spreken, beschouw ik als mijne grootste vijanden. Al had ik geene andere reden

{==186==} {>>pagina-aanduiding<<}

van ontevredenheid dan die, dat ik weet hoedanig den naam van Franschman in verachting bij de Hollanders is geraakt, dan zoude de regten van mijne kroon mij magtigen, om den oorlog te verklaren aan eenen Souverein, mijnen nabuur, in wiens Staten men zich veroorlooft om mijn volk te beleedigen. - Doch ik heb dit echter niet gedaan.’
‘Doch Uwe Majesteit heeft zich ten aanzien van mijn karakter bedrogen; gij hebt u een verkeerd denkbeeld van mijne goedheid en van mijne gevoelens jegens u gemaakt; gij hebt alle tractaten, die gij met mij gemaakt hebt, verkracht. Gij hebt uwe eskaders doen onttakelen, uwe matroozen afgedankt, uwe legers ontvolkt, zoodanig, dat Holland zich zonder land- of zeemagt bevindt, even als of de pakhuizen met koopwaren, de kooplieden en de kantoorbedienden eene mogendheid konden bevestigen. Dit vormt eene rijke maatschappij, doch er bestaat geen Koning zonder finantiën, zonder de middelen, om zijne legers voltallig te houden en zonder vloot.’
‘Uwe Majesteit heeft meer gedaan. Gij hebt gebruik gemaakt van de gelegenheid, dat ik op het vaste land de handen vol had, om de betrekkingen tusschen Engeland en Holland op nieuw te laten aanknoopen, en de wetten op de blokkade te verkrachten, die toch, het eenige middel zijn, om deze mogendheid nadeel toe te brengen. Ik heb u mijne ontevredenheid over

{==187==} {>>pagina-aanduiding<<}

zoodanig een gedrag betoond door u Frankrijk te ontzeggen, en ik heb u doen gevoelen, dat ik zelfs zonder de hulp mijns legers en alleen door den Rijn, de Wezer, de Schelde en de Maas voor Holland te sluiten, hetzelve in eene hagchelijkere omstandigheid bragt dan wanneer ik het den oorlog had verklaard, en dat ik hetzelve afsloot en konde vernietigen.’
‘Dit gevoelde men in Holland; Uwe Majesteit heeft mijne edelmoedigheid ingeroepen, mijne broederlijke gevoelens opgewekt, mij beloofd van gedrag te veranderen. Ik dacht, dat deze waarschuwing voldoende zoude geweest zijn. Ik heb het verbod aan mijne do uanes opgeheven, doch weldra keerde Uwe Majesteit tot derzelver stelsel terug. Het is waar, dat ik mij toen te Weenen bevond en dat ik in eenen moeijelijken oorlog was ingewikkeld. Alle Amerikaansche schepen, die zich voor de Hollandsche havens vertoonden, heeft Uwe Majesteit laten binnen komen, terwijl zij uit de Fransche havens werden geweerd. Ik ben dus voor de tweedemaal genoodzaakt geweest, om den doorvoer voor Holland te sluiten. In waarheid, het was moeijelijk, om eene meer openlijke oorlogsverklaring te doen. In dien toestand van zaken konden wij ons beschouwen als wezenlijk in oorlog te zijn. In mijne aanspraak aan het Wetgevend Ligchaam heb ik mijne ontevredenheid doen blijken, en ik wil het u niet verbergen, dat mijn voornemen is, om Holland met

{==188==} {>>pagina-aanduiding<<}

Frankrijk te vereenigen als eene aanvulling van mijn grondgebied, als den zwaarsten slag, dien ik immers aan Engeland zouden kunnen toebrengen, en als mij ontheffende van de onophoudelijke beleedigingen, die mij door de drijvers van uw kabinet worden aangedaan. In het wezen van de zaak, de monden van den Rijn en van de Maas moeten mij toebehooren, het stelsel van Frankrijk, dat de oevers van den Rijn onze grondscheiding moet zijn, is een grondstelsel. Uwe Majesteit schrijft mij in haren brief van den 17den, dat gij zeker zijt, om alle betrekkingen met Engeland te kunnen doen ophouden, dat gij finantiën, vloten, legers kunt hebben, dat gij de grondbeginselen van de constitutie zult herstellen en geen het minste voorregt aan den adel zult geven, de Maarschalken zult afschaffen, hetwelk waarlijk eenen belagchelijken titel is en weinig voegt voor eene Mogendheid van den tweeden rang, eindelijk, dat gij de bewaarplaatsen van koloniale koopwaren zult doen aanhalen, als mede alles, hetwelk met Amerikaansche schepen is binnen gebragt en niet in uwe havens had behooren binnen te komen. Ik verbeeld mij, dat Uwe Majesteit verbindtenissen wil aangaan, die zij niet zal kunnen nakomen, en dat de vereeniging van Holland met Frankrijk daardoor slechts zal worden uitgesteld. Ik erken, dat ik niet meer belang heb in het vereenigen met Frankrijk van den regteroever des Rijns, dan ik heb, om

{==189==} {>>pagina-aanduiding<<}

het Groot-Hertogdom Berg en de Hanzeesteden daarmede te vereenigen. Ik kan dus aan Holland den regter Rijn-oever laten, en ik zal het, verbod, aan mijne douanes gegeven, opheffen; mits dat de bestaande tractaten, welke vernieuwd zullen worden, door u worden opgevolgd. Zie hier mijnen wil:
1o. ‘Een verbod tegen alle gemeenschap en allen handel met Engeland.’
2o. ‘Eene vloot van veertien linieschepen, zeven fregatten en zeven brikken of corvetten, allen gewapend en bemand’
3o. ‘Eene landmagt van vijf en twintig duizend man.’
4o. ‘Afschaffing der Maarschalken.’
5o. ‘Vernietiging van alle voorregten van den Adel, die tegenstrijdig zijn aan de constitutie, die ik gegeven en gewaarborgd heb.’
‘Uwe Majesteit zal op deze gronden kunnen doen onderhandelen met den Hertog van Cadore en door middel van uwen Minister, doch gij kunt zeker zijn, dat, bij het binnenloopen van de eerste paketboot of het eerste schip in eene der havens van Holland, het verbod aan de douanes hernieuwd zal worden; dat ik, bij de eerste hoon, die mijne vlag wordt aangedaan, den Hollandschen Officier, die zich veroorloven zal mijnen adelaar te beleedigen, gewapenderhand zal doen gevangen nemen, en aan den grooten mast doen ophangen. Uwe Majesteit zal in mij eenen

{==190==} {>>pagina-aanduiding<<}

broeder vinden, zoodra ik in u eenen Franschman vind, doch zoo gij de gevoelens vergeet, die u aan het algemeene vaderland verbinden, zult gij niet kwalijk gelieven te nemen, dat ik de gevoelens, welke de natuur aan ons beiden heeft opgelegd, ook uit het oog zal verliezen.’
‘Om alles wat gezegd is in weinige woorden te bevatten: de vereeniging van Holland met Frankrijk is hetgeen het nuttigst voot Frankrijk, voor Holland en voor het vaste land zoude zijn, en het meeste nadeel aan Engeland zoude toebrengen. Deze vereeniging kan geschieden bij schikking of met geweld. Ik heb grieven genoeg tegen Holland om het den oorlog te verklaren; - doch ik zal geene zwarigheden maken om in eene schikking te treden, waarbij de grensscheiding van den Rijn aan mij worde afgestaan, en waarbij Holland zich verbindt, om de bovenstaande voorwaarden te vervullen.’
Uw toegenegen broeder.


(Geteekend) napoleon,


Te Trianon, den 21 December 1809.
Deze brief verspreidde een nieuw licht over de voorgewende klagten tegen Holland en den Koning. Wanneer Frankrijk edelmoedig jegens Holland was, dan betaalde laatstgenoemde land deze edelmoedigheid duur genoeg. Men deed de buitensporigste vorderingen, en dewijl Holland, dezelve niet konde

{==191==} {>>pagina-aanduiding<<}

voldoen, had Frankrijk altijd een voorwendsel gereed om het aan te vallen, door bij te brengen, dat het niet aan deszelfs verbindtenissen had voldaan.
Het zal den lezer niet ontgaan, dat er eene groote tegenstrijdigheid bestaat in de wijze, waarop men den Koning in dezen brief behandelt, en die op welke in den volgenden van hem gesproken wordt. Ondertusschen werden beiden in hetzelfde tijdvak, dat de Koning zich in Parijs bevond, en gedurende de onderhandelingen over de zaken van Holland geschreven. In den voorgaanden brief heeft men eenen koelen en gedwongen beleefden toon, welke dadelijk aan hem gerigt was, kunnen opmerken. In het volgende stuk, dat aan de Hollanders gerigt was, en zelfs aan zijne Ministers, zal men zien, dat men er zijn werk van maakte, om hem te beschouwen en te doen beschouwen als een Fransch onderdaan.



Nota van den Minister van Buitenlandsche

Zaken aan Mijnheer den Baron de roëll,

Minister van Buitenlandsche Zaken van Holland.

‘De ondergeteekende, Minister van Buitenlandsche Zaken van Frankrijk, is gelast van aan Zijne Excellentie, den Heere Baron de roëll, Minister van Buitenlandsche Zaken van Holland, de bepalingen te kennen te geven, waartoe de toestand van Europa Zijne keizerlijke en konink-
{==192==} {>>pagina-aanduiding<<}
lijke Majesteit verpligten. Wanneer deze bepalingen van dien aard zijn, dat dezelve tegen den wensch van Holland mogten inloopen, zal dit, zonder twijfel, den Keizer leed doen, daar hij dezelve niet dan met tegenzin moet nemen, doch het onverbiddelijk noodlot, dat alles in deze wereld regelt, en hetwelk wil, dat de menschen door de gebeurtenisten worden medegesleept, verpligt Zijne Majesteit, om met eenen vasten tred die maatregelen te volgen, waarvan hem de noodzakelijkheid zoo klaarblijkelijk bewezen is, zonder zich in het minst, door tusschenkomende omstandigheden van een ander belang, daarvan terug te laten brengen.’
‘Toen Zijne keizerlijke en koninklijke Majesteit eenen van derzelver broeders op den troon van Holland plaatste, konde dezelve niet voorzien, dat Engeland immer het grondstelsel van eenen eeuwigdurenden oorlog openlijk zoude hebben durven proclameren, en dat het, om dezen oorlog te kunnen volhouden, de grondbeginselen, die het bevel van den Raad van November 1807 hebben voorgeschreven, tot grondslag van deszelfs gedrochtelijke wetgeving zoude aannemen. Tot aan dien tijd werd, zonder twijfel, deszelfs regt op de zee door Frankrijk bestreden en door onzijdige Mogendheden verworpen. Doch Engeland sloot toen nog niet alle zeevaart uit en liet nog eene soort van onafhankelijkheid aan de Zeemogendheden over. Er was toen weinig kwaads

{==193==} {>>pagina-aanduiding<<}

voor de algemeene zaak in gelegen, dat Holland met Engeland handel dreef, hetzij door de tusschenkomst van anderen, hetzij door zich van hunne vlaggen, te bedienen. Marseille, Bourdeaux en Antwerpen genoten hetzelfde voorregt. Engeland moest toen nog Amerika, Rusland, Pruissen, Zweden, en Denemarken ontzien, en deze natiën vormden eerne soort van verband tusschen de volken, welke door de zee vaneen gescheiden worden.’
‘De vierde coalitie heeft dezen staat van zaken vernietigd, het was Engeland gelukt Rusland, Pruissen en Zweden tegen Frankrijk de wapenen te doen opvatten, het was toen niet meer verpligt diezelfde omzigtigheid in het oog te houden, en toen misbruik makende van woorden en zaken, deed het zijne vordering gelden om alle regten der onzijdigen te doen zwijgen, door middel van een enkel decreet van blokkade. De Keizer is daardoor genoodzaakt geworden, om gebruik te maken van het regt van wedervergelding. En bij deszelfs intrede in Berlijn heeft hij op de blokkade van Frankrijk geantwoord door eene verklaring van blokkade der Britsche eilanden. De onzijdigen, en voornamelijk de Amerikanen, vroegen opheldering wegens dezen maatregel, en men antwoordde aan dezelven, dat, daar het ongerijmde stelsel van eenen geheelen Staat te blokkeren eene ongeoorloofde overheersching was, de Keizer zich zoude bepalen,

{==194==} {>>pagina-aanduiding<<}

om den Engelschen handel op het vaste land te beperken en te verhinderen, de onzijdige vlag op zee zoude geëerbiedigd worden, dat zijne oorlogschepen noch kapers de zeevaart der onzijdige Mogendheden hinderlijk zouden zijn, en dat het decreet niet anders dan op het vaste land zoude gehandhaafd worden, doch de uitvoering daarvan, die het noodzakelijk maakte om de havens van Holland voor den Engelschen handel te sluiten, hinderde de belangen des koophandels van het Hollandsche volk en deszelfs oude gewoonten; dit was de eerste bron der geheime tegenkanting, die tusschen Frankrijk en Holland begon te ontstaan. Van dien oogenblik zag Zijne keizerlijke en koninklijke Majesteit met leedwezen, dat de Koning van Holland zich weldra in eenen tweestrijd zoude bevinden met de pligten, die hij aan den keizerlijken troon verschuldigd is en den handelgeest van de Hollandsche natie. Ondertusschen oefende Zijne Majesteit geduld en sloot de oogen, daar hij van de weldaden der gebeurtenissen eene of andere gunstige tusschenkomende zaak verwachtte, die zijnen broeder uit dezen onaangenamen toestand zoude kunnen redden.’
‘Middelerwijl had de vrede van Tilsit plaats. De Keizer van Rusland, verontwaardigd zoowel wegens den hoon, door de Engelschen, zijne vlag aangedaan, terwijl hij voor hen den oorlog voerde, als wegens den afschuwelijken aanval op

{==195==} {>>pagina-aanduiding<<}

Koppenhage, maakte nu met Frankrijk eene gemeene zaak.’
‘Frankrijk hoopte nu, dat Engeland eindelijk zoude zien hoe nutteloos het was dezen worstelstrijd langer te doen voortduren, en dat hetzelve in schikkingen zoude willen treden; doch deze hoop werd weldra verijdeld. Engeland, even als of de expeditie op Koppenhage hetzelve alle schaamte ontnomen had, en alle terughouding deed ophouden, ontsluijerde toen zijne oogmerken en maakte deszelfs bevel van den Raad van November 1807 bekend; eene willekeurige en gewelddadige acte, die geheel Europa heeft verontwaardigd. Door deze acte regelde Engeland welke koopwaren de schepen van onzijdige natiën zoude mogen vervoeren; het lag dezelve de verpligting op, om deszelfs havens aan te doen, alvorens zich naar hunne bestemming te begeven, en onderwierp dezelve aan het betalen van eene belasting. Op deze wijze maakte het zich meester van de algemeene zeevaart, zonder eene eenige Zeemogendheid als onafhankelijk te erkennen, het maakte zich alle volken cijnsbaar, onderwierp hen aan zijne wetten, door hun niet te vergunnen handel te drijven, dan tot deszelfs voordeel en zijne inkomsten te vestigen op de nijverheid der natiën en de voortbrengsels van hun grondgebied, en verklaarde zich alleen heerscher op de zee, waarover het beschikte, zoo als elk Gouvernement beschikt over de rivieren,

{==196==} {>>pagina-aanduiding<<}

die door zijn eigen land stroomen. Op het beschouwen van zulk eene wetgeving, die niet anders was dan het proclameren van eene algemeene souvereiniteit, en die het regtsgebied van het Engelsch Parlement over den ganschen aardbol uitstrekte, gevoelde de Keizer, dat hij verpligt was, om tot een uiterste te komen, en dat hij alles in het werk moest stellen, veeleer dan te dulden, dat de geheele wereld zich onder een aan dezelve opgelegd juk zoude moeten krommen. Hij nam dus, te Milaan zijnde, een besluit, hetwelk de schepen, die de door Engeland opgelegde belasting betaalden, als gedenationaliseerd verklaarde. De Amerikanen, zich bedreigd ziende van op nieuw onder het Engelsche juk gebragt te zullen worden en hunne zoo roemrijk verkregene onafhankelijkheid te zullen verliezen, legden een algemeen embargo op al hunne schepen zagen van alle zeevaart en koophandel af, en offerden aldus hunne tegenwoordige belangen op aan hetgeen het belang van alle tijden is - de handhaving hunner onafhankelijkheid.’
‘De goede gevolgen van deze groote maatregelen hingen bovenal af van derzelver uitvoering in Holland, dan Holland integendeel zettede hetzelve hinderpalen in den weg, het bleef voortgaan met deszelfs handel op Engeland. Alle klagten van Frankrijk te dezen opzigte waren zonder vrucht. Zijne keizerlijke en koninklijke Majesteit

{==197==} {>>pagina-aanduiding<<}

zag zich gedwongen, om zijne toevlugt te nemen tot gestrenge maatregelen, die deszelfs ontevredenheid bewezen. Tweemalen zijn de Fransche douanes voor Holland gesloten geworden, in dezen oogenblik zelven zijn zij gesloten, zoodat Holland geene de minste wettige gemeenschap met de volken van het vaste land heeft, en de Keizer heeft besloten, om zijne tolkantoren op de grenzen niet weder te zullen openen voor dat de omstandigheden veranderd zijn, want in waarheid, dit zoude even zoo goed zijn, als dat men dezelven voor den Engelschen handel opende. De Hollandsche natie, wel verre van het patriotismus van Amerika te volgen, schijnt in al deze omstandigheden alleen geleid geweest te zijn door het ellendig belang des koophandels.’
‘Van eene andere zijde ziet Frankrijk Holland zonder eenige middelen om den oorlog te voeren en bijna buiten staat tot deszelfs eigen verdediging. Het heeft geene vloot. De zestien schepen, welke het moest hebben, liggen onttakeld; het is zonder veerkracht. Bij de laatste expeditie van Engeland was de belangrijke stad Veere noch geproviandeerd, noch gewapend, en heeft geenen den minsten wederstand geboden. De zoo zeer belangrijke post het fort Bath, waarvan de gevolgen van zoo vele gebeurtenissen konden afhangen, is verlaten geworden zes uren voor dat de vijandelijke voorposten hetzelve naderden. Zonder leger, zonder douanes, men zoude zelfs kunnen zeggen zonder vrienden of bondgenooten, zijn

{==198==} {>>pagina-aanduiding<<}

de Hollanders niets anders dan eene vereeniging van kooplieden, bezield door het belang van hunnen handel, en aldus eene rijke, nuttige en eerbiedwaardige compagnieschap uitmakende, doch geene natie.’
‘Zijne keizerlijke en koninklijke Majesteit wenscht den vrede met Engeland. Dezelve heeft te Tilsit pogingen gedaan, om daartoe te komen, doch dezelve waren zonder vrucht, en die, welke de Keizer te Erfurt met deszelfs bondgenoot, den Keizer van Rusland, beraamde, hebben geen beter gevolg gehad. De oorlog zal dus van langen duur zijn, dewijl alle pogingen, om tot den vrede te komen, nutteloos zijn geweest. De voorslag zelf, om Commissarissen naar Morlaix te zenden, ter onderhandeling over het uitwisselen van krijgsgevangenen, is, hoezeer door Engeland zelven gedaan, zonder gevolg gebleven, toen men begon te vreezen, dat dezelve toenadering zoude kunnen veroorzaken. Engeland, dat zich bij deszelfs bevel van November 1807 de algemeene heerschappij aanmatigt, en het stelsel van eenen eeuwigdurenden oorlog heeft aangenomen, heeft alles verbroken. Wanneer dus de verandering, die onlangs in het Engelsch Ministerie heeft plaats gehad, geene verandering in de grondbeginselen van Engeland te weeg brengt, hetgeen zeer gemakkelijk te ontdekken zal zijn door middel van de aanspraken, die bij het nieuwe Parlement gedaan zullen worden, wanneer hetzelve blijft voortgaan met in het stelsel van eenen eeuwigdurenden

{==199==} {>>pagina-aanduiding<<}

oorlog en de algemeene heerschappij te volharden, en het bevel van den Raad te blijven handhaven. Dan is de ondergeteekende gelast, om aan het Hollandsch Ministerie en aan de Hollandsche natie te verklaren, dat de tegenwoordige toestand van Holland onovereenkomstig is met de omstandigheden, waarin het nieuwe stelsel, door Engeland aangenomen, Frankrijk en het gansche vaste land gebragt hebben. Dien ten gevolge heeft zijne keizerlijke en koninklijke Majesteit zich voorgenomen:
1o. ‘Om den Prins van zijn bloed, dien hij op den troon van Holland geplaatst heeft, tot zich terug te roepen. De eerste pligten van eenen Franschen Prins, die in de erfopvolgende linie van de Franschen kroon geplaatst is, moeten aan deze kroon gewijd zijn. Alle andere pligten moeten zwijgen, wanneer zij tegenstrijdig aan dezen zijn. De eerste pligten van elken Franschman, in welke omstandigheden het lot hem ook geplaatst heeft, behooren aan zijn vaderland geheiligd te zijn.’
2o. ‘Om al de uitgangen van Holland en al deszelfs havens door Fransche troepen te doen bezetten, even zoo als dezelve bezet zijn geweest sedert de overwinning van dat land in 1794, tot op den oogenblik, dat Zijne Majesteit alles had gedacht overeen te brengen door den Hollandschen troon daar te stellen.’
3o. ‘Om alle middelen in het werk te stellen, zonder zich door eene eenige overweging daarvan

{==200==} {>>pagina-aanduiding<<}

terug te doen houden, om Holland in het stelsel van het vaste land te doen treden en om deszelfs havens en kusten eens vooral te ontrukken aan die administratie, die de havens van Holland tot de voornaamste bewaarplaatsen van Engeland, en de meeste Hollandsche kooplieden tot begunstigers en agenten van den Engelschen koophandel, hebben gemaakt.’
(Geteekend) De Hertog van Cadore.


Parijs, den 24sten Januarij 1810.
De oogenblik, dat het huwelijk des Keizers zoude voltrokken worden, naderde. Men drong den Koning van alle zijden en op alle wijzen; men trok, zoo te zeggen, den kring van popilius om hem, door hem het traktaat vari den 16den Maart ter ratificatie aan te bieden. Deze acte, die veeleer eene capitulatie was, werd door den Keizer opgegeven, door verhuell geteekend, en voorwaardelijk door den Koning geratisiceerd, die er deze woorden bijvoegde: Zoo veel als mogelijk. Zie hier den inhoud:

1o. ‘Tot dat het Britsche Gouvernement op eene plegtige wijze zal hebben afgezien van de bepalingen, begrepen in het bevel van den Raad van het jaar 1807, is alle handel, hoe ook genaamd, tusschen de Engelsche en Hollandsche havens verboden. Wanneer er licences kunnen afgeven worden, zullen alleen die, welke in

{==201==} {>>pagina-aanduiding<<}

naam van den Keizer worden verleend, kunnen gelden.’
2o ‘Een corps troepen van achttien duizend man, waaronder drie duizend man kavallerie, en bestaande uit zes duizend Franschen en twaalf duizend Hollanders zal geplaatst worden aan al de monden der rivieren, benevens ambtenaren van de Fransche douanes, om te waken voor de nakoming van het voorgaande artikel.’
3o ‘Deze troepen zullen onderhouden, gevoed en gekleed worden door het Hollandsche Gouvernement.’
4o ‘Elk schip, hetwelk in overtreding van het eerste artikel, op de kust van Holland, door een Fransch oorlogschip of kaper genomen wordt, zal voor goeden prijs verklaard worden. In geval van twijfeling zal daaromtrent niet dan door Zijne Majesteit den Keizer kunnen beslist worden.’
5o ‘De bepalingen, in de bovenstaande artikelen vervat, zullen ingetrokken worden, zoodra Engeland op eene plegtige wijze, het bevel van den Raad van 1807 zal hebben ingetrokken, en van dien oogenblik af aan zullen de Fransche troepen Holland verlaten, en hetzelve het genot laten van deszelfs volkomene onafhankelijkheid.’
6o ‘Daar het een constitutioneel grondbeginsel in Frankrijk is, dat de Thalweg van den Rijn de grensscheiding van het Fransche keizerrijk is, en daar de werven van Antwerpen geheel openliggen en gevaar loopen wegens de tegenwoordige

{==202==} {>>pagina-aanduiding<<}

grensscheiding der beide Staten. Staat Zijne Majesteit de Koning van Holland aan Zijne Majesteit den Keizer van Frankrijk en Koning van Italie af: Hollandsch Braband, geheel Zeeland, daaronder begrepen het eiland Schouwen en het gedeelte van Gelderland, dat aan den linkeroever van den Waal ligt, zoodat de grensscheiding tusschen Frankrijk en Holland voortaan zal wezen, den Thalweg van het fort de Schenken, en latende ter linkerzijde liggen: Nijmegen, Bommel, Woudrichem, vervolgens de voornaamste arm van de Merwede, die zich in het Biesbosch uitstort, waardoor de linie van grensscheiding zal loopen, zoo als het Hollandsch Diep en het Volkerak, en naar zee loopende over Bieningen of Grevelingen, het eiland Schouwen ter linkerzijde latende liggen.’
7o. ‘Al de provincien, door het voorgaande artikel afgestaan, zullen vrij zijn van alle schulden, die niet voor derzelver bijzonder belang zijn aangegaan, door derzelver administratie zijn goedgekeurd en op derzelver grondgebied zijn gevestigd.’
8o. ‘Zijne Majesteit de Koning van Holland, om mede te werken met de magt van het Fransche keizerrijk, zal een eskader van negen oorlogschepen en zes fregatten, gewapend, bemand en voor zes maanden geproviandeerd ter reede hebben; dit eskader zal gereed zijn om uit te zeilen tegen den 1sten Julij aanstaande, alsmede eene flotille van honderd kanoneerbooten of an-
{==203==} {>>pagina-aanduiding<<}
dere oorlogsvaartuigen. Deze magt zal steeds onderhouden worden en gedurende al den tijd, dien den oorlog duurt, ter beschikking gereed liggen.’
9o. ‘De inkomsten van de afgestane provinciën zullen aan Holland behooren, tot op den dag der uitwisseling der ratificatiën van dit traktaat. Tot aan dien oogenblik zal de Koning van Holland in al de kosten van derzelver administratie moeten voorzien.’
10o. ‘Alle koopmanschappen, op Amerikaansche schepen aangebragt, en sedert den 1sten Januarij 1809 in Holland ingevoerd, zullen onder sequestratie gelegd worden en aan Frankrijk toebehooren, om daarover naar mate van de omstandigheden en volgens de staatkundige betrekkingen met de Vereenigde Staten te beschikken.’
11o. ‘Alle koopwaren van Engelsch fabriek zijn in Holland verboden.’
12o. ‘Er zullen maatregelen van Politie genomen worden, om de Assuradeurs van sluikgoederen, sluikhandelaars en hunne handlangers gade te slaan en te doen arresteren. Met een woord, het Hollandsch Gouvernement verbindt zich om den sluikhandel te vernietigen.’
13o. ‘Geen magazijn van goederen, die in Frankrijk verboden zijn, zal kunnen worden opgerigt binnen eenen omtrek van vier mijlen, van de linie der Fransche douanes, en in geval van overtreding, zal zoodanig een magazijn in beslag kun-
{==204==} {>>pagina-aanduiding<<}
nen worden genomen, al ware het ook op het Hollandsch grondgebied.’
14. ‘Ten gevolge der bepalingen hier boven gemaakt, en gedurende al den tijd dien dezelve in werking zullen zijn, zal zijne Majesteit het decreet van verbod, hetwelk de tolhuizen op de grenzen tusschen Frankrijk en Holland sluit, opheffen.’
15. ‘Vol vertrouwen op de wijze, hoedanig de verbindtenissen bij dit traktaat bepaald zullen worden nagekomen, waarborgt Zijne Majesteit den Keizer en Koning de onschendbaarheid der Hollandsche bezittingen, zoodanig als dezelve in gevolge dit traktaat moeten zijn.’
16. ‘Dit tractaat zal geratificeerd moeten zijn, en de ratificatien te Parijs worden uitgewisseld, binnen een tijdverloop van veertien dagen of zoo veel eer als mogelijk zal zijn.’
‘Gedaan te Parijs, den 16den Maart 1810.’
Men vergunne den schrijver van dit boek een weinig adem te halen na zulk eene acte, en om voor eenen oogenblik zijne aandacht van de Hollandsche zaken af te wenden.
Zweden had den vrede gesloten met Frankrijk; dezelve werd geteekend den 6den Januarij, door den Hertog van Cadore van de Fransche zijde, en door den Baron van Assen van de zijde der Zweden. Dit rijk nam het stelsel van het vaste land, volgens de bepaalde grondbeginselen aan. Zweedsch Pommeren

{==205==} {>>pagina-aanduiding<<}

en het eiland Rugen werden aan hetzelve teruggegeven, met uitzondering der donatien door den Keizer op de domeinen en de inkomsten van dat land geschonken.
Den 7den Januarij kwam de nieuwe Kroonprins van Zweden, christiaan van augustenburg, aldaar aan, en den 24sten van die zelfde maand deed hij met eene groote pracht den eed van getrouwheid en gehoorzaamheid aan Koning karel de XIII.
Na de batalje van Occana hadden de zaken in Spanje eene goede wending voor de Franschen genomen. De Junta derzelver zaak in eenen slechten toestand ziende, voorzag in de schaarschte van derzelver geldmiddelen, door zich meester te maken van al het zilver uit de kerken, dat niet geheel onmisbaar voor den dienst was; zij deed eene gedwongene geldleening van de helft van het bewerkt goud en zilver der inwoners, zij lag eene buitengewone belasting op alle klassen van den Staat, schafte alle onnoodige ambten af, naar mate zij openvielen. Zij opende eene geldleenlng van zes millioenen Spaansche daalders in Spanje, en van veertig millioenen in Amerika; zij lag eene belasting op de rijtuigen en andere transportmiddelen, zij vergrootte haar leger met honderd duizend man, liet honderd duizend pieken en honderd duizend ponjaards vervaardigen enz.
Het Fransche hoofdkwartier was in de helft van Januarij te Carolina, op de grenzen van Andaluzie. Op den 20sten van dezelfde maand trokken zij over Sierra Morena, en verstrooiden de overblijfselen

{==206==} {>>pagina-aanduiding<<}

der bij occana geslagene Spaansche armée. De Junta van Seville stelde zich in veiligheid op het eiland Leon.
Ceuta, eene belangrijke stad in Afrika, werd aan de Engelschen overgeleverd. Saën en Cordua werden door de Franschen bezet. Koning joseph was den 24sten Januarij te Andujar en den 27sten te Cordua.
Grenada opende hare poorten voor den Generaal sebastiani. Op den 1sten Februarij trokken de Franschen Seville binnen, Koning joseph bevond zich aan hun hoofd. De adelaars en de vaandels, die in 1808 op de corpsen van den Generaal vedel genomen waren, werden hem teruggegeven. Mallaga werd op den 5den Februarij, na een levendig gevecht, hetwelk in de stad hernieuwd werd, door de Franschen bezet. Tarisa en Algesiras werden door victor bezet, en het hoofdkwartier van Koning joseph werd naar Xeres verlegd.


Frankrijk.

De Keizer hernieuwde in dezen tijd het edict van lodewyk XIV, wegens de Galliciaansche Kerk. In Februarij deed hij een besluit omtrent de drukpers afkondigen. Hij vernietigde de vrijheid van de drukpers geheel en al; men was verpligt om het manuscript aan eenen Directeur-Generaal te zenden, die alleen het drukken van hetzelve konde toestaan of weigeren.
De stad Rome, die bij besluit van den 17den Mei van het voorgaande jaar was verklaard tot eene kei-
{==207==} {>>pagina-aanduiding<<}
zerlijke vrijstad, werd nu bepaaldelijk met het keizerrijk vereenigd; zij werd benoemd als de hoofdplaats van het departement Rome, de tweede stad des rijks, en zoude ten titel strekken voor den keizerlijken Prins, erfgenaam van den troon, die genoemd zoude worden Koning van Rome. De Paus konde daar zijne residentie honden, even als te Parijs, zoo als hij het zoude verkiezen; de Keizer moest op het vatikaan gekroond worden voor het tiende jaar zijner regering. enz.
Op den 6den Februarij gaf Guadeloupe zich aan de Engelschen over, en de Generaal ernouf, die het bevel in dat eiland voerde, werd naar Engeland gebragt.
Op den 8sten februarij vertrok Prins berthier van Parijs, om de hand te gaan verzoeken van de Aartshertogin maria louisa, dochter des Keizers van Oostenrijk; op den 15den werd de overeenkomst des huwelijks geratificeerd, en op den 27sten deelde de Keizer zijn voornemen aan den Senaat mede, bij de volgende boodschap:
‘Senateurs! Wij hebben als buitengewoon Ambassadeur onzen neef, den Prins van Neufchatel, naar Weenen gezonden, om aldaar de hand der Aartshertogin maria louiza, dochter des Keizers van Oostenrijk, te vragen. Wij bevelen aan onzen Minister van Buitenlandsche Zaken, om u de artikelen van het huwelijksch-contract, tusschen ons en de Aartshertogin maria louisa hetwelk gesloten, geteekend en geratificeerd is, mede te deelen.’

{==208==} {>>pagina-aanduiding<<}

Wij hebben ten allersterkste al het mogelijke willen toebrengen voor het geluk van het tegenwoordig geslacht. De vijanden van het vaste land hebben hun geluk trachten te vestigen op deszelfs oneenigheden en scheuringen, zij zullen den oorlog nu niet meer kunnen aanvuren, door aan ons oogmerken toe te schrijven welke niet overeen te brengen zijn met de banden en de pligten van bloedverwantschap, die wij met het regerend keizerlijk huis van Oostenrijk hebben aangegaan. (*)
‘De schitterende hoedanigheden, die de Aartshertogin maria louisa onderscheiden, hebben haar de liefde der Oostenrijksche volken doen verwerven. Zij hebben onze aandacht tot zich getrokken. Onze volken zullen deze Prinses uit liefde voor ons beminnen, tot dat zij de deugden, die haar zoo zeer in onze denkbeelden verheffen, hebbende leeren kennen, haar om haar zelve zullen beminnen.’

‘Gegeven in ons Paleis, in de Tuilerien, den 27sten Februarij 1810.’

De Keizer had eerst zijne gedachte laten gaan

{==209==} {>>pagina-aanduiding<<}

over eene huwelijksverbindtenis met Rusland, doch dit werd geweigerd, nadat het bijna was toegestemd, vervolgens liet de Keizer Oostenrijk en Saxen polsen, de antwoorden hierop waren gunstig. De Keizer besloot dadelijk tot het eerste huis, voor hetwelk hij altijd eene soort van achting en eerbied had gekoesterd, en welke gevoelens hij, in weerwil van zich zelven, liet blijken, zelfs dan, wanneer hij met hetzelve in vijandschap was. Hoezeer de Keizer reeds beslist had, hield hij evenwel eenen afzonderlijken raad, ten einde eene keizerin te kiezen. Prins talleyrand, Prins eugenius, de Hertog van Bassano, de Hertog van Vicence waren voor Oostenrijk. De Koning van Napels, de Minister fouché en cambacères voor Rusland. De Prins lebrun, de Cardinaal fesch, de Hertog van feltre en de Koning van Holland voor Saxen. De redenen, die deze daarvoor had, waren, dat de Keizer en Frankrijk te veel de vijand van Oostenrijk waren geweest, om op eene ernstige verzoening te mogen hopen: hij gaf Saxen de voorkeur boven de twee anderen, doch Oostenrijk nog altijd boven Rusland, en deze was gegrond op de gelijkheid van Godsdienst. In deze Raadsvergadering sprak de Koning van Napels zeer sterk ten voordeele van Rusland en ten nadeele van Oostenrijk, waarvan de Keizer, in zijn antwoord hierop, met warmte en geestdrift zoo veel goeds zeide, dat hij daardoor zijne partijdigheid en zijne gevoelens voor dat Huis verraadde, hetwelk de Vergadering ten hoogste verwonderde.

{==210==} {>>pagina-aanduiding<<}

Op den 5den Maart deed de Prins van Neufchatel, die de hand der Aartshertogin maria louiza moest verzoeken, zijne plegtige intrede in Weenen. Op den 8sten begaf hij zich met groote pracht naar het Hof, waar hij, na den troon des Keizers genaderd te zijn, in eene korte redevoering, het onderwerp zijner zending bekend maakte. Keizer frans liet zijne dochter roepen, zij gaf hare toestemming en ontving het portret van Keizer napoleon. Daarna begaf zich Prins berthier naar den Aartshertog karel en maakte hem den wensch des Keizers bekend, namelijk, dat deze hem bij de plegtigheid zoude vertegenwoordigen. Op den 11den Maart werd het huwelijk te Weenen, te zes ure des avonds in de kerk der Augustijnen, gevierd, en op den 13den vertrok de Keizerin naar Parijs. Te Braunau werd zij aan de Koningin van Napels, die haar tot in die stad was te gemoet gereden, overgegeven. In al de hoofdsteden, die zij doortrok, werden haar feesten gegeven. Te Munich werd zij door den Koning van Beijeren ontvangen. Te Augsburg door den Oud-Keurvorst van Trier, haren oudoom. Te Stutgard, met de grootste pracht en luister, door den Koning en de Koningin van Wurtemberg. De Keizer had zich naar Compiegne, waar de Keizerin moest komen, begeven. Op den dag, dien zij verwacht werd, verlangde de Keizer, dat de Koning van Holland haar te gemoet zoude gaan. Deze nam dit op zich, en begaf zich naar Soissons, doch terwijl hij zich in deze stad ophield, veranderde de Keizer van gedachten, vertrok in eene caleche van

{==211==} {>>pagina-aanduiding<<}

Compiegne, reed den Koning voorbij, ontmoette de Keizerin en kwam met haar in het Paleis te Soissons terug, terwijl zijn broeder zich nog daar bevond.
In den avond van den 28sten reed de Keizer met met de Keizerin Compiegne binnen, door eene menigte van eerebogen. Bij deze gelegenheid werden er zeer vele daden van liefdadigheid verrigt. Het burgerlijk huwelijk had plaats op den 1sten April te Sint-Cloud en den volgenden dag werd de Godsdienstige plegtigheid in de kapel van de Louvre verrigt. De Koning was bij al deze plegtigheden, benevens de zich als toen te Parijs bevindende Vorsten, tegenwoordig.
Op den 3den Maart zond de Keizer eene boodschap aan den Senaat, waarbij de Cardinaal fesch ophield de opvolger van den Prins-Primaat te zijn, de Onderkoning van Italie werd in zijne plaats benoemd, met den titel van Groot-Hertog van Frankfort. De Koning van Westfalen nam nu bezit van het Hertogdom van Hanover, volgens een verdrag, hetwelk op den 14den Januarij te Parijs met den Keizer werd geteekend.



Spanje.

In weerwil der voordeelen, die de Fransche armée in Spanje behaalde, waren er weder nieuwe verzamelingen van opstandelingen ontstaan: zij drongen de Franschen tot aan Ronda en tot op de grenzen van het koningrijk Murcia terug. De belegering van Cadix was begonnen, doch een allerhevigst on-
{==212==} {>>pagina-aanduiding<<}
weder en storm vernietigde bijna al de werken, die men had gemaakt. Deze orcaan deed vier Engelsche schepen van 74 stukken op de kusten vergaan. De Engelschen landden bij Tarifa en maakten zich meester van deze stad. In Cadix lag toen veen garnizoen van twee en twintig duizend man, waaronder vijf duizend Engelschen, twee Portugesche regementen en de Spaansche divisie, die het eiland Leon bezettede. De Generaal graham voerde het bevel en de Admiraal vilaviciosa was aan het hoofd der Spaansche vloot. Het Fransche hoofdkwartier bevond zich op het einde van de maand Maart te Chiclana in de nabijheid van Cadix.
Op den 23sten Maart nam Keizer napoleon het volgende besluit tegen den Amerikaanschen koophandel:
‘Overwegende, dat het Gouvernement der Vereenigde Staten, bij eene acte van den eersten Maart 1809, waarbij aan de schepen het binnenloopen van de zeehavens, havens en rivieren van gezegde Staten verboden wordt, heeft bevolen: 1o. dat, te rekenen van den 20sten Mei aanstaande, de schepen, onder Fransche vlag, die de havens van de vereenigde Staten aandoen, zullen aangehouden en geconfiskeerd worden, zoo wel als derzelver ladingen.
2o. ‘Dat na datzelfde tijdstip geene goederen of voortbrengsels, van den grond of uit de fabrieken van Frankrijk of deszelfs kolonien komende, in gemelde Vereenigde Staten zullen mogen worden ingevoerd, en zulks uit geen eene eenige

{==213==} {>>pagina-aanduiding<<}

haven of oord, op straf van aanhaling, confiskatie en eene boete van driemaal de waarde dezer goederen.’
3o. ‘Dat de Amerikaansche schepen in geene eenige haven van Frankrijk of deszelfs kolonien zullen mogen binnenloopen.’
‘Hebben wij besloten en besluiten:
Art. 1. ‘Alle schepen, die onder Amerikaansche vlag varen, of geheel of gedeeltelijk toebehoorende aan eenig burger van die Mogendheid, die van den 20sten Mei in de havens van ons keizerrijk, onze kolonien of de landen, die door onze troepen bezet zijn, zullen binnenloopen, zullen worden aangehouden. Terwijl de opbrengst van derzelver verkoop in de Amortisatie-kas gedeponeerd zal worden.’
Art. 2. ‘Van dezen maatregel zijn uitgezonderd zoodanige schepen, die overbrengers zijn van dépêches of commissien van het Goevernement van gezegde Staten, en die noch lading noch koopmanschappen aan boord hebben.’


Holland.

Op den 3den April kreeg de Heer van de poll, Burgemeester van Amsterdam, deszelfs ontslag. In weerwil van de achting waarin hij tot dus verre geweest was, had hij eene verregaande beleefdheid voor den Ambassadeur de la rochefoucauld betoond, en openlijk gezegd, dat men in geen geval hoegenaamd Amsterdam moest verdedigen, hetgeen

{==214==} {>>pagina-aanduiding<<}

niet waar was, en hetgeen in alle opzigten even zoo gevaarlijk als onstaatkundig was, om te erkennen.
De koning vertrok eindelijk van Parijs op den 7den April, na op den 5den een laatst gesprek met den keizer te hebben gehad, bij welke gelegenheid hij hem de groote decoratie van de orde van de unie aanbood, welke de keizer aannam, doch nimmer heeft gedragen.
Op den 8sten kwam hij te Aken en op den 11den te Amsterdam, waar hij terstond de gelukwenschingen van de onderscheidene Staats-Collegien ontving. Zie hier de aanspraken, die in deze droevige omstandigheden gedaan werden.

Aanspraak van den Staatsraad.

‘Sire! Dan zelfs, wanneer ik bij Uwe Majesteit de gewone tolk der gevoelens van de leden van uwen Staatsraad was, dan zoude het mij nog onmogelijk zijn, om Uwe Majesteit de vrees en de ongerustheid, die dezelven zoo lang eenen tijd gefolterd hebben, af te schilderen, even min als de verknochtheid, den eerbied en de dankbaarheid, waarmede hunne harten steeds zijn vervuld geweest, noch de levendige vreugde, die hen op dezen oogenblik vervult.’
‘Uwe terugkomst, Sire! was de eerste en de laatste hunner wenschen. Deze terugkomst kan uwe onderdanen alleen troosten wegens het verledenen, hun het tegenwoordige dragelijk maken en hen op de toekomst doen hopen.’

{==215==} {>>pagina-aanduiding<<}

‘Gezegend voor altijd zij de oogenblik, in welken wij de eer hebben Uwe Majesteit te mogen naderen en haar onze hulde bieden. Gezegend zij de dag, die, wanneer het mij vergund is, mij zoodanig te mogen uitdrukken, het grootste gedeelte van uw volk en van uw rijk zich weder op nieuw aan Uwe Majesteit doet verbinden.’
‘Het is waar, Sire! onderscheidene gebeurtenissen hebben ons vaderland geschokt, doch dank zij de zorgen van Uwe Majesteit, en de banden, die dezelve met het groote Fransche rijk vereenigen, het staatkundig aanwezen der Hollandsche natie is nog niet van de lijst der volken uitgewischt. Zij heeft hare wetten, hare zeden, en haar eige Gouvernement, met alles, wat aan hetzelve het dierbaarste was, behouden. Zij mag de hoop nog blijven koesteren van eenmaal derzelver welvaart hersteld, van eenmaal derzelver verliezen vergoed en eenmaal derzelver geluk, op vaste gronden gevestigd, te zullen zien.’
‘Reeds mogen wij onze hoop op eene duurzame rust van Europa vestigen op de verzoening en het geslotene huwelijk tusschen de twee keizerlijke hoven. Op het einde van den oorlog op het vaste land en op de vereeniging der magten en de maatregelen, door alle natien genomen tegen die mogendheid, die waande alleen de heerschappij over al de zeeën te zullen kunnen voeren.’
‘Het is een heilige pligt voor al uwe onderda-
{==216==} {>>pagina-aanduiding<<}
nen, Sire! om mede te werken tot het welgelukken van zulk een uitgestrekt ontwerp. Moge de zoo lang gewenschte vrede zich eenmaal voor onze oogen vertoonen! Moge Uwe Majesteit haar volk eenmaal gelukkig zien. En het zal gelukkig zijn, Sire! wanneer het eene lange reeks van jaren den zege moge genieten, van Uwe Majesteit als deszelfs vader en Koning te mogen bezitten.’


Aanspraak van het Wetgevend Ligchaam.

‘Sire! daar de terugkomst van Uwe Majesteit in derzelver rijk, die door uw gansche volk zoo vurig verlangd is, een oogenblik van vreugde voor uwe getrouwe onderdanen is, zoude dan het Wetgevend Ligchaam, hetwelk de eer heeft de geheiligde persoon van Uwe Majesteit van zoo nabij te omringen, zich dan niet haasten om u daarvan de ondubbelzinnigste bewijzen te geven. Neen, Sire! Het Wetgevend ligchaam, van welks gevoelens ik de eer heb thans de tolk te mogen zijn, heeft mij gelast, om in deze plegtige audientie de hartelijke deelneming, welke het bij deze gelukkige gebeurtenis bezielt, aan uwe Majesteit te betuigen, en tevens aan dezelve de onveranderlijke gevoelens van liefde, getrouwheid en verknochtheid voor uwen doorluchtigen persoon te vernieuwen. Gedurende den langen tijd, welke Uwe Majesteit verpligt is geweest zich van ons verwijderd te houden, heeft alleen de innige overtuiging, dat uwe zorgen alleen het

{==217==} {>>pagina-aanduiding<<}

welzijn en het geluk van een volk dat u bemint, en door u bemind wordt, en aan wier lot Uwe Majesteit derzelver lot zoo edelmoedig verbonden heeft, ten doel had.’
‘Moge de Goddelijke Voorzienigheid, aan welke wij onze hulde bewijzen, en wier zorgen voor al het geschapenen door ons geëerbiedigd worden, eenen gunstigen blik op den geheiligden persoon van Uwe Majesteit staan, en dezelve in staat stellen, om de diepe wonden, die van tijd tot tijd aan het dierbaar vaderland zijn toegebragt, te heelen. En moge het den Hemel behagen, dat, nadat Uwe Majesteit hare gewigtige loopbaan voleindigd zal hebben, en na eene gelukkige en langdurige regering, de herdenking van derzelver weldaden aan derzelver volk en het vaderland, reeds zoo dierbaar aan het tegenwoordig geslacht, derzelver nagedachtenis bij den laatsten naneef moge gezegend zijn.’
De koning had geen voldoenend antwoord, in de ongelukkige omstandigheden, waarin hij zich bevond, te geven. Hij bepaalde zich dan ook tot algemeene en nietsbeteekenende gezegden. Hij was ongelukkig genoeg, van onophoudelijk door geheime Agenten te worden gade geslagen, welke gereed waren om aan alles, wat hij zeide eene verkeerde en hatelijke uitlegging te geven, en hoezeer de droefheid, en men kan zelfs zeggen de wanhoop in zijne ziel heerschte, was hij gedwongen, om de smarten en het ongeluk van zijnen toestand zorgvuldig te verbergen, waardoor hij dezelve nog te meer ge-
{==218==} {>>pagina-aanduiding<<}
voelde. Hij antwoordde: ‘Dat hij zich met zoo veel vreugde als verrassing in het midden zijner vrienden bevond, van welke hij gevreesd had voor altijd afgescheiden te zullen blijven, op den oogenblik, toen hij de door Frankrijk gedane vorderingen, voorwaardelijk ratificeerde enz. enz.’
De Koningin kwam, na de echtscheiding harer moeder, in Holland; de beide echtgenooten kwamen overeen, om voortaan afgezonderd van elkander te leven. Zij kwam op den 14den April met den Kroonprins te Utrecht. Deze bleef bij zijnen vader, toen zijne moeder, eenige weken daarna, Holland weder verliet, om zich naar de baden van Plombieres te begeven.
Men bragt het artikel van het traktaat, waarbij bepaald was, dat al de kusten van Holland door Fransche troepen bezet zoude worden, ten uitvoer. Op den 20sten April bezettede de Franschen dan Haag en Leiden, en een ander corps ging op marsch naar Oost Vriesland, om aldaar de kusten te bezetten.
In dezen oogenblik had er eene uitwisseling van decoratien plaats tusschen het hof van Pruissen en dat van Holland. De koning van Pruissen zond aan zijnen Ambassadeur en buitengewoon gezant, te Amsterdam, den Baron von knobelsdorf drie groote decoratien van den zwarten adelaar, waarvan eene voor den koning, eene voor den kroonprins, en de derde ter beschikking van den koning. Deze zond drie groote decoratien naar Pruissen,

{==219==} {>>pagina-aanduiding<<}

voor den koning, den kroonprins en den Graaf von goltz, minister van Buitenlandsche Zaken.
Om den Maarchalk dumonceau het verlies van dien titel te vergoeden, en tevens om de diensten, die hij aan den Staat gedaan had, te beloonen, schonk hem de Koning den titel van Graaf des Rijks, onder de benaming van Graaf van Bergerduin, de naam van een dorp in Noord-Holland, waar deze Maarschalk zich zeer had doen onderscheiden bij eene landing door de Engelschen, in het jaar 1799 aldaar gedaan (*).
Het hoofdkwartier des Franschen legers in Holland werd te Utrecht gevestigd. Den Franschen Generaal en Chef werd het bevel gegeven over de twaalfduizend man Hollandsche troepen, die zich bij de Franschen moesten voegen, om gezamenlijk den dienst op de kusten te verrigten.



Frankrijk.

Men poogde den Prins van Asturie te vervoeren. Op den 4den April kwam de Baron kolly, een Ierlander; aan het kasteel van Valancais, om eeni-
{==220==} {>>pagina-aanduiding<<}
ge edel gesteenten aan den Prins te verkoopen. Hij had geloofsbrieven van koning george en den Minister willesley bij zich; hij sloeg den Prins voor om met hem te vlugten, er waren Engelsche schepen, die hem te Quiberon wachtten.
Ondertusschen deed de Prins daarvan kennis geven aan den Heer berthimi, Officier van den generalen staf, die aan zijnen dienst gewijd was, en de Baron kolly, werd aangehouden en naar Parijs gevoerd.



Spanje.

Op den 23sten April namen de Franschen, na een vrij levendig gevecht, Astorga, en zij maakten zich meester van Murcia. De belegering van Cadix werd steeds met een goed gevolg voortgezet. De opstandelingen van Ronda waren vernietigd, en Tarifa was door de Franschen hernomen. De held van Navarre, de Generaal mina, werd krijgsgevangen gemaakt, en de Maarschalk suchet sloeg de Spanjaarden bij Lerida, deze overwinning werd achtervolgd door het innemen van de stad.



Holland.

Op den 29sten April kwamen keizer napoleon en de keizerin te Brussel, en begaven zich naar de pas met Frankrijk vereenigde landen; de koning vertrok op den 4den Mei, vergezeld van den Groot-Maarschalk en twee Aides de Camp van Amsterdam, om aan zijnen broeder een bezoek te geven. Op den 5den kwam hij te Antwerpen, en vertrok dade-
{==221==} {>>pagina-aanduiding<<}
lijk, nadat hij den keizer en de keizerin gezien had.
In dezen oogenblik kwam de Heer teran de negrette, de nieuwe Spaansche Minister in Holland, en gaf zijne geloofsbrieven over.
De koning wendde al het mogelijke aan, om zoo vele schepen als doenlijk was te wapenen; hij stelde vijftien linieschepen en honderd kanonneerbooten in dienst. Hij verdeelde zijne magt in drie eskaders, waarvan de eerste onder bevel van den Maarschalk de winter gesteld werd, dezelve was gestationeerd te Helvoetsluis, de tweede, die voor Texel lag, werd gecommandeerd door den Vice-Admiraal lemmers, en de derde, onder bevel van den Schout-bij-Nacht verhuell, lag voor Amsterdam.
Op den 16den Mei, die tot eenen algemeenen dank- en bededag bestemd was, had de Fransche Minister eene particuliere audientie, in welke hij, op eene officieele wijze, kennis gaf van het huwelijk des keizers.
Omstreeks dezen tijd werden de diensten beloond, welke door den bejaarden en beroemden Admiraal van kinsbergen aan Holland bewezen waren, en de dapperheid, die hij bij den slag op Doggersbank betoond had. Hij werd benoemd tot Graaf van Doggersbank, de Maarschalk verhuell werd ook tot Graaf van Sevenaar de Heer twent, Minister van den Waterstaat, tot Graaf van Rozenburg, en de Maarschalk de winter tot Graaf van Huisen benoemd.
De Commandeur van wickevoort crommelin verkreeg zijn ontslag als Canselier van het huis des

{==222==} {>>pagina-aanduiding<<}

Konings, die hem zijne tevredenheid wegens zijn gehouden gedrag betuigde, door hem tot kamerheer te benoemen.
De Fransche Commandant van Utrecht maakte wonderlijke bepalingen om den Engelschen koophandel te beletten. Zij waren de volgende:
‘Het oogmerk zijner Majesteit zijnde, om op alle mogelijke wijze den invoer van Engelsche goederen en andere koloniale voortbrengsels in Holland te beletten, zijn de Heeren Generaals en Commandanten gelast, om de grootste waakzaamheid op de kusten in het oog te houden, ten einde de sluikhandelaars van beroep te ontdekken.’
‘Elk en een iegelijk, die overtuigd zal worden van verbodene goederen te hebben ingevoerd, of dadelijke of zijdelingsche gemeenschap met de Engelschen gehad te hebben, zal in de gevangenis geworpen en door de daartoe benoemde Commissie geoordeeld worden.’
‘Al de douaniers van een arrondissement zullen ter beschikking staan van den Generaal of den Opperofficier, die het bevel over dit arrondissement voert, hij zal dezelve verdeden op zodanig eene wijze, als hij het zal noodig oordeelen, naarmate van de kennis, die hij, zoo ten aanzien van het plaatselijke als met betrekking tot den geest der inwoners verkregen zal hebben. Eindelijk zal de Generaal of Opperofficier zich met den Bevelhebber der Hollandsche troepen van zijn arrondissement verstaan, om in eene

{==223==} {>>pagina-aanduiding<<}

tweede-linie detachementen te plaatsen, in zoodanige oorden, waar men reden heeft om bewaarplaatsen van sluikgoederen te veronderstellen. De aangehaalde goederen zullen in bewaring genomen worden en daarvan zal eenen staat worden gemaakt. De verdeeling daarvan zal worden gedaan overeenkomstig, de reglementen op de douanes.’
‘;De schepen kunnen, zonder gevisiteerd te worden, tot Rotterdam, Leiden, Dordrecht en andere havens, die ver genoeg van de zeekust gelegen zijn, doorvaren. De douaniers in deze steden zullen er bij tegenwoordig moeten zijn, wanneer deze schepen ontladen worden, om zich te overtuigen, dat er zich geene Engelsche noch koloniale producten of koopwaren, van den Engelschen handel herkomstig, bevinden in de schepen, welke van de kusten of de mondingen eener rivier komen en naar eene andere haven binnens lands zijn bestemd.’
‘Het zal noodig zijn op zoodanige schepen eene wacht te stellen, benevens eenige douaniers, om dezelve tot aan de plaats hunner bestemming te brengen, ten einde aldus te beletten, dat zij onder weg geene goederen lossen, welke zij aan een onderzoek zouden willen onttrekken.’
Deze beginselen van eene toeëigening van magt deden reeds zien, welk een stelsel men ten aanzien van Holland voornemens was te volgen. Men had zich de Engelsche expeditie op Zeeland ten nutte gemaakt, en zich vervolgens van een zoogenaamd

{==224==} {>>pagina-aanduiding<<}

tractaat bediend, eene schaduw van regt, om zoo te spreken, om eene groote krijgsmagt in het koningrijk te brengen. Thans, daar deze magt meester van Holland was, en de keizer daardoor de opperheerschappij konde uitoefenen, nu wilde men dat zoogenaamde regt doen gelden. Deze staatkunde, hoezeer niet nieuw, was met dat al zeer listig uitgedacht, en was tevens krachtdadig. Men ziet met welk eene omzigtigheid men zich in dit bevel alleen van den titel van Majesteit bedient, zonder aanwijzing of daarmede de keizer of de koning bedoeld wordt, ten einde daardoor de Hollanders des te beter tot gehoorzaamheid te kunnen noodzaken en hen des te meer tegen hunnen koning voorin te nemen, die, wanneer hij zoodanige onregelmatige actes had kunnen uitaardigen, op eene aan de constitutie wederregtelijke en willekeurige wijze zoude gehandeld hebben. Men oordeele daarnaar wat men gedaan zoude hebben, wanneer men eenmaal meester van Amsterdam was, en wanneer de koning de dwaasheid had gehad van daar als krijgsgevangene te blijven. Hij haastte zich, om zijne verontwaardiging wegens zoodanig eene overweldiging van magt te betuigen. Hij vernietigde derzelver bedoeling door aan de burgerlijke en regterlijke magten te bevelen van daarop geene acht te staan. Hij liet door het gansche land afkondigen, dat geen Hollander eenig ander bevel zoude te gehoorzamen hebben, dan dat van zijn plaatselijk bestuur en zijne natuurlijke regters. En hij deed dezelfde verklaring aan de Fransche militaire autoriteiten met

{==225==} {>>pagina-aanduiding<<}

even zoo veel openhartigheid als vastheid (firmess). Hij liet de bewoners der kusten, die op eene willekeurige wijze door de vreemde krijgsbenden gevangen genomen waren, in vrijheid stellen. Nu deed de Fransche Generaal verscheidene pogingen, om hem tot een mondgesprek tusschen Amsterdam en Utrecht over te halen; doch hij wantrouwde dit, en weigerde aldus, terwijl bij aan den Bevelhebber der vreemde troepen liet weten, dat hij gereed was, om hem te ontvangen, zoo dikwijls hij zich daartoe te Amsterdam aanbood.
In de Fransche papieren werd opgemerkt, dat de koning van Holland, sedert zijne terugkomst van Parijs, altijd teekende lodewijk napoleon, terwijl hij van te voren steeds alleen lodewijk had geteekend. Deze aanmerking was met kwaadaardigheid gemaakt, want hoezeer de koning steeds enkel lodewijk had geteekend, stond evenwel boven al de stukken, welke in het openbaar verschenen, lodewijk napoleon. Men kan te dezen opzigte zeggen, dat het te houden gedrag der broeders van keizer napoleon ten uiterste moeijelijk was. In 1805 zag lodewijk, dat twee zijner broeders den naam napoleon achter den hunnen voegden, dit volgde hij en teekende zelfs een paar malen napoleon lodewijk (*); dit was gedurende den veldtogt van Austerlitz tegen Oosten-
{==226==} {>>pagina-aanduiding<<}
rijk, terwijl hij het militair commando over Parijs voerde. Doch men bragt hem toen onder het oog, dat hij het regt niet had, om dien naam te voeren, zonder toestemming des keizers; deze aanmerking vond hij juist, en hij liet denzelven achter. Vervolgens gaf men hem dien naam in de officieele stukken betrekkelijk zijne komst tot den troon, doch de keizer zelf deed het niet. Hij meende dus alles te zullen overeenbrengen, wanneer hij alleen lodewijk teekende en den naam van napoleon aan het hoofd zijner actes als eenen titel plaatste. Gedurende zijn onaangenaam verblijf te Parijs en, zoo als men kan zeggen, het begin van zijn staatkundig uiteinde, verweet men hem zijdelings, dat hij niet lodewijk napoleon teekende. Hij haastte zich toen, om het te doen; doch deze verandering werd opgemerkt. Hier bestond wel het geval, om met lafontaine te zeggen: ‘Het is onmogelijk, om de geheele wereld en zijnen vader genoegen te geven.’ De keizer had moeten zeggen, hoe hij het wilde hebben; doch hij liet dikwijls de menschen hun eigen denkbeeld volgen, denkende daardoor te beter hunne geheime gevoelens te zullen ontdekken, dan hij bedroog zich somwijlen, ten minste dit was thans het geval ten aanzien van den koning, want zoo hij de vijand van zijnen broeder

{==227==} {>>pagina-aanduiding<<}

had kunnen worden, wanneer hij gewenscht had, om eene schaduw te werpen op het luisterrijk tafereel zijner geschiedenis, dan ware zijn levensloop niet zoo moeijelijk, niet zoo onaangenaam geweest, het is juist daarom, dat hij overeen wilde brengen wat niet overeen te brengen was, dat hij zoo ongelukkig was en zoodanig gekweld werd.
In weerwil van al hetgeen de koning geleden had, schreef hem de keizer, op het einde van de maand Mei, de twee volgende brieven:
‘Mijn broeder! Ik heb uwen brief van den 16den Mei ontvangen. In den staat van zaken, waarin wij ons bevinden, moet men openhartig spreken; gij weet, dat ik dikwerf uwe stukken, die niet gemaakt waren om onder mijne oogen te komen, gelezen heb. Ik ken uwe geheimste denkbeelden, en alles wat gij daartegen zoudt willen aanvoeren, is geheel nutteloos; gij moet mij niet spreken van de gevoelens uwer kindschheid; de ondervinding heeft mij geleerd, waaraan ik mij te dien opzigte te houden heb. Holland is in eenen moeijelijken toestand, dit is waar, ik begrijp zeer wel, dat gij gaarne uit dien toestand gered zoudet willen zijn, doch het verwondert mij dat gij u dienaangaande tot mij vervoegd, ik kan immers niets daaraan doen, het hangt van u, van u alleen af. Wanneer gij u zoodanig gedraagt, dat gij de Hollanders overtuigd, dat gij in alles volgens mijnen wil handelt, dat al uwe gevoelens met de mijnen overeenkomen, dan zult gij bemind en geacht zijn, en gij zult de noodige

{==228==} {>>pagina-aanduiding<<}

vastigheid verkrijgen, om Holland te herstellen. Deze beguicheling ondersteund u nog een weinig. De reis, die gij naar Parijs hebt gedaan, uwe terugkomst en die der koningin en andere beredeneerde overwegingen, doen uw volk gelooven, dat het nog mogelijk is, dat gij mijn stelsel zult omhelzen en gij volgens mijnen geest zult handelen. Maar gij zelf kunt deze hoop bevestigen en daarvan tot den minsten twijfel toe uitwisschen; er is geene eene van al uwe daden, die uwe dikke Hollanders niet wikken en wegen, even zoo als zij eene zaak van crediet in den koophandel wikken en wegen: zij weten dus waaraan zij zich te houden hebben, wanneer het een zeker regt zal geven, om wél aan het hof ontvangen te worden, wanneer men de vriend van Frankrijk en van mij is, dan zal geheel Holland dit opmerken, geheel Holland zal herleven en geheel Holland zal zich in eenen natuurlijken staat bevinden. Dit hangt geheel van u alleen af. Sedert uwe terugkomst hebt gij niets daartoe gedaan. Wilt gij weten welke het gevolg van u gedrag is? Uwe onderdanen, die tusschen Frankrijk en Engeland worden geslingerd, weten niet welke hoop zij moeten koesteren, welke zij moeten vormen, en zij zullen zich eindelijk in de armen van Frankrijk werpen, en met luide stemmen om de vereeniging roepen, als de eenige toevlugt tegen zoo vele wisselvalligheden en onzekerheid. Uw Gouvernement wil vaderlijk zijn - het is slechts zwak. Ik heb in Braband en in Zee-
{==229==} {>>pagina-aanduiding<<}
land gezien hoe weinig zamenhangend de administratie is. In Zeeland zelfs, waar alles Hollander is, verheugt men zich van tot een groot land te behooren en aldus bevrijd te zijn van die gestadige onzekerheid, die voor dat volk zoo onbegrijpelijk is. Denkt gij, dat de brief, dien gij aan mollerus hebt doen schrijven, en de verzekering, die gij hem van uwe genegenheid geeft in denzelfden oogenblik, dat gij hem van zijn ambt ontzet, u in achting in uw land zal brengen? Kom van uwe dwaling terug. Elk een weet, dat er buiten mij geen aanzien is, dat gij buiten mij niets zijt. Wanneer dus het voorbeeld, dat gij te Parijs voor oogen gehad hebt, wanneer de kennis van mijn karakter, hetgeen is om regt op het doel aan te gaan, zonder dat eenige de minste overweging mij van mijn oogmerk kan afbrengen, u niet heeft veranderd, u de oogen niet heeft geopend, wat wilt gij dan dat ik doen zal? daar ik de scheepvaart van de Maas en den Rijn tot aan de mondingen dier twee rivieren in mijne magt heb, zoo heb ik niet Holland, maar Holland heeft mij, en mijne bescherming noodig. Wanneer het, door eenen mijner broeders beheerscht wordende, van mij alleen zijn heil verwachtende, niet in dien broeder mijne beeldtenis vindt, wanneer, als gij spreekt, mijne stem niet gehoord wordt, dan vernietigt gij alle vertrouwen in uwe administratien en gij zelf verbreekt uwen schepter. Wees verzekert, dat niemand zich om den tuin laat leiden; wilt gij

{==230==} {>>pagina-aanduiding<<}

den weg der goede en gezonde staatkunde inslaan? bemin dan Frankrijk, bemin mijnen roem. Dit is het eenige middel, dat den koning van Holland dienen kan. Onder eenen koning hebben de Hollanders de voordeden van een vrij Gouvernement verloren. Gij waart dus eene haven voor hen - doch deze haven hebt gij moedwillig verdorven, gij hebt er klippen in doen ontstaan.’
‘Weet gij waarom gij de haven van Holland zijt geweest? Het is, omdat gij het verbond eener eeuwige vereeniging met Frankrijk waart, den band eener overeenkomst van belangen met mij, en Holland, dat door u een gedeelte van mijn rijk is geworden, was mij eene dierbare provincie, dewijl ik aan hetzelve eenen vorst had gegeven, dien ik genoegzaam als mijnen zoon konde beschouwen. Wanneer gij geweest waart, wat gij had moeten zijn, dan zoude ik zoo veel belang in Holland als in Frankrijk stellen. Deszelfs welvaart zoude mij dan even zoo ter harte gaan, als die van Frankrijk, en waarlijk, toen ik u op den troon van Holland plaatste, dacht ik daarop eenen Franschen burger, die even zeer aan de grootheid van Frankrijk gehecht en even zoo naijverig omtrent het belang van het moederland was als ik, te plaatsen. Had gij dien weg in uw gedrag gevolgd, zoo zoudt gij thans koning over zes millioenen onderdanen zijn geweest. Ik zoude den troon van Holland beschouwd hebben als een voetstuk, waarop ik Holland, Osnabrug en een gedeelte van het

{==231==} {>>pagina-aanduiding<<}

noordelijk Duitschland gevestigd zoude hebben, dewijl dit de kern van een volk zoude geweest zijn, waardoor de geest van Duitschland langzamerhand eene verandering zoude hebben ondergaan, hetgeen het eerste doel mijner staatkunde is. Doch verre van daar hebt gij eenen volmaakt tegenstrijdigen weg gevolgd, ik heb mij genoodzaakt gezien, om u Frankrijk te ontzeggen, en om mij van een gedeelte van uw land meester te maken.’
‘Gij zegt geen woord in uwe raadsvergaderingen, gij vertrouwt niemand eenig geheim, dat mij onbekend blijft, dat niet in uw nadeel werkt en u niet tot een niets maakt. Want in den geest der Hollanders zijt gij niets anders dan een Franschman, die sedert vier jaren in hun midden woont, zij zien in u niets anders dan mij, en het voordeel van zich bevrijd te zien van die ondergeschikte agioteurs en plunderaars, die hen sedert den oogenblik, dat zij overwonnen zijn, hebben gekweld. Wanneer gij u zelven aan hen als een slecht Franschman vertoont, dan zijt gij minder voor hen dan een Prins van Oranje, aan wiens bloed zij den rang eener natie, eenen langdurigen roem en eene gevestigde welvaart verschuldigd zijn. Het is den Hollanders bewezen geworden, dat uwe afkeer van Frankrijk hun meer heeft doen verliezen, dan zij onder schimmelpenninck, of onder eenen Prins van Oranje zouden verloren hebben. Wees in de eerste plaats een Franschman en een broeder

{==232==} {>>pagina-aanduiding<<}

des keizers, en houd u verzekerd, dat gij dan op den weg zult zijn, om het belang van Holland te bevorderen. Doch waartoe dat alles, het lot is geworpen, gij zijt niet te verbeteren, reeds wilt gij de weinige Franschen, die u nog overblijven, verjagen. Het is noch door raad, noch door waarschuwingen, noch door genegenheid, dat gij op den regten weg te brengen zijt; neen, het is met geweld en door bedreigingen, dat men het moet beproeven. Wat beteekenen toch die geheimzinnige gebeden- en vastendagen, die gij hebt bevolen? Lodewijk! gij wilt niet lang regeren, alle uwe daden ontdekken veel beter de innige gevoelens uwer ziel dan uwe brieven. Hoor naar eenen man, die meer weet dan gij; kom van uwen dwaalweg terug; wees van goeder harte een Franschman, of uw volk zal u verjagen, en gij zult Holland verlaten, als het voorwerp van spotternij en van een honend medelijden der Hollanders - door rede en eene staatkundige voorzigtigheid regeert men de Staten; doch niet door eene hoofdigheid en tegenwerking.’
‘Uw toegenegen broeder,


(Geteekend) napoleon.


Ostende, den 20sten Mei 1820.’
Aldus erkende men nu openlijk al hetgeen zoo smartelijk onaangenaam was geweest, om gedurende vijf jaren te vermoeden. Zie daar dan de beweeg-
{==233==} {>>pagina-aanduiding<<}
oorzaak van zoo vele kwellingen en onregtvaardigheden stellig erkend. De koning gevoelde, na de ontvangst van dezen brief, dat er geene hoop van verzoening meer was; doch hij voorbereidde alles, opdat zijn zoon hem zoude kunnen opvolgen. Hij konde er niet meer aan twijfelen, dat het Fransch Gouvernement geenen koning van Holland meer wilde hebben, doch hij veronderstelde zeker, dat men eenen minderjarigen koning wilde, die, volgens de constitutie, onder de voogdijschap van Frankrijk zoude moeten staan, dewijl zoodanig een staat van zaken aan Holland niets zoude overlaten dan de hoop en deszelfs naam, terwijl het aan Frankrijk alles zoude geven, wat de keizer zoo hartstogtelijk verlangde, namelijk de oppermagt en het onmiddellijk bevel over Holland. Dien ten gevolge zocht hij, onder de zich het meest onderscheidende mannen in Frankrijk, iemand, aan welken hij zijnen zoon in voorraad zoude kunnen toevertrouwen, opdat, zoo hij genoodzaakt werd om afstand van de kroon te doen, alsdan de koningin en zijn zoon eenen steun en een leidsman, op welken zij konden staat maken, zouden vinden. Opdat de keizer daartoe zijne goedkeuring zoude geven, en opdat zoodanig een man, wanneer het geval daar was, geëerbiedigd zoude worden, en dat dezelve magts genoeg zoude hebben, om Holland van nut te zijn, was er een beroemd man en een Franschman noodig. Hij moest zoowel bij den keizer als bij Holland bekend en geacht zijn, hij moest een vrijdenkend koningsgezinde en een man van eer

{==234==} {>>pagina-aanduiding<<}

en beproefde eerlijkheid zijn. Hij verkoos dus den Heer de bonnald (*), dien hij niet anders dan bij geruchten, doch ook even daardoor van eene zeer voordeelige zijde kende. De Heer de bonnald scheen al de vereischte hoedanigheden in zich te vereenigen, met uitzondering van de liberale denkwijze, die zoo onmisbaar in Holland waren. Hij schreef hem eenen brief, waarbij hij hem deed gevoelen, dat zoodanige denkbeelden de grondslag van zijn voorstel, waarbij hij hem de opvoeding van zijnen zoon opdroeg, waren. De koning nam alle mogelijke voorzorgen, opdat zijn brief te regt zoude komen. Hij zond hem denzelven door middel van eenen secretaris, welke hij daarmede belastte, doch hij weigerde het. Zonder twijfel begreep de Heer de bonnald den toestand en het oogmerk des konings, en waarschijnlijk vond hij zwarigheden om het aan te nemen. Het is onnoodig om dezen brief hier in te voegen, daar dezelve zijn doel niet bereikte.
De zaak, welke hier volgt, gaf gelegenheid tot den tweeden brief des keizers aan den koning. De Fransche Minister had eenen Hollandschen koetsier in zijnen dienst. Om nu weder nieuwe stof tot klagten te vinden, droeg hij dezen den last op, om

{==235==} {>>pagina-aanduiding<<}

op eene of andere wijze twist te zoeken, en waarlijk op den 13den Mei, des middags te twee ure, kreeg deze een verschil met eenen burger, de wacht aan het paleis schoot toe en scheidde hen. Weldra deed de Ambassadeur de hevigste en bitterste klagten, dat men zijne livrei had gehoond, en hij vroeg deswege genoegdoening. Volgens een geregtelijk onderzoek werd het bewezen, dat deze twist gezocht en voorgewend was; doch zoo als men zag dat er maatregelen genomen werden, om de waarheid van de zaak te onderzoeken, werd de koetsier naar Frankrijk gezonden, hoezeer hij een Hollander was.
Toen de keizer berigt kreeg van het voorgevallene, schreef hij den volgenden brief aan zijnen broeder:
‘Mijn broeder! in denzelfden oogenblik, dat gij mij de fraaiste verzekeringen geeft, verneem ik, dat de bedienden van mijnen Ambassadeur, te Amsterdam, mishandeld zijn. Mijn wil is, dat zij, die zich zoo schuldig jegens mij gemaakt hebben, aan mij worden uitgeleverd, opdat de wraak, die ik daarover nemen zal, ten voorbeelde aan anderen strekke. De Heer serrurier heeft mij berigt gegeven van de wijze, op welke gij u bij de diplomatische audientie hebt gedragen. (*) Ik verklaar u dus, dat ik geen en Hol-
{==236==} {>>pagina-aanduiding<<}
landschen Ambassadeur te Parijs meer wil hebben. De Admiraal verhuell heeft bevel gekregen, om binnen vier en twintig uren te vertrekken. Ik heb geene schoone woorden en verzekeringen meer noodig. Het is tijd voor mij, om te weten, of gij het ongeluk van Holland wilt, en door uwe dwaasheden den val aan dat land wilt veroorzaken. Ik wil niet dat gij eenen Minister naar Oostenrijk zult zenden. Ook wil ik niet dat gij de Franschen, die in uwen dienst zijt, zult wegzenden. Ik heb mijnen Ambassadeur terug geroepen, ik zal in Holland slechts eenen chargé d'affaires hebben. De Heer serrurier, welke in deze hoedanigheid zal blijven, zal u mijne oogmerken mededeelen. Ik wil mijnen Ambassadeur niet langer aan uwe beleedigingen blootstellen. Daar het de Minister van Rusland is, wiens meester u op den troon heeft geplaatst, is het natuurlijk, dat gij deszelfs raad volgt. Schrijf mij geene brieven meer, die opgevuld zijn met uwe gewone fraaije woorden; er zijn reeds drie jaren verloopen, dat gij mij dezelve aanhoudend herhaalt, en elken oogenblik bewijst mij de valschheid daar van.’
(Geteekend) napoleon.


Rijssel, den 23sten Mei, 1810.

{==237==} {>>pagina-aanduiding<<}

‘Dit is de laatste brief, dien gij, gedurende mijn ganschen leven, van mij zult ontvangen.’
Dit bewijst, dat men reeds van het begin af aan de vereeniging van Holland met Frankrijk besloten had, en dat de koning niets anders dan het slagtoffer van deze staatkunde was geweest.
Keizer napoleon schafte alle geestelijke orden, bij decreet van 12 Mei, in het koningrijk Italie af. Bij een ander decreet, te 's Hertogenbosch genomen, beloofde hij eenen prijs van ƒ1,000,000 franken voor hem, die het beste werktuig om vlas te spinnen vervaardigde. Het Gouvernement der Romeinsche Staten werd door hem aan den Minister van Politie fouchè toevertrouwd, en deze vertrok naar Rome, doch nam geen bezit van zijn Gouvernement.
Op den 10den Junij ging de Generaal sarrasin, die langs de kusten van het kanaal het opperbevel voerde, tot de Engelschen over.
Om dezen tijd stierf de Cardinaal caprara, Aartsbisschop van Milaan, die legaat van den heiligen staat in Frankrijk was geweest.
De belangrijke forteresse, Mequinença in Spanje, gaf zich, op den 3den Junij, aan den Generaal suchet over.
De belegeringen van Cadix en Cuidad-Rodrigo werden, met kracht, voortgezet.



Holland.

Het equipement van de vloot werd met vlijt doorgezet, in weerwil van de schaarste van geldmid-
{==238==} {>>pagina-aanduiding<<}
delen. In het begin van Junij verliet de Fransche Minister Amsterdam, zoo als de keizer bij zijnen brief van den 23sten Mei gedreigd had, en hij liet zijnen Secretaris van Legatie, den Heer serrurier als Chargé d'affaires achter.
Om dezen tijd deed de commissie, die benoemd was, om de door de overstrooming van het voorgaande jaar veroorzaakten schaden te onderzoeken, verslag van derzelver bevinding. De schade werd berekend op ƒ5,706,123, meer dan elf millioenen franken.
Het Wetgevend Ligchaam verloor nu acht leden, welke zitting hadden voor die landen, die Frankrijk aan Holland ontnomen had, namelijk vier voor Braband, twee voor Zeeland, en twee voor de distrikten van de Maas.
De Advocaat asser, een Jood, werd tot Auditeur bij den Staatsraad benoemd.
De eerste en tweede finantieele rekeningen, namelijk over de jaren 1807 en 1808, werden den koning aangeboden, en door het hof van rekeningen goedgekeurd. De algemeene, en volkomene rekening van de vrijwillige giften voor de stad Leiden en voor de overstroomingen, werden met de namen van de gevers gedrukt en uitgegeten, opdat elk een zoude kunnen zien, welk gebruik er van zijne gift gemaakt was, en daardoor zoude aangemoedigd worden, om bij de eerste gelegenheid zijne edelmoedigheid te hernieuwen.
De Kapitein Generaal der gardes, de Heer travers, werd benoemd tot Baron van Jever.

{==239==} {>>pagina-aanduiding<<}

Op den 15den ontving de koning het corps diplomatiek, en bij deze gelegenheid werden hem door den Minister van Buitenlandsche zaken, den Generaal Graaf van lowenhielm, kamerheer en bevelhebber der gardes te paard van den koning van Zweden, en den Colonel lowenhielm, zijnen broeder, aangeboden.
Thans zijn wij eindelijk gekomen aan den oogenblik van den afstand des troons, of om beter te zeggen aan het einde der ontknooping, welke eenige maanden vroeger te Parijs reeds begonnen was. Sedert de terugkomst des konings, en de beroering van Holland, had men onophoudelijk voorwendsels gezocht, om Holland geheel en al van de lijst der natien te kunnen uitwisschen. Steeds bezigde men dezelfde Staatkunde, men was gematigd, wanneer Holland zich in bezwarende omstandigheden bevond; doch zoodra als het zich een weinig begon te verheffen, en deszelfs Gouvernement daartoe de geschikte maatregelen aanwendde, viel men het op alle mogelijke wijzen aan. Elken dag werden den koning nieuwe vorderingen voorgelegd.
Van den 1sten Junij af aan hadden de Fransche douaniers zich in de nabijheid van Amsterdam gevestigd, om aldaar de wet op de blokkade te doen uitvoeren. Onderscheidene malen beproefden zij zelfs, om zich in Amsterdam of aan de kusten van de Zuiderzee te vestigen, doch zij werden telkens afgewezen, dewijl dit tegenstrijdig aan het traktaat was.
Eenige menschen, die men op Hollandsch grond-
{==240==} {>>pagina-aanduiding<<}
gebied, in weerwil van de wet des lands en van het traktaat had gearresteerd, werden door den koning in vrijheid gesteld. Hierdoor vermeerderden de klagten en de beschuldigingen van de zijde van Frankrijk tegen Holland. Men plaaste in de Fransche papieren, dat de Engelsche krijgsgevangenen, die bij Heppens aan land waren gekomen, verklaard hadden, dat men, voor dat de kusten van Holland door de Fransche troepen bezet waren, zonder eenige verhindering de Engelsche koopmanschappen aldaar aan land bragt.
Ondertusschen was de hoofdstad geblokkeerd door de Fransche troepen, die van dag tot dag te Utrecht vermeerderden; tegen het midden van Junij kreeg men berigt, dat het Fransch hoofdkwartier naar Rotterdam verplaatst was, en dat eene linie douaniers, door troepen ondersteund, de hoofdstad naderde. De koning vroeg hieromtrent, op de levendigste wijze, eene opheldering aan den Franschen Chargé d'Affaires, den Heer serrurier. Zie hier het antwoord, dat deze den 16den Junij, daarop aan den Minister van Buitenlandsche Zaken, den Heer roëll, gaf:
‘Mijnheer! gij verlangt, dat ik u, op eene officieele wijze, zal herhalen, hetgeen ik u gisteren mondeling gezegd heb. Ik heb dus de eer uwe Excellentie te zeggen, dat Zijne Majesteit de keizer en koning, vernomen hebbende, dat men in den waan is, dat hij een garnizoen in de stad Amsterdam zal leggen mij gelast heeft, om zulks te ontkennen, en te verklaren, dat hij er niet aan denkt, om deze hoofdstad te doen bezetten,

{==241==} {>>pagina-aanduiding<<}

doch dat dezelve mij tevens heeft opgedragen, om te verklaren, dat zoo men in Holland de minste oorlogstoerustingen maakte, dezelve niet anders dan als eene beleediging voor Frankrijk zullen kunnen worden aangezien; dat ik in zoodanig geval bevel heb, om paspoorten te vragen en Holland te verlaten, en eindelijk, dat elke vijandelijke houding, en alles, wat de waardigheid van het Fransche rijk zoude kunnen beleedigen, als eene oorlogsverklaring zal worden beschouwd. Zijne Majesteit gelast mij tevens, om als nog aan te dringen op de voldoening wegens den hoon, aan hoogtstderzelver Ambassadeur aangedaan, en te verklaren, dat eene onvolledige genoegdoening haar niet te vreden zal stellen, dat hoogstdezelve deze genoegdoening volkomen vordert, en dat zonder dit de Koning van Holland voor altijd van Zijne Majesteits bescherming en vriendschap zal moeten afzien.’
Op deze wijze maakte men misbruik van de onveranderlijke gesteldheid, die de koning voor Frankrijk en deszelfs naam koesterde, hij moest den bitteren kelk tot aan den bodem toe uitdrinken; men wilde hem zigtbaar noodzaken, om zich tegen Frankrijk te verklaren en zich met deszelfs vijanden te verbinden - deze was de laatste toevlugt, die men hem overliet.
De Minister van Justitie en Politie nam de volgende maatregelen:
‘Daar alle pogingen, om hem of hen te ontdekken, die zich, volgens de officieele kennisge-
{==242==} {>>pagina-aanduiding<<}
ving van de Fransche legatie, hebben schuldig gemaakt aan eene grove beleediging, aan eenen der in liverei gekleedde bedienden van Zijne Excellentie den Ambassadeur, en wel op den 13den Mei van dit jaar, omstreeks twee ure van den achtermiddag, in de nabijheid van de Nieuwe Kerk alhier, te ontdekken, tot nog toe geheel vruchteloos zijn geweest. En daar het buiten allen twijfel is, dat beleedigingen, die aan personen, welke tot eene vreemde ambassade behooren, nog te meer misdadig zijn, dewijl zij niet alleen, even als alle anderen, de publieke rust en veiligheid kunnen storen in de plaats, waar dezelve gebeuren, maar dat dezelve ook beschouwd kunnen worden als honende voor de Mogendheid, aan welker legatie zoodanige personen behooren, en daardoor nog te meer onaangename gevolgen na zich zouden kunnen slepen.’
‘Uit dien hoofde biedt de Minister van Justitie en Politie, als daartoe bijzonderlijk gemagtigd zijnde, eene belooning van duizend ducatons aan, voor hem, die den dader of de daders van bovengemelde daadzaak zullen doen kennen, zoodanig, dat zij in handen der Justitie komen en van hunne misdaad overtuigd worden; de naam van den aanbrenger zal verzwegen worden, wanneer deze zulks mogt verlangen.’
‘De Minister voornoemd geeft bovendien, op last des konings, te kennen, de ontevredenheid en de verontwaardiging, die Zijne Majesteit ge-
{==243==} {>>pagina-aanduiding<<}
voeld wegens het gebeurde, en welke ontevredenheid des te grooter is, uit hoofde van de waarde, die Hoogstdezelve hecht aan de vriendschap en de welwillendheid van haren doorluchtigen broeder, en aldus alles wil voorkomen wat onaangenaam zoude kunnen zijn aan Zijne keizerlijke en koninklijke Majesteit.’
‘De Minister maakt tevens van deze gelegenheid gebruik, om elk en een iegelijk te waarschuwen en aan te manen, ten einde zich zorgvuldig te onthouden, hetzij door woorden of door daden, iets in het minste te doen, hetwelk eenige beleediging of hoon zoude kunnen veroorzaken aan personen, welke tot vreemde legatien behooren, op poene van gestraft te zullen worden naar exigentie van zaken en volgens al de gestrengheid der wetten.’
‘Amsterdam, den 17den Junij 1810.’
De koning zag dagelijks meer en meer den beslissenden oogenblik naderen, doch hij bleef voortgaan met voor de inwendige administratie te waken, er werden voor zes millioenen gulden aan briefjes gecreëerd, welke, bij anticipatie, op onderscheidene indirecte belastingen waren gevestigd. Deze briefjes dienden, om de quartalen der pensioenen en andere tractementen, die met het einde der maanden zouden vervallen, te betalen.
Hij stond een octrooi en previlegie voor vijftien jaren toe aan andries nieters, eenen smid, welke

{==244==} {>>pagina-aanduiding<<}

eenen wagenas had uitgevonden, dien men, naar verkiezing, konde verkorten en verlengen.
Hij benoemde den Heer m.a. van dedem tot Minister-Plenipotentiaris bij het hof van Napels; den Graaf j.c. van bijland bij dat van Cassel en den Baron van spaan van voorstonde, als Ambassadeur naar Munich.
Op den 26sten Junij deed de Minister van Marine en Colonien het volgende rapport:
‘Sire! ik haast mij, om Uwe Majesteit te berigten, dat ik brieven uit Noord-Amerika, gedagteekend van de eerste dagen van de maand Mei laatstleden, gekregen heb, welke tijding inhouden van den Schout-bij-Nacht buiskens, Aide de Camp van Uwe Majesteit, en wegens welker waarheid en naauwkeurigheid men zich kan vertrouwen. Uwe Majesteit weet, dat deze verdienstelijke officier in het jaar 1807 is gelast geworden, om het eiland Java van onderscheidene daar ontbrekende behoeften te voorzien, en aldaar nieuwe instructien, betreffende het Gouvernement dier kolonie, over te brengen, waarvan hij zich met den meesten spoed heeft gekweten, en wel zoo volkomen en meer voldoenend dan de omstandigheden van den oorlog ter zee hadden kunnen doen vermoeden. Gedurende twee jaren, die hij op Java gebleven is, heeft hij de grootste diensten als Luitenant-Gouverneur bewezen, en heeft den Gouverneur-Generaal daendels op eene vereerende en krachtdadige wijze ondersteund. Eindelijk door Uwe Majesteit terug geroepen zijnde,

{==245==} {>>pagina-aanduiding<<}

heeft hij zich op een klein gewapend vaartuig ingescheept, om zich tegen de zeeroovers, die de Indiesche zeeën onveilig maken, te verzekeren. Zijne reis is zeer gelukkig geweest tot op de hoogte van de Bermudische eilanden, waar hij de Engelsche corvet the Thistle ontmoette. Hoezeer minder in magt zijnde, heeft hij het gevecht gedurende vier uren volgehouden, en heeft hetzelve alleen moeten staken, dewijl hij al zijn kruid had verschoten.’
‘De Schout-bij-Nacht buiskens bevindt zich onder het getal der gewonden. Ik heb ondertusschen het genoegen Uwe Majesteit te kunnen berigten, dat hoezeer de wond vrij ernstig is, Uwe Majesteit hoogstwaarschijnlijk zijnen Aide de Camp zal behouden, en het corps koninklijke zeeofficieren aldus zulk een dapper en kundig officier, die zich steeds zoodanig heeft weten te doen onderscheiden, niet zal behoeven te betreuren.’
‘Amsterdam, den 26sten Junij 1810.’
Het was niet langer meer te verduren; de Hollandsche wetten, bevelen, uniforme, cocarde en vaandels werden gehoond en beleedigd door de Fransche militaire autoriteiten. De marine, het volk, het leger, alles was ten hoogde verbitterd - alles was gereed, om eene wanhopende verdediging te ondernemen, en het vuur wachtte slechts op den eersten wenk, om terstond uit te barsten.
Wel verre van dit te willen voorkomen, scheen men het te willen aanstoken. Op den 29sten Junij

{==246==} {>>pagina-aanduiding<<}

drong men op nieuw aan, om Amsterdam te bezetten en het hoofdkwartier aldaar te vestigen in weerwil van de verzekeringen, dienaangaande door den Heer serrurier op den 16den bevorens gegeven, zoo als wij gezien hebben. De koning bevondt zich toen te Haarlem, dat is aan de regterzijde der linie van defensie van Amsterdam, vanwaar hij de militaire operatien van de zijde van Noord-Holland en die van het Haarlemsche meer konde besturen en tevens zijne gemeenschap met den Helder onderhouden.
Hij had zijnen zoon bij zich; zijne verontwaardiging was ten toppunt gerezen; hij besloot in dezen oogenblik, om Amsterdam tot het uiterste toe te verdedigen, en om de Franschen, die in zijnen dienst waren, vrijheid te laten, om zich te verwijderen of te blijven, ten einde zich met het ordeteeken des legioens van eer te versieren en de geheele natie tot de wapenen te roepen. In deze ernstige omstandigheden, in welke hij zoo zeer ondersteuning en de hulp van weldenkende mannen noodig had, wilde de Heer roëll hem volstrekt verlaten, zeggende, dat hij de baden wilde gaan gebruiken, en de koning had de zwakheid van daarin toe te stemmen. De Maarschalk verhuell, die onder een gezocht voorwendsel van Parijs was terug gekomen, en die de koning met eene laatste boodschap weder derwaarts wilde zenden, ging naar zijn landgoed in Gelderland. Doch het leger, de marine en de natie was eensdenkende, voornamelijk de Admiraal lemmers, de Minister kraayenhoff,

{==247==} {>>pagina-aanduiding<<}

aan wien de koning, na zijne terugkomst in Holland, tevens met den waterstaat belast had. In dienzelfden oogenblik kreeg hij een ernstig aanzoek van den keizer, om den Heer van de poll, dien de koning als Burgemeester had afgezet, weder in dien post te herstellen.
Hij beproefde, als een laatst middel, om den Heer valckenaar, een zeer scherpzinnig, kundig en ijverig man, naar Parijs te zenden, met eene volkomene volmagt, om te bewerken, dat men niet zoude voortgaan met geheel Holland te bezetten.
Hij konde volledig staat maken op de troepen en op het volk, doch hij wilde den geest der hoofden leeren kennen; dan hoe groot was zijne verwondering, van in dezen oogenblik zijne Maarschalken dumonceau en de winter tot zich te zien komen, die hem eerbiedigde, doch zeer sterke aanmerkingen maakte wegens de nutteloosheid en de kortheid van duur eener verdediging van Amsterdam. Hij vergenoegde zich met hem te antwoorden, dat hij gemeend had op hen te zullen kunnen rekenen, en dat het aan militairen en Generaals weinig voegde, om zoodanige denkbeelden te uiten. De overigen, bovenal de koninklijke garde, de Generaal de milet, de Colonel behr, de dappere Generaal sels, enz. enz., hadden besloten om alles voor hun land en ter vervulling hunner pligten te doen.
Van zijn huis te Haarlem zag hij de groote stad Amsterdam in eene laagte tusschen twee zeeën liggen. Hij zoude dezelve nog meer met water moeten omringen, om haar te kunnen verdedigen. - Van de

{==248==} {>>pagina-aanduiding<<}

andere zijde beschouwde hij zijnen zoon, die zes jaren oud was, en wiens vergenoegd en lagchend voorkomen in het bijzijn van zijnen door droefheid en onrust geschokten vader, eene nuttelooze verdediging scheen af te keuren.
‘Ik zal met roem vallen;’ zeide hij tot zich zelven, ‘doch van eene andere zijde zal er niets overblijven van mijne kortstondige regering, en mijn zoon, die eenmaal Holland zoude kunnen doen herleven, en mijne ontwerpen voor hetzelve tot wezenlijkheid zoude kunnen brengen, zal dan tevens met zoo vele duizenden van huisgezinnen, die thans in rust en onkunde zijn van de storm, die hen bedreigt, daar zij volmaakt vertrouwen op hem, wiens pligt het is, om voor hun te waken, alles, alles verliezen.’
Ondertusschen gevoelde hij zeer wel, dat de spreuk van de orde der Unie, ‘Doe wel en zie niet om!’ hem zijnen pligt aanwees. Hij riep zijne Ministers bijeen, en tot zijne groote verwondering waren zij allen tegen de verdediging. De Heer reuvens wilde zelfs, dat de koning te Amsterdam zoude blijven, nadat die stad door de Fransche troepen bezet zoude zijn, en aldus, om zoo te zeggen, onder de bevelen van eenen Franschen Generaal zoude staan. ‘Het is genoeg,’ zeide de koning, ‘dit doet mij besluiten, ik wil den keizer tot het uiterste brengen, en hem dwingen, om, ten aanzien van Frankrijk en gansch Europa het geheim zijner Staatkunde, die hij, gedurende vijf jaren, ten aanzien van Holland en ten aanzien van mij heeft gekoesterd, te

{==249==} {>>pagina-aanduiding<<}

ontsluijeren. - Ik stel mijnen zoon in mijne plaats. - Wanneer al die klagten, die hij tegen mij en tegen mijn Gouvernement op goeder gronden steunen, zoo zal hij mijnen zoon erkennen, daar deze hem in alles de middelen zal overlaten, om te handelen zoo als hij wil, ten aanzien van den koophandel en van Engeland. Dewijl, volgens de constitutie des rijks, het regentschap, bij ontstentenis van mij, hem van regtswege toekomt.’
‘Wanneer hij integendeel gebruik maakt van mijnen afstand van de kroon, om zich meester van Holland te maken, dan zal het ten duidelijkste aan elken Franschman blijken, dat al zijne beschuldigingen en klagten niets anders dan voorgewende zaken waren om twist te zoeken, en dat het doel was, waarnaar hij streefde, en dan zal voor het minst noch het regt des oorlogs, noch eenen afstand ten zijnen behoeve, noch eene onderwerping, hem de minste schaduw overlaten van eene wettelijke bezitneming van Holland.’ Vervolgens liet hij zijne Ministers alleen raadplegen, en zeide; ‘Slechts eene partij is beter, namelijk die van zich tot het uiterste te verdedigen. Zegt mij daarover uwe gedachten, ik laat u alleen, opdat gij vrij zoudt zijn in uwe raadplegingen.’ Nadat zij eenen geruimen tijd aldus met elkander hadden geraadpleegd, bragten zij hem hun besluit, en dit was, dat zij den afstand van den troon, ten behoeve der twee zoons van den koning, het best keurden. Nu stelde hij zelf eene boodschap aan het Wetgevend Ligchaam, welke de Minister van der capelle overschreef, dewijl het

{==250==} {>>pagina-aanduiding<<}

schrift des konings al te moeijelijk om te lezen was; doch deze boodschap was te sterk, te hevig. Het was de geschiedenis van al de aan Holland veroorzaakte kwellingen, en dezelve spreidde een al te helder licht over de Hollandsche natie, en Frankrijk wegens de onregtvaardigheid, waarvan de koning het slagtoffer was; maar hierdoor zoude de keizer ook te zeer verbitterd zijn geworden, en daardoor veelligt de regten van den jongen koning niet hebben geëerbiedigd. Hij stelde, dus eene andere, eveneens als de tweede volgende stukken.
Deze boodschap luidde aldus:
‘Mijne Heeren! Ik gelast de Ministers, die thans in eene raadsvergadering bijeen zijn, om aan u het besluit, dat ik door de militaire bezetting der hoofdstad gedwongen ben te nemen, aan te bieden. De dappere Fransche soldaten hebben geene andere vijanden, dan den vijand der gemeenschappelijke zaak, van Holland en van mij; zij moeten met alle mogelijke achting en vriendschap ontvangen worden; doch het is in den tegenwoordigen toestand van Holland niet minder waar, dat ik, daar eene gansche armée, eene menigte douaniers, zich op ons grondgebied bevinden, en de nationale armée buiten de magt van het Gouvernement is gesteld, daar alles, om zoo te zeggen, behalve de hoofdstad, zich onder het bevel van eenen vreemden Officier bevindt, aan den Franschen bevelhebber en aan de chargé d'affaires van den keizer heb moete verklaren, dat, zoo wanneer men de hoofdstad en derzelver arrondissement bezettede,

{==251==} {>>pagina-aanduiding<<}

ik zoodanig eene operatie zoude moeten beschouwen als eene openlijke verkrachting van het regt der volken en van de heiligste regten der menschen. Dit is de reden, die mij heeft doen besluiten, om de douaniers van Muiden, Naarden en Diemen terug te doen wijken: hiertoe had ik het regt, dewijl de douaniers, volgens het tractaat, alleen op de zeekusten en aan de monden der rivieren behoeven toegelaten te worden.’
‘Op den 16den Junij kreeg ik van den Chargé d'Affaires van Zijne Majesteit den keizer de verzekering, dat zijn oogmerk niet was, om Amsterdam te bezetten. Gij vindt van deze natie een afschrift hiernevens. Dit deed mij hopen, dat men zich stiptelijk bij het traktaat, door den keizer zelven ontworpen, zoude houden en hetzelve niet te buiten zoude gaan.’
‘Ongelukkig is mijne dwaling niet van langen duur geweest, en ik heb de kennisgeving gekregen, dat er zich te Utrecht en in de ommestreken twintig duizend man Fransche troepen verzamelden. Ik heb, in weerwil van den nadeeligen staat onzer finantien, toegestaan, dat aan dezelve de noodige levensbehoeften en andere noodwendigheden zouden worden bezorgd. Hoezeer het traktaat inhoudt, dat er slechts zes duizend man ten laste van Holland zouden zijn. Doch ik vreesde, dat dit leger andere voor Holland nadeelige oogmerken ten doel had. Eergisteren, den 29sten, heb ik het officieel berigt gekregen, dat Zijne Majesteit den keizer nu aandrong, om de hoofdstad te doen bezetten,

{==252==} {>>pagina-aanduiding<<}

en om het Fransche hoofdkwartier te Amsterdam te vestigen.’
‘In dezen staat van zaken, zult gij niet twijfelen, Mijne Heeren! dat ik, voor het welzijn van mijn volk, mij alle nieuwe veranderingen zoude getroost hebben, wanneer ik slechts de hoop had kunnen voeden van zoodanig eenen toestand te zullen kunnen verduren, en vooral, wanneer ik daardoor nieuwe onheilen had kunnen voorkomen. Doch ik kan mij niet langer met eene ijdele hoop vleijen. Ik heb het traktaat, hetwelk door Frankrijk was opgesteld, voorwaardelijk geratificeerd, en de overtuiging, dat het onaangenaamste gedeelte voor Holland en voor mij niet gevolgd zouden worden, en dat men te vreden zouden zijn met mijne zelfverlooching, om zoo te zeggen, die het gevolg van dit traktaat was, alles tusschen Holland en Frankrijk zoude geregeld geworden zijn. Dit verdrag biedt, zonder twijfel, eene menigte nieuwe voorwendsels, klagten en beschuldigingen aan. Doch het ontbreekt immers nooit aan voorwendsels! Ik heb dus vertrouwen moeten stellen in de uitleggende mededeelingen, die men mij deed bij het aangaan van dit traktaat, en in de plegtige verklaringen, die ik heb gedaan en moet doen, dat de douaniers zich met niets dan hetgeen betrekking tot de blokkade had, zouden bemoeijen; dat de Fransche troepen op de kusten zouden blijven; dat de domeinen der schuldvorderaars van den Staat en die van den Kroon zouden geëerbiedigd worden; dat de schulden der afgestane landen ten laste van

{==253==} {>>pagina-aanduiding<<}

Frankrijk zouden komen, en eindelijk, dat de troepen, die zich ter beschikking van Frankrijk en Spanje bevinden, zouden gerekend worden te behooren tot het bepaalde getal, dat ik moet leveren, en dat men voor de wapening ter zee noodigen tijd zoude geven.’
Ik heb mij zelf gevleid, dat men het traktaat zoude verzachten. Ik heb mij bedrogen; en zoo de volkomene gehechtheid aan de vervulling mijner verpligtingen op den 1sten April laatstleden niet anders gediend heeft, dan om het aanwezen van dit land slechts drie maanden langer te doen duren, dan heb ik de wreede en smartelijke zelfvoldoening (doch dit is ook de eenige, die ik heb) dat ik mijne taak ten einde toe vervuld heb; dat ik (wanneer het mij vergund is, mij zoodanig uit te drukken, aan het aanzijn, dat ik geloofde het welzijn van het land te zijn, meer heb opgeofferd, dan het mij vergund was te doen’
‘Doch na mijne onderwerping van den 1sten April zouden te zeer wraakbaar zijn, wanneer ik onder den titel van koning slechts een werktuig was en niet alleen in mijn land, maar zelfs niet eens in mijne hoofdstad, en veelligt wel niet in mijn paleis, iets te zeggen zouden hebben. Ik zoude ondertusschen getuigen moeten zijn van alles wat er gebeurde, zonder iets voor mijn volk te kunnen doen. Ik zoude verantwoordelijk voor alle gebeurtenissen zijn, zonder dezelve te kunnen voorkomen, of eenige invloed daarop te hebben. Ik zoude mij blootstellen aan de klagten van beide zijden en de

{==254==} {>>pagina-aanduiding<<}

schijnbare oorzaak van alle onheilen zijn. Ik zoude mijn geweten geweld aandoen; ik zoude mijn volk en mijne pligten verraden, wanneer ik dit deed.’
‘Reeds lang heb ik het uiterste, waartoe ik thans gebragt ben, voorzien, doch ik zoude mij aan hetzelve niet hebben kunnen ontrukken, dan door den heiligsten van mijne pligten te verraden, dan door op te houden van de belangens van mijn land te behartigen en mijn lot aan hetzelve te hechten; - dit konde ik niet doen.’
‘Thans nu Holland tot dien staat gebragt is, heb ik als koning van Holland eene partij te kiezen. Deze is, om, ten behoeve mijner kinderen, afstand van den troon te doen. Alles, wat ik anders zoude kunnen doen, zoude het ongeluk mijner regering vermeerderen. Ik zoude met droefheid dien smartelijken pligt vervuld hebben. Ik zoude den val van zoo vele burgers, die maar al te dikwijls de slagtoffers der verschillen van de Gouvernementen zijn, hebben kunnen trotseren; doch hoe zoude ik het denkbeeld van eenen gewapenden tegenstand hebben kunnen verdragen; zoude ik, voor mijne kinderen, die, even als ik, geboren Franschen zijn, voor mij, voor eene regtvaardige zaak, doch die men als alleen de mijne zijnde zoude hebben kunnen beschouwen, het Fransche bloed hebben kunnen zien stroomen?’
‘Er schiet mij dus slechts eene partij te nemen over. Mijn broeder, die zeer verbittert tegen mij is, is het niet tegen mijne kinderen, en zonder

{==255==} {>>pagina-aanduiding<<}

twijsel zal hij niet zijn eigen werk willen vernietigen, en hun hun erfdeel ontnemen, dewijl hij geene reden van klagten heeft, en ook nimmer hebben kan tegen een kind, dat nog in zeer vele jaren de teugels des bewinds niet in handen zal nemen. Zijne moeder, aan wien, volgens de Constitutie, het regentschap behoort, zal alles doen wat aan den keizer, mijnen broeder, aangenaam is, en zal daarin beter slagen dan ik, die het ongeluk heeft gehad van hem nimmer te hebben kunnen voldoen; en bij den vrede ter zee, mogelijk zelfs eerder, zal mijn broeder, wanneer hij den staat van zaken in dit land leert kennen, wanneer hij ontwaart, welk eene achting deszelfs inwoners verdienen, hoezeer hun welzijn overeenkomstig met het wezenlijk belang van zijn rijk is, voor dit land doen datgene, waarop het, door deszelfs zoo menigvuldige opofferingen, voor Frankrijk, door deszelfs opregtheid en het belang dat het aan elken onzijdigen inboezemt, zoo veel regt heeft.’
‘En wie kan het weten? Veelligt ben ik de eenige hinderpaal in de verzoening van dit land met Frankrijk, en wanneer dit zoo ware, dan zoude ik er eenen troost in vinden, wanneer ik een kwijnend en omzwervend leven, ver verwijderd van al de voorwerpen mijner genegenheid, moest leiden.’
‘Dit goede volk en mijn zoon, ziedaar de grootste beweegredenen, er zijn er nog anderen, even gebiedende, die ik moet zwijgen, doch die men gemakkelijk zal kunnen gissen.’ (De onmogelijkheid om krachtdadigen wederstand te bieden).

{==256==} {>>pagina-aanduiding<<}

‘De keizer, mijn broeder, moet gevoelen, dat ik niet anders kan handelen. Hoezeer hij sterk tegen mij vooringenomen is, is hij groot, en wanneer hij bedaard is, zal hij billijk zijn.’
‘En wat u aangaat, Mijne Heeren! Ik zoude nog veel ongelukkiger zijn, wanneer het mogelijk ware, dat ik konde denken, dat gij geen regt aan mijne oogmerken zoudet laten wedervaren.’
‘Moge het einde van mijne loopbaan aan de natie en aan u ten bewijze strekken, dat ik u nimmer bedrogen heb, dat ik slechts een doel, het welzijn des lands, had, en dat de feilen, die ik mogt begaan hebben, alleen aan mijnen ijver zijn toe te schrijven, daar ik steeds wenschte niet het goede, maar het best mogelijke te doen, in weerwil van de moeijelijkheid der omstandigheden.’
‘Ik was nimmer voorbereid, om eene zoo belangrijke, doch ook zoo moeijelijke natie, als de uwe, te regeren. Weest gij, Mijne Heeren! mijne voorspraak bij dezelve, en vestigt uw vertrouwen en hoop op den kroonprins, betoont hem eenige gehechtheid, zoo ik naar zijne gelukkige inborst mag oordeelen, zal hij beiden te eenigen tijd verdienen. De koningin heeft dezelfde belangen als ik.’
‘Ik mag niet eindigen, zonder u, met den levendigsten aandrang en in naam van het belang, het aanwezen van zoo vele familiën en zoo vele bijzondere personen, wier leven en goederen ontwijfelbaar gevaar zouden loopen, aan te bevelen, om alle Franschen met die achting en vriendschap

{==257==} {>>pagina-aanduiding<<}

te behandelen, die men verschuldigd is aan de dapperen van de eerste natie der wereld, aan uwe vrienden, aan uwe bondgenooten, voor wien de gehoorzaamheid den eersten pligt is, doch die, naarmate zij zulk eene brave, ijverige en in alle opzigten achtingswaardige natie leeren kennen, dezelve meer en meer zullen achten en beminnen.’
‘Hoedanig ook mijn levensloop zal eindigen, de naam van Hollander, en mijne vurigste wenschen voor derzelver geluk, zullen mijne laatste woorden zijn, en zullen mijne laatste gedachten vervullen.’
‘Haarlem, den 1sten Julij 1810.’
Deze was de acte van afstand:

‘Overwegende, dat de ongelukkige toestand des rijks uit de ontevredenheid des keizers mijnen broeder jegens mij ontstaat, overwegende dat al mijne pogingen en opofferingen, om eenige gewigtige veranderingen in dezen toestand te maken, nutteloos zijn geweest, overwegende eindelijk, dat de oorzaak daarvan ontwijfelbaar is gelegen in het ongeluk, dat ik gehad heb, van aan mijnen broeder te hebben mishaagd, en zijne vriendschap te hebben verloren, en dat ik bij gevolg de eenige hinderpaal ben in het eindigen van al die onophoudelijke oneenigheden en twisten, hebben wij besloten, en besluiten door deze plegtige, opene en vrijwillige acte, om afstand te doen, gelijk wij in dezen oogenblik afstand doen van den koninklijken rang en de koninklijke waardigheid, ten behoeve

{==258==} {>>pagina-aanduiding<<}

van onzen welbeminden zoon napoleon lodewijk. Wij willen bovendien, dat, overeenkomstig de constitutie, die onder garantie van den keizer onzen broeder is daargesteld, het regentschap in de handen van Hare Majesteit de koningin blijve, en zulks onder de medehulp van eenen regeringsraad, die vooreerst zal te zamen gesteld zijn uit onze Ministers, aan welken wij de zorg voor den minderjarigen koning tot aan de komst van Hare Majesteit de koningin, toevertrouwen.’
‘Wij bevelen bovendien, dat de onderscheidene corpsen van onze garde, onder het opperbevel van onzen Groot-Stalmeester en den Luitenant Generaal brune, en onder dat van den Generaal sels hunnen dienst doen en blijven doen bij den minderjarigen koning van dit land, en dat de Groot-Officieren van de kroon even zoo als de burgerlijke en militaire Officieren van ons huis doen en blijven doen bij den minderjarigen koning. Eigenhandig gedaan deze acte, welke ter kennisse van het Wetgevend ligchaam zal worden gebragt, en in wier bewaring dezelve zal blijven, met vrijlating, om daarvan de noodige afschriften te doen afgeven, en dezelve op eene wettige wijze in de gewone formen te doen afkondigen.’
‘Haarlem, den 1sten Julij 1810.’
De acte was vergezeld van de navolgende proclamatie:
‘Hollanders! innig overtuigd, dat ik niets meer voor uwe belangen of voor uw welzijn kan doen,

{==259==} {>>pagina-aanduiding<<}

mij integendeel beschouwende als eenen hinderpaal, ten aanzien van het terugkeeren der gunstige gevoelens mijns broeders te uwen opzigte. Heb ik afstand van den Hollandschen troon, ten behoeve van mijnen oudsten zoon, den kroonprins napoleon lodewijk, en zijnen broeder, Prins karel lodewijk napoleon gedaan. Hare Majesteit de koningin is, van regtswege, en volgens de constitutie, regentesse, in afwachting van hare komst is het bewind in handen gesteld van den Raad der Ministers.’
‘Hollanders! ik zal nimmer een zoo goed en deugdzaam volk, als gij zijt, vergeten; mijne laatste gedachte, zoowel als mijne laatste zucht, zullen voor u heil zijn. Ik moet u verlaten, doch ik kan u niet genoeg aanbevelen, om de Fransche militairen en beambten wel te ontvangen, dit is het beste middel om te behagen aan den keizer, van wien uw lot, dat van uwe kinderen en van uw land geheel afhangt.’
‘Thans, nu de kwaadsprekendheid en de kwaadwillendheid mij niet meer zullen kunnen bereiken, voor het minst voor zoo verre gij daarin betrokken zijt, mag ik de billijke hoop koesteren, dat gij eindelijk de belooning voor al uwe opofferingen en uwe moedige volharding en onderwerping zult bekomen.’
‘Gedaan te Haarlem, den 1sten Julij 1810.’
Den volgenden dag verwittigde de Minister van

{==260==} {>>pagina-aanduiding<<}

Buitenlandsche Zaken, ten gevolge van de door den koning gegevene bevelen, de inwoners van Amsterdam, dat de Franschen op den 4den van die maand zouden binnen komen. - Deze was de notificatie, die hij liet afkondigen.
‘De Minister van Binnenlandsche Zaken brengt bij deze, ten gevolge een bijzonder bevel van Zijne Majesteit, ter kennisse van de inwoners der hoofdstad, dat de Fransch-keizerlijke troepen zich op den 4den dezer maand binnen deze hoofdstad zullen bevinden.’
‘Dewijl het de vaste wil van Zijne Majesteit is, dat men zich beijveren zal, om de troepen van zijnen doorluchtigen broeder wel te ontvangen, zoo heeft Hoogstdezelve het regt, om te verwachten, dat elk en een iegelijk daartoe het zijne zal toebrengen, en dat men gevoelen zal, dat het een pligt is, om deze dappere troepen met die onderscheiding en die vriendschapsblijken te ontvangen, welke men aan vreemde en aan bondgenooten verschuldigd is, en voornamelijk aan de legers van keizer napoleon. De dicipline, waardoor deze troepen zich, zoowel als door derzelver andere militaire deugden weten te doen onderscheiden, waarborgt de inwoners der hoofdstad voor de veiligheid hunner personen en goederen; doch het verzekert tevens deze troepen, dat zij door elk een als vrienden en bondgenooten zullen ontvangen worden. Elk inwoner zal gevoelen, van hoeveel belang het voor ons land in het algemeen en voor deze hoofdstad in het bijzonder is, dat men met

{==261==} {>>pagina-aanduiding<<}

naauwgezetheid aan de heilzame oogmerken des konings voldoet.’
‘Dien ten gevolge houdt Zijne Majesteit zich overtuigd, dat de inwoners dezer hoofdstad hunne pligten in deze gelegenheid gevoelende van hunne zijde, en met den meest mogelijken ijver alles zullen bijdragen tot datgene, wat het belang der hoofdstad en van het gansche koningrijk zoo gebiedend vordert, terwijl elk een het aan zich zelven te wijten te hebben, wanneer er eenige nadeeligen gevolgen van een tegenovergesteld gedrag plaats hadden.’
‘Amsterdam, den 2den Julij, 1810.’
Het Wetgevend Ligchaam vergaderde zoodra de koning vertrokken was. Deze verliet Haarlem in den nacht van den 1sten Julij en nam den weg naar Oostenrijk. Hij begaf zich naar de baden van Töplitz, in Bohemen. De Ministers constitueerden zich in eenen raad van regering, onder het voorzitterschap van den Heer van der heim, en zij bezorgden de laatste boodschap des konings aan het Wetgevend Ligchaam. De jonge kroonprins werd door deze vergadering erkend, hij ontving te Haarlem de regering en de deputatie van het Wetgevend Ligchaam en van den Staatsraad, welke hem kwamen gelukwenschen, en hij beantwoordde dit met gevoel.
De koning gaf kennis aan den keizer napoleon van het besluit, dat hij op den 1sten Julij te Haarlem genomen had. Deze kennisgeving was in zeer koele doch geene beleedigende bewoordingen ingerigt;

{==262==} {>>pagina-aanduiding<<}

hij gelastte zijnen Aide de Camp, den Generaal vicherij, om dezen brief naar Parijs te brengen.
Een rondgaande brief aan de onderscheidene hoven van Europa gaf hun kennis der beweegredenen en de voorwaarden van den afstand des troons. De Staatsraad elout werd, overeenkomstig hetgeen de koning voor zijn vertrek had besloten, naar Plombieres aan de koningin, en de Minister janssens naar den keizer gezonden. Alle voorzorgen en alle noodige maatregelen werden genomen, opdat de keizer voor het minst den minderjarigen koning zoude eerbiedigen; doch alles was vruchteloos, en de keizer zond eenen Aide de Camp, om den jongen koning af te halen, welke hij, benevens zijnen broeder, een verblijf aanwees in een der gebouwen van het park van Sint-Cloud. Weinig dagen na zijne aankomst zeide hij het volgende tot hem:
‘Kom hier, mijn zoon! ik zal uw vader zijn, gij zult er niets bij verliezen.
‘Het gedrag van uwen vader doet mij van harte leed, zijne ziekte alleen kan daarvan eene opheldering geven. Wanneer gij volwassen zijt, dan zult gij zijne schuld zoowel als de uwe betalen. Vergeet nimmer, in welke eenen stand gij door mijne staatkunde en het belang van mijn rijk gesteld wordt; dat gij uwe eerste pligten aan mij en uwe tweede aan Frankrijk verschuldigd zijt; al uwe overige pilgten zelfs, ten aanzien der volken, die ik u immer zoude aanvertrouwen, komen eerst daarna in aanmerking.’
Zoodanige grondbeginselen vorderen geen antwoord.

{==263==} {>>pagina-aanduiding<<}

Met betrekking van hetgeen men zeide van de gezondheid des konings, zulk eene stelling was even zoo onbillijk als wreed. Was het dan zulk eenen trek van dwaasheid, om in dien tijd liever afstand van eene kroon te doen dan een gedwongen werktuig voor het kwade te zijn?
Op den 1sten Julij bevond zich de koning te Haarlem; hij had reeds besloten, om afstand van den troon te doen, toen hij op eens twee Fransche regementen, die aan den Helder geweest waren, vandaar naar Haarlem zag terug keeren, zij wilden aldaar geinkwartierd worden, doch zij vergenoegden zich eindelijk met zich in de omliggende dorpen te cantonneren. De koning zag zeer wel, uit de oorzaken, die de Commandant van zijnen marsch gaf, zeggende, dat hij naar Den Haag terugkeerde, dat dit slechts een voorwendsel was, en dat het als eene militaire beschikking van den Franschen Generaal moest beschouwd worden, en welke genomen was sedert deze den koning te Haarlem met zijne garde gezien had. Doch de zaak was beslist; de koning zag dit alles zonder verwondering, doch met verontwaardiging.
Hij moest vreezen, dat men hem veelligt zoude aanhouden en hem zoude verhinderen, om zich aan de magt des keizers te onttrekken, hetwelk noodwendig een min of meer voldoenend middel aan de hand zoude gegeven hebben, om den kroonprins niet te erkennen, want: ‘hoe zoude dit kunnen geschieden, terwijl de koning in leven en aanwezig is?’ zoude men niet verzuimd hebben, om

{==264==} {>>pagina-aanduiding<<}

te zeggen, met eene zekere houding van regt. Bovendien zoude men, wanneer men den koning in handen had gehad, de middelen tevens in handen hebben gehad, om den afstand van den troon te ontkennen, alsmede alle acten, die hij naderhand nog zoude hebben willen maken. Want hoe zoude men het geweld hebben kunnen beletten, om zoo veel als het wilde, hoezeer valsch, te doen afkondigen? hoe zoude men hebben kunnen wederspreken hetgeen de laster goedvond, om te verspreiden? Het was niet gemakkelijk, om aan het scherpziende oog der Fransche verspieders te ontsnappen, daar deze steeds op de loer lagen. Doch dit gelukte evenwel.
Hij vertrok in den nacht van den 1sten Julij, vergezeld van zijnen Kapitein der gardes, den Generaal travers, Baron van Jever, en den Admiraal blois van treslong, zijne Aide de Camp; hij had deze beiden verkozen, omdat hij zich op dezelven volkomen konde verlaten. Hij was in een eenvoudig reisrijtuig, en hij maakte zoo veel spoed, dat, toen de Fransche autoriteiten op zijnen weg, dien hij moest nemen, om zich naar Bohemen te begeven, kennis kregen van het gebeurde, hij zich reeds bij de baden van Töplitz bevond.
Op den 3den voegde zich te Osnabrug de Heer kalichef, Raad van de Russische legatie te Amsterdam, welke door den Prins dolgezukki naar Sint Petersburg met de tijding van het gebeurde gezonden werd, bij hem. De koning maakte daarvan gebruik, om den keizer alexander, die toen

{==265==} {>>pagina-aanduiding<<}

zeer bevriend en bondgenoot met keizer napoleon was, van de beweegredenen van zijnen afstand en van de plaats van zijn verblijf kennis te geven.
Alvorens te vertrekken, verkocht hij zijn klein landgoed Ameliaswerd, in de nabijheid van Utrecht gelegen. Hij liet aan zijnen zoon zijne inkomsten van de maand Junij, om in zijne eerste behoeften te kunnen voorzien. Zijne Aides de Camp hadden alleen tien duizend gulden aan goud bij zich, om in de reiskosten te kunnen voorzien, als mede zijne decoratien en zijne juweelen. Hij kwam te Töplitz op den 9den Julij.
Te Osnabrug kreeg hij eenen courier, die hem de eerste en eenige dépêche van den Heer valckenaer bragt, dezelve was zeer ongunstig wegens de zending, waarmede deze naar Parijs was belast geworden.
Besloten hebbende, om zich in een neutraal land neder te zetten, wilde hij slechts naar Amerika, naar Zwitserland of naar Oostenrijk gaan. Rusland was hem te koud, Pruissen te afhankelijk, dit zelve bestond ook ten aanzien van de landen, die tot de Rijn-confederatie behoorden. Want zoo wanneer hij het stelsel had aangenomen, om noch een vijandelijk land te bewonen, noch zich te voegen bij de vijanden van zijn land, of bij die zijner familie, dan was het hem van even zoo veel belang van niet te willen leven in een land, waar de magt, die hem zijn land en zijnen troon had doen verlaten, eenigen invloed had, daar deze zich van zijne tegenwoordigheid zoude hebben kunnen bedienen,

{==266==} {>>pagina-aanduiding<<}

om, op eene zekere wijze, de bezetting van Holland te wettigen, of voor het minst, om hem te beletten van daar tegen te protesteren, wanneer de mogelijkheid zich daartoe aanbood. Zijne tegenwoordigheid onder de Fransche autoriteit zoude eene soort van stilzwijgende toestemming zijn geweest, zoo als zijne ballingschap uit Frankrijk een voortdurend portret was. Er was bovendien eene andere overweging, die maar al te zeer door de toenmalige staatkunde werd geregtvaardigd, namelijk, dat men veelligt op zijnen naam, wanneer hij aanwezig was, eenige acte of ander stuk in de wereld zoude brengen, en zulks verspreiden, om daardoor de bezetting van Holland door de Fransche troepen te billijken.
Amerika beviel hem het beste, doch door zich zoo verre te verwijderen, benam hij zich de mogelijkheid, om gebruik te maken van de omstandigheden, welke door de gebeurtenissen in Europa geboren konden worden, en welke hem gelegenheid zouden kunnen geven, om in Holland terug te keeren. Hij liep gevaar, om door de Engelschen genomen te zullen worden, hetgeen hij volstrekt wilde vermijden, en bovendien hadden de Franschen thans meer invloed dan ooit in Amerika; om deze zelfde reden konde hij niet naar Zwitserland gaan. Hij kwam op den 9den Julij te Töplitz. Sedert dat hij afstand van den troon had gedaan, had hij den naam van Graaf van Saint-Leu aangenomen, naar een klein landgoed, dat hij in de nabijheid van Parijs bezat. Hij had dien naam meermalen aangenomen, wanneer hij

{==267==} {>>pagina-aanduiding<<}

op reis was, en hierdoor bewees hij ten duidelijkste, dat hij Frankrijk niet wilde verloochenen. Wanneer men zijnen zoon erkend had, dan zoude hij naar Frankrijk terug gekeerd zijn, als de drift en de onbillijke gramschap van zijnen broeder tot bedaren zoude zijn gekomen, om bij hem als eenvoudig Fransch burger te leven; doch wanneer de keizer gebruik maakte van deze omstandigheid, om zich meester van Holland te maken, dan moest hij zich getroosten, om in Oostenrijk te blijven, in afwachting van eene gelegenheid, om zich te Rome neder te zetten, daar het luchtgestel aldaar hem dienstig zoude zijn, en waar de Paus, die aldaar souverein is, steeds de toevlugt van alle Christenvorsten was.
Zijn ontwerp, toen hij te Töplitz kwam, was het volgende: zijne eerste zorg was, om aan keizer frans te schrijven, en diens vergunning te verzoeken, om in zijne Staten te mogen wonen; hij schreef ook aan den Graaf otto, den Franschen Minister te Weenen, en aan den Baron bourgoing, Minister te Dresden, opdat men zich geene verkeerde gedachten van zijne oogmerken zoude maken. Hij verklaarde, dat hij in dit land gekomen was, om onafhankelijk van keizer napoleon te zijn, doch niet als zijn vijand. De Fransche Ministers te Weenen en te Dresden drongen te vergeefs bij hem aan, om een vreemd land te verlaten. Keizer frans gaf hem alle mogelijke verzekeringen, betreffende zijn verblijf in zijn land.
De keizer maakte zich eindelijk meester van Hol-
{==268==} {>>pagina-aanduiding<<}
land. Het is onnoodig, om al de stukken, betreffende deze overweldiging, alhier in te lasschen; dezelve zijn even valsch in derzelver grondbeginselen als in derzelver berekeningen. Hij kreeg deze tijding tegen het einde van Julij. Zijne verwondering en zijne verontwaardiging stegen ten toppunt. Op den eersten Augustus, zoodra hij kennis droeg van de officieele stukken, deed hij te Töplitz een plegtig protest. (Zie de noten en bijvoegsels No. 2.)
Deze verklaring werd door den koning zelven te Bruck, op den 26sten Augustus 1811, aan den keizer van Oostenrijk overhandigd; en door den Russischen Colonel van thuil, die zich in de maand Februarij 1812 te Gratz bevond, werd dezelve aan den keizer van Rusland bezorgd. De Heer van thuil was een Hollander van geboorte, hij was sedert langen tijd in Russischen dienst en aan de legatie van dat land te Weenen verbonden. Hij was de broeder van den Auditeur van thuil, waarvan hierboven gesproken is, en schoonbroeder van den Minister van der capelle, die zich te Gratz bij den koning in 1812 bevond. De Heer van thuil was van Weenen gekomen, om eenige dagen te Gratz, bij zijne zuster, mevrouw van der capelle, door te brengen.
Men vestigt niet genoeg in voorraad aandacht op hetgeen men noodig zal hebben, wanneer onverwachte rampen ons treffen, of voor het minst wanneer den hagchelijken oogenblik daar is, gelooft men, dat de voormaals genomene voorzorgen niet voldoende zullen zijn, men neemt dan geheele

{==269==} {>>pagina-aanduiding<<}

nieuwe, die niet altijd de besten zijn, dewijl dezelve niet met rijpheid overdacht zijn. Het is daarmede even als met de wetten in de maatschappij en de voorzorgen tegen onrustige tijden of buitengewone ongelukken: dezelve zijn nutteloos tot aan den hagchelijken oogenblik, en wanneer dit komt, dan is het zeldzaam, dat zij voldoende zijn en dat men geene geheel andere daarstelt.
De koning was omringd door eene menigte mannen van eer, die opregt waren en waarop hij meende te kunnen vertrouwen. Ondertusschen verkoos hij in den oogenblik, dat hij afstand van den troon deed, slechts twee van hen - die hem verlieten.
Hij liet zijnen Groot-Maarschalk roest van alkemade achter, dewijl hij vreesde dat zoo hij eenige verandering maakte in de orde van den dienst van het koninklijk huis, dat een voorwendsel te meer zoude kunnen zijn, om den minderjarigen koning niet te eerbiedigen. Hij verkoos noch zijnen Aide de Camp, den Generaal kraayenhoff, dien hij achting toedroeg en zeer genegen was, noch zijnen Aide de Camp karel van bijland, noch den Colonel trip, zijnen Stalmeester, noch den Auditeur van thuil, noch den eersten Kamerheer van pallandt, die hij bijzonder onderscheidde, noch den Heer tindal, Colonel zijner grenadiers, noch den Colonel der huzaren van de garde van hasselt, alle jonge menschen van eer, die op het sterkste aan hem verknocht waren, hij dacht beter te doen, doch ondervond het tegendeel.
Travers, aan wien hij de baronnie van Jever

{==270==} {>>pagina-aanduiding<<}

had geschonken, dien hij van Luitenant tot Luitenant-Colonel in zijn oud-regement, het 5de regement dragonders, had gemaakt, en dien hij naderhand tot Kapitein der gardes had benoemd, werd, in des konings ballingschap, in zijne gevoelens, in zijn gedrag, en in zijne gesprekken, ondragelijk. Hij begaf zich in Franschen dienst, hoezeer hij volmaakt tegenstrijdige gevoelens uitte, en hij eindigde met den koning te verlaten.
De Admiraal blois, een opregt en braaf man, die zeer aan den koning gehecht was, gaf eindedelijk toe aan de dringende verzoeken zijner echtgenoofe en verliet den koning dus ook. Hij was dus geheel alleen in een vreemd land, zonder familie, in onmin met het Gouvernement van zijnen broeder, blootgesteld aan de achterdocht en de onaangenaamheden der vijanden van Frankrijk en den keizer. Slechts eene overweging kan hun, die hem aldus verlieten, tot verschooning strekken; deze is: dat zij misleid zijn geworden door de listen en lagen, die in het geheim gesmeed werden, om hem, dien men daardoor hoopte te dwingen, van zich naar Frankrijk te begeven, geheel alleen aan zich zelven over te laten.
Op eens kwam de Ridder decares, Raadsheer bij het hof van Justitie te Parijs, voormaals zijn Secretaris van het kabinet, en naderhand Secretaris der goederen zijner moeder, te Töplitz; hij was gelast, om al het mogelijke te doen, ten einde den koning te bewegen, om zich weder naar Frankrijk te begeven; doch hij konde niets van hem ver-
{==271==} {>>pagina-aanduiding<<}
krijgen. De koning vertrok van Töplitz naar Gratz, in Stiermark, waarhenen hij besloten had te gaan, dewijl dit land als toen het meest zuidelijke gedeelte van Oostenrijk was. Hij zoude wel gewenscht hebben, om zich naar Rome of naar Napels te begeven, doch Rome was niet meer onafbankelijk, en Napels was onder den invloed, dien hij zoo zeer duchtte. De Heer decares vergezelde hem naar Gratz, en vertrok naar Parijs, nadat hij zijne pogingen tot op den laatsten oogenblik had volgehouden.
Op den 7den Augustus schreef de koning eenen brief aan den Heer twent, zijnen gewezenen Intendant-Generaal, van den volgenden inhoud:
‘Ontvang niets voor mij van hetgeen de inkomsten van de kroon of tot de civiele lijst behoort. Alles behoort aan mijnen zoon alleen, en aan het regentschap, nadat ik afstand van de kroon heb gedaan. Doch draag zorg voor mijne bijzondere zaken, om mij deswege rekenschap te kunnen doen; deze behooren aan mij alleen; zij bestaan in eigendommen, die ik gedurende mijne regering verkregen heb, en die niet met de domeinen van de kroon vereenigd zijn, dewijl ik dezelve gekocht heb en voornamelijk het pavillioen te Haarlem, dat ik in 1808 van het huis van de Heeren hope, door middel van den Staatsraad voute, een vriend van dat huis, gekocht heb. Zoo gij iets anders ontvangen hebt, of andere aanvragen gedaan hebt, zie daarvan ten spoedigste af.’
Op den weg naar Gratz werd hij ingehaald en gedurende den nacht voorbij gereden door den Prins

{==272==} {>>pagina-aanduiding<<}

van Oranje, die zich ook naar die stad, waar de keizer van Oostenrijk zich bevond, begaf. Om deze reden maakte hij eenen omweg en begaf zich over Judemburg naar Marburg. Hij kwam vervolgens weder te Gratz, toen de keizer van Oostenrijk weder vandaar naar Weenen was vertrokken.
Tusschen Bruck en Judemburg vond hij ook den Heer lablanche, Secretaris van den Franschen Ambassadeur, welke hem, van wege den Ambassadeur otto, eene aanmaning, om zich naar Frankrijk te begeven, bragt. Hij weigerde den Heer lablanche te zien, die hem ondertusschen tot Marburg volgde; hij deed hem een antwoord voor den Ambassadeur ter hand stellen, hetwelk niets anders bevattede, dan een bewijs van ontvangst van de dépêche.
De Graaf otto meende twee brieven te moeten schrijven, de eene was confidentieel en opgevuld met fraaije woorden en algemeene gezegden; de andere was een wezenlijke sommatie, weinig tot overtuiging geschikt. Doch deze had ook even weinig invloed als de andere. Zie hier deszelfs inhoud:
‘Weenen, den 12den October 1810.’
‘Sire! de keizer gelast mij, om u in de volgende bewoordingen te schrijven:
‘De pligt van elken Franschen Prins en elk lid der keizerlijke familie, is om in Frankrijk te wonen, en dezelve kan zich, zonder de vergunning des keizers, niet vandaar verwijderen. Nadat

{==273==} {>>pagina-aanduiding<<}

Holland met het keizerrijk vereenigd is, heeft de keizer vergund, dat de koning te Töplitz woonde, de herstelling zijner gezondheid scheen hem het gebruik der baden noodzakelijk te maken; doch thans wil de keizer, dat Prins lodewijk, als Fransch Prins en als Groot-Dignitaris van het rijk zich ten laatsten op den 1sten December aldaar bevindt, op straffe van beschouwd te zullen worden als ongehoorzaam aan de constitutie van het rijk en aan het hoofd van zijne familie, en zal dan ook als zoodanig behandeld worden.’
‘Ik vervul, woord voor woord, den last, die mij is opgedragen, en ik belast met dezen brief den eersten Secretaris der Ambassade, om verzekerd te zijn, dat deze brief goed en wel bezorgd wordt.’
‘Ik verzoek Uwe Majesteit, om de hulde van mijnen diepen eerbied wel te willen aannemen.’
‘De Ambassadeur van Frankrijk aan het hof van Weenen.’


(Geteekend) otto.
Weinig tijds na zijne aankomst te Gratz kreeg hij een nieuw aanzoek, om zich naar Frankrijk te begeven, door middel van den Heer deares, die nogmaals eene vergeefsche reis deed.
Naauwelijks had de koning zich twee maanden te Gratz bevonden, toen wederom nieuwe openlijke acten bewezen hoe veel reden hij had, om zijnen goeden naam en zijn persoon aan den staatkundigen

{==274==} {>>pagina-aanduiding<<}

laster te onttrekken. Er werd een decreet van den Senaat bekend gemaakt, waarbij men trachtte, om hem bij de Hollanders in een kwaad daglicht te plaatsen.
De koning vernam dit met verontwaardiging. Hij zond op den 30sten December het volgende protest in triplicaat aan den Senaat. (Zie noten en bijvoegsels No. 3.) Dit protest deed hij toekomen aan den Prins cambacères, aan den Minister regnauld de saint jean d'angely, Secretaris van Staat van de keizerlijke familie, en aan den Graaf garnier, President van den Senaat.
Op dienzelfden dag verbood hij aan de koningin, om iets van de Fransche kroon aan te nemen (to accept arry appanage), en voor derzelver onderhoud stond hij aan haar af zijn hôtel te Parijs, zijn landgoed Saint-Leu, enz. enz. (Zie noten en bijvoegsels No. 4.)
Ondertusschen konde de koningin aan den wil des konings niet gehoorzamen; en daar de President van den Senaat, de Minister regnauld de saint jean d'angely, noch de Prins cambacères, zijn protest niet hadden willen erkennen, deelde de koning hetzelve mede aan den Graaf van bissingen, Gouverneur van Gratz, en hij zond aan zijnen voormaligen Notaris bont, te Amsterdam, een behoorlijk verzegeld duplicaat daarvan, om het te bewaren, ten einde hetzelve na zijnen dood, op zijne aanvrage, of in alle andere gevallen, wanneer het noodig mogt zijn, bekend te maken.
Wanneer men de gebeurtenissen van het onder-
{==275==} {>>pagina-aanduiding<<}
maansche in eenzaamheid beschouwt, en men zich alleen tot derzelver wereldsche grenzen bepaak, dan zoude men genoopt worden, om te gelooven, dat het toeval, de menschen en het noodlot alles doen en alles besturen; doch wanneer men zijne oogen hooger vestigt, wanneer men het verledene met het tegenwoordige in verband brengt, wanneer men nagaat, hoe dikwerf kleine, zeer kleine zaken, de grootste gebeurtenissen veroorzaken, wanneer men de verblindheid der grootste geesten gade slaat, hunne afwijkingen, feilen, onbestendigheden opmerkt, dan ziet men al zeer spoedig, dat de menschen op deze wereld nimmer alles doen, wat zij willen of wat zij meenen te doen, dat zij, in weerwil van zich zelven, aan eenen hoogeren invloed gehoorzamen, en dat de Voorzienigheid niets doet voor eenig bijzonder persoon, eenige natie of eenig gedeelte, doch alleen om derzelver doeleinden, die niemand kent, te bereiken. De invloed, dien wij kunnen ondervinden, is, om, op eene meer of mindere wijze, deel te nemen aan die groote zaken, volgens de wijziging van ons begrip of van onze zedelijke volmaking..... Twee jaren waren verloopen..... De keizer viel Rusland in de maand Junij 1812 aan.... en daar hij den algemeenen vrede verlangde, zocht hij nieuwe bronnen voor den oorlog en deszelfs rampen. Toen hij de grenzen van Polen overtrok, zeide hij: ‘Het noodlot zal vervuld worden!’ daarmede de vernietiging van het Russische rijk bedoelende, en zijne overwinningen voerden hem tot de vernietiging van zijn eigen rijk!

{==276==} {>>pagina-aanduiding<<}

dat men zich hier het antwoord herinnere, dat het orakel van Delphos aan cresus gaf.
Hij geloofde zeer staatkundig te handelen, toen hij de herstelling van Polen weigerde, om Oostenrijk niet te mishagen, en daardoor verloor hij den eenigen mogelijken grondslag, om Rusland te kunnen aanvallen, en welke alleen hem daarin zoude hebben kunnen doen slagen.
Deze aanval konde niet geregtvaardigd worden dan door de herstelling van Polen en den inval der Polen in Rusland. Het overdrevene stelsel van de blokkade was reusachtig en onuitvoerlijk, en ondertusschen was de keizer stijfhoofdig genoeg, om het vol te houden en zich zelven te benadeelen, zijne bondgenooten ten val te brengen, alleen omdat hij zijne dwaling niet wilde erkennen. Het beste middel, om eene feil te herstellen, is niet om in deze feil te blijven volharden en te willen volhouden, dat het geene feil is, maar wel, om zoo spoedig mogelijk eenen anderen weg in te slaan, zoodra als men zijne dwaling ontdekt. Men zoude zich bedriegen, wanneer men het ongeluk van keizer napoleon ergens anders in wilde zoeken, dan in zijn stelsel van het vaste land. Het was dit stelsel, hetwelk, wiskunstig beschouwd, goed was, doch niet volmaakt ten uitvoer konde gebragt worden, het is de groote onzedelijkheid van de blokkade en deszelfs gevolgen, die de volken in opstand bragten en het ongeluk van Frankrijk hebben berokkend.
De zedekunde, de staatkunde en de godsdienst zijn onafscheidelijk, of voor het minst zij behoor-
{==277==} {>>pagina-aanduiding<<}
den het te zijn, het bewijs daarvoor is daarin gelegen, dat, hoe meer zij de volmaaktheid naderen, hoe meer zij aan elkander gelijk staan.
Gedurende het verblijf van lodewijk te Gratz, deed de keizer van Oostenrijk eene reis in den omtrek van die stad; dit was in de maand Julij 1811; hij ging hem te Bruck een bezoek geven, en het was bij deze gelegenheid, dat hij hem deszelfs protest van den 1sten Augustus 1810, zoo als hierboven reeds gezegd is, overhandigde.
Hij leefde te Gratz zeer ingetogen en afgezonderd. Hij wachtte met ongeduld op den zoo algemeen gewenschten oogenblik van den algemeenen vrede, om zich naar Rome te begeven, en aldaar de hulp van het doorluchtig hoofd der kerk te verzoeken, betrekkelijk deszelfs huwelijk en om vervolgens zijn verblijf op zijn landgoed Saint-Leu te vestigen, waar hij zijne loopbaan hoopte te zullen eindigen. Daar had hij in 1804 het stoffelijk overblijfsel van zijnen vader ter aarde besteld, en daar wachtte hem ook zijne laatste rustplaats. Parijs en Saint-Leu, welke hij boven alles beminde, beschouwde hij als zijne geboorteplaatsen.
Doch de Hemel beschikte geheel anders, en wilde, dat de man, die het minste voor de eenzaamheid en voor het ongehuwde leven geschikt was, dat de man, die Franschman in zijn hart was, die vreedzaam en volstrekt geen wereldburger was, gedwongen werd, om eenzaam en rondzwervende te leven, en dat hij beschuldigd werd van noch een vreedzaam leven, noch Frankrijk te beminnen.

{==278==} {>>pagina-aanduiding<<}

Moge dit boek aan zijne landgenooten en aan de Hollanders bewijzen hoe onregtvaardig deze verwijtingen waren.
Ondertusschen drong keizer napoleon de Russen tot achter de Poolsche grenzen terug, Wilna en Smolensko werden bezet, hij trok over de Russische grenzen en den Borysthenus, en naderde de oude hoofdstad van zijnen vijand. De Russen hielden niet op te vlugten, dan toen de Fransche armee zich aan den oever van de Moskowa bevond, dit is eene kleine rivier, die in de nabijheid der oude hoofdstad stroomt; zij wilde Moskow verdedigen, doch zij konden geenen wederstand bieden aan de dapperheid der Fransche troepen. De slag was bloedig, doch de overwinning verklaarde zigh ten behoeve van keizer napoleon. Hij trok, op den 7den September, aan het hoofd van zijn zegepralend leger, Moskow binnen. Hij meende den winter in deze hoofdstad te zullen kunnen overblijven, doch in denzelfden oogenblik, dat hij in dezelve kwam, deed het Gouvernement de stad in den brand steken. Zij werd geheel vernietigd en tevens al de hulpbronnen voor het Fransche leger.
De keizer besloot evenwel, om eenigen tijd in de rookende puinhoopen van deze stad te blijven, in de hoop van eenen vrede te zullen kunnen treffen; hij wilde den schijn niet hebben, dat hij onverrigter zake terug kwam, en zich welven aldus ten toon stellen; daarom verlangde hij zoo sterk naar den vrede, en juist daarom mislukte het hem dien te sluiten.

{==279==} {>>pagina-aanduiding<<}

Er werden zelfs onderhandelingen geopend, mogelijk wel om hem te misleiden en hem door den winter te doen overvallen. Op eens werden deze onderhandelingen afgebroken. De Russen vielen de Fransche kavallerie, onder bevel van den Generaal sebastiani, aan, welke Generaal op de goede trouw der onderhandelingen rekende, en bijgevolg geslagen werd. De levensbehoeften werden dag aan dag schaarscher en het slechte jaargetijde naderde. De keizer zag eindelijk, dat hem niets overbleef, dan om deze streken te verlaten en dien ten gevolge gaf hij zijn leger bevel, om naar Polen terug te trekken. Doch het was te laat, de wegen waren woestijnen geworden, want de Russen hadden alles verbrand, de allerstrengste koude overviel de Franschen, het ontbrak het leger aan levensmiddelen en aan pelsen, om zich te dekken; het grootste gedeelte kwam in de sneeuw om, of werd krijgsgevangen gemaakt. Welk een verschrikkelijk gezigt was het deze tot nu toe altijd zegepralende armee te zien! Bataljons en geheele regementen vielen door de koude ter neder, en hadden de magt niet, om weder op te staan. Ondertusschen hadden de Russische armée, en voornamelijk de Cozakken, dezen ramp voorzien, en zij hadden aldus altijd de Fransche armée gevolgd. Zij haalden dezelve in en het bloedbad werd verschrikkelijk; de Franschen konden geene wederstand bieden aan de tegen hun zamengezworen elementen; zij bezweken en het leger was verloren. Van driemaal honderd duizend man, die Rusland waren ingetrokken,

{==280==} {>>pagina-aanduiding<<}

kwamen slechts dertig duizend in Polen terug; al het materieel van het leger viel den Russen in handen of bleef onder de sneeuw bedolven. Te Wilna werd het overschot van het Fransche leger door de inwoners en zelfs door de Joden aangevallen, en in de maand Januarij 1813 hadden de Franschen en dezelver bondgenooten geheel Polen ontruimd. De keizer verliet het leger en gaf het bevel daarover aan den koning van Napels, die, weinig tijds daarna, het opperbevel aan den Onderkoning van Italie overgaf, om zich naar Napels te begeven; hij offerde dus het algemeen belang aan het bijzonder belang van zijn koningrijk en van zich zelven op. Hij offerde zelfs zijnen roem en het behoud van het onschatbaar overschot des legers op.
De koning gevoelde de hevigste smart wegens het ongeluk van zijn vaderland. Hij schreef op den 1sten Januarij 1813 den volgenden brief aan keizer napoleon. (Zie noten en bijvoegsels No. 5.)
Nadat de koning op den 1sten Januarij 1813 dezen brief aan zijnen broeder had geschreven, wenschte de koning, dat de keizer van Oostenrijk, in wiens land hij zich bevond, en die ongetwijfeld zoude hooren, dat de Fransche Ambassadeur een pakket van hem had ontvangen, onderrigt werd van de beweegoorzaak, waarom hij geschreven had, opdat hij niet in het denkbeeld zoude komen, dat hij van gedrag of van gedachten veranderd was, - hetgeen hij gevoelde, dat nimmer zoude kunnen gebeuren.

{==281==} {>>pagina-aanduiding<<}

Dien ten gevolge verzocht hij den Graaf van Bissingen, Gouverneur van dat landschap, om den keizer kennis te geven van den stap, dien hij gedaan had, dewijl al zijne pligten en al de gevoelens van zijn hart hem daartoe in dezen oogenblik noopte. Hij hoopte van dien stap niets, doch hij moest zijnen pligt doen.
Weinige dagen daarna kwam hem de Gouverneur, namens den keizer, bedanken, voor de mededeeling, die hij hem gedaan had. De keizer schreef eenen langen ophelderenden brief aan keizer frans, welke het onnoodig is hier bij te voegen, dewijl dit werk bovendien reeds groot genoeg zal zijn.
In de maand van Januarij 1813 begaf hij zich naar de baden van Neuhaus, bij Gratz, en kwam vandaar terug in de maand Julij, en op den 28sten besloot hij, om ten aanzien van Holland eenen stap te doen te Praag, alwaar een congres onder de bemiddeling van Oostenrijk zoude geopend worden. - Dewijl zijne pogingen aldaar zonder eenig gevolg bleven, is het almede nutteloos de daartoe betrekking hebbende brieven hier in te lasschen, te meer nog, daar dezelve niets anders zijn dan eene herhaling van het protest en van alles, wat men gezegd heeft en hetgeen gezegd konde worden, wegens het belang, dat al de partijen hadden in de handhaving der onafhankelijkheid en de onzijdigheid van Holland.
De koning ontwaardde uit de antwoorden, die hij van wege het Oostenrijksch kabinet kreeg, dat

{==282==} {>>pagina-aanduiding<<}

de oorlog meer dan waarschijnlijk was, en dat, in geval van vrede, het lot van Holland alleen van Frankrijk zoude afhangen.
De keizer van Oostenrijk had de goedheid van hem uit te noodigen, om in alle gevallen in zijn rijk te blijven, en te gaan, waar hij zoude verkiezen; doch hij konde het denkbeeld niet verdragen, dat men in Frankrijk zoude kunnen vermoeden, dat hij zich bij de vijanden van zijn vaderland voegde. Daar de geweldige toebereidselen, die men in Oostenrijk maakte, deden zien, dat de oorlog nabij was, besloot hij om dat land te verlaten. De wapenstilstand werd verlengd tot den l0den Augustus, doch de onderhandelingen waren op den 24sten Julij nog niet begonnen. Thans kreeg de koning berigt van de schitterende voordeelen, die de Engelschen in Spanje behaalden. De vijand bevond zich reeds op de grenzen van de Pyreneën. Het was hem onmogelijk, om zich te ontveinzen, dat de crisis voor Frankrijk allerverschrikkelijkst zoude zijn, dewijl het bijna een millioen menschen tegenover zich gesteld zoude zien, Oostenrijk daarbij gerekend, doch zonder de Spanjaarden en de Engelschen daaronder te begrijpen. Hij meende toen, dat hij Frankrijk en zijnen broeder meer nabij moest komen, dat de oogenblik daar was, om hem in de gelegenheid te stellen, om iets voor hem te doen, ten einde zich aan den dienst van Frankrijk en aan het huis, van hetwelk het lot van Holland en zijne kinderen afhing, te wijden. Hij zag dus

{==283==} {>>pagina-aanduiding<<}

geheel af van het denkbeeld, om zich naar Turkijen, Bosnie en zelfs naar Napels te begeven; hij wederstond alle aanbiedingen, die hem gedaan werden, om in Oostenrijk te blijven en hij vertrok naar Zwitserland.
Te Ischel, op de grenzen van Beijeren, komende, schreef hij eenen brief aan zijnen broeder, die hij hem, toen hij door Munich reisde, deed toekomen door middel van den Ambassadeur de Heer mercier d'argenteau. (Zie noten en bijvoegsels No. 6.)
Hij kwam te Sint-Gal in Zwitserland, hij ging naar Appenzell en vervolgens naar de baden van Schinznach. Nadat al zijne pogingen vruchteloos waren afgeloopen, wachtte hij in Zwitserland met geduld, doch tevens net ongerustheid wegens Frankrijk en den keizer, den loop der gebeurtenissen af.
De keizer stelde zich met eenen verwonderlijken spoed in staat van verdediging en herstelde zich van zijne geledene rampen, terwijl het overschot van de groote armée wonderen van dapperheid verrigtte en den grond voet voor voet aan den vijand betwistte, terwijl dezelve hare houding en haren verkregenen roem in Duitschland handhaafde onder het bevel van den Onderkoning, die zich mag beroemen den grootsten en moeijelijksten taak te vervullen te hebben gehad, en dezelve ook volbragt te hebben met even zoo veel voorzigtigheid en roem als geluk.
Naauwelijks was de koning in Zwitserland gekomen, of de oorlog vernieuwde zich. De keizer wil-
{==284==} {>>pagina-aanduiding<<}
de geenen vrede, mogelijk wilden de anderen dit even min. Men arbeidde reeds om de bondgenooten van Frankrijk afvallig aan hetzelve te maken, en aldus den val van den keizer voor te bereiden.
Doch met welk eene verwondering en met welk een gevoel van opgetogenheid voor de Fransche armée, ziet men derzelver dapperheid en moed niet, zelfs na zulke groote rampen te hebben ondervonden. Goedaardig in de overwinning en in den voorspoed, trotsch in het ongeluk, en steeds getrouw aan de eer, in weerwil van al de pogingen der verleiding, zouden de Franschen voor altijd den roem en het geluk van hun vaderland verzekerd hebben, wanneer de keizer niet geheel Europa tegen zich in het harnas had gejaagd, of zelfs zoo hij een weinig meer wantrouwender jegens een honderdtal verraders had geweest, en eindelijk, zoo hij meer wantrouwen in de natie had gesteld, die hij veel te laat tot de wapenen riep.
De slag bij Leipzig werd op den 18den October 1813 geleverd, dezelve werd gevolgd door den afval van geheel Duitschland. Het is eene armzalige vertooning, wanneer men ziet hoe de kleine Staatjes, de gunst der grootere afbedelende, beurtelings dan bij deze, dan bij genen eene onafhankelijkheid afsmeeken, welke zij niet uitoefenen, dan door zich zelven te vernielen. Wanneer de Voorzienigheid de magt van eene groote natie op eene andere doet overgaan, dan ziet men die kleine Staatjes terstond hunne bondgenooten verlaten, en de fortuin

{==285==} {>>pagina-aanduiding<<}

volgen. - Zij worden genoodzaakt om met den vloed mede te drijven, dikwijls in weerwil van zich zelven, en ten koste van hun eigen belang, en evenwel gelooven zij dan onafhankelijk en volgens de eer te handelen. - Zulk een tooneel, hetwelk schande voor de menschheid, voor den voortgang der maatschappij en voor de Staatkunde is, heeft zich niet dan al te dikwijls, gedurende onzen levensloop, hernieuwd.
Drie waarheden schijnen voor het minst, gedurende al onze onrustige tijden en onze onophoudelijke oorlogen, gedurende vijf en twintig jaren, bewezen te zijn.

1o.
De Gouvernementen zijn daargesteld voor het welzijn en de verbetering der bijzondere personen, die aan de wetten onderworpen, en even gelijk in hunne oogen moeten zijn.

2o.
De kleine Staten zijn in het wezen van de zaak niet onafhankelijk, en kunnen zich niet vleijen van het ooit te zullen zijn.

3o.
Het betere is voorzeker de vijand van het goede, dat is te zeggen, dat de landen, die een redelijk goed Gouvernement hebben, zeer dwaas handelen, wanneer zij een beter zoeken te krijgen.


Ten gevolge van den slag bij Leipzig kwam de koning van Napels in Zwitserland; hij kwam te Basel, toen zijn schoonbroeder zich daar bevond, zij hadden te zamen een onderhoud. De koning van Napels ging naar zijn rijk, ten einde zich te wachten te handhaven, ingeval het Fransche Gou-
{==286==} {>>pagina-aanduiding<<}
vernement bedreigd mogt worden. Hij raadde zijnen broeder aan, om met behulp van de geallieerden weder in Holland te komen; doch deze antwoordde, dat hij dit nimmer zonde doen, dewijl men niet wilde, dat Holland geheel onzijdig zoude blijven, en dat hij voor geenen troon in de gansche wereld den oorlog tegen zijn eigen land zoude willen voeren. ‘Wanneer Frankrijk gelukkig is,’ zeide hij, ‘welke verwijtingen zoude ik dan niet verdienen, wanneer ik deszelfs vijandschap en wraak op mijn koningrijk deed nederdalen, en wanneer het ongelukkig is, dan zullen de geallieerden immers altijd de voorkeur aan den Prins van Oranje geven?’
Ondertusschen, toen de koning van Napels verstrokken was, dacht hij rijpelijk na over den wonderlijken toestand, waarin hij zich bevond; hij gevoelde zeer wel, dat de oogenblik gunstig was, om te beproeven van weder in Holland te komen, dat het voor Frankrijk zelfs allerwenschelijkst was, wanneer het van Holland moest afzien, dat aldaar een' Franschen Prins aan het hoofd stond. Hij zond eenen Officier van zijne garde naar Maintz, met bevel, om aldaar den keizer af te wachten, en denzelven eenen brief te overhandigen, waarbij hij zijne broeder trachtte te overtuigen, om geenen tijd te verliezen in het omhelzen van de eenige partij, die Frankrijk in dezen oogenblik, ten aanzien van Holland, overbleef.
Daar hij niet twijfelde, of men zonde hem met

{==287==} {>>pagina-aanduiding<<}

vermaak een land afstaan, dat op het punt was om aan de geallieerden te vervallen, en het allernoodzakelijkst was om geenen tijd te verliezen, besloot hij, om terstond naar Amsterdam te vertrekken, wanneer het Fransche Gouvernement er in toestemde, en aan de Hollanders, die zich in Parijs bevonden, wilde toestaan, om hem te volgen; dien ten gevolge ging hij op reis naar deze hoofdstad, na aan de keizerin regentesse, en aan den Prins cambaceres te hebben geschreven; doch hij was niet verwonderd, toen hij te Pont Sur Seine kwam, en aldaar vernam, dat men weigerde om hem te Parijs te ontvangen; hij keerde dus naar Zwitserland terug, waar hij het antwoord van de keizer vond, door middel van brieven van den Prins berthier, van den Hertog van Vicence, en door het berigt van den keizer met den aan hem gezondenen officier. Deze antwoorden waren allen gelijkluidende. ‘Ik zie liever,’ zeide de keizer, ‘dat Holland weder onder de magt der Prinsen van Oranje terugkeert, dan onder die van mijnen broeder; wanneer hij mij honderd duizend man kan tegenstellen, laat hij dan beproeven om het mij te ontnemen, enz. enz. enz.
Wat was nu het lot van den schrijver van dit werk? De openbare geest scheen hem echter gunstig te zijn; men kan dienaangaande eenige tijdwerkjes aanhalen, welke in dien oogenblik in Duitschland werden uitgegeven. (Zie noten en bijvoegsels No. 7.)
Ondertusschen vernam hij, dat Holland tegen

{==288==} {>>pagina-aanduiding<<}

Frankrijk in opstand was, dat de Fransche troepen hetzelve verlaten hadden, dat de Magistraat van Amsterdam de functien uitoefende van een centraal, provisioneel Gouvernement; hij deed dus eene poging, en zond aan deze administratie, alsmede aan eenige goede vrienden, den volgenden brief. (Zie noten en bijvoegsels No. 8.)
Het antwoord, dat hij van Amsterdam kreeg, bevestigde ten volle hetgeen hij ten aanzien van de gebeurtenissen in Holland gehoord had, als mede dat men hem geheel uit het oog verloren had en wijders de bevestiging van het huis van Oranje.
In de maand October 1813 waren er verscheidene personen, die hem voorsloegen, zich naar Holland te begeven, om de natie in zijn voordeel te doen besluiten, doch hij weigerde het. ‘Ik kan daar niet terug komen,’ zeide hij, ‘dan wanneer ik door de natie geroepen word; het voegt noch aan mijn karakter, noch aan het belang van Holland, dat ik daar onder de bescherming des oorlogs of de onlusten terug kom. Ik moet mij alleen bepalen met aan de Hollanders te doen weten, dat mijne gehechtheid en genegenheid voor hen nog steeds dezelfde is. Het overige is hunne zaak.’
Na het ongunstig gevolg van deze zijne poging en nadat de Prins van Oranje zich aan het hoofd der Hollanders bevond, begreep hij, dat hij nu van alle verpligtingen jegens Holland ontslagen was, en hij besloot dus, om naar Frankrijk terug te keeren.

{==289==} {>>pagina-aanduiding<<}

Hij wilde zich voor altijd op Saint-Leu nederzetten, in de hoop, dat men hem daar gerust en stil zou laten leven. Hij beproefde dus, om eenige zekerheid dienaangaande te verkrijgen, toen de geallieerde het Zwitsersch grondgebied introkken en Soleure, waar hij zich bevond, naderden. Hij antwoordde aan den Graaf auguste de talleyrand, die hem kennis gaf van den inval der geallieerden in Zwitserland ‘dat hij zich verzekerd konde houden, dat hij niet in een land zoude blijven, waar zich de vijanden van Frankrijk bevonden, en te meer nog daar hij hoopte, dat men hem eindelijk zoude vergunnen, om stil en vreedzaam op zijn landgoed te wonen.’
Alvorens te vertrekken, deed hij eene verklaring, die men weigerde in de dagbladen van het land te plaatsen. Hij trachtte daarin evenwel zijn oogmerk te bereiken, door deze verklaring ter kennis van onderscheidene personen te brengen, en afschriften daarvan in hunne handen te laten; onder anderen aan den jongen mollerus, zijnen voormaligen Auditeur, die zich toen bij toeval in Zwitserland bevond, aan den Heere de montolieu, die zoo te regt beroemd is wegens zijne schriften, als zijn aangenaam karakter, en aan den Heer de crourat, inwoner van Lauzanne. Deze verklaring, gedagteekend 22 December, was genoegzaam van denzelfden inhoud, als de brief, dien hij aan de Magistraat van Amsterdam had geschreven; dezelve had ten doel, om kenbaar te maken, dat hij niet naar

{==290==} {>>pagina-aanduiding<<}

Frankrijk terug keerde, dan uit hoofde, dat de wederkomst des Prinsen van Oranje in Holland hem nu geheel van alle verpligtingen, ten aanzien van dat land, ontsloeg. Hij verliet dan Zwitserland, vertrok naar Lion, en kwam in den morgen van den 1sten Januarij 1814 te Parijs.
Hij stapte aan het hôtel zijner moeder af. Eerst tien dagen na zijne aankomst werd het hem vergund den keizer te zien. Hij kreeg een bevel, om zich op eenen afstand van veertig mijlen van Parijs te verwijderen; de Prins van Neuschatel en de Hertog van Vicence kwamen hem, op eene plegtige wijze, dit bevel herhalen, doch hij weigerde daaraan te gehoorzamen, dewijl niemand het regt had hun te beletten van op zijnen eigenen grond te te wonen.
Op den 10den Januarij zag hij eindelijk den keizer, door middel van de tusschenkomst der keizerin; hij naderde hem op eene zeer koele wijze, zonder dat zij elkander omhelsden; men zal zich moeijelijk een denkbeeld kunnen vormen van hetgeen lodewijk, in dien oogenblik, inwendig gevoelde, toen hij zijnen broeder zag, waaraan zijne kindschheid zoo veel dankbaarheid verschuldigd was, doch over wien hij zoo vele redenen van klagten had, sedert zijn leven en zijn gansche aanzien aan de staatkunde en aan de ijdele beguichelingen der wereld waren opgeofferd geweest.
Hij verzocht zijnen broeder, om alles, wat betrekking op Holland had, in zijne gesprekken met

{==291==} {>>pagina-aanduiding<<}

hem te vermijden, daar hij zich zelven had voorgenomen, om, gedurende zijn verblijf in Frankrijk, dat land geheel uit zijne gedachten te zetten. ‘Wanneer de overwinning,’ zeide hij, ‘het eenmaal weder in uwe magt brengt, dan verzoek ik alleen de vergunning, om mij weder uit Frankrijk te begeven, alwaar ik niet zoude kunnen blijven wanneer Holland eene tweede maal door hetzelve overweldigd werd, doch zoo integendeel het krijgsgeluk u verlaat, dan vervalt alle mogelijke bedenking en het zal genoeg zijn, wanneer er slechts niet van gesproken wordt.’
Zie hier den eigenhandigen brief des keizers, waaraan de koning weigerde te gehoorzamen:
‘Mijn broeder! ik heb uwe twee brieven ontvangen, en ik heb met leedwezen vernomen, dat gij, zonder mijne toestemming, te Parijs gekomen zijt. Gij zijt geen koning van Holland meer, nadat gij afstand hebt gedaan, en nadat ik dat land met Frankrijk heb vereenigd. Gij moet daaraan niet meer denken. Het grondgebied van Frankrijk is aangevallen en geheel Europa is tegen mij gewapend. Wilt gij komen als Fransch prins, als connetable van het rijk, en u aldus bij den troon vervoegen, dan zal ik u ontvangen; gij zult mijn' onderdaan zijn en als zoodanig zult gij in mijne vriendschap deelen, en gij zult dan alles doen, wat gij kunt, voor het welzijn van Frankrijk. Gij zult dan voor mij, voor den koning van Rome, en voor de keizerin

{==292==} {>>pagina-aanduiding<<}

doen, wat gij verpligt zijt te doen. Doch zoo gij integendeel in uwe denkbeelden als koning van Holland volstandig blijft, verwijder u dan op veertig mijlen van Parijs. - Ik wil geenen gemengden toestand, geene derde rol. - Wanneer gij daarin toestemt, schrijf mij dan eenen brief, dien ik zal laten drukken, enz. enz.’
De koning verlangde vuriglijk, om in dienst gesteld te worden en in het hagchelijk oogenblik aan Frankrijk nuttig te kunnen zijn, zonder daarmede eenigen rang, belooning of titel te beoogen. Doch dit zoude eene tegenstrijdigheid geweest zijn, met de verklaring, welke hij te Lauzanne gedaan had. Hierdoor zoude hij ook verhinderd geworden zijn, om Frankrijk, weder te verlaten, ingeval het wederom meester van Holland werd, en hetgeen alsdan eene stilzwijgende toestemming in de vereeniging zoude geweest zijn. Doch hij gevoelde ook met leedwezen, hoezeer zijne driejarige ballingschap in het koude luchtgestel van Stiermark, en zijn eenzaam en verdrietig leven aldaar, zijne gezondheid ondermijnd had. Hij beproefde te vergeefs, om zich op het paard te houden, hij konde zelfs niet eens eenigen tijd overeind blijven staan, terwijl hij, in Holland zijnde, geheele dagen te paard en te voet op de dijken konde blijven. Mogelijk was het ook wel om die reden, dat men volstrekt wilde, dat hij titels en een vorstelijk jaargeld zoude aannemen.
Hij bleef gedurende de maanden Januarij, Februarij en Maart te Parijs, tot dat hij op den 30sten

{==293==} {>>pagina-aanduiding<<}

van de laatstgenoemde maand de keizerin naar Blois vergezelde. Hij drong bij haar aan, dat zij te Parijs, in weerwil van den intogt der geallieerden, zoude blijven, doch zij durfde dit niet doen. De keizer had in zijne bevelen gezegd, dat hij elkeen, die te Parijs bleef, wanneer deze stad door den vijand bezet werd, als verrader zoude behandelen, en zelfs elkeen, die de keizerin zoude aanraden, om dat te doen.
Op den 23sten Januarij zag hij de keizer voor de tweede maal, dit was des avonds voor den dag, dat deze zich naar het leger begaf. De keizer had besloten om na de eerste overwinning den vrede te sluiten, doch hij liet zich in het vervolg door andere denkbeelden wegslepen. Die van zijne broeders, de schrijver van dit werk, hield niet op van hem aan te raden, om den vrede, op welk eene wijze ook, aan te nemen; hij schreef hem bijna dagelijks, onder anderen den 3den, 5den en 16den Maart; in den laatsten dezer brieven schreef hij hem deze opmerkenswaardige woorden: ‘Wanneer Uwe Majesteit den vrede niet teekent, dat dezelve zich dan overtuigd houde, dat hare regering op zijn hoogst nog drie weken zal blijven voortduren, er is slechts eene koelbloedigheid en een weinig gezond verstand toe noodig, om over de zaken van dezen oogenblik te kunnen oordeelen.’ Op den 16den Maart schreef hij deze voorzeggende woorden en op den 1sten April had de omwenteling plaats. - Doch de fortuin is nimmer bedriegelijker

{==294==} {>>pagina-aanduiding<<}

dan wanneer dezelve buitengewone gunsten komt te betoonen, alles gelukt dan aan hare gunstelingen, de zeilen zijn gezwollen, de zee is kalm, en de elementen rustig en gehoorzaam aan des reizigers wenschen; doch men wachte het einde van de reis af, en dan wordt het kwade geëvenredigd aan het goede, en de verloren tijd voor het kwade wordt dan weldra door hetzelve ingewonnen. Alles, in deze zoo wel als in de andere wereld, staat met elkander in evenwigt.
Men kent de gedenkwaardige gebeurtenissen van den veldtogt der geallieerden in Frankrijk; deze alleen zullen genoegzaam zijn, om den keizer en het Fransche leger onsterfelijk te maken, (*) hoedanig dan ook de gevolgen waren.
De geallieerden trokken op den 31sten Maart Parijs binnen. De koning, gedrongen door de vrees van achterdocht wegens verraad te zullen verwekken, volgde de keizerin, zoodra als hij hoorde, dat zij vertrokken was, en dat Parijs de geallieerden zoude ontvangen. Hij haalde de keizerin te Rambouillet in, en vergezelde haar tot Blois, waar hij bleef tot op den 9den April, de dag, op welken de

{==295==} {>>pagina-aanduiding<<}

komst der bourbons te Parijs bekend werd. Eenige Russische en Oostenrijksche Officieren kwamen de keizerin afhalen. De koning nam afscheid van haar en van haren zoon, en keerde naar Zwitserland terug. Hij kwam te Lausanne op den 15den April. Men deed hem zeggen, voor dat hij Blois verliet, dat hij in Frankrijk konde blijven, doch zijn pligt stelde zich daar tegen, bovendien hij zoude er nimmer rust hebhen kunnen genieten.
Toen de keizer naar Brienne zoude vertrekken, zag zijn broeder hem voor de derde en laatste maal. Deze verwonderde zich, dat hij zulke ongeoefende paarden tegen den vijand durfde zenden. - Op het plein van de Tuileries zag men de bataljons, welke de revue zouden passeren, staan; zij waren gekleed en gewapend, en vol geestdrift, doch zij wisten hunne geweren niet eens goed te dragen, zij hadden zelfs niet de eerste les, om de wapenen te behandelen, ontvangen. ‘Wat zullen zij in zulk eenen toestand doen, wanneer zij voor den vijand komen?’ vroeg de koning. ‘Bah!’ zeide de keizer, ‘zij zijn Franschen, zij zullen vechten en overwinnen!’ Men kan hem verwijtingen doen; doch nimmer zal men kunnen zeggen dat hij geen goed Franschman was; integendeel, hij was het te veel. Hij zag niets dan het belang van Frankrijk, de eer van Frankrijk, het welzijn van Frankrijk; en niet alleen wilde hij, dat andere belangen daarvoor zwijgen zouden, maar hij wilde, dat de met hem verbondene volken even eens zou-
{==296==} {>>pagina-aanduiding<<}
den denken, en dat hunne vorsten in zijne overgedrevene vaderlandsliefde zouden deelen, hetwelk even zoo onbillijk als onmogelijk was.
Weinig tijds na zijne terugkomst in Zwitserland, werd het landgoed Saint Leu door het Fransch Gouvernement tot een Hertogdom verheven, niet alleen zonder de toestemming en de medewerking des eigenaars, maar zelfs zonder dat deze daarvan verwittigd werd. Op deze tijding en op die van het traktaat van Fontainebleau van den 11den April, deed hij een protest, hetwelk het dagblad van Arau op den 2den Augustus 1814 plaatste (Zie noten en bijvoegsels No. 9). Hij deed alle mogelijke pogingen, om zijnen oudsten zoon uit de handen zijner moeder te krijgen; om deze reden verlengde hij zijn verblijf in Zwitserland tot aan de maand September. Doch ziende, dat al zijne pogingen vruchteloos waren, besloot hij, om naar Rome te gaan. Dien ten gevolge schreef hij op den 28sten April (*) van Lauzanne eenen brief aan Zijne Heiligheid, en hij ontving van den Heiligen Vader een zeer verpligtend en vaderlijk antwoord. Dit was het volgende:
‘Sire!’
‘Uwer Majesteits brief is te Rome gekomen, alvorens wij aldaar terug waren; doch thans haasten wij ons, om daarop te antwoorden, zonder

{==297==} {>>pagina-aanduiding<<}

te willen wachten tot wij onze reis wegens belangrijke en gewigtige zaken volbragt hebben.’
‘In uwen brief betuigt gij uw verlangen, om te Rome te komen, wanneer dit ons niet onaangenaam zoude zijn. Wij verzekeren u, dat wij u met vermaak in die stad zullen zien, welk vermaak nog des te grooter zal zijn, dewijl wij geene hindernis zien, die ons zoude kunnen doen besluiten, om u te beletten van, tot welzijn van uwe rust, hier te komen. Uwe Majesteit heeft dus eene volkomene vrijheid, om te komen wanneer dezelve dit zal verkiezen, en het zal ons tot genoegen verstrekken, wanneer een zoon, die steeds getrouw is gebleven aan zijne Godsdienstige grondbeginselen, in de hoosdstad der christelijke wereld zal wonen. Middelerwijl geven wij u, als een blijk van onze genegenheid, den Apostolischen zegen.’
‘(Geteekend) pius, p.p. VII.


Spolato, den 22sten Mei 1814.
Het 15de jaar van ons Pontificaat.

De Heilige Vader herinnerde zich, dat in het begin der vervolging van het hoofd der kerk, de koning van Holland hem alstoen zijne diensten had aangeboden, en hem, door middel van den Prelaat giamberlani, het hoofd der zendelingen in Holland, in 1808 drie brieven had doen toekomen,

{==298==} {>>pagina-aanduiding<<}

waarin hij den Heiligen Vader zijne genegenheid, verknochtheid en getrouwheid betuigde.
Hoezeer deze brieven niet aan Zijne Heiligheid konden overhandigd worden, dewijl men hem alstoen al te naauw bewaakte, kwamen zij evenwel tot aan Savone, en derzelver aankomst aldaar was den Heiligen Vader bekend.
Hij kwam dan te Rome op den 24sten September 1814. Van dien oogenblik af aan vorderde hij de overgave van zijnen oudsten zoon openlijk, en welke overgave zijne moeder meende te moeten weigeren. Doch daar hij zich van zijne zijde verpligt rekende, zijnen zoon bij zich te hebben, en zich aan dezen pligt niet te kunnen onttrekken, nam hij zijne toevlugt tot de regtbanken, welke na eene lange overweging duidelijk bevel gaven, dat zijn zoon hem zoude worden overgegeven; doch dit was op den 7den Maart 1815, en op den 20sten had keizer napoleon den troon weder beklommen. - Al de familie-statuten hernamen nu hunne regten, zoodat alles, wat de leden van de keizerlijke familie betrof, geheel en alleen van den wil des keizers afhing, en deze verzette zich tegen het billijk verlangen zijns broeders.
Nadat de keizer voor de tweede maal afstand van de kroon van Frankrijk gedaan had, werd hem zijnen zoon door zijne moeder afgegeven, en sedert dien oogenblik woont dat kind bij zijnen vader.
Lodewijk bleef volstandig alle aanbiedingen, die hem gedaan werden, weigeren, en wilde zich noch

{==299==} {>>pagina-aanduiding<<}

naar zijne zuster te Napels, noch naar Parijs begeven. Men zal de redenen daarvan gemakkelijk kunnen bevroeden. Hij had geene pligten meer te vervullen. Hij had rust noodig, nadat hij, in weerwil zijner pogingen, zulk een onaangenaam leven had moeten leiden, en te meer daar zijne gezondheid sedert langen tijd ondermijnd was geworden - bovendien is de diepste eerbied voor de gevestigde Gouvernementen niet alleen de eerste maatschappelijke pligt, en het onderscheidend karakter van brave menschen, maar tevens den gewigtigsten grondregel voor de handhaving der orde en der rust der maatschappij.



{==300==} {>>pagina-aanduiding<<}


Besluit.

Men kan uit dit werk besluiten, dat Holland, gedurende de vijf jaren, waarvan de gebeurtenissen alhier beschreven zijn, de verwonderlijkste inspanning van krachten heeft gedaan.
Dat lodewijk op den troon juist datgene wenschte te zijn, hetgeen de keizer hem verweet niet te zijn, de middeloorzaak, die de belangen van Frankrijk met die van Holland moest overeenbrengen. (Zieden brief uit Trianon van 21 December 1809.)
Hij verfoeide den oorlog, waarvan hij het doel niet begreep voor wezens van zulk eenen korten leeftijd, als wij menschen zijn, en wier aanwezen zoo onzeker, zoo broos is. Hij had eenen onoverwinnelijken afkeer voor de gevolgen van dit even zoo wreede als onzinnige spel, door hetwelk duizenden van menschen, die elkander geheel onbekend zijn, zich vereenigen, en dikwerf uit geheel tegenovergestelde deelen der wereld zich bijeen verzamelen, met het eenige oogmerk, om te moorden. Wanneer hij genoodzaakt werd, om toe te stemmen, dat eene wettige verdediging den oorlog onver-
{==301==} {>>pagina-aanduiding<<}
mijdelijk maakte, zoo beschouwde hij dezelve niet te min als eene afgrijsselijke zaak. Met dat al was hij militair tot op zijn 27ste jaar. Hij was bij een aantal veldstagen en gevechten tegenwoordig. Hij betoonde moed en ijver te bezitten en was zeer verknocht aan zijne pligten. Doch hij was niet eenmaal aanschouwer van een slagveld, zonder dat zijne rede en zijn hart allergevoeligst werden aangedaan op het gezigt van zoo veel vergoten bloed en zoo vele verminkte menschelijke ligchamen. Toen hij in 1810 afstand van de kroon deed, was dit niet omdat hij zich vermoeid gevoelde, niet omdat hij eenen tegenzin in de regering had gekregen, zelfs niet uit wijsgeerige overdenkingen, maar uit overtuiging en uit pligt, en voornamelijk uit genegenheid voor de Hollanders; veelligt dreef hij zijne langmoedigheid en zelfverloochening te ver.
Waarschijnlijk zouden anderen, in zijne plaats geweest zijnde, in 1810 eene andere partij hebben gekozen, dat zij Holland onder water zouden hebben gezet, deszelfs inwoners zouden hebben gewapend, en daardoor het teeken van eenen algemeenen opstand der volken tegen Frankrijk zouden gegeven hebben. Dit deed hij niet. Hij wilde zelfs niet, dat Holland ook zonder hem tot dat uiterste zoude komen. Hij meende, dat wanneer het klaarblijkelijk is, dat de Staat en de burgers, door zulk eenen wanhopenden wederstand te bieden, onmisbaar verloren moeten gaan, en dan geenen anderen roem voor een Gouvernement bestaat, dan zoodanig

{==302==} {>>pagina-aanduiding<<}

een uiterste, tot welk eenen prijs het dan ook zoude mogen zijn, te verhoeden.
Ondertusschen, toen hij, eenige dagen voor dat hij afstand van de kroon deed, zich te Haarlem bevond, kwam hij in verzoeking, om eene wanhopende verdediging te doen, en dezelve tot het uiterste vol te houden; hij wilde zich alleen met de orde van het legioen van eer versieren, de Franschen, die in zijnen dienst waren, vrijheid in hun gedrag laten, en na den afloop van zulk eene verdediging zich stontelijk naar Frankrijk begevend, met verachting van alles, wat hem zoude kunnen overkomen. Doch buiten en behalve de belangrijke overweging, waarvan wij hierboven gesproken hebben, waren er nog twee, welke hem van gedachten deden veranderen: 1o. Holland zoude dan voor altijd deszelfs naam en staatkundig aanwezen en alle hoop, om dezelve te herkrijgen, verloren hebben. De eerste kanonschoot gaf aan Frankrijk het regt, om het zich toe te eigenen. 2o. Hij moest dan in verbond treden met de vijanden van Frankrijk, hetgeen gelijk stond aan eene onderwerping aan diezelfde vijanden, wanneer men zich aan eene sterkere magt, dan men zelfs is, verbindt, en dezelve bij zich toelaat, en daardoor erkent, dat men zich zonder derzelver medehulp niet kan verdedigen, dan is dit niet anders als eene volkomene onderwerping.
Om alles te vereenigen, moest men geheel onzijdig hebben kunnen zijn, of wel de noodige magt bezitten, om aan alles wederstand te kunnen bieden.

{==303==} {>>pagina-aanduiding<<}

Men heeft ongetwijfeld de volgende woorden in de acte van afstand opgemerkt: Er zijn nog andere beweegredenen, even gebiedende, die ik moet zwijgen, doch die men gemakkelijk zal kunnen gissen. Deze zinsnede beteekende, dat er op dien oogenblik geene mogelijkheid meer bestond, om zich te verdedigen; men zoude slehts eenige kanonschoten hebben kunnen doen voor de leus, doch dit zoude aan Frankrijk het regt der overwinning toegekend hebben voor het vermaak van eenig kruid te hebben verschoten.
Hetzij men hem beschouwt bij den keizerlijken troon, hetzij op den troon van Holland, hetzij in zijne ballingschap, kende lodewijk nimmer iets anders dan de ongelukken en de onaangenaamheden van den stand, waarin hij geplaatst was: zonder eenige inwendige schadevergoeding, zonder vriend, zonder gezelschap, zonder eenig steunpunt. Ondertusschen de onaangenaamste oogenblikken van zijn leven, tot aan de tweede maal, dat hij zijn land moest verlaten, den 31sten Maart 1814; eene omstandigheid, waarvan al het smartelijke niet te beschrijven is, doch dat alleen begrepen kan worden door hem, die een Fransch hart in den boezem draagt en die het gevoel van eenen vader bezit (*),

{==304==} {>>pagina-aanduiding<<}

waren alleen in betrekking met Holland. De eerste, toen hij te Parijs, in het jaar 1810, moest kapituleeren, om zijne vrijheid te verkrijgen en weder naar Holland terug te keeren; de tweede, toen hij den troon en zijnen zoon moest verlaten, om in ballingschap en in een vreemd en meestal vijandelijk land rond te zwerven, en de derde, eindelijk, toen hij, in 1814, in Frankrijk terug was gekomen, en aldaar Hollanders ontmoette, die, zijnen toestand niet kennende, hem konden beschouwen als de oorzaak, dat zij in een vreemd land waren overgebragt; terwijl hij, van zijnen kant, zich konde beklagen, dat zij zijnen afstand van den troon, en den minderjarigen koning, dien hij hun gegeven had, niet hadden gehandhaafd.
Wanneer lodewijk niet het best mogelijke gedaan heeft, zoo heeft hij voor het minst altijd dat edele doel beoogd. Zijne geliefkoosde spreuk was altijd die van de orde, die hij in den jare 1806 in Holland oprigtte: Doe wel en zie niet om. Doch hoe moeijelijk is dikwijls de volkomene vervulling onzer pligten. Vooreerst moet men, en dit is niet de gemakkelijkste taak, zijne wezenlijke plig-
{==305==} {>>pagina-aanduiding<<}
ten kennen; men heeft dan niet alleen met de ons in den weg staande hindernissen te worstelen, maar bovendien nog alle zijdelingsche hinderpalen, die ons van den regten weg kunnen leiden, ter zijde te stellen. - Men moet zijne inwendige opwellingen bestrijden, zijne driften beteugelen, de beguichelingen, de vooroordeelen, die onze pligten zoo dikwerf in den weg staan, uit den weg weten te ruimen.
Hoedanig het ook zij, men geloofde, dat Holland in het jaar 1806 verloren was, en ondertusschen het wist de middelen te vinden, om zich staande te houden. Elk jaar voerde eene crisis te meer met zich, en ondertusschen heeft Holland vijf malen onder zijne regering over de grootste gevaren gezegepraald.
Eindelijk, toen in 1810 het geweld hem in zijne laatste verschansing aanrandde, had hij genoeg koelbloedigheid, voorziening en gehechtheid voor zijn volk, om alles zoodanig te regelen, dat, in weerwil van een onwederstaanbaar geweld, het land zijne regten ongeschonden konde bewaren. - Het was tot nadeel van lodewijk, dit is waar, doch ook alleen tot zijn nadeel. Zoo als hij het voorzien had, Holland hernam zijne vrijheid bij den eersten gunstigen oogenblik, die zich in 1813 aanbood. Hij had niets gemeens met deze gebeurtenis, en bij zoude wel gewenscht hebben, dat de Hollandsche natie, bij deze gelegenheid, iets gezegd had ter goedkeuring van zijn Gouvernement; doch hij ver-
{==306==} {>>pagina-aanduiding<<}
heugt zich daarom niet minder met al zijn hart over het geluk van Holland. Wat beteekent het ook, of hij, dan wel een ander de stichter van het geluk is, dat hij zoo gaarne aan Holland zoude hebben doen genieten, want zijne wenschen zijn immers te dezen aanzien vervuld? Hij zal nimmer onverschillig kunnen zijn ten opzigte van een volk, aan hetwelk hij steeds zijne dierbaarste zorgen, gedurende het beste gedeelte zijner levensloop, heeft gewijd, en welks geluk steeds het doel zijner vurigste wenschen, zoo lang als hij leeft, zal uitmaken.



{==307==} {>>pagina-aanduiding<<}

Aanteekeningen en

bijvoegsels.


No. 1.

De volgende werken ondernomen, vervolgd of voleindigd:
1. Het droogmaken van 10,000 morgen lands te Nieuwkoop en te Zevenhuizen bij Amsterdam, hetwelk in 1810 werd begonnen en met vlijt werd voortgezet, niettegenstaande den hagchelijken toestand des lands.


1807.

2. Het kanaal te Katwijk en de twee zeesluizen, welke voltooid werden, onaangezien de uiterste schaarschheid van gelden: dit werk werd in 1804 begonnen.


1806.

3. De verhooging van den Slaperdijk digt bij Amsterdam.


1807, 1808, 1809.

4. De dijk in de nabijheid der stad Edam, wel-
{==308==} {>>pagina-aanduiding<<}
ke Noord-Holland tegen de zee beveiligt, in eene lengte van 364 Hollandsche roeden.


1808.

5. Het bestraten van den weg van den Haag tot aan Haarlem.


1808, 1809.

6. Het bestraten van den weg van Utrecht tot het Loo, eene lengte van veertien uren, hetwelk in twee jaren tijds voltooid werd.


1808.

7. In Zeeland werd het in 1808 overstroomde land drooggemaakt, alsmede het dorp Kruiningen, en eene menigte schoone landhoeven, waardoor de polder is ontstaan, welke, door de Zeeuwen, Lodewijks-polder, ter eere van den Koning, genoemd wordt.


1808, 1809.

8. De verhooging van al de dijken in de Zeeuwsche eilanden, een werk, dat in twee jaren tijds voltooid werd.


1808, 1809.

9. De verhooging der dijken in Groningen, de vervanging van het houte paalwerk door groote steenen, als eene beveiliging tegen de woede en de onstuimigheid der zee.


1808.

10. De aangewonnen stijkgronden op het eiland

{==309==} {>>pagina-aanduiding<<}

Rozenburg werden bedijkt, zoo ook in 1809 die van het eiland Overstakkée.


1809.

11. De gemeenschap tusschen de stad Amsterdam en het Haarlemmer Meer geopend, door middel van de groote sluis aan den Overtoom.


1809.

12. In de nabijheid van Gorinchem werden de schaden door de overstrooming van 1809 hersteld en eenen zeer belangrijken nieuwen dijk aangelegd.


1810.

13. Om de verschrikkelijke overstroomingen, waarmede Holland bedreigd wordt, wanneer de rivieren met ijs bezet zijn, te voorkomen, gaf de Koning bevel om een gedeelte der dijken van den Rijn bij den aanvang van den IJssel te verlagen, ten einde daardoor liet water dier rivieren eenen vrijen loop te geven over de landen, die langs de oevers van den IJssel liggen, welk water zich alsdan in de Zuiderzee ontlast, waardoor den Rijn minder gevaar loopt van tot zulk eene hoogte te zwellen, om de provincie Holland te overstroomen. Men weet niet of dit werk, dat alreeds begonnen was, is voltooid geworden.


1810.

14. De bedijking van een aangewonnen stuk

{==310==} {>>pagina-aanduiding<<}

lands, hetwelk de eilanden Zuid-Beveland, Wolphaartsdijk en Oost-Beveland vereenigt.


1810.

15. Een kanaal in de hooge veengronden, in eenen wijduitgestrekten grond, gegraven, van de stad Hasselt in Overijssel, tot binnen in het land.


1810.

16. Een kanaal en eene sluis, gemaakt tusschen de stad Zwol en den IJssel.


1810.

17. Het kanaal aan den steenenhoek, door den Koning in de nabijheid van Gorinchem bevolen.


1810.

18. De groote zeesluis te Muiden drooggemaakt en geheel hernieuwd.


1810.

19. Eene wet voor de beste rigting der dijken en werken, en wegens de betaling der daartoe betrekkelijke onkosten. Dezelve houdt in, dat er voor elk dijk-arrondissement een bijzonder bestuur zal zijn, om te waken, dat al de bijzondere administratien haren pligt vervullen.




{==311==} {>>pagina-aanduiding<<}


Werken

in Holland te doen, waarvan de ontwerpen gemaakt

en door den Koning zijn nagezien.

1. Ontwerp om in den winter het water der rivieren de Maas en de Waal door het land van Altena, tusschen twee dijken heen, te leiden, en hetzelve zich in den Biesbosch te doen ontlasten, om door dit middel het binnenste gedeelte van Holland te beveiligen.
2. Een groot kanaal, te beginnen aan den Rijn, in de nabijheid van Amerongen, loopende door het departement Utrecht, tot bij Naarden, en van daar naar Amsterdam; het onderscheid der hoogte van het water in de rivier bij de eerste sluis in den Rijn, en dat van Amsterdam, bedraagt zestien voeten, en de lengte is bijna twaalf uren. Door middel van dit kanaal wilde de Koning goed water aan Amsterdam bezorgen, en tevens eene linie van verdediging daarvan maken.
3. De kom voor de stad van Amsterdam, waarin de schepen liggen, zoude weldra door het slijk, dat door de zee wordt aangespoeld, onbruikbaar worden, wanneer men dit niet alle jaren, met groote kosten, uitdiepte. De Koning had dus een ontwerp van den Ingenieur blanken, om deze haven in eenen goeden staat te brengen, goedgekeurd.
4. Het droogmaken van den zoogenoemden Zuidplas tusschen Rotterdam en Gouda, groot 10,000

{==312==} {>>pagina-aanduiding<<}

morgen, eene zaak van zeer veel belang, dewijl deze plas, midden in het land liggende. Rotterdam, Gouda en het binnenste van het land bedreigd.
5. Het droogmaken van het Haarlemmer Meer, groot omtrent 6o,ooo morgen: een zeer groot ontwerp, doch niet onuitvoerlijk en van een onbegrijpelijk nut: de plannen daartoe, waren gemaakt en onderzocht door het Committé Central, hetwelk door den Koning was opgerigt.
6. Het droogmaken van de Waverveensche plas, drie mijlen van Amsterdam, en omtrent 8,000 morgen groot. De Koning had het plan daartoe reeds doen maken.
7. Een ontwerp om versch water aan den Haag te bezorgen, dewijl het water aldaar in den zomer aan bederf onderhevig is. Dit ontwerp was gemaakt en nagezien, en men was op het punt om het in werking te brengen.
8. Een groot kanaal in Vriesland, van Aurich tot aan Witmunt, te graven: dit zoude eenen weg van vier Hollandsche mijlen hebben bedragen, en zoude hebben moeten strekken om eene gemeenschap van het binnenste gedeelte van Holland met de Jade te openen. Deze rivier zoude, volgens het plaats gehad hebbend onderzoek, bij deszelfs monding aan de zee, eene goede gelegenheid aanbieden, om aldaar eene haven voor oorlogschepen aan te leggen en er scheepstimmerwerven te doen bouwen. Dit ontwerp had bovendien het belangrijk doel om de onbebouwde landen in het binnen-
{==313==} {>>pagina-aanduiding<<}
ste gedeelte van Oost-Vriesland te doen ontginnen. Men was in de maand Julij met het maken der plans onledig.

No. 2.

De gebeurtenissen, die mij genoodzaakt hebben om mijne kroon op den Kroonprins over te dragen, zijn nagenoeg bekend bij de Souvereinen, met welken ik in betrekking heb gestaan. Het zal nog weinig tijds aanloopen, alvorens al de bijzonderheden daarvan zullen kunnen worden ontsluijerd. Mijn verblijf hebbende in de landen van Zijne Majesteit den Keizer en Koning frans II, had ik gewenscht het stilzwijgen te kunnen bewaren, doch ik ben thans verpligt om hetzelve te verbreken; thans, daar ik in de dagbladen het decreet van den 9den Julij zie. Ik ben er toe verpligt voor het belang van mijn land, voor mijne regtvaardiging, en in naam van den jongen en thans nog minderjarigen Koning, die zijne meerderjarigheid zal moeten bereiken, zonder de regten, die God en de natie hem op de kroon van Holland hebben gegeven, te verliezen.
De tegenwoordige omstandigheden, die het onmogelijk maken om de minste acte of het minste stuk, zonder de toestemming des Keizers, mijnen broeder, publiek te maken; de staat van onzekerheid en eenzaamheid, waarin ik mij bevind, omringd van menschen, aan welken ik mij niet kan vertrouwen, omdat ik hen niet ken, alles zal het publiek ma-
{==314==} {>>pagina-aanduiding<<}
ken, en het overhandigen van deze acte moeijelijk maken; doch de gevoelens, die ik koester voor Keizer frans en Keizer alexander, doen mij hopen van te eenigen tijd een middel te zullen vinden om dit stuk op eene zekere wijze in hunne handen te doen komen, en aldus en aan de natie en aan mijnen zoon een middel aan de hand te geven, om derzelver regten te doen gelden, en mijne nagedachtenis te regtvaardigen, wanneer de omstandigheden dit zullen gehengen.
De constitutie van den Staat, die door den Keizer, mijnen broeder, gewaarborgd is, gaf mij het regt om afstand van den troon, ten behoeve van mijne kinderen, te doen. Deze afstand heeft plaats gehad in den form en volgens hetgeen bij de Constitutie is voorgeschreven.
De Keizer had geen het miste regt om den oorlog aan Holland te verklaren, en dit heeft hij ook niet gedaan.
Er is niet eene acte, niet eene toestemming, niet eene vraag van de Hollandsche natie, die eene voorgewende vereeniging kan regtvaardigen. Mijn afstand heeft den troon niet ledig gelaten; ik heb geenen afstand gedaan dan ten behoeve van mijne kinderen.
Deze afstand, die Holland nog voor twaalf jaren onder een regentschap laat, dat wil zeggen onder het onmiddellijk toeverzigt van den Keizer, volgens den, letter van de Constitutie, maakte het dus onnoodig deze vereeniging daar te stellen, om al zijne bevelen en zijn verlangen tegen den koophandel

{==315==} {>>pagina-aanduiding<<}

en tegen Engeland te doen opvolgen, dewijl er geenen anderen wil dan de zijnen in Holland konde bestaan.
Volgens deze laatste overweging is het dus bewezen voor het oog van de gansche wereld, voor de oogen der Souvereinen, welke met Frankrijk en Holland in vrede zijn, voor de oogen der Franschen zelfs, dat de oneenigheden, de verwijtingen, de beschuldigingen, zoo dikwerf tegen Holland en tegen mij in de Fransche dagbladen en officieele stukken herhaald, slechts lastertaal waren, en als voorwendsels werden gebezigd, om langs dezelve to de vereeniging van Holland met Frankrijk te komen. Wanneer dit niet sedert lang het staatkundig doel ten opzigte van den Koning van Holland geweest ware, zoo zoude men den door hem gedanen afstand van de kroon hebben goedgekeurd: door deze afstand verkrijgt toch de Keizer eene grootere gemakkelijkheid en eene volkomene oppermagt ten aanzien van het bestuur van Holland, dewijl, volgens de Constitutie, aan hem het regt behoort, om eenen Regent te benoemen. Aldus heeft men niet geschroomd om den naam des Keizers, die van zijnen broeder, tot een werktuig van trouweloosheid en dood voor eene gansche natie te maken.
Het is dus bewezen dat de Koning, in weerwil van zich zelven, tot eene middel-oorzaak, ten aanzien van de vereeniging, heeft moeten dienen, even zuo als het bestuur van den Raadpensionaris als eene

{==316==} {>>pagina-aanduiding<<}

middel-oorzaak heeft gediend, om de Monarchie in Holland te vestigen.
Doch ik heb den troon beklommen zonder eenige andere voorwaarden dan die, welke mij door mijn geweten, door mijne pligten, door het belang en het welzijn van mijn volk werden opgelegd, en ik verklaar dus voor God en de onafhankelijke Souvereinen, aan welken ik mij hier mede vervoeg:
1o. Dat het voorgeschreven tractaat van den 16den Maart 1810, door middel van hetwelk de provincien Zeeland en Braband van Holland zijn afgescheiden geworden, door mij te Parijs, waar ik ondanks mij zelven werd opgehouden, niet dan door geweld gedwongen, is aangenomen, en niet dan voorwaardelijk is geratificeerd; dat het bovendien door den Keizer, mijnen broeder, niet is nagekomen. In de plaats van zes duizend Franschen, die ik, volgens dat tractaat, moest onderhouden, is dat getal meer dan eenmaal zoo veel geweest; in de plaats van alleen de monden der rivieren en de zeekusten te bezetten, hebben de Fransche douaniers het binnenste van het land overstroomd; in de plaats van zich alleen te bemoeijen met hetgeen de maatregelen ten aanzien van de blokkade tegen Engeland betrof, heeft men zich meester gemaakt van de magazijnen van den Staat, men heeft Hollanders op eene willekeurige wijze in de gevangenis geworpen, en eindelijk, men heeft geene der mondelinge beloften, door den Minister van Buitenlandsche Zaken, den Hertog de cadore, in naam des Keizers gedaan, gehouden, namelijk dat men scha-
{==317==} {>>pagina-aanduiding<<}
devergoedingen voor de, bij gemeld tractaat, afgestane landen zoude geven, en dat men de uitvoering van dat tractaat zoude verzachten, wanneer de Koning zich geheel aan den Keizer wilde gedragen, enz. enz. Dien ten gevolge verklaar ik in mijnen naam, in dien van de natie en in dien van mijn' zoon, dat het mij op den 16den Maart 1810 door den Keizer afgedwongen tractaat, van nul en onwaarde is.
2o. Ik verklaar dat de afstand, door mij gedaan, niet anders is geschied, dan nadat ik tot het uiterste ben gedreven geworden, dat ik door den Keizer, mijnen broeder, gedwongen werd, om het eenige middel, dat mij overschoot om de regten van Holland en mijnen kinderen te handhaven, aan te grijpen, en dat deze afstand alleen gedaan is en alleen gedaan kon worden ten voordeele van dezen.
3o. In mijnen naam, in den naam van den minderjarigen Koning en in den naam van de Hollandsche natie, verklaar ik de voorgewende vereeniging van Holland met Frankrijk, vermeld bij het decreet van den Keizer, mijnen broeder, in dato 9 Julij 11., voor nul en van onwaarde, onwettig, onregtvaardig en willekeurig in de oogen van God en de menschen. En dat de natie en de minderjarige Koning zich voorbehouden hunne billijke regten te zullen doen gelden, wanneer de gelegenheid zich daartoe aanbiedt.
Gegeven te Töplitz in Boheme, deze acte eigenhandig door mij geschreven en geteekend, en onder het zegel van den Staat, den 1sten Augustus 1810.
(Geteekend) lodewijk napoleon.



{==318==} {>>pagina-aanduiding<<}


No. 3.

Lodewijk napoleon, aan den behoedenden Senaat van het Fransche keizerrijk.
Senateurs! de Moniteur van den 15den is tot mij gekomen; ik was wel verre van den doodelijken slag en de onherstelbare beleediging, die mij het decreet van den Senaat, in dato 10 december, toebrengt, te verwachten.
Ik ben verpligt aan den naam des keizers, die ook de mijne is, aan mijne kinderen en aan het volk, aan hetwelk ik sedert den 5den Junij 1806 toebehoor, om openlijk te verklaren, zoo als ik in dezen oogenblik verklaar:
Dat ik, zoowel als mijne kinderen, voor altijd aan het lot van Holland verbonden zijnde, voor mij zoowel als voor hun, het geschenk (the appanage) waarvan in bovengemeld decreet gesproken wordt, weiger aan te nemen. Ik beveel, bij deze acte, aan de koningin, die ik van dezelve kennis doe dragen, om, zoo voor zich als voor hare kinderen, te weigeren, om het minste gedeelte van deze gift aan te nemen, en zich te vergenoegen met hare bijzondere eigendommen, die aan de mijnen vereenigd zijn. Ik beveel, bij deze acte, aan den Heer twent, Intendant Generaal van de kroon, die ik de administratie dezer eigendommen, als zaakgelastigde van mijne bijzondere aangelegenheden, heb aanvertrouwd, om de koningin in het bezit te stellen van alles, wat mij persoonlijk toebehoort,

{==319==} {>>pagina-aanduiding<<}

en bestaande in al hetgeen ik sedert den 5den Junij 1806, door aankoop, verkregen heb, en niet met de domeinen van de kroon is vere nig geworden.
Ik verklaar bovendien, dat alle beschuldigingen, brieven en geschriften, hoegenaamd, die eene strekking hebben, om te doen gelooven, dat ik mijn land, mijn volk, mij zelven verraden heb, of dat ik immer in gebreke gebleven ben, om mijne pligten te vervullen aan Frankrijk, mijn eerste vaderland, dat ik sedert mijne kindschheid van ganscher harte en ziel gediend heb, door mij worden ontkend. Op den troon van Holland, ondanks mij zelven, doch aan deszelfs lot, door mijne genegenheid, mijne heilige pligten en eeden gehecht, geplaatst zijnde geweest, wil ik en moet ik willen, gedurende mijn gansche leven, een Hollander te zijn en te blijven.
Dien ten gevolge verklaar ik de gift van het gezegd jaargeld als van onwaarde, en van onwaarde voor mij zoowel als voor mijne kinderen en hunne moeder. Vernietigende dus bij voorraad alle toestemmingen ter aanneming van hetzelve, hetzij regtstreeks of zijdelings gedaan.
Ter bekrachtiging van dit heb ik deze acte eigenhandig geschreven en geteekend. Ik verzoek den Senaat dezelve te ontvangen en mijne weigering ter kennisse van den keizer te brengen.
(Geteekend) lodewijk napoleon.


Gratz, den 30sten december 1810.



{==320==} {>>pagina-aanduiding<<}


No. 4.

Gratz, den 30sten december 1810.

Aan de Koningin.

Mijne droefheid en mijn ongeluk zouden ten toppunt stijgen, indien ik, het schandelijk geschenk, hetwelk mij en mijne kinderen, bij het decreet van den Senaat, hetwelk ik in den Moniteur van den 15den dezer maand geplaatst vind, wordt toegewezen, aannam. Ik beveel u tot het minste en geringste gedeelte van deze laaghartige en smartelijke gift te weigeren. Ik vernietig bij voorraad alle toestemming tot aanneming van dezelve, welke gij gegeven mogt hebben of zoudt mogen geven, hetzij voor u, hetzij voor mijne kinderen. Al mijne bijzondere eigendommen zijn voor u en voor mijne kinderen bestemd. Ik magtig u door het bijgaande geschrift, om u in het bezit daarvan te stellen; dit alles, met uwe eigene bezittingen vereenigd, zal genoegzaam zijn, om u als eene eenvoudige burgeres te doen leven. Als koningin, echtgenoote en moeder zoude elke andere gift u beleedigen, en ik zoude u in alle tijden en op alle plaatsen verloochenen en verzaken.
(Geteekend) lodewijk napoleon.


Acte van afstand.

Ik beveel, bij deze acte en geschrift, waaraan ik al de kracht van eene openlijke acte teeken, aan

{==321==} {>>pagina-aanduiding<<}

den Heer twent, zaakgelastigde van mijne bijzondere aangelegenheden in Holland, en aan den Raad, die in Frankrijk met mijne bijzondere zaken belast is, om de koningin in het bezit te stellen van al hetgeen mij als bijzonder persoon is toebehoorende, zoo als Saint-Leu, het hôtel te Parijs, het pavillioen en huizingen te Haarlem, het huis te Zoestdijk, en de aankoopen, gedaan bij het dorp van het Loo, de huizen te Utrecht, enz. In geval deze eigendommen nog onder sequestratie mogten leggen, magtig ik Hare Majesteit de koningin, om alle noodige maatregelen te nemen, ten einde zich in het bezit derzelven te stellen, en alle mogelijke voorzorgen te nemen, om niets te aanvaarden dan hetgeen mij persoonlijk toekomt.




No. 5.

Diep getroffen door de rampen en de verliezen, die de groote armée, na zoo vele overwinningen, die de Fransche wapenen tot aan de eindpalen der wereld gebragt hebben, heeft moeten ondergaan; zeer ligt kunnende bevroeden hoezeer gij thans geprangd wordt en hoe noodig het is thans alle middelen van verdediging te vereenigen. In den oogenblik eindelijk, waarin eene verschrikkelijke worstelstrijd zal voortgezet en nog woedender zal worden, overtuigd, dat er nimmer eenen hagchelijker oogenblik, noch voor Frankrijk, noch voor uwen naam, noch voor u was; zoude ik gelooven, dat ik op eenmaal al mijne pligten zoude ver

{==322==} {>>pagina-aanduiding<<}

zaken, wanneer ik niet aan de levendige inspraak van mijn hart gehoor gaf. Ik kom dus, Sire! aan het land, waarin ik geboren ben, aan u en aan mijnen naam, de weinige gezondheid, die mij is overgebleven, en al de diensten, waartoe ik in staat ben, aanbieden, voor zoo verre als dit met eer kan geschieden.
Sire! ik behoor aan Holland, aan hetwelk gij mij, mijns ondanks, gegeven hebt. Ik heb mijn koningrijk niet verlaten, dan nadat ik zoo lang als het voor eenen geboren Franschman en voor uwen broeder menschmogelijk was, wederstand had geboden.
Thans komen Holland en de zaken van den koophandel als eene bijzaak voor; het zoude mogelijk zijn, dat uw oogmerk was, om uwen broeder weder tot u te brengen, en dat gij u van Holland, door middel van dat land zelf, zoudet willen verzekeren: In dit geval, Sire! herstel dan een koningrijk, dat door u zelf is opgerigt, en ik ben gereed, om Frankrijk en Uwe Majesteit met alle mogelijke krachten in den grooten worstelstrijd bij te staan, welke ongetwijfeld veel heviger dan ooit zal worden. Indien uwe oogmerken zoodanig mogten zijn, dan verzoek ik u niets anders dan eene openlijke acte, welke kenbaar maakt hoedanig mijn toestand is geweest en in het vervolg zijn zal.
Ik weet, Sire! dat mijne middelen en mijne pogingen van weinig beteekenis zijn, doch ik kan slechts aanbieden hetgeen ik heb.
Wat men ook van mij heeft mogen denken, Si-
{==323==} {>>pagina-aanduiding<<}
re! nimmer ben ik ongevoelig geweest of kunnen wezen voor mijnen naam, voor mijne moeder of mijnen zoon.
Hoedanig uw besluit en hoedanig de omstandigheden ook gewijzigd mogen worden, verzoek ik slechts Uwe Majesteit te denken aan de verzoekingen, de ontberingen, de eenzaamheid, de ziekte, enz., aan welken ik wederstand heb geboden, veel liever dan tot een uiterste te komen, en dat Uwe Majesteit wel overtuigd zij, dat ik, even zoo als elk braaf man, grondbeginselen koester en gevoelens bezit, die onveranderlijk zijn.
Hij zond dezen brief aan den Franschen Ambassadeur te Weenen; dezelve was ingesloten in eenen anderen brief, dien de koning aan zijne moeder zond. Keizer napoleon antwoordde op den 16den Januarij uit Parijs. Hoezeer deze brief in eenen gematigder stijl dan de vorige brieven geschreven was, bevattede dezelve eenige personeel beleedigende uitdrukkingen, die niets met de staatkundige zaken gemeen hadden, waarom men dezelve dan ook daaruit heeft gelaten.
Parijs, 16 Januarij 1813.
Mijn broeder! Ik heb uwen brief van den 1sten Januarij ontvangen, en daarin met genoegen de gevoelens gezien, welke u bezielen. Ik heb u reeds te kennen doen geven, dat uwe pligten jegens mij, het vaderland en uwe kinderen uwe terugkomst in Frankrijk vorderen (*). Uwe kinderen groeijen

{==324==} {>>pagina-aanduiding<<}

op en hebben hunnen vader noodig. Kom dan zonder eenige vertraging terug, en ik zal u ontvangen, niet als een beleedigd broeder, maar als een vader die u heeft opgevoed. Wat uw denkbeeld omtrent mijne zaken betreft, deze zijn verkeerd. Ik heb een millioen menschen te mijner beschikking, en tweehonderd millioen in mijne schatkist, om het grondgebied des keizerrijks, der consederatie en mijne bondgenooten onschendbaar te handhaven, en om het ontwerp, dat ik voor het geluk mijner volken gemaakt heb, te doen gelukken. Holland is voor altijd Fransch; het is een uitvloeisel van ons grondgebied, de mondingen van onze rivieren, het kan niet gelukkig zijn dan met Frankrijk, en de Hollanders gevoelen dit zelf. Waneeer gij dus in Frankrijk blijft, zult gij niet afgescheden van Holland zijn; doch zoo gij door u van Holland te scheiden verstaat, dat gij moet afzien om het te regeren, dan zijt gij het zelf die het verlaten hebt, door afstand van de kroon te doen enz. enz.



{==325==} {>>pagina-aanduiding<<}


No. 6.

Sire!
De aannaderende oorlog met Frankrijk heeft mij reeds sedert eenige maanden doen denken om dit land te verlaten, daar ik mij wilde verzekeren, van niet in een vijandelijk land te worden opgesloten. Ik ben den 10den vertrokken, en ik schrijf u van de grenzen van Beijeren.
De Hertog van Otrante, die ik te Leijbach gezien heb, heeft mij zeer veel gezegd, ik heb hem mijn oogmerk verborgen gehouden, dewijl ik wilde, dat gij het van mij alleen te weten zoudt komen.
Sire! Ik heb het oogmerk, om mij naar eene zekere en bepaalde verblijfplaats te begeven, hetwelk ik thans meer dan ooit noodig heb. Bosnie stond voor mij open; het ligt tegen het land dat ik bewoonde, het is rustig en de natuurlijke vriend van Frankrijk, het was voor mij in alle opzigten geschikt, zelfs ten aanzien van het luchtgestel; doch toen ik op het punt stond om te vertrekken, Sire! hoorde ik de rampen van Spanje. Ik hoorde, dat de vijanden aan die zijde zich op de grenzen bevonden, ik zag dat de oorlog dreigende was, dat gij een millioen gewapende mannen tegen u zoudt hebben. Ik heb geoordeeld, dat ik geene vrijheid had om mij zelven terug te houden bij zulk eene dreigende en gevaarlijke crisis als wij te wachten hebben. Ik ben weinig, doch hetgeen ik ben, ben ik aan Holland, en vervolgens aan Frankrijk en aan u verpligt. Ik ga dus naar Zwitserland, om van daar door u geroepen te kunnen worden, wanneer gij vermeent zulks te kunnen doen,

{==326==} {>>pagina-aanduiding<<}

zonder dat mij de hoop benomen wordt van weder naar Holland te zullen kunnen gaan bij eenen algemeenen vrede, en op eene wijze, die niet tegenstrijdig is aan den eed, dien ik dat land gedaan heb; want, daar het onmogelijk is, dat gij van mij en van mijne kinderen slechts kortstondige wezens hebt willen maken, zoo is het ook onmogelijk, dat Uwe Majesteit niet de herstelling van hen en van Holland zoudt willen, wanneer al de zaken, betrekkelijk den handel en de zeevaart, een einde zullen genomen hebben; met één woord, Sire! wanneer ik te eenigen tijd nuttig voor Frankrijk of voor Uwe Majesteit zal kunnen zijn, zal dezelve beter weten dan ik de wijze, op welke zulks voegzaam zal zijn voor eenen zijner broeders, die koning van Holland is geweest..... Wanneer dit nimmer het geval mogt zijn, zoo zal ik in een land blijven, dat voor het minst nooit zal ophouden de vriend van Frankrijk te zijn. Toen ik mij naar Oostenrijk begaf, meende ik overtuigd te zijn, dat het vaderland der keizerin van Frankrijk in langen tijd, en voorzeker niet gedurende mijn leven, met mijn vaderland in oorlog zoude komen.
Ik verzoek u, Sire! om wel in het oog te houden, dat ik mij tot u vervoeg, om te belijden, dat ik dit te meer vurig verlang, naarmate het gevaar toeneemt, dat ik in den ongelukkigen toestand, waarin de gebeurtenissen mij geplaatst hebben, nimmer gedacht heb, om in de voordeelen van mijn huis te deelen, maar dat ik integendeel mij niet aan deszelfs gevaren wil onttrekken. De Hemel geve, Sire! dat die, welke hetzelve bedreigen, niet zoo wezenlijk

{==327==} {>>pagina-aanduiding<<}

zijn, als ik het mij verbeeld. - Doch de wapening is geweldig en in eene gansch andere orde en eenen gansch anderen geest dan voormaals. De geheele wereld zucht en roept om den oorlog tegen Frankrijk. Sire! ik doe mijnen pligt en jegens Holland, en jegens Frankrijk, en jegens u, door naderbij aan allen te komen, door mij meer onder u bereik te stellen. Nimmer zal ik mij te verwijten hebben, van dezelve door mijne schuld mijne zwakke hulp onttrokken te hebben, in welk opzigt men dezelve ook nemen wil, en deze overtuiging zal mij ten troost zijn, wat er ook gebeuren moge.
Ischel, op de grenzen van Beijeren in Oosten-

rijk, den 4den Augustus 1813.


No. 7.


Uittreksel uit het werk van friedrich bucholz,

in Duitschland, in het jaar 1813, onder den

volgenden titel, uitgegeven:

Merkwurdige Urkunden die abdankung des Ko-

nigs von Holland betreffend, mit einer geschicht-

lichen einleitung von friedrich bucholz.

dat is:

Merkwaardige Gedenkstukken wegens den troons-afstand des Konings van Holland, met eene geschiedkundige inleiding.

od ewijk napoleon nam de kroon van Holland aan, minder uit zucht tot regeren dan wel om aan

{==328==} {>>pagina-aanduiding<<}

zijne broeder te gehoorzamen. Van den eersten oogenblik af aan, dat hij in Holland kwam, won de jonge koning aller harten, daar bij verklaarde, dat hij te vrede zoude geweest zijn met den rang van Fransch Prins en connetable.
Hij bezat geene groote hoedanigheden noch eenen bestendigen vasten wil, maar hij had een juist oordeel. Hij kwam in dit geval verwonderlijk wel overeen met eene natie, die in zedelijke hoedanigheden zoo veel met hem gemeens had.
Hij hield altijd volkomen in het oog, dat hij niet de overheerscher, maar de koning der Hollanders was. Het scheen hem middagklaar te zijn, dat het erfelijk koningschap pligten deed geboren worden, die niet dan met eene waarachtige liefde voor zijne onderdanen vervuld konden worden, en hunne tevredenheid met hun lot was zijne belooning. Deze tevredenheid is te meer verwonderlijk, wanneer men den natuurlijken afkeer der Hollanders tegen het koningschap in acht neemt, doch de roep der menschelijke regering des Konings van Holland verbreidde zich zelfs in vreemde landen, en onder de vijanden van Frankrijk was er welligt niet een eenige die tevens de vijand van lodewijk was......................
De Voorzitter van den Staatsraad was de tolk der natie, toen hij bij de terugkomst des Konings, van Parijs, in 1810, tot hem zeide: ‘Uwe terugkomst, Sire! was de eerste en de laatste onzer wenschen, deze terugkomst kan uwe onderdanen alleen

{==329==} {>>pagina-aanduiding<<}

troosten wegens het verledene. Moge Uwe Majesteit haar volk eenmaal gelukkig zien!’
Een Koning, aan welken men zulke wenschen zegt, is ontegenzeggelijk een goed Koning, niemand verdiende de algemeene belangstelling meer dan lodewijk; want niemand had voor de natie zoo veel zelfsverloochening en zoo veel wezenlijke liefde voor zijn volk betoond. Lodewijk heeft uit de schipbreuk, die hij met grootheid van ziel heeft doorgestaan, het beste gered, dat een Koning redden kan, namelijk de getuigenis van een goed geweten en den naam van een' eerlijken man.
Wanneer hij het noodig had om geregtvaardigd te worden, zoude hij deze regtvaardiging genoegzaam vinden in de stukken, die het Zweedsch Gouvernement heeft doen ruchtbaar maken, betreffende deszelfs betrekkingen met het Fransch Gouvernement sedert 1810.........
Hij heeft zich voor altijd de achting der braven verworven.


Uittreksel van een in het Hoogduitsch, te

Berlijn uitgegeven, Tijdschrift, in 1812, door kotzebue.

Lodewijk van Holland wendde alles aan om de vriend en de beschermer van zijn volk te worden. Hij trachtte Hollander te worden. Toen dezelfde magt, die hem op den troon geplaatst had, hem noodzaakte om afstand van denzelven te doen, voerde hij in zijne eenzaamheid de liefde van zijn volk en de achting van Europa met zich.

{==330==} {>>pagina-aanduiding<<}

Uittreksel van een Hoogduitsch werk, in den jare 1814 te Petersburg, door peters hammer uitgegeven en geïntituleerd: napoleon, zoo als hij leeft en handelt, enz. II Deel, bladz. 193 en volgenden.

De nieuwe Koning van Holland was goed en eerlijk, hij nam het welzijn zijner onderdanen ter harte en wilde hen verdedigen...............
De aanspraak, wekle hij, op den dag toen hij zijne plegtige intrede in den Haag deed, heeft gedaan, was de getrouwelijke uitdrukking zijner gevoelens.........
Hij regeerde overeenkomstig de grondbeginselen, die hij had erkend, en hij verwierf de achting en de liefde zjjner onderdanen.




No. 8.

Soleure den 29 November 1813.
Aan de regering van Amsterdam.
mijne heeren!
De nieuwe omstandigheden, waarin Holland zich bevindt, verpligten mij, om uit mijne eenzaamheid voorwaarts te treden; zij moeten de pligten, die mij aan uw land sedert acht jaren verbinden, of volmaken, of mij geheel van hetzelve losscheuren.
Het is dus om de gevoelens der natie te mijnen aanzien, gevoelens, die mijn toekomstig gedrag zul-
{==331==} {>>pagina-aanduiding<<}
len regelen, te kennen, dat ik mij tot u wend, niet alleen als de hoofdstad der vereenigde provincien, maar ook als zijnde derzelver natuurlijke Vertegenwoordigers, dewijl er geene andere algemeene vertegenwoordiging bestaat.
Toen de Voorzienigheid veroorloofde, dat ik den troon van uw land beklom, zonder dat ik deze eer gezocht of gewenscht had, toen besloot ik daartoe na de volgende overwegingen.
1o. Dat de laatste Stadhouder was overleden, zonder immer afstand te hebben willen doen van het Stadhouderschap, noch daarvoor eenige schadevergoeding of vergelijking te hebben willen aannemen.
2o. Dat zijn zoon, de Erfprins, in tegendeel daarvan, plegtig afstand gedaan, en het Prinsdom Fulda als eene schadevergoeding had gekregen.
3o. Dat de Vorsten van dat doorluchtig huis, waaraan uw land zoo vele verpligtingen heeft, met dat al geene Souvereinen van Holland waren.
4o. Eindelijk geloofde ik, dat de vriendschapsbetrekkingen met Frankrijk en de overeenkomst der belangen dier twee landen, meer dan iets anders zouden hebben kunnen toebrengen om den staat van vrede en onzijdigheid te verkrijgen, als zijnde de eerste grondslag en het eenige doel der Staatkunde van uw land.
Na mijne komst tot den troon, bevond ik weldra dat ik, om naar mijn geweten te handelen, moest te werk gaan als het hoofd van eene onafhankelijke natie, dat ik derzelver schild en eerste Magistraatspersoon moest zijn, en dat ik geheel moest vergeten

{==332==} {>>pagina-aanduiding<<}

dat het toeval het grootste deel aan mijne verheffing had gehad. Dit heb ik trachten te doen. Wanneer de natie, onder mijne regering, heeft geleden, zoo heeft dezelve evenwel niet zoo veel geleden als zij zonder dat zouden hebben moeten verduren. Haar toestand sedert 1810, die van Polen, van Saxen en van Hamburg, bewijzen dit niet dan te veel.
De jaren 1806, 1807, 1808, 1809 en 1810, zijn de rampspoedigste geweest, die men in de geschiedenis der uitwendige administratien van een land zoude kunnen vinden. Toen men meende dat Holland geene drie maanden den drukkenden last van deszelfs finantien, die nog zwaarder gemaakt werd door deszelfs buitenlandsche betrekkingen, zoude hebben kunnen dragen, toen heeft het nog vijf jaren wederstand geboden aan de blokkade te land en ter zee, aan gedwongene wapeningen, aan alle mogelijke hindernissen, aan strikken en lagen, welke gelegd werden aan eenen man, die tot daartoe geheel vreemd aan uw land was, die eenzaam stond in het midden der staatkundige valstrikken, daar diezelfde staatkunde zijne leidsvrouw en zijn steun had moeten zijn; aan eenen man, die ten doel stond aan de vijanden der nieuwe orde van zaken in Holland en aan de vijanden van Frankrijk. Ik heb al het menschmogelijke gedaan. Ik alleen weet wat ik in mijne eenzame ballingschap voor Holland gedaan heb. Ik heb onophoudelijk en met volharding geworsteld, mij niet dan zoo laat mogelijk aan de onvermijdelijke veranderingen onderworpen, met oogmerk om daardoor het oogenblik van eenen algemeenen vrede of eene wezenlijke onafhankelijkheid te bereiken. Mijn oog-
{==333==} {>>pagina-aanduiding<<}
merk was, om op dat gewenscht tijdstip de natie, vrijwillig vergaderd, te raadplegen, en zonder uitzondering alles te doen, wat dezelve voor derzelver welzijn noodig en geschikt mogt oordeelen.
Toen ik, ten gevolge der landing van de Engelschen op het eiland Walcheren, genoodzaakt werd om mij naar Parijs te begeven, zoo als ook in den oogenblik toen ik afstand van den troon deed, toen was mijn oogmerk om wederstand aan de alles vermogende magt, welke geen eene gegronde reden konde aanvoeren, te bieden, om voet voor voet de aannadering der rampspoedige ontknooping den grond te betwisten tegen hem, die alle groote Mogendheden van Europa overwonnen had, om de regten des lands ongeschonden te handhaven, in weerwil van die weinige Hollanders, wier denkbeelden in het verborgene, door verleiding verbasterd, mij tegenwerkten, en wanneer ik afstand moest doen, om dan alleen ten behoeve mijner kinderen af te staan. Om niet te aarzelen van mijne personeele belangen op te offeren aan de bewaring der regten, en de hoop van mijn land door mijnen afstand voorbehouden en door de verheffing van den minderjarigen Koning, die door de Constitutie onder de garantie en bijna onder de regering van Frankrijk gesteld was; en wiens onbeduidendheid gedurende bijna dertien jaren alle mogelijke gezochte voorwendsels tegen Holland krachteloos maakte, en om den Koning, die alleen door Frankrijk tot den troon verheven scheen te zijn, om tot eene middel-oorzaak der vereeniging te dienen, aan deszelfs magt te omtrekken.

{==334==} {>>pagina-aanduiding<<}

Wanneer ik een ander gedrag had aangenomen, zoo als ik eenen oogenblik voornemens was te doen, namelijk om in Amsterdam te blijven, als een eenvoudig werktuig, of wel zoo wij ons in staat van verdediging gesteld hadden, dan zoude het lot van Holland gelijk gestaan hebben aan dat van Polen, Saxen en Hamburg. Gij zoudt dan niet, zoo als gij thans kunt doen, van alle uwe magtige naburen eene volkomene onafhankelijkheid en onzijdigheid hebben kunnen vorderen, noch de onvermijdelijke moeijelijkheden der wangunst hebben kunnen ontduiken. Ik konde aan uw land niet nuttig zijn, zoo als het huis van Oranje; een ander Hollandsch Prins, onder dezelfde bescherming, zoude voor het minst nuttig hebben kunnen zijn, dan zelfs wanneer ik mij had laten bewegen tot eene verdediging, die nergens anders toe gediend zoude hebben, dan om daardoor een zeker regt van overwinning te geven. Ik mogt noch konde u nuttig zijn, dan door mij zelven onafhankelijk van Frankrijk, doch nimmer als deszelfs vijand te toonen.
Nadat ik afstand gedaan heb, ben ik steeds te Gratz, in Oostenrijk, gebleven, en na een verblijf van drie jaren in die stad, heb ik mij naar de Zwitsersche Cantons begeven, 1o. om mij niet in staat van oorlog met Frankrijk te begeven; 2o. om meer nabij Holland en nuttig voor hetzelve te kunnen zijn, wanneer de omstandigheden het vergunde.
Reeds in 1812, na den terugtogt uit Rusland, deed ik, te Gratz zijnde, alle mogelijke pogingen voor de vrijheid van Holland, zij waren, in weerwil van al het aangewendde, vruchteloos.

{==335==} {>>pagina-aanduiding<<}

Er waren naauwelijks drie maanden na mijne komst in Zwitserland verloopen, toen ik, op den 27sten October laatstleden, te Bazel zijnde, vernam, dat de Franschen over den Rijn waren terug getrokken en geheel Duitschland ontruimd hadden, ik voorzag toen, dat Holland in opstand zoude komen, en dat de troepen der geallieerde Mogendheden het zouden bezetten.
Getrouw zijnde aan mijne wijze van denken, waarin ik door de ondervinding niet dan te veel versterkt ben, wilde ik van de eenige gelegenheid van een tegenwigt in Duitschland en de aanstaande ontruiming in Holland gebruik maken, om dit land in eenen staat van onafhankelijkheid en eene volkomene onzijdigheid te helpen brengen, als zijnde de eenige staat, die aan Holland voegt, en zonder welken het, vroeg of laat, tot den val zal komen, en hetgeen bovendien der oorlogvoerende Mogendheden het meeste dienstig is. Ik zond iemand naar Maintz tot den keizer van Frankrijk; ik zond eenen anderen naar de keizerin-regentesse te Parijs, en verzocht, om wanneer Holland ontruimd zoudt zijn, eenen vrijen doortogt door Frankrijk. Wanneer dit gebeurd was, wanneer ik Frankrijk had mogen doorreizen, wanneer ik zeker geweest was van niet als vijandelijk door hetzelve te zullen worden beschouwd en van deszelfs stilzwijgende doch bewezene toestemming, dan zoude ik tot u gekomen zijn en de natie hebben opgeroepen; ik zoude u mijne denkbeelden hebben medegedeeld, en gij zoudt gedaan hebben, wat gij het voegzaamste zoudt geoordeeld hebben, zoowel ten opzigte van uwen staat-
{==336==} {>>pagina-aanduiding<<}
kundigen toestand als ten aanzien van uwe constitutie. Ik zoude gereed geweest zijn, om mij te verwijderen, wanneer gij aan het huis van Oranje de voorkeur had gegeven, doch ik zoude in alle gevallen mijne laatste pligten jegens u vervuld hebben. Ik kwam op den 3den November te Pont sur Seine, in de nabijheid van Parijs, waar ik een zeer ongunstig antwoord kreeg op een gedeelte van mijne vragen en geen antwoord op de meest belangrijksten. Ik vernam toen, dat men zich niet uitliet over het al of niet ontruimen van Holland, en ik keerde dus naar mijn verblijf in Zwitserland terug, waar ik van Maintz een middellijk doch meer dan terugstootend antwoord kreeg.
In dezen staat van zaken schreef ik aan den Heer byland halt, eenen der laatste Voorzitters van het Wetgevend Ligchaam, aan de Heeren roëll en kraaijenhoff, Oud-Minister, aan den Heer willem six en den Heer van gennep, Staatsraden, wier verlicht oordeel, vaderlandsliefde en karakter ik ken. Ik ben onbewust of mijne brieven in hunne handen zijn gekomen, doch daar ik hun een duplicaat bij deze gelegenheid deedt toekomen, zoo zult gij daarvan waarschijnlijk kennis dragen. Mijn doel was, zoo als gij zien zult, om aan Holland kennis te geven van mijn gedrag en mijne gevoelens. Naderhand heb ik alles gehoord, wat er gebeurd is, en in dezen staat van zaken heb ik overwogen, dat ik drie en een half jaar in een vreemd land eenzaam ronddwalende ben geweest, dat ik van mijn geboorteland heb afgezien, dat ik alles heb opge-
{==337==} {>>pagina-aanduiding<<}
geven om getrouw te blijven aan het stelsel, dat ik het nuttigste voor uw land achtte; doch zoo mijn nieuw vaderland, dat ik sedert acht jaren als zoodanig beschouw, mij ontgaat, dan ben ik zonder land, zonder vrienden, zonder een' eenigen band. Daar ondertusschen de belangrijke omstandigheden van Europa, daar alles mij dringt, om eene partij te nemen, ten einde niet langer de speelbal der gebeurtenissen te zijn; om geheel vrij in mijne daden te wezen, moet ik mijne pligten ten aanzien van uw land vervullen en voleindigen.
Door mij aan u te vervoegen, Mijne Heeren! door u te beschouwen als de vertegenwoordigers der natie, dewijl er geene algemeene vertegenwoordiging bestaat, en door van u een beslissend antwoord te vragen, vervul ik den laatsten pligt, die mij nog overig bleef. Hoedanig uw antwoord ook zijn moge, verzoek ik u het mij ten spoedigste te zenden.
Ik eindig deze voor mij zoo belangrijke verklaring, met den vurigsten wensch voor het welzijn van Holland en met den raad, dien ik u bij dezen geef:
1o. Van u niet te houden bij de oude constitutie, maar te voleindigen hetgeen de Unie van Utrecht heeft begonnen te schetsen, van een vrij, doch monarchaal Gouvernement daar te stellen, op den voet van die van Engeland of Zweden, zonder dat zal de staat van Holland steeds wisselvallig zijn en afhankelijk wezen van zaken, die geheel vreemd aan hetzelve behooren te zijn.
2o. Van u niet te laten wegslepen door eene

{==338==} {>>pagina-aanduiding<<}

overdrevenheid van haat of verbittering, om te overwegen, dat een staat van vrede en onzijdigheid de waarborg voor een land moet zijn. Dat gij u in dezen oogenblik zoo sterk als mogelijk moet wapenen; doch alleen om de onafhankelijkheid van uw oud grondgebied te verzekeren en te handhaven; en verre van u zij het denkbeeld van eene vreemde armée, gij moet op het zorgvuldigste vermijden om het tooneel des oorlogs te worden.
Hoedanig ook uw antwoord zij, ben ik en zal ik altijd onveranderlijk en ernstig aan uw land gehecht blijven.


No. 9.

De koning van Holland, die sedert de maand Julij 1810 den naam draagt van Graaf van Saint Leu, in de Courant van Lauzanne, van den 17den dezer maand, No. 48, gelezen hebbende eene overeenkomst, op den 11den van April laatstleden te Fontainebleau geteekend, in welke hij begrepen is, verklaart, dat hij afstand doet van al de voordeelen, hem bij artikel 6 van gezegde overeenkomst toegekend.
Hij verklaart, bovendien, dat niemand het regt heeft, om, zonder zijne toestemming, voordeelen voor hem, of ten behoeve zijner kinderen aan te nemen. Hij doet daarvan afstand voor hen, en keurt alles af, wat voor hen is gedaan of nog voor hen gedaan zoude mogen worden, gedurende den tijd dien zij van hem afgescheiden zijn.
De Graaf van Saint Leu, die, sedert zijnen afstand van den Hollandsche troon, niets anders dan een

{==339==} {>>pagina-aanduiding<<}

eenvoudig particulier persoon is, die als zoodanig leeft en geheel vreemd aan eenen anderen staat is, heeft alle aanbiedingen geweigerd die hem gedaan zijn, zoo gedurende de drie jaren, welke hij in de staten van Zijne Majesteit den Keizer van Oostenrijk heeft doorgebragt, als gedurende zijn verblijf in Zwitzerland op het einde van het verledenen jaar, en te Parijs in de eerste drie maanden van dit jaar, toen de laatste gebeurtenissen in Holland, en de terugroeping van den Prins van Oranje in dit land hem van zijne verpligtingen jegens hetzelve ontsloegen, en hem de vrijheid gaven, om terug te keeren in het land, onder welks wetten hij geboren is, en vervolgens naar Lauzanne, waar hij sedert den 15den April laatstleden zich bevindt, en waar de geruchten van zoodanige bepalingen in de Courant van deze stad hem noopten, om alle noodige maatregelen te nemen, om bij voorraad alles te weigeren, wat hem zoude mogen aangaan.
De Heer van Saint Leu protesteerde tegen het decreet van den behoedenden Senaat van den 10den December 1810, bij hetwelk hem een Appanage bij zijn landgoed Saint Leu in schadevergoeding van Holland werd toegekend. Hier van kreeg hij kennis, toen hij zich te Gratz in Stiermark beyond, door middel van den Moniteur van den 15den dier zelfde maand. Naauwelijks was hij daarvan onderrigt, of beleedigd door eene schikking, die tegen zijne grondbeginselen aandruischte, haastte hij zich om zijn protest en zijne plegtige weigering, zoo als de drie volgende stukken het bewijzen, te zenden aan de zoodanigen, die daarop betrekking hadden. (Hier

{==340==} {>>pagina-aanduiding<<}

volgden zijn brief aan den Senaat van 30 december 1810, die aan de koningin en de acte van afstand, die hij denzelfden dag maakte, en welke reeds onder No. 3 en 4 der noten voorkomen.)
Deze drie stukken werden naar derzelver bestemming verzonden, en een afschrift daarvan in een pakket, verzegeld met het zegel van den Graaf van Saint Leu, aan den koninklijken Notaris bondt te Amsterdam gezonden, met last, om dit pak niet te openen, voor na zijn overlijden of op zijn bevel - deze stukken moeten dus nog aldaar in bewaring zijn.
Dien ten gevolge verklaart de Graaf van Saint Leu bij deze, dat alle in bezitneming en elke acte van eigendom, welke men, ten aanzien van deze appanage, gedaan of gemaakt mogt hebben, niet alleen buiten zijn weten, maar tegen zijne bepaalde bevelen zijn geschied; en hij beveelt aan elken houder of Administrateur van deze goederen, om zich daar terstond van te ontdoen, wanneer zij dezelve in zijnen naam, in dien van zijne echtgenoote of kinderen beheeren, en dezelve onverwijld terug te geven aan hen, van wien zij dezelve onmiddellijk ontvangen hebben, en geen ander land of goed aan zijn landgoed Saint Lieu te laten blijven behooren dan die, welke in 1809 daartoe behoorden, en zijn eigendom waren.
Gedaan te Lauzanne, en zijnde het oorspronkelijke hiervan bewaard in het kantoor van den Heer egee. bressenel, openbaar Notaris in deze stad, den 18den Junij 1814.




(*) Dit stelsel op de maten en gewigten is in 1816 door den tegenwoordigen Souverein der Nederlanden goedgekeurd, en volgens het advies van de beide Kamers van het Wetgevend Ligchaam werd besloten, dat het in werking zal gebragt worden met den 1sten Januarij 1820.
(De Engelsche Uitgevers.)


(*) Hoe was het mogelijk dat de zegepralende Franschen het konden dulden, dat de geslagene Engelschen, zich zoo gerustelijk op de vloot inscheepten, zonder dat zij ondernamen om Corogne binnen te trekken, werwaarts de laatstgenoemden zich hadden begeven? De Schrijver vergist zich ook in een ander geval: daar was geen Generaal hamilton bij de batalje tegenwoordig, en de Generaal hope heeft naderhand nog menig gevecht bestuurd en geniet thans de vereerende belooning, hem door zijnen Souverein geschonken, onder den titel van Lord hopetown.
De Engelsche Uitgrevers.

(*) Hoogstwaarschijnlijk zal dit Velsen moeten zijn. De meeste namen van personen en plaatsen zijn in het origineel geheel verkeerd gespeld, hetwelk wij, zoo veel mogelijk is, hebben trachten te verbeteren; doch met dat al zullen er ongetwijfeld nog verkeerde spellingen, vooral wegens niet algemeen bekende personen, overblijven, hetwelk wij den goedgunstigen Lezer verzoeken ons ten goede te houden.
De Vertaler.

(*) Hiervoren is gezegd, dat deze landgoederen eerst dan aan de kroon terug zouden komen, wanneer het aan regtstreeksche ersgenamen ontbrak.
(De Engelsche Uitgevers.)

(†) ‘Nobilitas est sola atque unica virtus.’ Juvenal. (§).
De Engelsche Uitgevers.)

(§) Hier mogen wij de spreuk, welke de Koning der Nederlanden aan de ridderorde van den Nederlandschen Leeuw gehecht heeft, wel bijvoegen. ‘Virtus nobilitat.’
De Vertaler.

(*) Zekerlijk de artikels III en IV.
(De Engelsche Uitgevers.)

(*) Indien deze maatregel van een goed gevolg is geweest, is het dan niet te betreuren, dat een gouden hoofdsiersel meer invloed op de moeders heeft gehad, dan de inspraak der natuur?
De Vertaler.

(*) Zal deze stelling, dat de weeskinderen, wanneer zij uit de Godshuizen komen, geene middelen tot onderhoud hebben, wel eene wederlegging behoeven? - Men sla het oog op de menigte timmerlieden, beeldhouwers, verwers, glazenmakers en andere ambachtslieden, die in de weeshuizen zijn opgebragt, en in hunnen kring zeer wel kunnen leven. Wij kennen immers in ons land zeer vele voormalige weeskinderen, die nu welgestelde burgers zijn? En weder aan anderen den kost verschaffen.
De Vertaler.

(*) Waarop doelt hier de Schrijver? Op de Fransche natie in het algemeen? Op eenige bijzondere personen van deszelfs bestuur? Of op zijnen broeder?
De Engelsche Uitgevers.

(*) In het vervolg werd dit eereteeken geschonken aan elk militair, die door den vijand gekwetst werd - misschien zoude de orde van verdiensten voor den krijgsman alleen daarin behooren te bestaan.

(*) Dit was niet de Burgemeester van Amsterdam, maar een andere van de pol, een zeer sterk beminnaar van zijn vaderland en een zeer waardig man.

(*) Het hagchelijk oogenblik naderde; deze verklaring was te beschouwen als een antwoord op hetgeen het Fransch Gouvernement te Parijs deed uitstrooijen; dat Holland, ten aanzien van deszelfs finantiën, tot het uiterste was gebragt, en volstrekt zonder hulpbronnen zijnde, als verloren moest worden beschouwd.

(*) In het oorspronkelijke staat: ‘It is the outlet of the principal arteries of my Empire.’ Doch wij hebben geoordeeld dezen figuurlijken zin in eenen eigenlijken te moeten veranderen.
De Vertaler.

(*) Aldus staat in het manuscript, doch de Schrijver heeft zekerlijk gemeend: gevolgd.
De Engelsche Uitgevers.

(*) Overwonnen door Frankrijk? Op welk eene wijze? - De geschiedenis van 1795 is immers nog zoo oud niet, dat men al de toen plaats gehad hebbende omstandigheden zoude vergeten zijn? - Onafhankelijkheid? - De naam en de uiterlijke schijn van onafhankelijk te zijn, heeft ons honderd millioenen gekost, zonder het onderhoud van 25000 man Fransche troepen, gedurende den tijd van zeven jaren, hetwelk men veilig op zeventig millioenen kan schatten, de knevelarijen van Fransche Legerhoosden, de geschenken aan Fransche Staatsmannen, enz mede te rekenen. - Waarlijk, deze edelmoedigheid staat gelijk aan die van den roover, die den geen kwaadvermoedenden reiziger alles ontneemt, maar hem, uit edelmoedigheid, zijn hembd laat.
De Vertaler.

(*) In hoe verre de banden en de pligten van bloedverwantschap bij den toenmaligen Keizer van Frankrijk van waarde gerekend worden, hebben wij gezien in de behandeling, welke hij zijnen eigenen broeder deed ondervinden.
de vertaler.

(*) Een dorp van dien naam kennen wij niet. De schrijver drukt zich hier verkeerdelijk uit; de Generaal dumonceau heeft, in den jare 1799, op de duinen bij het dorp Bergen, in Noord-Holland, even zooveel moeds als kunde aan den dag gelegd. Bij deze gelegenheid kreeg hij eene zware kneuzing op de borst, door eenen dooden musketkogel.
de vertaler.

(*) Het is meer dan eens opgemerkt, dat het randschrift op de rijksguldens, welke lodewijk deed slaan, niet lodewijk napoleon, maar napoleon lodewijk was, en men schreef dit toe aan eene onachtzaamheid van den graveur.
De Vertaler.

(*) Hoe is het mogelijk, dat lodewijk konde vermoeden dat een man van eer, eerlijkheid en karakter de goedkeuring van napoleon zoude wegdragen, daar de grondbeginselen van dezen hem zoo zeer bekend waren?
De Engelsche Uitgevers.

(*) Op deze audientie had de koning de onvoorzigtigheid gehad, om den Franschen chargé d'affaires een weinig koel te ontvangen. Hij sprak weinig met hem, en dit was hem niet ten kwade te duiden, na alles wat hij had moeten lijden, en alles wat hij te Parijs, van waar hij terug kwam, had verloren.

(*) Was deze veldtogt der geallieerden dan zoo volstrekt noodig, om den naam des Franschen keizers onsterfelijk te maken? Nero, caligula en andere dwingelanden, zijn immers ook onsterfelijk geworden, al zijn zij niet door eene armée van geallieerde mogendheden overwonnen?
De vertaler.

(*) Zoude dit niet 28 Augustus moeten zijn?
De Vertaler.

(*) Hoe vele deugden men lodewijk ook te regt moge toeschrijven, het gebrek dat alle Franschen zoo eigen is, namelijk het denkbeeld, dat men Franschman moet zijn om zijn land te beminnen, was ook zijn gebrek. Alle natien beminnen hun land, of zij verdienen niet eene natie te zijn, en de Nederlander, hoezeer hij het vervelende chez nous niet onophoudelijk in den mond heeft, zal in menig geval, en vooral in vaderlandsliefde, den Franschman waarlijk niets behoeven toe te geven.
De Vertaler.

(*) De koning heeft geenen brief van zijnen broeder ontvangen, nadat hij Holland verlaten had, tot dien van den 16den Januarij 1813; de laatste dien hij van den keizer ontving, gedagteekend in Mei 1810, eindigde, zoo als men gezien heeft, met de woorden: ‘Schrijf mij geene brieven meer, die opgevuld zijn met uwe gewone fraaije woorden; enz.’ De keizer heeft zonder twijfel willen ken van de brieven, die hij, even na zijne aankomst te Gratz, van zijne moeder en al zijne bekenden te Parijs en van den Prins van Neufchatel ontving, en waarbij hij werd aangemaand om naar Frankrijk te gaan. Deze laatste sprak niet men hem in den naam des keizers, maar wel in en naam zijner bedroefde moeder.

